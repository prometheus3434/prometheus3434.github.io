<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>23</h1>

  <p><i>Sevgili Dost,</i></p>

  <p>Bir avcı tüfeğini omzuna asıp yola çıktığında, dönüşte çantasının dolu olup olamayacağını bilemez. Avı heyecanlı yapan da budur zaten. Balıkçı, misinanın titremesini, koca bir denize değişmez. Bilinmeyen de budur zaten. Sen de bilmiyorsun neler yazacağımı, ben de.</p>

  <p><i>"İnsan, ne yazacağım bilebilseydi hiçbir şey yazmazdı. O zahmete değecek bir şey olmazdı bu. Yazmak, insan yazsaydı ne yazardı, bunu öğrenme çabasıdır. Ancak yazdıktan sonra öğrenebiliriz bunu,"</i> der Marguerite Duras. O halde ne duruyoruz, açalım yelkenleri! Rüzgâr birazdan esmeye başlar. Bu sıcak temmuz gecesinde bakalım kayığımız nereye gidecek?</p>

  <p><i>Sevgili Dost,</i></p>

  <p>Hemen itiraz ediyor ve <i>"Hedefi olmayan gemiye hiçbir rüzgar yardım etmez,"</i> diyorsun. Hedefi olmamak mı? Bir hedefin vurulmaktan başka nasıl bir hedefi olabilir? İşte kıpırdamadan duruyorum ve okların saplanmasını bekliyorum. Bu oyunun ismi <i>Dart Game. </i>Stres atmak için şimdi evlerin duvarlarına asıyorlar. Birine mi kızdınız, ucu sivri küçük okları fırlatıyorsunuz hedefe. Sapladıkça rahatlıyorsunuz. Kalpler Allah'ı anmakla değil, ok saplamakla huzur buluyor şimdi.</p>

  <p><i>Sevgili Dost,</i></p>

  <p>Biliyorsun geçenlerde bir deprem oldu. Televizyonlar, gazeteler, mucize görüntüleri yayınlamak için yarıştılar. <i>"Mucize"</i> dediler; sahibini aramadan. <i>"Mucize" </i>kelimesi sihirli ve heyecan vericiydi. Çünkü olağanüstü her şey etkilerdi insanları. Bu daha çok okuyucu, daha çok seyirci demekti. Manşet: Mucize. Ya sahibi? <i>"Sıcaktan kaçan ve bir ağaç gölgesine sığınan adam, ne gariptir ki, ağaçtan hoşlanmaz da gölgeyi sever,"</i> diyor Molla Câmi. Medya, mucizeyi seviyor. Ya sahibi?</p>

  <p>Sahipliği yanlış yerlere vereli başımız dertten kurtulmuyor. Her seferinde mataramızdaki su bitiyor. Her seferinde salıncağın ipi kopuyor. Her seferinde mayına basıyoruz. <i>"Sahibim"</i> dediklerimiz cesetlerimizin üzerinde piramitler inşa ediyorlar. Sahibimizden uzak kaldıkça sahiplerimiz daha çok cefa edecek bize. Şükredelim, burnumuza kanca takıp gezdirmiyorlar sokaklarda. Sahi gezdirmiyorlar mı?</p>

  <p><i>"Bana öyle bir yaratıcı ve Rab (Sahip) lazım ki, kalbimin en küçük hatıratını, en hafî (gizli) niyazımı bilecek... ve ruhumun en gizli ihtiyacını yerine getirdiği gibi, bana ebedi saadeti vermek için koca dünyayı ahirete çevirecek, bu dünyayı kaldırıp ahireti yerine kuracak. Hem sineği yarattığı gibi, semâvâtı da icad edecek. Hem güneşi semanın yüzüne bir göz olarak çaktığı gibi, bir zerreyi de gözbebeğimde yerleştirecek bir kudrete malik olsun. Yoksa sineği yaratamayan, kalbimin hatıratına müdahale edemez, ruhumun niyazını bana veremez."</i><a id="sahip231" href="#dipnot231" style="vertical-align: super;">1</a></p>

  <p>İşte yelkenlerimizi doldurup bizi Sahip'e ve esenlik sahiline götürecek rüzgâr.</p>

  <p><i>Sevgili Dost,</i></p>

  <p>Derinden bir nefes al bu rüzgârdan ve Godotyu beklemekten vazgeç. Saint-Exupery ölmeden biraz önce, <i>"Çağımdan tiksiniyorum,"</i> demiş. Kim bilir kimlerdi <i>"sahipleri."</i> Ölümün kapısında durup şöyle diyor: <i>"Bulunduğunuz yer iğrenç. Ben gidiyorum."</i> Git bakalım Exupery, git!</p>

  <p><i>Hayır, Sevgili Dost,</i></p>

  <p>Sen yerinde kal. Sahibini tanı ve birinci mevkide seyahat et.</p>

  <hr/>

  <p><a id="dipnot231" href="#sahip231">1.</a> Bediüzzaman.</p>
</body>
</html>