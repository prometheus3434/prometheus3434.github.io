<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>10</h1>

  <p><i>Sevgili Dost,</i></p>

  <p><i>Her şey yolda bulduğum buruşturulmuş bir kâğıt parçasını açmamla başladı. Bir kar topu gibi sıkılıp atılmıştı yere. Yolumun üstündeydi ve tekmelemiştim. Yürümeye devam ettiğimden yine karşıma çıkmış, ikinci kez tekme atacakken vazgeçip yerden almıştım onu. Ne olduğunu merak etmiş, çevrede kimsenin olmamasından cesaret alarak, bir duvarın üstüne oturup ağır ağır açmaya başlamıştım. Buruşturulurken çok sıkılmış olmalı ki, yavaş yavaş açmasam yırtılacaktı. Çok geçmeden dağlar, denizler, akarsular ve ovalar hışırtıyla değmeye başladı elime; bir haritaydı bu.</i></p>

  <p>Kâğıt yumağını açtıkça yeşilin, mavinin, kahverenginin ve sarının tonları birbirine karışıyor, merakımı da içlerine alarak yeni renklere dönüşüyorlardı. Bir yandan haritayı yırtmamak için parmaklarımı bir cerrah dikkatiyle oynatıyor diğer yandan açılan kısmı dizimin üstüne koyup ütülüyordum avuç içimle. İşte bir parçayı daha yırtmadan açabilmiş ve yatırmıştım dizime. İşte yine elimi kızgın bir ütü gibi sürmeye başlamıştım kâğıda. Ne olduysa o anda olmuş, elime değen bir yumuşaklıkla ürpermiştim. Elim kâğıdın bir bölümünde, bir dudağın üzerinden geçiyordu. Kâğıdın buruşuk yüzü ütülenmek istemiyor, dudaklarını oynatıyordu.</p>

  <p>Haritaya tekrar dikkatle baktım; kurumuş dere yatakları önce yavaş yavaş, sonra hızlanarak suyla doluyor, köpükler çıkararak akmaya başlıyordu. Zirvelerden küçük taşlar yuvarlanıyor, peşlerinden daha büyüklerini sürükleyerek dağın eteklerine kadar iniyorlardı. Ovalan gösteren yeşil tonlara elimi sürünce başakların ürpertisi içimi doldurdu; rüzgâr yeşilliği dalgalandırıyor, tarlaları denize çeviriyordu. Haritayı tekrar bir kar topu gibi sıkıp yere atmalı ve uzaklaşmalıydım oradan. Tam buruşturmaya başlamıştım ki elimin yine bir dudağa dokunduğunu hissettim. Onu bulduğum yerde bırakamaz, hiç görmemiş gibi uzaklaşamazdım yanından. Buruşturulmuş haritanın bir yüz olduğunu fark ettiğim zaman artık çok geçti.</p>

  <p><i>Sevgili Dost,</i></p>

  <p>O günden beri kiminle yüz yüze gelsem bir harita görüyorum; küçük ya da büyük ölçekli, fiziki ya da siyasi, basit ya da mufassal. Her harita, Mona Lisa'nın esrarengiz tebessümüyle aydınlanıyor, göllerine, bataklıklarına, akarsularına, vadilerine, dağlarına, demiryollarına, ormanlarına, şehirlerine, vahalarına ve buzullarına çağırıyor beni. Soruyorum: <i>"Ne zaman çizildiği bilinmeyen bir haritanın davetine icabet edilir mi?" </i>Şehirlerin surları, ülkelerin sınırları, dağların karları, ağaçların yaprakları duruyor mu yerinde? Köprülerinin üstünden kediler; altından sular geçiyor mu hâlâ? Trenlerini soyuyor mu haydutlar? Narlarından kan fışkırıyor mu?</p>

  <p><i>Sevgili Dost,</i></p>

  <p>El yordamıyla çizilmiş basit bir krokiydi gördüğüm ve ben onunla iki sokak öteye gitmeyi başaramamıştım. Hâlbuki ne kadar kolaydı çizgiler. Elimle koymuş gibi bulacakken, elimden düşmüş gibi kaybettim. Bir yere götürmek için değil de bir yerde bırakmak için çizilmişlerdi. Babilliler'in kil tablet üzerine çizdikleri yeryüzünün ilk haritaları kadar sade, Babil Kulesi'nde konuşulan diller kadar anlaşılmazdı.</p>

  <p><i>Sevgili Dost,</i></p>

  <p>Haritaları kim karıştırdı bilmiyorum. Kaptan, dalgaların kudurduğu, karanın rüya olduğu bir anda elindeki haritanın bir çöl haritası olduğunu fark etti dehşetle. Pilot, rotasını tespit etmek için açtığı haritanın fay hatlarını gösteren bir deprem haritası olduğunu gördü. Hacca giden karıncanın cebinde define haritasının ne işi vardı?</p>

  <p><i>Sevgili Dost,</i></p>

  <p><i>Altı yüzü vardı ve beşini boynuna takmıştı. Altıncı yüz, altıncı his gibi olacakları önceden sezdiriyor, perdelere rağmen sızdırıyordu. Gölgeler, ışığı ihbar ediyor, harita imitasyon bir tablo gibi asılıyordu duvara. Ben mi? Yüzlerinden birini koparıp boynundan atıyordum havaya. Yüzlerinden birini iki avucum arasına hapsediyordum: "Tura!"</i></p>

  <p><i>Sevgili Dost,</i></p>

  <p><i>Kabuğun altındakini arıyorum. Çakımla çizip ağacın öz suyunu akıtıyorum, Arzın merkezine seyahat gecikti. Kadranın altını merak ediyorum. Hangi çark kurutuyor gölleri? Hangi dişli denizi kudurtuyor? Hangi maşa küstürüyor kraterleri? Hangi mil kuyuların gözüne çekiliyor? Hangi kol değiştiriyor yolunu trenlerin? Hangi zemberekten fırlıyor bu göz bebekleri?</i></p>

  <p><i>Sevgili Dost,</i></p>

  <p><i>Derin bir kanyondan geçiyorum. Kızılderililer oklarının ucuna zehir sürüyorlar. Aylardır sadece kaktüs yiyorum. Dikenleriyle kırbaçlıyorlar dudaklarımı.</i></p>

  <p><i>Sevgili Dost,</i></p>

  <p>Şimdi Piri Reis'in haritasını yeniden çizmenin zamanı. Bana siyah bir kalem kes gecenin dallarından. Boğuyor keşfedilmiş yerlerin haritaları.</p>

  <p><i>Sevgili Dost,</i></p>

  <p>Şimdi Piri Reis'in haritasını yeniden çizmenin zamanı. <i>Fecri kazib</i>'e doğruyu söylet. Arala köstekli saatin kapağını.</p>
</body>
</html>