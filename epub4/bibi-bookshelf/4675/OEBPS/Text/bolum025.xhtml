<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>25</h1>

  <p><i>Sevgili Dost,</i></p>

  <p><i>"Baltalar elimizde, uzun ip belimizde, biz gideriz ormana hey ormana,"</i> şarkısını söyleyen çocuklar, şimdi büyüdüler. Büyüdüler ve baltalarını gömmediler. Büyüdüler ve uzun ipleriyle birbirlerini asmaya kalkıştılar. Ormana ne mi oldu? Yerine kanunlarını bırakarak kayıplara karıştı. Şimdi çıplak tepelerden, <i>"Dağ başını duman almış,"</i> şarkıları yükseliyor. Herkes yürüse de güneş ufuktan bir türlü doğmuyor.</p>

  <p><i>Sevgili Dost,</i></p>

  <p>Büyüyünce doktor olmak isteyen çocuklar, büyüyünce cellat oldular. Mirasları için anne babalarını, kalpleri için sevgililerini, ilkeleri için kendilerini öldürdüler. İskemlenin ayağına vurmak, iskemlede oturmaktan önemli oldu. Kovboy filmlerinde hapishanenin önünde birikip <i>"Şerif, onu bize ver!"</i> diye bağıran linç adamları, film bittikten sonra sinemadan çıkıp aramıza karıştılar. Bizi nerede kıstıracaklarını, nerede karşımıza çıkacaklarını bilmiyoruz. Binbir surat gibi sürekli kılık değiştiriyorlar; dolunay gördüklerinde değil, hilâl gördüklerinde kurt adam oluyorlar.</p>

  <p><i>Sevgili Dost,</i></p>

  <p>At hırsızlığının cezasının ölüm olduğu bir kasabada, birbirinden nefret eden insan sayısınca at hırsızı vardır. Ömründe hiç at görmemiş, hiç ata dokunmamış, hiç ata binmemiş biri de at hırsızı olabilir pekâlâ. Onu hızlı koşmasından ya da kişner gibi gülmesinden tanıyabilirsiniz. At derken yüzünün kızarması ele verebilir onu. Hadi siz de ipinizi hazırlayıp linç adamlarının arasına karışın. Sevmediğiniz komşunuzu, kıskandığınız arkadaşınızı, kızdığınız dostunuzu bindirin ata.</p>

  <p><i>Sevgili Dost,</i></p>

  <p>Günlerdir bardaktan boşanırcasına yağmur yağıyor. Yağmur suları şehrin göbeğini göle çevirdi. Sokakların kiri aktı, kalbimizin kiri duruyor. Yağmur suyu yumuşatırmış değdiği yeri. Rahmet! Gelin yıkmayalım, yıkayalım bu şehri!</p>

  <p><i>Sevgili Dost,</i></p>

  <p>Sonunda posta kutusuna bir mektup geldi. Soruyor: <i>"Korkmak çaresizlikten mi?'', "Çaresizlik yalnızlıktan mı?", "Başlangıç</i> mı <i>güzel, son mu?"</i></p>

  <p><i>Sevgili Dost,</i></p>

  <p>Yağmur korkuyu, çaresizliği ve yalnızlığı süpürüyor evimizden. Rahmet! Toprak kokusu geliyor penceremizden. Başlangıç topraktı, son da toprak. Üzülme, güzel son, güzel başlangıçların olacak.</p>

  <p><i>Sevgili Dost,</i></p>

  <p>Yazma vakti gelince dolabımın kapısını usulca aralıyorum, ne kadar çok şey birikmiş. Yazma vakti gelince sarnıcımın kapağını kaldırıyorum, ne kadar çok şey birikmiş. Elimi daldırıp dolabımdan rastgele bir şey çıkartıyorum: İp! İpi kovanın sapına bağlayıp sarnıçtan su çekiyorum.</p>

  <p><i>Sevgili Dost,</i></p>

  <p>Ağaçları suluyorum.</p>
</body>
</html>