<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>14</h1>

  <p><i>Sevgili Dost,</i></p>

  <p>Şimdi tekerlekler dönüyor. Hızlandıkça genişleyen bir çember oluşturuyor sandalyeler. Ayaklarını boşlukta sallayan, bir öndeki sandalyeye ulaşmak için kulaç atıp çırpınan, gözünü yumup uçan sandalyelerin bir çatıya konmasını bekleyen, hızlandıkça zincirlere daha çok yapışan, başı döndüğü halde rüzgârın bitmesini istemeyen, çığlıklar atan lunaparkta! Şimdi tekerlekler dönüyor. Bir oyun mu yolculuk yoksa.</p>

  <p>Ya bu kaçıncı mektup! Ya bu kaçıncı yağmur! Mektuplar yırtılıyor, yağmurlar değil; yırtılan bir denizden yükselmişlerdir. Mektuplar yakılıyor, yağmurlar değil; kaynayan bir denizin emanetidir.</p>

  <p>Ne tarafa gideceğine karar veremeyen bir saat sarkacı, ne tarafa gideceğini bilen akrep ve yelkovanı uğurluyor. Odanın içinde bir aşağı bir yukarı dolaşıyor. Adamın içinde bir aşağı bir yukarı dolaşıyor. İzlerini bir kutsal emanet gibi saklayacak. Ziyaretçilere kapalı bir müzede sergileyecek. Flaşlar dokunamayacak ona. Kaşıkçı Elması'nı adi bir cama çeviren, gözlerinin ışığı aydınlatacak.</p>

  <p>Hey, köpeğe bak! Atla yarış ediyor. Kırbaç şakladıkça atın sırtında, köpek inliyor yolun sırtında. Atın bir adımı için, köpek on adım atacak. Atın adımı, adımı atacak. Hey, köpeğe bak! Atla yarış ediyor. Bırakın küstahı, yarışıyor sansın. Arabayı çekmiyormuş ne çıkar, atla beraber kırbaçlansın. Kahkahalar örtüyor suçun üstünü. Gülmeyin köpeğe, kendini at sansın.</p>

  <p><i>"Susamamış bu!"Ya</i> bu?</p>

  <p>O halde dinlenmeli dinleyerek denizi. Bak nasıl ısırıyor hıncından kayaları. Bak nasıl ısırıyor kendi dudaklarını, göğü öpemeyince. Bir deniz feneri ucunda kayaların, bulutları çağırıyor gelsinler diye. Bir deniz feneri eğilip suya, görmek istiyor artık kendini. Ve dalgalar, deniz kaybediyor kendini. Buruşan aynaya düşerken bulutun rengi, üşüyor ayakları. Üşüyor ayakları, ısınmak için, fener suya sokuyor önce ayaklarını, sonra bırakıyor kendini kollarına denizin.</p>

  <p><i>Sevgili Dost,</i></p>

  <p>Deniz, <i>"Martım"</i> dese de martı uçuyor. Martı beyaz kanatlarını sürmeyecek denize. Bu yüzden belki, takılacak balıklar, martı tüyü takılan çaparilere. Deniz <i>"Martım"</i> dese de martı uçuyor. Bu yüzden vazgeçemez, bu yüzden sürülse de.</p>

  <p>Tekerlekler dönüyor şimdi, beyaz bir iz bırakarak siyah asfaltta. Kontrast yalnızlıkları boynuna dolanıyor, <i>"Kol düğmeleri"</i> yok da kol var mı yoksa?</p>

  <p>Şimdi türküler söylemenin zamanıdır. Şimdi bağlamanın zamanıdır haydudu. O haydut ki, John Wayne'dir western filmlerinin; yaşlı ve kötü huylu.</p>

  <p><i>"Yollar uzun</i></p>

  <p><i>yollar, ezberlenmiş sayfalar</i></p>

  <p><i>uyurlarken gidelim</i></p>

  <p><i>ağlamasın çocuklar..."</i></p>

  <p>Bu türküyü duydun mu?</p>

  <p><i>Sevgili Dost,</i></p>

  <p>Yıllardır mektubunu bekliyordum. Kendin geldin mektubundan önce. Geldin mi?</p>

  <p>Şimdi tekerlekler dönüyor. Hızlandıkça genişleyen bir çember oluşturuyor sandalyeler. Gittin mi?</p>

  <p><i>Sevgili Dost, </i>Görüyor musun?</p>

  <p><sup><a href="../Text/bolum003.xhtml#footnote1">1</a></sup></p>

  <p><i></i> Voltaire.</p>

  <p><sup><a href="../Text/bolum009.xhtml#footnote2">2</a></sup></p>

  <p><i> Küçük Şey Yoktur'dan.</i></p>
</body>
</html>