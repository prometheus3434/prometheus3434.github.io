<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>40</h1>

  <p><i>Sevgili Dost,</i></p>

  <p><i>Şu günlerde, "İyi misin?" sorusunu herkes aynı şekilde cevaplıyor: "Bu ortamda ne kadar iyi olunabilirse o kadar iyiyim." İç karartıcı haberler birbiri üstüne bir felaket kolajı gibi yapışıyor Yapışıyor da çantasını çaldırmamak için trenle peron arasına sıkışıp parçalanan kadın, akşam yemeğini iştahla yememize mani olamıyor. Ormanlara atılan mazlum cesetler izleyeceğimiz bir futbol maçının keyfine gölge düşürmüyor. Sevdiğimiz insanlara karşı yapılan büyük haksızlıklar karşısında bile, dudaklarımızdan ancak birkaç zayıf cümle dökülebiliyor Üzüntü kalbe inemiyor kalp buğzedemiyor</i></p>

  <p><i>Günün birinde, bir adam Demosten'e gelip dövüldüğünü söyler ve davasına bakmasını ister Demosten ona,</i></p>

  <p><i>- Dostum, bu sözünüz doğru değil! der.</i></p>

  <p><i>Adamcağız bu sefer sesini yükselterek feryat eder:</i></p>

  <p><i>- Ne yani, beni dövmediler mi!</i></p>

  <p><i>Bu inleyen sesi duyan Demosten,</i></p>

  <p><i>- Hah, şimdi hakaret gören bir adamın halin i görüyorum, karşılığım verir.</i></p>

  <p><i>Sevgili Dost,</i></p>

  <p><i>Bir bedenin organları gibi olduğumuz söylenmişti bize ve biz buna inanmıştık. Çünkü bu sözün sahibi Peygamberimizdi. Vücudumuzun bir parçasının geçirdiği rahatsızlık hani bütün vücudu ateşler içinde bırakacak, bütün vücut bu rahatsızlıktan elem duyacaktı? Kol kesilirken dudak gülüyor, ayak kesilirken kollar el çırpıyor, bir göz oyulurken diğer göz futbol maçı izliyor. Bir cinnet olmalı bu!</i></p>

  <p><i>Sevgili Dost,</i></p>

  <p><i>"Düşünüşle yaşayışımız arasındaki zaman farkı," isimli bir hastalıktan söz edeceğim sana. Sakın bu ismi benim uydurduğumu sanma. Mektubuma süslü sözler aramıyorum. Böyle bir hastalık gerçekten var ve hastalığın adını da Dr. T. V Smith koymuş. Dr Smith bu hastalığı daha iyi açıklayabilmek için yazarı bilinmeyen eski bir şiiri okumak istiyor bize. Gelin hep beraber dinleyelim onu:</i></p>

  <p><i>"Bir vakitler, kısa bacaklı bir köpek vardı. Boyu öyle uzundu ki, hislerini kuyruğuna ne kadar zamanda haber verebildiğinin farkında bile değildi.</i></p>

  <p><i>Onun içindir ki, bir defasında gözleri hüzün ve kederle dolu iken, kuyruğu sallanmakta devam ediyordu. Kuyruk hâlâ az önceki sevindn etkisindeydi."</i></p>

  <p><i>Sevgili Dost,</i></p>

  <p>Yüzümüzdeki tebessüm, hangi sevincin gecikmesi acaba? Biz yakın zamanda da böyle bir sevinç yaşamamıştık. Yoksa Asr-ı Saadet'in yüzyıllar öncesinden taşan neşesi yüzlerimize yeni mi ulaştı?</p>

  <p><i>Sevgili Dost,</i></p>

  <p>İçi talan edilmiş, hakarete uğramış bir adam gibi oturalım yemeğe, televizyonun karşısına. Bunu yapamazsak değil Demosten'i, kendimizi bile inandıramayacağız düştüğümüz duruma.</p>

  <p><i>Sevgili Dost,</i></p>

  <p>Bu defa bir Hint sözüyle bitiriyorum mektubumu:</p>

  <p><i>"Kobraya kobra da desen, bay kobra da desen yine seni ısırır."</i></p>
</body>
</html>