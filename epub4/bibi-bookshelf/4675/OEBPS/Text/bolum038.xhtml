<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>38</h1>

  <p><i>Sevgili Dost,</i></p>

  <p><i>Kış, yolunu kesmeye çalışsa da bahar ipi göğüslüyor. İki yeşil ve iki kırmızı taraftarı; erikle çağla, kirazla çilek, alkışlıyor baharı. Alkışlıyorlar, çünkü geri dönebilirdi beyaz bayrak açıp teslim olsaydı kışa.</i></p>

  <p><i>Tek mevsim olduğunu iddia ediyor kış. Gazeteler çıkarıyor bunu anlatmak için. Sonbaharı korkutmak için yapraklarını döküyor. İlkbaharı buzla tehdit ediyor. Yaza, "Sen görürsün!" diyor Kış zengin, televizyonları da var Bu yüzden hava durumunu anlatan adamlar, ha bire kardan adam yapıştırıyorlar levhaya. Balkanlardan gelen soğuk hava, bütün yurdu etkisi altına alıyor. Kış hiç bitmiyor, çiçekler açsa da.</i></p>

  <p><i>Ama kırıyor lunapark aynalarını bahar. Tek mevsim olduğuna inanmıyor kışın. Beyaz yastığa dayayınca sırtını, değirmeni döndürüyor eriyen karlar; kızakları dağda kıvrandırıyor.</i></p>

  <p><i>Sevgili Dost,</i></p>

  <p>Bugün yeni bir şey yap; bir iyilik kendine. Gazete bayisine uğrama, işe gitme, okula da. Bugün evin elektriklerini kes, ekrana düşmemek için. Kuş sesleri var, radyonu açma. Bugün kışlıklarını kaldır, çıkar yazlıklarını. Sahile in, çöz kayıkları. Bir iyilik yap kendine. Sigaram güneşle yak ama yaklaşma, kibritinin her seferinde söndüğünü görüp ellerini uzatan rüzgâra. Martılara balık tutmayı, denize sakin olmayı öğret. Kaptanın kızını teselli et balonlar patlasa da.</p>

  <p><i>Sevgili Dost,</i></p>

  <p>Bugün yeni bir şey yap; bir iyilik kendine. Belediyede işçiysen bile, dikeceğin çiçekleri koyup bir yana, uzan toprağın koynuna. Seni gören her işçi bıraksın o gün işini. Öbek öbek uyumaya gelsinler, rüyalarını anlatsınlar sonra patrona.</p>

  <p>Farkına var hayatın sen de. Bir sağa, bir sola gidip dokun her şeye. Ağaçlara, kuşlara dokunamasan da; denize, balığa tutunamasan da. Banklara dokun, bankalara değil. Bugün bir iyilik yap kendine. Kendine dokun.</p>

  <p><i>Sevgili Dost,</i></p>

  <p>Gel koşalım bugün sahile. Batık gemileri arayalım denize dalıp ellerimizi kızgın kuma gömelim. Konuşmak için çarpalım her şeye; sonra her şeyden özür dileyelim.</p>

  <p>Gece ateş yakalım, suyu ısıtmasa da. Suda taş sektirelim, denizi korkutsa da. Yelkene bürünelim, rüzgâr sokulmasa da.</p>

  <p><i>Sevgili Dost,</i></p>

  <p>Kayığı hazırladım. Bu gece balığa çıkacağız. Fenerleri denize tutup bekleyeceğiz baharı. Misinalarımız titredikçe titreyecek parmaklarımız. Tam yakalayacakken o sesi duyacağız. O ses, tek başına yüzen kaplumbağanın sesi.</p>

  <p><i>Sevgili Dost,</i></p>

  <p>Kış yolunu kesse de bahar göğüsledi ipi.</p>
</body>
</html>