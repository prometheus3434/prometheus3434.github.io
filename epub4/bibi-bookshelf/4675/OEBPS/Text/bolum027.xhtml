<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>27</h1>

  <p><i>Sevgili Dost,</i></p>

  <p><i>Kâşifler, karaya yaklaştıklarını denizin üzerindeki taze dal parçalarından anladılar. Doktorlar hastanın inlemeleriyle yetinmedi, film ve tahlil istediler. Dedektifler cinayet mahallini katili çıkaracakları bir maden haline getirdiler Hırsızlar evin ışıklarının yanmadığını görüp anahtarlarını şıkırdattılar. İhtiyarların ayakları yağmuru ihbar etti. Rüzgâr notaya dönüştü, mızıkaya değince dudaklar</i></p>

  <p><i>Beş pencereli bir odada karanlıkta oturuyor İstediği zaman perdelerini çekebileceği beş penceresi var. Sonuna kadar açmıyor, aralasa da bazen. Şamandıraları görmediğinden, köpekbalıklarına kulaç atıyor Ekmekler taş gibi, çünkü dokunmadı. Kornayı duymadı; arabanın altında kalıyor Bari tatsaydı, göremese de rengini. Bari koklasaydı, içmeden önce zehrini.</i></p>

  <p><i>Sevgili Dost,</i></p>

  <p>Hayır, vantirlok değilim; kalbimden konuşuyorum. Bu altıncı pencere, okunaklı yazıyorum. Siyah-beyaz anlatıyorsam sana bahçeyi, renk körlüğündendir. Tel dolapta saklıyorsam aysbergi, sıcağı sevdiğinden. Hayır. Aceleci değilim, karşıya geçmiyorum. Şaşırtmıyor beni yeşil; kırmızıyı tanıyorum aklın yırtmacından görünen.</p>

  <p><i>Sevgili Dost,</i></p>

  <p>Arabam yoktu ama araba vapuruyla karşıya geçiyordum. Geceydi, ellerimi küpeşteye vuruyordum. Dudaklarım kıpırdıyordu, siyahın ritmi; demek şarkı söylüyordum. Takım elbiseli, kravatlı bir adam, bir şey sordu geçmeden yanımdan: <i>"Kaç araba alır bu vapur?"</i></p>

  <p>Ona bir rakam söyleyebilirdim gülerek arkasından. Beni gemici sanmıştı kravatlı bu adam. Çünkü ellerimi küpeşteye vuruyordum; demek gemiyi sahipleniyordum. Çünkü şarkı söylüyordum; demek yaşıyordum gemide.</p>

  <p><i>Sevgili Dost,</i></p>

  <p>Deniz fenerleri asla ağzına içki koymamalı. Sarhoş gözleriyle şaşırtmamalı gemileri. Deniz fenerleri asla uyumamalı, ihmal etmemeli suyla iyi giden kahveyi. Deniz fenerleri sigara içebilir ama silkmemeli külünü dalgalara. Deniz fenerleri denizi terk edebilir, deniz kuruduktan sonra.</p>

  <p><i>Sevgili Dost,</i></p>

  <p>Bir saatçi vitrinine bakıp zamanı söyleyemezsin. Güneşe bak, bir çubuk dik toprağa. Kürersen kahkahayı, hüznü görebilirsin. Güneşe bak, bir çubuk dik toprağa.</p>

  <p><i>Sevgili Dost,</i></p>

  <p>Kararma, yağmayacaksan; kürek çekme, mahkûmu olmayacaksan. Sorma, tahammülün yoksa cevaba. Saati kurma durduracaksan!</p>

  <p><i>Sevgili Dost,</i></p>

  <p>Kâşifler, karaya yaklaştıklarını denizin üzerindeki taze dal parçalarından anladılar</p>
</body>
</html>