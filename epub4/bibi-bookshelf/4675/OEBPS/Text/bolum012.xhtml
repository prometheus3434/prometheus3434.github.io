<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>12</h1>

  <p><i>Sevgili Dost,</i></p>

  <p>Bu sabah kuş sesleriyle uyandım. Ne güzel değil mi? Hayır, güzel değil! Açık penceremden ok gibi dalıp yastığıma saplanan karga sesleriydi. Kuş sesleri dediğimde aklına asla karganın gelmediğini biliyorum. Bu, karganın da bir kuş türü olduğunu bilmeyişinden değil, karganın türünün en önemli özelliği olan güzel bir ötüşten mahrum oluşundan elbette. Yüzümü yıkarken acaba diyordum, acaba türümüzün en önemli özelliklerini taşıyor muyuz? Hareketlerimiz <i>ve</i> sözlerimiz nerelere saplanıyor? Acaba <i>"İnsan"</i> denince hatırlanıyor muyuz?</p>

  <p><i>Sevgili Dost,</i></p>

  <p><i>"İnsan"</i> deyince aklıma, Kur'ân'ın kalbi <i>'"Yasin" </i>geliyor. <i>"Yasin"</i> yani <i>"Ey insan!"</i></p>

  <p>Önceki gün her taşına üzüntünün <i>ve</i> acının sindiği bir evdeydik. <i>"Yâsin"</i> okudum. Oğlunu kaybeden <i>anne, kocasını kaybeden gelin, babasını kaybeden çocuklar ve ağabeyini kaybeden dostum dinliyorlardı beni. Ben taziyeye gelmiştim ama otuz dört yaşında, arkasında dört çocuk bırakarak ahirete göçen birinin yakınları için söylenebilecek her sözün, eksik ve yetersiz olduğunu bildiğimden, önce sustum, sonra '"Yasin" okudum.</i></p>

  <p><i>"Yasin" yani "Ey İnsan!"</i></p>

  <p><i>"Şüphesiz ölüleri ancak biz diriltiriz. Önden gönderdikleri işleri ve bıraktıkları eserleri yazarız. Zaten biz her şeyi apaçık bir kitap olan Levh-i Mahfuzda sayıp yazmışızdır,"<a id="sahip121" href="#dipnot121" style="vertical-align: super;">1</a> ayetini okurken Zeyd bin Sâbit'in, Enes bin Mâlik'e söylediği şu sözü hatırladım:</i></p>

  <p><i>"Ey Enes! Bilmez misin adımlar yazılıyor!"</i></p>

  <p><i>Montaigne, "Ölümün bizi nerede beklediği belli değil, iyisi mi biz onu her yerde bekleyelim," diyerek insanın istese de gecikemeyeceği en önemli randevusunu hatırlatıyor. Bunun üzerine ajandalarımızı karıştırıp böyle bir randevumuz olup olmadığına bakıyoruz: Hayır, böyle bir randevu gözükmüyor. Eliot gibi, ölümün ne kadar çok kurbanı olduğunu çok az hatırlıyor ve çok çabuk unutuyoruz:</i></p>

  <p><i>"Bir kış sabahının kirli sisi altında</i></p>

  <p><i>Londra Köprüsü'nden bir kalabalık seli aktı</i></p>

  <p><i>Bu kadar çok,</i></p>

  <p><i>Ölümün bu kadar çok kurbanı olduğunu düşünmemiştim."</i></p>

  <p>Hz. Ömer, her sabah kapısına vurup <i>"Ölüm var ey Ömer! Ölüm var"</i> demesi için adam tutuyor. Bize, <i>"Kelepir daire var!"</i> diyen emlakçılar nasıl hatırlatacak ölümü. Türümüzün en önemli özelliklerinden olan <i>"Hafıza"</i> devre dışı kalmaktan, sadece dostların telefonlarını ezberinde tutmaktan ne zaman kurtulacak?</p>

  <p><i>Sevgili Dost,</i></p>

  <p>Öldükten sonra hatırlayacak mısın beni? Neler hatırlatacak ve nasıl hatırlayacaksın? Bir yıl sonra aklına gelecek miyim? Ya beş yıl sonra?</p>

  <p>Montana'nın Choteau kasabası yerlilerinden 75 yaşındaki Billy Miller, on yıldır her sabah 11.00'de şehre iner, atını hep aynı yere bağlar, bütün gününü arkadaşlarıyla geçirdikten sonra, güneş batarken evine dönermiş. Günün birinde adamcağız ölmüş, atı da çiftlik arazisinde serbest bırakılmış. Miller'in ölümünün ertesi günü saat 11.00'e doğru atın şehrin yolunu tuttuğu görülmüş. Saat tam 11.00'de her zaman bağlandığı yere gelen at, bütün gün orada beklemiş ve gün batarken de çiftliğe geri dönmüş. At, bu günlük programını ölünceye kadar tekrarlamış.</p>

  <p><i>Ah, vefa! İnsan türünün en önemli özelliklerinden biriydin sen. Acaba türümüzün başka hangi özelliklerini kaybettik, acaba hangi özelliklerini taşıyoruz; bir at daha göndersen.</i></p>

  <p><i>Bu sabah kuş sesleriyle uyanıyorum.</i></p>

  <p><i>Acaba "İnsan" denince hatırlanıyor muyuz?</i></p>

  <hr/>

  <p><a id="dipnot121" href="#sahip121"> 1.</a>Yasin, 12.</p>
</body>
</html>