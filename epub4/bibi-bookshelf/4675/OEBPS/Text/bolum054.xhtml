<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>54</h1>

  <p><i>Sevgili Dost,</i></p>

  <p><i>Depremin şiddeti neydi bilmiyorum ama bildiğim, taş yığınları arasından iniltilerin geldiğiydi. Herkes kendi evinin, dükkanının önünde tanıdık bir ses duymayı, bildik bir el görmeyi beklerken; her evin, her dükkânın yıkıntıları arasından yükselen ses onun sesi, uzanan el onun eliydi: Yalanın.</i></p>

  <p><i>Evet, yalan. Yık</i>t<i>ığı yetmiyormuş gibi kurtarılmayı bekliyordu. Kurtarılmayı evet, hayatımızın akıntıları içinde bile bulunmayı hak etmiyordu çünkü. Biz sokaklarda gecelerken ona bir çadır kurmalıydık Bütün ihtiyaçlarını temin etmeli, asla sokağa çıkarmamalıydık onu. Asla! Ama o ne yapıp edip çadırın kapısından bakmayı başardı. Çünkü elbiseleri süslü. Merhametimizi baştan çıkardı!</i></p>

  <p><i>Sevgili Dost,</i></p>

  <p><i>Şimdi nereden mi çıktı "Yalan." Nereye girmedi ki! Kapıların kapalı olduğunu sanıp pencerelerden girdi. Oysa açıktı kapılar; kollarına dokunulmayı bekliyorlardı. Kapıların kapalı olduğunu sanıp pencerelerden çıktı. Gıpta etti hırsızlar, üstat bellediler onu. Düşürse de çuvalından bir şeyleri, o hiç yakalanmadı.</i></p>

  <p><i>Hâlbuki biz onu esirimiz sanmıştık. Ta ki bir şair, adı Schiller'di, "Zincirini koparan esirlerden korkun siz, hür insanın önünde titremeye gerek yok," diyene kadar. Fakat gözlerimizi açana kadar kayboldu gözden. Spurgeon'un tabiriyle: "Gerçek, çizmelerini giymekle meşgul olduğu sırada, yalan bütün dünyayı dolaştı. "</i></p>

  <p><i>Sevgili Dost,</i></p>

  <p><i>Yalan sizin evin önünden de geçti mi? Boyu uzun muydu, kısa mı? Ne giyiyordu? Düzgün mü yürüyordu yoksa bir ayağı aksıyor muydu? Susuyor muydu yoksa ıslık mı çalıyordu? Gözleri ne renkti? Bir yere yetişecekmiş gibi hızlı hızlı mı yürüyordu yoksa hiç acelesi yokmuş gibi yavaş yavaş mı?</i></p>

  <p><i>Sevgili Dost,</i></p>

  <p><i>Yalan, senin kapını da çaldı mı? Ona açmadın kapıyı değil mi? Yoksa senin de mi merhametini çaldı. Yaptığı işlere kendini inandırmasaydı, bu kadar benzemezdi gerçeğe. Kendi inanmasaydı, inandıramazdı. Sanıyor musun ki aldatabilirdi, yalan yalan olsaydı.</i></p>

  <p>Halbuki o yine süslü elbiselerini giymiş, kabağın arabaya, farelerin atlara dönüşmesini bekliyor. Acelesi var. Baloya yetişmeli! Düşürmeli iskarpinlerinden birini merdivenlerde. Büyü bozulmadan evde olmalı. Sonra prens, şehrin bütün kızlarının ayağında denemeli iskarpini. Yaklaşmalı evine. İşte geliyor! Şimdi onun ayağında deneyecek iskarpini... Sen osun, diyecek!</p>

  <p>Ama o da ne, ayağına küçük geliyor iskarpin! O da ne; kendi ayakkabısı olmuyor ayağına!</p>

  <p>Yalan! Neden şaşırdın? O kadar hızlı büyüyorsun ki!</p>

  <p><i>Sevgili Dost,</i></p>

  <p>Aristo, <i>"Eflatun'u severim, fakat gerçeği ona tercih ederim,"</i> derken; Cicero, <i>"Ah büyüktür gerçeğin gücü!</i> O <i>insanların ustalıklarına, kurnazlıklarına, oyunlarına ve kurdukları bütün tuzaklara karşı da kendini kolayca savunabilir,"</i> diyor. Peki, sen ne diyorsun?</p>

  <p><i>Sevgili Dost,</i></p>

  <p>Avucuyla su içen bir çocuğu gören Diyojen, maşrapasını kırmış. Maşrapaya ihtiyacı olmadığını düşünmüş o an.</p>

  <p><i>Sevgili Dost,</i></p>

  <p>Lütfen söyle!</p>

  <p>Bizim yalana ihtiyacımız var mı?</p>
</body>
</html>