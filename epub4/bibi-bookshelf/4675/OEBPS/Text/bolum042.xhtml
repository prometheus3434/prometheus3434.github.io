<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>42</h1>

  <p><i>Sevgili Dost,</i></p>

  <p><i>Bu kez sana vapurda yazıyorum. "Yirmi dakikalık bir yolculukta ne yazabilirsin ki," diye itiraz etme hemen. Bak pervane suları köpürtmeye başladı. Ne yazabilirsem.</i></p>

  <p><i>Sabah vapurları, sabah pazarları gibidir. (Pazar sabahları değil.) Pazarcılar kirli bezleriyle kütür kütür elmaları parlatmakta, her tarafından hayat fışkıran mandalinaları tezgâhın üzerine dizmektedirler. Meyvelerin ve sebzelerin üzerine henüz gözlerin lekesi düşmemiş, ellenmemiş ve seçilmemişlerdir. Tarladan yeni kopmuş, ışıltılı ve dipdiridirler.</i></p>

  <p><i>Sabah vapurlarında da yeni bir günün tazeliği, doğudan henüz koparılmış kütür kütür bir güneşin sıcaklığı hissedilir Hemen herkesin elinde açılmış bir gazete vardır Ellerinde gazete olmayanlar gözlerini yanlarında ya da karşılarında oturanların gazetelerinde gezdirerek, bu haber karnavalına katılmaya çalışırlar.</i></p>

  <p><i>Karşımda oturan adamın dev bir kelebek gibi kanatlarını açan gazetesinden öğreniyorum ki çağın vebası Aids'e çare bulunmuş, kıllardır vapurlarda bu tür haberlere rastlarım. Kansere de her iki ayda bir çare bulunur.) Sağımda oturan adamın soğuktan tir tir titreyen bir kumru gibi kanatlarını kısan gazetesinden de öğreniyorum ki İtalyan Başbakanı D'Alema, 'Apo'yu vermeyiz," demiş, Solumda oturan adamın, uçmayı yeni öğrenen karga yavruları gibi açmakla kapamak arasında tereddüt ettiği gazetesine gelince; mevkutenin hangi köşesine baksam, cümleyi tam okuyamadan, kanatlar ya kısılıveriyor ya açılıp katlanıyor. Israrla cümlenin devamını okumaya çalışıyorum. Adam da gazetesiyle akrobasi gösterileri yapmaya devam ediyor. Çok sinirleniyorum. "Ver ulan şu gazeteyi!" deyip elinden çekmemek için kendimi zor tutuyorum. "Ölüm artık..." diye başlayan bir cümlenin devamını okuyamıyorum. "Ölüm artık... " Ne? Acaba ölüme de mi çare buldu Amerikalı doktorlar?</i></p>

  <p><i>Sevgili Dost,</i></p>

  <p><i>Yaşamak nedir? Kalbin atışı, göğsün inip kalkışı mıdır yaşamak? Pervane suları köpürtmeye devam ediyor, demek hâlâ yaşıyor vapur. İyi de nereye gidiyor? Hangi iskeleye bağlanacak?</i></p>

  <p><i>Sevgili Dost,</i></p>

  <p><i>Supervielle bir şiirine şöyle başlamıştı:</i></p>

  <p><i>"Kendini bildi bileli</i></p>

  <p><i>Mum ışığında okumaktı bütün zevki</i></p>

  <p><i>Sonra da ellerini ikide bir</i></p>

  <p><i>Alevin üstünde gezdirirdi.</i></p>

  <p><i>Emin olmak için olacak</i></p>

  <p><i>Emin olmak için</i></p>

  <p><i>Yaşadığına... "</i></p>

  <p><i>Bir şairin yaşadığını anlaması için acı duyması şart mı Sevgili Dost? Belki de yaşamak bir sükûnettir. Havada uçuşan eşyaların yerini bulması, orkestra şefinin her biri ayrı nota defterini okuyan çalgıları susturmasıdır Sonra yeniden değneğini havaya kaldırması ve Vivaldi'nin "Dört Mevsim"ini yorumlamaya başlamasıdır. Dört mevsimde de hafif bir rüzgar sakinleştirir kalbi ve Valery'nin şu dizelerini hatırlatır:</i></p>

  <p><i>"Rüzgâr uyandı... Artık yaşama zamanıdır.</i></p>

  <p><i>Kitabımı bir geniş meltem açıp kapatır."</i></p>

  <p><i>Sevgili Dost,</i></p>

  <p><i>Kitabımı okudun mu?</i></p>
</body>
</html>