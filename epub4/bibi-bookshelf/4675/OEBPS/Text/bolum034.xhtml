<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>34</h1>

  <p><i>Sevgili Dost,</i></p>

  <p>Sonbahar her sene yüklenip serinliğini, yağmurlarını, rüzgârını ve yapraklarını, evime yatıya gelir Ben sonbaharı kapıda karşılar, <i>"Kim gelmiş kim!"</i> diye sevinç gösterileri yapar, boynuna sarılırım. Sonbahar, her seferinde gözlerimin içine bakıp, <i>"Hiç değişmemişsin," </i>der ve omzuma dokunur. Ben sonbaharın gözlerinin içine bakamam; dokunur.</p>

  <p>Her şeyin sonu gibi, baharın sonu da güzelliğini siyah bir şalla gizliyor; mevsimi biten meyveler gibi gülümsüyor kapıda. Pazarcıların <i>"son elveda"</i> çığlıkları arasında buyur ediyorum içeriye onu. Sonbaharı kar gibi çarşafların içinde uyutuyorum.</p>

  <p>Sonbahar bir ara uyanıp yanıma geliyor. Ona, yazın çok sıcak geçtiğini, çoğu geceler nefes almakta güçlük çekip ter içinde uyandığımı anlatıyorum. <i>"Özledin mi beni?"</i> diyor. Gülümsüyorum.</p>

  <p>Evime gelen bu sıcak ya da serin dostu, gece deniz kıyısına götürüyorum. Dalgalar sonbaharı görür görmez heyecanla yükseliyorlar. Ay, kırık aynasını önce yüzümüze tutuyor; sonra dalgaların üzerinde gezdiriyor. Bir kayığın kürekleri her dalışta korkuyor denizden.</p>

  <p>Sonbaharın canı haşlanmış mısır çekiyor. Satıcıyı görünce, bir çocuk gibi çekiştiriyor ceketimi. Sonbahara, suları akan, iri taneli, sapsarı bir mısır uzatıyor satıcı. Tuzunu bol koyuyor. Sonbaharın eli yanıyor.</p>

  <p>Sonbaharı parka da götürüyorum. Gece yarısında parkın tek çocuğu oluyor. Salıncakta sallanırken korkuyor; düşerim diye. <i>"Hızlı sallama!"</i> diye bağırıyor. Ben sonbaharı dinlemiyorum. İşte tahterevallinin bir ucunda o, bir ucunda ben varım. Ben yere indikçe sonbahar göğe çıkıyor; ben yükseldikçe sonbahar yere iniyor. Sonbahar kaydıraktan da kaymak istiyor. Aşağıda sonbaharı bekliyorum.</p>

  <p>Sonbaharla o gece geç vakitlere kadar dolaştık. Sabaha karşı polisler kimlik sordu bize. Sonbahar kimliğini bulamadı. Götürdüler sonbaharı.</p>

  <p><i>Sevgili Dost,</i></p>

  <p>Bir gün sen de sonbaharla tanışacaksın. Çok seveceksin onu. Sıcak bir yaz sonu, hiç ummadığın bir anda kapını çalacak. Serinliğini, yağmurlarını, rüzgârını ve yapraklarını yüklenip evine yatıya gelecek.</p>

  <p>Sonbahara, kar gibi çarşaflar sereceksin.</p>
</body>
</html>