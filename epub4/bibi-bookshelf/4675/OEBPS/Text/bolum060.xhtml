<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>60</h1>

  <p><i>Sevgili Dost,</i></p>

  <p>Defalarca duymamazlıktan geldiğim, her seferinde gitmemek için bahaneler bulduğum ya da unuttuğum bir daveti dün gece reddedemedim. Onları unutmuştum ama onlar ısrarla beni hatırlamaya devam etmişler, işte bu gece ellerini bir kere daha uzatmışlardı. Raf yüksekti, sandık derindi, çekmece kilitliydi, ellerim toz içindeydi; demek elimi sıkmışlardı. Sararmış koltuklarına buyur ettiler; anlatacakları olmalı. Sararmış bir tepsi uzandı önüme; sararmış fincanlar, kaşıklar; yalnız çay kırmızıydı. Bir de yüzüm.</p>

  <p><i>Sevgili Dost,</i></p>

  <p>Eski mektupların daveti vardı dün. Karanlığın içine yıldızlar gibi saçılmışlardı. Hangisinin ışığına baksam başka bir koltuk gösteriyor, hangisinin eline dokunsam tir tir titriyordu.</p>

  <p><i>Mermer lahitlerin arasında yürümeye başladım. Ay da benimle beraber yürüyor, korkumu içine çekip ışığını yüzüme üflüyordu. Mermer lahitlerin altında krallar altınlarını sayıyorlardı ve şıkırtıları cırcır böceklerinin sesini bastırıyordu. Sonunda lahitlerden birinin önünde durdum. Kapağını açıp kralı ve altınlarını çıkaracaktım. Ay, yol gösterir gibi ışığını tam da kapağın üzerine düşürmüştü. Korkuyordum. Tam vazgeçip geri dönecekken ay omzuma dokundu. Cesaretimi toplayıp kapağı yerinden oynatmak için var gücümle yüklendim ama buna gerek yoktu. Çünkü ağır taş kapak su üzerinde yüzer gibi kaymaya başladı. Korkuyla geri çekildim.</i></p>

  <p><i>Zarftan çıkan ölü, üzerindeki toprağı silkeleme</i>ye başladı. Ağır ağır yüzüne renk <i>geldi. Saçlarını</i> par<i>maklarıyla taradı. Bir krala benzemiyordu. Altınlarını paylaşmamak için dilenci kılığına girmiş de olabilirdi. "Altınlar!" diyecek oldum ki gülümseyerek elini uzattı ve gözlerinin akını gözlerimin karasına katarak, "Ver onları!" diye fısıldadı. Arkama bakmadan kaçmaya başladım. O kadar hızlı koşuyordum ki rüzgârım lahitlerin kapaklarını birer birer açıyor, her zarftan yeni ölüler fırlıyordu.</i></p>

  <p><i>Sevgili Dost,</i></p>

  <p><i>Yerimde çakılmış, soluğumu tutmuş, mektupları zarflarından çıkartmaya çalışıyordum. Çayım soğumuştu. Yırtılıp atılmamış ama ikinci kez okunmamış ne kadar çok mektup vardı. Nasıl açıldıkları, nasıl açıldıkları hakkında ipucu veriyorlardı. Bazıları mektubu göndereni incitecekmiş gibi özenle, yırtılmadan açılmış, bazılarınıysa hangi sabırsızlığın, hangi öfkenin, hangi özlemin fünyesi ateşlemiştir bilinmez, âdeta patlamıştı.</i></p>

  <p><i>Şarapnel parçaları; çatık kaşlı tarihler; hangi duygulara saplanmıştı. Mektuplardaki çocuklar büyümüş, mektuplardaki kazaklar sökülmüş, mektuplardaki paralar tedavülden kaldırılmış, mektuplardaki hastalıklar iyileşmiş, mektuplardaki kardan adamlar erimiş, mektuplardaki ölüler çürümüş, mektuplardaki hırsızlar yakalanmıştı.</i></p>

  <p><i>Bazı zarfların içinden tebrik kartları çıkıyordu. "Doğum günün kutlu olsun!" yazılı kartın üzerindeki yemyeşil ağaç yapraklarını dökmüştü. Bu sarı kart da bir çöl postanesinden atılmıştı ve üzerinde develer vardı; hörgüçlerindeki su tükenmişti ama halıcı vitrinlerindeki içi doldurulmuş kuzular gibi dimdik ayakta duruyorlardı. Sitemler, kırgınlıklar, selamlar, özlemler, şaşkınlıklar, sevgiler; parmağınızla dokunduğunuzda yıkıl</i>ı<i>veriyo</i>r<i>lardı.</i></p>

  <p><i>Bu satırları kim yazdı? Kalem durmuyordu ama parmaklar yerindeydi. Bu satırların üstünü kim karaladı? Göller kurumuştu ama ırmaklar yerindeydi. Yerinde olmayan bir kelimeyse satırların içinden fırlayıp aramaya başladı yerini. Yerinden edilen bir mülteci, özledi ülkesini.</i></p>

  <p><i>Sevgili Dost,</i></p>

  <p><i>Artık sona ermeliydi zarfların bu daveti. Kalamazdım daha fazla. İzin istedim, kalktım, gidecekken ayağım bir cümleye takıldı. Zarfın birinden düşmüş olacak: "Ölüm de bir özlemdir aslında."</i></p>

  <p><i>Sevgili Dost,</i></p>

  <p><i>Eski mek</i>t<i>uplar, günü geçmiş bir gazeteden daha değerli olduklarını göstermek ister gibi, ölülerin değil, dirilerin üstünü örtüyorlardı.</i></p>
</body>
</html>