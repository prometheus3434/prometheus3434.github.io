<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>44</h1>

  <p><i>Sevgili Dost,</i></p>

  <p><i>İnsan değişmedi; vicdanıyla tutkuları arasında bocalayıp duruyor. Tutkularına esir düştüğü zamanlarda bile, kendisini rahatlatacak nedenler ve yöntemler bulmakta zorlanmıyor İşte hile! İşte çürümüş ağ! İşte Cumartesi Balıkları!</i></p>

  <p><i>"Cumartesi balıkları mı?" Evet, Cumartesi Balıkları! Sezginin gücünü hesaba katmayanların hikâyesi... Öyle bir hikâye ki, anlatanların dudaklarını titretir; öyle bir hikâye ki dinleyenlerin yüzünde gezdirir ateşin gölgesini.</i></p>

  <p><i>Sevgili Dost,</i></p>

  <p><i>Kim bilir yeryüzü yaratıldığından beri kaç cumartesi geçti. Kimbilir kırmızı yüzlü balık tezgâhları kaç kez doldu boşaldı. Parlak ışıklar altında değil, loş ve karanlık odalarda tab edilen kirli fotoğrafları, kim bilir kim çerçeveledi?</i></p>

  <p><i>Kim öldürdü kafesteki kuşu? Daldaki kuş uçabilirdi. Kim öldürdü akvaryumdaki balığı? Denizdeki kaçabilirdi. Bir katili neresinden tanırsın, bırakmazsa parmak izini? Yüzünden mi? Kimin yüzünden? Elin</i>den mi? Kimin elinden?</p>

  <p><i>Ah ben katilleri tanırım eldivenlerinden. Çünkü eldivenler her cinayetten sonra daralır, girmez ellere. Çünkü balıklar cumartesi günleri çıkarlar su yüzüne.</i></p>

  <p><i>Şeytan, "Siz sadece cumartesi günü balık yemekten menolundunuz. Cumartesi günleri onları yakalayın ve başka günlerde yiyin," diye fısıldadı. Onlar da cumartesi günü yakaladıkları balıkları suyun içinde bir kazığa bağlayıp pazar günü çıkartıp yediler. Onlar parmak izi bırakmadan suç işlediler. . .</i></p>

  <p><i>Sevgili Dost,</i></p>

  <p><i>Kitabı aç ve oku: "Cumartesi günü içinizden azgınlık edenleri elbette bilmiş olacaksınız..."</i><a id="sahip441" href="#dipnot441" style="vertical-align: super;">1</a></p>

  <p><i>"...Biz, birtakım yüzleri silip dümdüz ederek arkalarına çevirmeden, yahut onları Cumartesi adamları gibi lanetlemeden önce (davranarak), size gelenleri doğrulamak üzere indirdiğimize (Kitab a) iman edin; Allah'ın emri mutlaka yerine gelecektir."</i><a id="sahip442" href="#dipnot442" style="vertical-align: super;">2</a></p>

  <p><i>"Onlara, deniz kıyısında bulunan şehir halkının durumunu sor. Hani onlar cumartesi gününe saygısızlık gösterip haddi aşıyorlardı. Çünkü cumartesi tatili yaptıkları gün, balıklar meydana çıkarak akın akın onlara gelirdi. Cumartesi tatili yapamadıkları gün de gelmezdi. İşte böylece biz, yoldan çıkmalarından dolayı onları imtihan ediyorduk.</i></p>

  <p><i>İçlerinden bir topluluk, Allah'ın helak edeceği, yahut şiddetli bir şekilde azap edeceği bir kavme ne diye öğüt veriyorsunuz?' dedi. (Öğüt verenler de) dediler ki: Rabbinize mazeret (beyan etmek) için, bir de belki sakınırlar diye (öğüt veriyoruz.)</i></p>

  <p><i>Onlar kendilerine verilen öğütleri unutunca, biz de kötülükten menedenleri kurtardık. Zulmedenleri yapmakta oldukları kötülüklerden ötürü şiddetli bir azap ile yakaladık.</i></p>

  <p><i>Kibirlerinden dolayı kendilerine yasak edilen şeylerden vazgeçmeyince onlara 'Adi maymunlar olun!' dedik."</i><a id="sahip443" href="#dipnot443" style="vertical-align: super;">3</a></p>

  <p><i>Sevgili Dost,</i></p>

  <p>Kitabı okudun. Şimdi de söyleyeceklerimi dinle: Mitolojinin yüz gözlü bekçisi Argus'un gözlerini sıkıcı hikâyelerle birer ikişer kapatıp uyutmak zor değil. Ama Ayete'l-Kürsî'nin "O <i>asla uyumaz!"</i> dediği Allah var.</p>

  <p>Üzerindeki ipek şal hiçbir suç abidesini ebediyen gizleyemez. Tövbe yetişmezse imdadına, bir gün törenle açılır kesilip kurdelesi. Hayret dolu bakışlar yapışır bu çıplak heykele.</p>

  <p><i>Sevgili Dost</i></p>

  <p>Yarın cumartesi.</p>

  <hr/>

  <p><a id="dipnot441" href="#sahip441">1.</a>Bakara, 65.</p>

  <p><a id="dipnot442" href="#sahip442">2.</a>Nisa, 47.</p>

  <p><a id="dipnot443" href="#sahip443">3.</a> A'raf, 163-166.</p>
</body>
</html>