<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>18</h1>

  <p><i>Sevgili Dost,</i></p>

  <p><i>Her hafta sonu gibi geçen pazar da balık tutmayı uykularından daha fazla sevenler, hem Galata Köprüsünden hem de denizden bir pay alabilmek için saatlerini erken bir vakte kurdular. Yola düşmeden önce, yanlarına sevdikleri oltalarını ve iğrendikleri solucanlarını almayı unutmadılar. Her hafta sonu gibi geçen pazar da soğuk ve karanlık sulara daldı -misinaların ucunda- henüz toprağın ılıklığını üzerinden atamamış, kıvranan solucanlar.</i></p>

  <p><i>O sabah da balık sürüleri geçti köprü altından; yüzmeyi ve hayatı seven. Ama açtılar ve solucanlar iğrenç gelmiyordu gözlerine. Aksine, kıpırdadıkça suyun içinde, iştahlarını kabartıyorlardı. O sabah da misinanın deniz tarafı titreyince, köprü tarafı da titredi. O sabah da yırttı ağızları kancalar</i></p>

  <p><i>Her hafta sonu gibi geçen pazar da okumayı uykularından daha fazla sevenler henüz güneş doğma-</i></p>

  <p>dan masa lambalarını yaktılar. Mesnevi'nin ilk cildinin daha ilk sayfalarından şu cümleyi tuttular:</p>

  <p><i>"Herkes suya kandı, balıktan başka."</i></p>

  <p>Çünkü solucana kananın</p>

  <p>Yoktu hakkı</p>

  <p>Suya kanmaya.</p>

  <p><i>Sevgili Dost,</i></p>

  <p>Geçen pazarın "Sevgililer Günü" olduğunu bir mağazanın afişinden öğrendim. Mağaza sahibi müşterilerini seviyordu. O gün televizyon seyretmeyi uykularından fazla sevenler de bir şarkıcıdan şu sözü duyuyordu:</p>

  <p><i>"Sizi seviyorum, beni alkışlarınız yarattı."</i></p>

  <p>Yine o gün maça gitmeyi uykularından fazla <i>se</i>venler stadyumları doldurdu; sevdikleri renkler ve futbolcular için ayağa kalkıp bağırdılar. Antrenör futbolcularını, futbolcular topu, top kaleyi seviyordu.</p>

  <p><i>Sevgili Dost,</i></p>

  <p>Köpekbalığının kanı, yarasanın karanlığı sevmesinde ne var? Hüner, geceye rağmen güneşi, kana rağmen hayatı sevmekte. Oruçken su içmemekte ne var! Hüner, ölürken suyu reddedebilmekte. "İsâr,' deniyor buna. Yani tercih. Yani sevmek, yani göstermek üstün olanı.</p>

  <p><i>Sevgili Dost,</i></p>

  <p>Yazın buharlaşmayacak, kışın donmayacak, sonbaharda yapraklarını dökmeyecek, yani hep aynı kalacak ya da artacak sevgi. Altını görünce gümüşten, gümüşü görünce bakırdan vazgeçmeyecek. Tagore gibi, <i>"İstediğin zaman lambayı söndür. Senin karanlığını da tanır ve severim,"</i> diyecek.</p>

  <p><i>Sevgili Dost,</i></p>

  <p>Kimi balık tutmak, kimi okumak için, kimi televizyon seyretmek, kimi maça gitmek için, kimi okula yetişmek, kimi işe girmek için, kimi randevusuna yetişmek, kimi namazı kaçırmamak için uykularım ellerinin tersiyle ittiler.</p>

  <p><i>Sevgili Dost,</i></p>

  <p>Sevgi nedir?</p>

  <p>Nedir seni uykularından vazgeçirecek şeyler?</p>
</body>
</html>