<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/ey1.css" type="text/css" rel="stylesheet"/>
</head>

<body>
  <h1>21</h1>

  <p><i>Sevgili Dost,</i></p>

  <p>Sınır, önümüze bir bahçe duvarı olarak çıkabileceği gibi, dikenli tel, çit, çizgi ve taş olarak da çıkabilir. Sınırı geçme ha<i>k</i>kı, sınırı çizenindir ve o dilediği müstesna, bahçesine kimseyi yaklaştırmama hakkını elinde tutar. Sınırın geçilmemesi için dikenli teller yetmeyebilir, adım atar atmaz bir bacağınızı almaya hazır bir mayın, toprağın altında sizi bekleyebilir.</p>

  <p><i>Sevgili Dost,</i></p>

  <p>İnsan yoktu ve sınır yoktu. İnsan geldi ve elindeki tebeşirlerle sınırlar çizmeye başladı. Daireler, dikdörtgenler, üçgenler çizdi. Etrafını çizdiği alanların <i>k</i>enarına, <i>"Benim"</i> tabelasını iliştirmeyi de ihmal etmedi. Bir yere ilk gelmek, oraya sahip olmaya yetmiyordu. Bu yüzden ne tebeşiri elinden düşürdü ne de çizilen daireler birbiriyle kesişmediği sürece geometrinin mutluluğuna bir gölge düştü. <i>A</i>ma ne zaman iki çember birbiri içine geçti ve ne zaman iki <i>"Benim"</i> çakıştı, o zaman sınır taşları yerinden oynadı ve sökülerek mancınıklara dolduruldu.</p>

  <p><i>Sevgili Dost,</i></p>

  <p>Hakkın değil, gücün belirlediği sınırları hangi dikenli tel koruyabilir? Hangi mayın, hakkını isteyen bir kalbi berhava edebilir? Arşimet'in dayanak noktasıdır hak ve kaldırılacak ağırlığa yaklaştıkça kudreti artar. Madem kaldıracın gücü dayanak noktasından geliyor, neden üzülelim?</p>

  <p><i>Sevgili Dost,</i></p>

  <p>Yöntem, tasarlanan amaca vardıracağını sandığımız yoldur. Tatlı dilin yılanı deliğinden çıkarması yetmez; bizi ısırmasını engelleyecek mi? Aslanı daha çok kudurtacak bir kurşun, bizi parçalamasını engelleyecek mi? Nedir kötülüğü kurutacak merhem? Kasabın keseceği hayvanı göz ucuyla aralarından seçtiği sırada, çayırda zıplayıp duran koyunların neşesi, bıçağı engelleyecek mi?</p>

  <p><i>Sevgili Dost,</i></p>

  <p>Bir çakal, horozun birini sabah uykusunda yakalamıştı. Horoz şöyle feryat etmeye başladı: <i>"Ben uyanıkların dostu, geceyi ibadetle geçirenlerin müezziniyim. Beni öldürmekten sakın. Kanımı zulüm kılıcıyla dökme!"</i> Çakal cevap verdi: <i>"Ben seni öldürmekte tek taraflı değilim ki, bundan geri durabileyim. Artık elimde iradem kalmadı. Yalnız seni şu iki şıktan birini beğenmekte serbest bıraktım. İstersen bir pençe vuruşuyla canını alayım, istersen seni parça parça edeyim de öyle yiyeyim."</i></p>

  <p>Cami, bu hikayeyi <i>Baharistan</i>'da anlattıktan sonra şu nasihatı verir: <i>"Şerli bir kimse sana saldırmak isterse, o belayı, akıl tedbirlerinden başka bir vasıtayla başından savmaya çabalama; yalvarma yoluyla kurtuluş arama, çünkü onu bu kötülükten vazgeçirsen bile o, daha beter bir başka kötülük düşünür."</i></p>

  <p><i>Sevgili Dost,</i></p>

  <p>İnsan yoktu ve sınır yoktu. İnsan geldi ve elindeki tebeşirle sınırlar çizmeye başladı.</p>

  <p><i>Sevgili Dost,</i></p>

  <p>Allah'ın da sınırları var.</p>
</body>
</html>