<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>SEKİZİNCİ BÖLÜM -BİR YIĞIN HAYAL VE BİRKAÇ DÜŞÜNCE</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <h1 class="calibre2"><a class="calibre" id="a39"></a>SEKİZİNCİ BÖLÜM&nbsp; -BİR YIĞIN HAYAL VE BİRKAÇ DÜŞÜNCE</h1>

  <p class="calibre5">Öğleden sonra geç vakit Gigi ile Beppo geldiler. Momo'yu, taş duvarın gölgesinde hâlâ biraz solgun ve tedirgin oturur buldular. Yanına oturup ne olduğunu anlamak istediler. Momo, dura dura olup bitenleri anlattı. Sonunda da duman adamla yaptığı konuşmayı, kelimesi kelimesine aktardı.</p>

  <p class="calibre5">O anlatırken ihtiyar Beppo Momo'ya çok ciddi ve dikkatli bir şekilde bakıyor, alnındaki kırışıklıklar gittikçe derinleşiyordu. Momo sözünü bitirdikten sonra da, Beppo susmayı sürdürdü. Gigi ise artan bir heyecanla dinlemişti. Gözleri, kendisi bir şey anlatırken olduğu gibi parlıyordu.</p>

  <p class="calibre5">Elini Momo'nun omuzuna koyarak, "Şimdi Momo" dedi, "bizim sıramız geldi! Sen, kimsenin bilemediği bir şeyi keşfettin! Artık biz yalnız eski dostlarımızı değil, bütün kenti kurtaracağız! Biz üçümüz, ben, Beppo ve sen, Momo!" Ayağa fırlamış ve iki elini havaya kaldırmıştı. Hayalinde, kurtarıcılarını alkışlayan bir yığın insan canlanmıştı.</p>

  <p class="p5">"Tamam" dedi Momo biraz şaşkın, "Ama bunu nasıl yapalım?"</p>

  <p class="calibre5">"Ne demek istiyorsun?" diye Gigi şaşırarak sordu.</p>

  <p class="calibre5">"Demek istediğim şu" dedi Momo. "Yani duman adamları yenmek için ne yapalım?"</p>

  <p class="calibre5">"Haa, evet" dedi Gigi. "Şu anda tam olarak ben de bilmiyorum. Önce bunu düşünmeli. Ama açık olan bir şey var: Madem artık onların var olduklarını ve ne yaptıklarını biliyoruz, onlara savaş açacağız. Yoksa korkuyor musun?"</p>

  <p class="calibre5">Momo dalgın başını salladı: "Sanırım bunlar bildiğimiz adamlardan değil. Bana gelenin değişik bir hali vardı. Hele yaydığı soğuk çok kötü. Eğer bunların sayısı çoksa, mutlaka çok tehlikelidirler. Korkuyorum."</p>

  <p class="calibre5">"Haydi canım!" dedi Gigi. "Mesele çok basit! Bu duman adamlar tanınmadıkları için karanlık işlerini yürütüyorlar. Sana gelen adam kendisi söylemiş. O halde? Biz onların tanınmaları için çaba harcayacağız. Çünkü onu bir kere tanıyan, aklında tutacak. Onu tekrar gördüğünde hatırlayacak, hemen tanıyacak. Onlar bize bir şey yapamazlar. Bizi ele geçiremezler!"</p>

  <p class="calibre5">"Öyle mi dersin?" diye şüpheyle sordu Momo.</p>

  <p class="calibre5">"Elbette!" diye gözleri parlayarak konuştu Gigi. "Yoksa senin misafir öyle apar topar kaçar mıydı? Bizden ödleri kopuyor!"</p>

  <p class="calibre5">Momo, "Ama o zaman, belki de onları hiç bulamayız. Belki de bizden saklanırlar" dedi.</p>

  <p class="calibre5">Gigi, "Onun da kolayı var. Biz de onları saklandıkları yerden çıkmaya zorlarız" diye karşılık verdi.</p>

  <p class="calibre5">"Peki nasıl?" diye sordu Momo. "Sanırım onlar çok kurnaz."</p>

  <p class="calibre5">"Bundan kolay ne var?" diye güldü Gigi. "Biz de onları kendi avlarıyla avlarız. Fare peynirle avlanır, zaman hırsızları da zamanla. Bizde zamandan bol ne var. Sen burada oturup, bir av gibi onları beklersin. Onlar gelince biz Beppo ile saklandığımız yerden çıkar, kıskıvrak yakalarız."</p>

  <p class="calibre5">"Ama artık beni tanıyorlar" dedi Momo. "Bu tuzağa düşeceklerini sanmıyorum."</p>

  <p class="calibre5">"İyi" diye karşılık verdi Gigi. Yine bir sürü şey aklına esmeye başlamıştı: "O halde başka bir şey yaparız. Duman adam, Zaman Tasarruf Şirketi'nden söz etti, değil mi? Bunun herhalde bir binası olmalı. Kentin içinde bir yerdedir. Onu bulalım. Bulacağımızdan eminim. Kendine özgü bir şekli olmalı. Kurşun renkli, penceresiz, sevimsiz, betondan yapılmış dev bir ambar geliyor gözümün önüne. Onu bulunca içeri gireriz. Her birimizin elinde birer tabanca... 'Çabuk, çaldığınız zamanları geri verin!' derim ben..</p>

  <p class="calibre5">Momo, üzüntülü bir sesle sözünü kesti: "Bizim tabancamız yok ki."</p>

  <p class="calibre5">Gigi, heybetli bir dikilişle, "Biz de tabancasız yaparız" dedi. "Hem bu onları daha çok korkutur. Bizi görür görmez paniğe kapılacaklardır."</p>

  <p class="calibre5">Momo, "Biz üçümüz yerine, biraz daha kalabalık olsak, daha iyi olur herhalde. Hem Zaman Tasarruf Şirketi'ni ararken başkaları da olursa daha çabuk buluruz."</p>

  <p class="calibre5">"Bu çok güzel bir buluş" diye cevapladı Gigi. "Bütün eski arkadaşlarımızı toplayalım. Buraya gelen bütün çocukları da. Bir önerim var: Hemen üçümüz gidip, kimi görürsek haber verelim. Onlar da başkalarına haber versin. Her gün öğleden sonra üçte burada toplanalım!"</p>

  <p class="calibre5">Hemen kalkıp yola düştüler. Momo bir yöne, Gigi ile Beppo başka yöne...</p>

  <p class="calibre5">İki adam biraz gittikten sonra, o zamana kadar hiç konuşmamış olan Beppo birdenbire durdu; "Bana bak Gigi" dedi. "İçim rahat değil."</p>

  <p class="calibre5">Gigi ona döndü, "Neden?"</p>

  <p class="calibre5">Beppo arkadaşına bir süre bakıp, "Momo yüzünden" dedi.</p>

  <p class="calibre5">Gigi, "Neden?" diye şaşkınlıkla sordu tekrar. Beppo, "Momo'nun anlattıkları galiba doğruydu diyorum" dedi.</p>

  <p class="calibre5">"Eee, yani ne olmuş?" diye sordu Gigi. Beppo'nun ne demek istediğini anlamamıştı.</p>

  <p class="calibre5">"Biliyor musun" diye açıkladı. Beppo, "Eğer Momo’nun anlattıkları doğruysa, ne yapacağımızı daha iyi düşünmeliyiz. Eğer söz konusu olan gerçek bir hırsız çetesiyse, böyle paldır küldür bu işe girişilmez, anlıyor musun? Biz bunlara doğrudan meydan okumaya kalkarsak, Momo güç bir duruma düşebilir. Kendimizi düşünmüyorum, ama şimdi çocukları da bu işe bulaştırırsak, belki hepsini tehlikeye atmış oluruz. Yapacağımız şeyi gerçekten iyi düşünmeliyiz."</p>

  <p class="calibre5">"Aman sen de!" diye gülerek bağırdı Gigi.</p>

  <p class="calibre5">"Her şeyi büyütürsün zaten! Ne kadar çok olursak o kadar iyi."</p>

  <p class="calibre5">Beppo düşünceli halini bozmadan cevap verdi: "Bana öyle geliyor ki, Momo'nun anlattıklarının doğru olduğuna sen inanmıyorsun."</p>

  <p class="calibre5">"Ne demek doğru?" diye karşılık verdi Gigi. "Sen hayali olmayan bir insansın Bepo. Bütün yaşam bir hikâyedir ve biz de onun içindeyiz. Haydi Beppo, haydi, Momo'nun anlattıklarının hepsine aynen senin gibi inanıyorum!"</p>

  <p class="calibre5">Beppo, buna verecek karşılık bulamadı. Ama Gigi'nin cevabı korkusunu azaltmıştı.</p>

  <p class="calibre5">Sonra ayrıldılar, her biri ayrı bir yöne gitti. Arkadaşlarını ve çocukları bulup yarınki toplantıyı haber vereceklerdi. Gigi rahat, Beppo kuşkuluydu.</p>

  <p class="calibre5">O gece Gigi rüyasında, kentin kurtarıcısı olarak üne kavuştuğunu gördü. Kendisi frak, Beppo siyah bir takım ve Momo beyaz ipek bir elbise giymişti. Sonra üçünün de boynuna altın madalyalar taktılar, başlarına defne dallarından taçlar oturttular. Bando mızıka çaldı, kent kurtarıcılarının şerefine fener alayı düzenlendi. Daha önce görülmemiş sayıda insanın toplandığı uzun, muhteşem bir fener alayı...</p>

  <p class="calibre5">Aynı saatlerde ihtiyar Beppo yatağında yatıyor, gözüne uyku girmiyordu. Düşündükçe, içinde bulundukları durumun tehlikesini daha iyi kavrıyordu. Gigi ile Momo'nun zarar görmesine elbette izin veremezdi. Sonunda ne olursa olsun, onlarla beraberdi. Ama hiç değilse onları caydırmayı denemeliydi.,</p>

  <p class="calibre5">Ertesi gün, öğleden sonra saat üçte, eski tiyatro yıkıntısında bağırış çağırış kıyamet kopuyordu. Beppo ile Gigi hariç, eski dostlar arasındaki büyükler ne yazık ki, gelmemişlerdi. Fakat uzaktan yakından, fakir zengin, iyi giyimli perişan, büyük küçük, elli altmış kadar çocuk toplanmıştı. Bazıları, Maria gibi, kardeşlerini de beraber getirmişlerdi. Kimini elinden tutuyor, kimini kucakta taşıyorlardı. Bunlar parmaklarını emerek, gözlerini kocaman kocaman açarak alışmadıkları kalabalığa bakıyorlardı. Franko, Paolo ve Massimo da oradaydı. Diğer çocukların çoğu tiyatroya son günlerde gelenlerdi. Burada olacak şeyler onları çok ilgilendiriyordu. Üstelik cep radyolu çocuk radyosunu getirmeden gelmişti bu kez ve Momo'nun yanında oturuyordu. İlk defa bugün, adının Klaudio olduğunu, toplantıya katılmaktan zevk duyduğunu söyledi. Artık gelenlerin arkası kesilince, turist rehberi Gigi ayağa kalktı ve önemli bir tavır takınarak herkesi susmaları için uyardı. Şimdi sesler kesilmişti ve taş duvarların arasında meraklı bir bekleyiş vardı.</p>

  <p class="calibre5">Gigi yüksek sesle söze başladı: "Sevgili arkadaşlar! Konuyu aşağı yukarı hepiniz biliyorsunuz. Sizi bu gizli toplantıya çağırırken kısaca söylemiştik. Bugüne kadar pek çok sayıda insan sürekli zaman tasarrufu yaptıkları halde, zaman sıkıntısı çektiklerinden yakınır oldular. Oysa, insanların tasarruf ettiklerini sandıkları bu zamanlar, onlardan çalınmaktadır. Bunun sebebi nedir? Bunu Momo açığa çıkardı! Bu 'zamanlar', açıkçası, Zaman Hırsızları Çetesi tarafından çalınmaktadır! İşte, bu haydutlara karşı koymak için sîzlerden yardım istiyoruz. Eğer bu işe evet derseniz, insanlığın başına bela olan bu çeteyi bir vuruşta söker, atarız. Bu savaşa katılmaya değmez mi?"</p>

  <p class="calibre5">Biraz sustu, çocuklar alkışladılar. Gigi devam etti: "Ne yapacağımızı sonra görüşeceğiz. Ama şimdi Momo size bu adamlardan biriyle nasıl karşılaştığını ve onun içini nasıl okuduğunu anlatsın!"</p>

  <p class="calibre5">Tam bu sırada ihtiyar Beppo, "Bir dakika" diye ayağa kalktı ve devam etti: "Beni dinleyin çocuklar! Momo'nun konuşmasına karşıyım. Böyle olmaz. Konuşursa kendisini de, sizi de büyük bir tehlikeye atar."</p>

  <p class="calibre5">"Olmaz!" diye bağrıştı çocuklar, "Momo anlatsın!"Arkadan hepsi birden koro halinde, "Momo! Momo! Momo!" diye tempo tutmaya başladılar.</p>

  <p class="calibre5">İhtiyar Beppo oturdu, gözlüğünü çıkardı ve yumruğunun tersiyle gözlerini ovuşturdu. Momo şaşkın, ayağa kalktı. Beppo'nun mu, çocukların mı sözünü dinlesin, bilmiyordu. Sonunda anlatmaya başladı. Çocuklar gerilim içinde dinliyorlardı. Momo sözünü bitirince, uzun bir sessizlik oldu.</p>

  <p class="calibre5">Momo konuşurken üzerlerine bir sıkıntı çökmüştü. Zaman hırsızlarının bu kadar korkunç olacağını ummamışlardı. Küçük kardeşlerden biri yüksek sesle ağlamaya başladı. Çabucak susturdular.</p>

  <p class="calibre5">Gigi sessizliği bozdu: "Eee, duman adamlarla savaşmak için bizimle beraber olmaya gönüllü kim var?"</p>

  <p class="calibre5">Franko bir soru sordu: "Momo'nun olayı anlatmasını Beppo neden istemedi?"</p>

  <p class="calibre5">Gigi gülerek, yatıştırıcı bir sesle karşılık verdi: "Beppo sanıyor ki, duman adamlar kendilerini tanıyan herkesi tehlikeli görüp, takip edecekler. Fakat ben bunun tam tersi olacağına eminim. Sırlarını öğrenmiş birine karşı bunlar hiçbir şey yapamazlar. Bu açık bir şey! Kabul et Beppo!"</p>

  <p class="calibre5">Fakat Beppo sadece baş salladı. Çocuklar susuyorlardı.</p>

  <p class="calibre5">Gigi yeniden söz aldı. "Kesin olan bir şey var! Biz burada tek vücut olup birleşmeliyiz! Dikkatli olmamız gerekli, ama korkuya asla yer vermeyeceğiz! Ve işte bunun için sizlere tekrar soruyorum: Kim katılmak istiyor?"</p>

  <p class="calibre5">"Ben!" diye ayağa kalktı Klaudio. Rengi biraz sararmıştı. Diğer çocukların hepsi, önce çekinerek, sonra daha kararlı, birer birer, katılacaklarını bildirdiler.</p>

  <p class="calibre5">Gigi, "Eee, Beppo! Ne dersin buna?" diye eliyle çocukları işaret etti.</p>

  <p class="calibre5">Beppo kederli, başını öne eğerek, "İyi, tabii ben de katılıyorum" dedi.</p>

  <p class="calibre5">Gigi yeniden çocuklara döndü: "O halde, şimdi ne yapacağımızı kararlaştıralım. Bir önerisi olan var mı?"</p>

  <p class="calibre5">Hepsi düşünmeye başladılar. Sonunda gözlüklü oğlan Paolo sordu: "Ama, bunlar bu işi nasıl yapıyorlar? Demek istiyorum ki, zaman nasıl çalınır? Gerçekten bu nasıl olur?”</p>

  <p class="p18">"Evet" diye bağırdı Klaudio. "Aslında <span class="t8">zaman</span> nedir?"</p>

  <p class="calibre5">Kimse cevap veremedi. Taş duvarların beri yakasında oturan Maria, kucağında kardeşi Dede ile ayağa kalktı: "Belki atom gibi bir şeydir. İnsanların sadece kafalarından geçen düşünceleri bile bir makine ile kaydedebiliyorlar. Ben bunu televizyonda gördüm. Bugün her şeyin uzmanı var."</p>

  <p class="calibre5">Şişko Massimo, kız gibi ince sesiyle, "Benim bir fikrim var!" dedi. "Filme çekilirken her şey film şeridine kaydoluyor. Ses alırken de ses bantlarına kaydoluyor. Belki bunların zamanı yakalayan bir araçları vardır. Bunun yerini bulsak, onu tersine çeviririz, hepsi geri gelir!"</p>

  <p class="calibre5">Paolo gözlüğünü düzelterek, "Her neyse, biz önce bir uzman bilgin bulmalıyız. O bize yardım etmezse bir şey yapamayız" diye kestirip attı.</p>

  <p class="calibre5">"Sen de bilginsiz bir şey yapamazsın!" diye kızdı Franko. "Onlara güvenilmez! Birini bulduk diyelim. Zaman hırsızları ile ortak çalışmadığını nereden bileceksin? İşte o zaman şapa otururuz!"</p>

  <p class="calibre5">Bu olmayacak şey değildi. Bu defa her halinden iyi eğitilmiş olduğu belli olan bir kız ayağa kalktı: "Bence en iyisi bütün olan biteni polise bildirmektir."</p>

  <p class="calibre5">"Bir bu eksikti!" diye karşı çıktı Franko, "Polis ne yapabilir ki! Bunlar sıradan haydutlar değil! Ya polis bu işi çoktan biliyordur, gücü yetmiyordur... Ya da bu domuzluğun farkında değildir. Her iki halde de ümit yok demektir! Benim düşüncem bu!"</p>

  <p class="calibre5">Uzun bir sessizlik oldu. Belli ki herkes kararsızdı. Sonunda Paolo, "Ama herhalde bir şey yapmak zorundayız" dedi. "Hem de çok çabuk. Zaman hırsızları bizim kararımızı öğrenmeye kalmadan!"</p>

  <p class="calibre5">Turist rehberi Gigi yine ayağa kalktı: "Sevgili arkadaşlar! Durumu bütünüyle düşündüm. Yüzlerce plan yapıp, hepsini bir kenara attım. Sonunda bizi hedefe ulaştıracak bir tane buldum. Sizlere, belki daha iyi bir öneri gelir diye danışıyorum. Şimdi sizlere ne yapacağımızı açıklıyorum."</p>

  <p class="calibre5">Sustu, çevresine baktı. Elliden fazla çocuğun yüzü ona dönmüştü. Çoktan beri hiç bu kadar çok dinleyici olmamıştı. Gururla sürdürdü konuşmasını: "Bu duman adamların bütün gücü, kimsenin onları tanımamasından ve gizli çalışmalarından kaynaklanıyor. O halde onları zararsız kılmanın en kolay ve en emin yolu, bütün halka bunlar hakkındaki gerçeği anlatmaktır. Bunu nasıl yapacağımıza gelince... Büyük bir Çocuk Gösteri Yürüyüşü tertipleyeceğiz! Pankartlar, flamalar hazırlayıp caddelerde dolaşacağız. Herkesin dikkatini çekeceğiz. Ve herkesi, olayları anlatmak üzere buraya, bir tiyatroya çağıracağız. Halk arasında büyük bir heyecan uyanacak! Binlerce ve binlercesi koşup gelecekler! Yığınlar buraya dolunca korkunç sim onlara açıklayacağız. O zaman, o zaman bir anda her şey değişecek! Kimsenin zamanı çalınmayacak! Zaman bollaşınca herkes istediği kadarını alacak! Ve... Bütün bunları, dostlarım, biz hep birlikte yapacağız. Eğer istersek tabii. İstiyor muyuz?"</p>

  <p class="calibre5">Hep bir ağızdan sevinç çığlıkları yükseldi.</p>

  <p class="calibre5">Gigi sözlerini şöyle bitirdi: "Demek ki, karara vardık. O halde bütün kenti gelecek hafta pazar günü öğleden sonra, eski tiyatroda toplanmaya çağıracağız. Fakat o güne kadar planımız hakkında kimse tek söz etmeyecek! Anlaşıldı mı? Şimdi arkadaşlar, haydi iş başına!"</p>

  <p class="calibre5">O gün ve sonraki günlerde, yıkık tiyatroda ateşli çalışmalar yapıldı. Kâğıtlar, kartonlar, boya kutulan, fırçalar, zamklar, çıtalar ve daha ne gerekiyorsa, çocuklar taşıyıp getirmişlerdi (nerden ve nasıl olduğunu hiç karıştırmayalım daha iyi). Bazı çocuklar kartonları, levhaları çıtalara tutturup çakarken, diğerleri de en etkili sözleri bulup düzgün yazısı olanlara yazdırıyorlardı. Şu tür sloganlar vardı:</p>

  <p class="p18"><span class="t2">Zaman Tasarrufu? Ama Kimin</span> <span class="t2">İ</span><span class="t2">çin?</span></p>

  <p class="p18"><span class="t2">Neden Vaktiniz Yok? Biz Çocuklar Size Söyleyece</span><span class="t2">ğ</span><span class="t2">iz!</span></p>

  <p class="p18"><span class="t2">Hepiniz Büyük Toplant</span><span class="t2">ı</span><span class="t2">ya Gelin! Gelecek Pazara Saat</span></p>

  <p class="p18"><span class="t2">Üçte Eski Tiyatroda!</span></p>

  <p class="p18"><span class="t2">Zaman</span><span class="t2">ı</span><span class="t2">n</span><span class="t2">ı</span><span class="t2">z Çal</span><span class="t2">ı</span><span class="t2">n</span><span class="t2">ı</span><span class="t2">yor!</span></p>

  <p class="p18"><span class="t2">Çocuklar Sizi Uyar</span><span class="t2">ı</span><span class="t2">yor!</span></p>

  <p class="p18"><span class="t2">Dikkat! Çok Önemli: Zaman</span><span class="t2">ı</span><span class="t2">n</span><span class="t2">ı</span><span class="t2">z Söz Konusu!</span></p>

  <p class="p18"><span class="t2">Büyük Bir S</span><span class="t2">ı</span><span class="t2">r: Fakat Biz Aç</span><span class="t2">ı</span><span class="t2">klayaca</span><span class="t2">ğı</span><span class="t2">z!</span></p>

  <p class="calibre5">Bütün sloganların altında ayrıca toplantı yer ve saati yazılıydı. Her şey tamam olunca, çocuklar tiyatronun ortasında sıraya dizildiler. Momo, Gigi ve Beppo en baştaydılar. Ellerinde pankartlar ve flamalar, kente doğru uygun adım yürüyüşe geçtiler. Teneke kapaklar ve düdükler çalarak, sloganlar atarak, Gigi'nin bugün için yazdığı marşı söylüyorlardı:</p>

  <p class="calibre5">Ey insanlık, dinle, anla!</p>

  <p class="calibre5">On ikiye beş kaldı.</p>

  <p class="calibre5">Aç gözünü, tetikte ol,</p>

  <p class="calibre5">Zamanı hırsız çaldı.</p>

  <p class="calibre5">Ey İnsanlık, dinle, anla!</p>

  <p class="calibre5">Sıkıntıdan patlama.</p>

  <p class="calibre5">Gel Pazar'a saat üçte,</p>

  <p class="calibre5">Öğren, kurtar canını.</p>

  <p class="calibre5">Şiir aslında çok uzun, tam yirmi sekiz mısra idi, hepsini yazmamız gerekmez artık. Trafik aksayınca, polis birkaç kere işe el koyup çocukları dağıttı. Ama çocuklar yılmadılar. Başka köşelerde tekrar toplanıp, yeniden yürüyüşü sürdürdüler. Başlarına başka hiçbir şey gelmedi. Duman adamları ise, bütün dikkatlerine rağmen göremediler.</p>

  <p class="calibre5">Onları gören başka çocuklar da, önceden konuyu bilmedikleri halde, aralarına katıldılar ve kafile, yüzleri derken binleri buldu.</p>

  <p class="calibre5">Şimdi büyük kentin bütün sokaklarını uzun alaylar halinde çocuklar doldurmuştu. Büyükleri, dünyayı değiştirmeyi amaçlayan toplantıya çağırıyorlardı.</p>

  <p class="calibre5">&nbsp;</p>

  <p class="p5">&nbsp;</p>

  <p class="p5">&nbsp;</p>
</body>
</html>
