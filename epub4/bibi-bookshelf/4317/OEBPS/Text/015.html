<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>DOKUZUNCU BÖLÜM -İYİLER TOPLANAMADI, KÖTÜLER TOPLANDI</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <h1 class="calibre2"><a class="calibre" id="a40"></a>DOKUZUNCU BÖLÜM -İYİLER TOPLANAMADI, KÖTÜLER TOPLANDI</h1>

  <p class="calibre5">Toplantı saati geçmişti.</p>

  <p class="calibre5">Saat geçmiş ve çağrılanların hiçbirisi gelmemişti. Olayla en yakından ilgili olması gereken büyüklerin çoğunun, çocukların gösteri yürüyüşünden haberleri bile olmamıştı.</p>

  <p class="calibre5">Her şey boşa gitmişti. Artık akşam oluyordu ve erguvan renkli bulutlar arasında kırmızı bir top gibi ufka yaklaşmakta olan güneş yüzlerce çocuğun saatlerdir ses çıkarmadan oturdukları taş basamakların şimdi ancak en üst sırasını aydınlatabiliyordu. Ne konuşan vardı, ne gülen. Sessiz, üzüntülü oturuyordu herkes.</p>

  <p class="calibre5">Gölgeler gittikçe uzadı, neredeyse karanlık basacaktı. Hava serinledi, çocuklar titremeye başladılar. Uzaklarda bir kilise çanı sekizi vurdu. Artık hiç şüphe kalmamıştı; başaramamışlardı.</p>

  <p class="calibre5">Önce birkaç çocuk kalkıp gitti, onları diğerleri izledi. Kimse konuşmuyordu. Hayal kırıklığı çok acıydı.</p>

  <p class="calibre5">Sonunda Paolo, Momo'nun yanına geldi; "Daha fazla beklemenin anlamı yok, Momo. Artık kimse gelmez. İyi geceler" dedi ve gitti.</p>

  <p class="calibre5">Sonra Franko geldi, "Yapacak bir şey yok. Bundan sonra büyüklerden medet ummayalım, gördük işte! Benim zaten onlara hiç güvenim yoktu ama, bundan sonra onlarla hiçbir işe girişmem" dedi ve o da gitti. Ötekiler de onun ardından uzaklaştılar. Ortalık iyice kararınca son kalanlar da umutsuzluk içinde ayrıldılar. Momo, Gigi ve Beppo yalnız kaldılar.</p>

  <p class="calibre5">Bir süre sonra ihtiyar çöpçü ayağa kalktı. Momo, "Sen de gidiyor musun?" diye sordu.</p>

  <p class="calibre5">"Gitmem gerek" diye karşılık verdi Beppo. "Fazla mesaim var."</p>

  <p class="calibre5">"Gece mi?"</p>

  <p class="calibre5">"Evet, bizi olağandışı çöp boşaltmaya ayırdılar. Oraya gidiyorum."</p>

  <p class="calibre5">"Fakat bugün pazar! Sen pazarları hiç çalışmazdın!"</p>

  <p class="calibre5">"Öyleydi. Şimdi bizi buraya ayırdılar. Olağandışı diyorlar. İşler bitmiyormuş. Personel azlığı, falan, filan."</p>

  <p class="calibre5">"Yazık" dedi Momo. "Bu gece burada kalsan sevinirdim."</p>

  <p class="calibre5">"Evet, şimdi gitmek zorunda olmak benim de hoşuma gitmiyor" dedi Beppo.</p>

  <p class="calibre5">"O halde, yarına kadar güle güle!"</p>

  <p class="calibre5">Beppo gıcırtılı bisikletine atlayıp karanlıkta kayboldu. Gigi ıslıkla melankolik bir şarkı tutturmuş, çalıyordu. Çok güzel ıslık çalardı. Momo onu dinliyordu. Birdenbire ıslığı kesti.</p>

  <p class="calibre5">"Ben de gitmeyelim!" dedi. "Bugün pazar, gece bekçiliği yapacaktım. Bunun benim yeni görevim olduğunu sana söylemiş miydim? Nerede ise unutuyordum."</p>

  <p class="calibre5">Momo ona gözlerini açarak baktı, bir şey söylemedi.</p>

  <p class="calibre5">Gigi, "Üzülme!" dedi. "Planımız düşündüğümüz gibi gerçekleşmedi diye keder etme! Başka bir şey daha düşünmüştüm. Hem canım, aslında eğlenceli oldu! Muhteşemdi."</p>

  <p class="calibre5">Momo susmakta inat ediyordu. Gigi onu yatıştırmak için saçlarını okşadı ve konuştu: "Bu kadar büyütme Momo! Yarın sabah her şey değişir. Biz de başka bir hikâye düşünürüz, olur biter, değil mi?"</p>

  <p class="calibre5">"Bu bir hikâye değildi" dedi Momo yavaşça.</p>

  <p class="calibre5">Gigi ayağa kalktı: "Anlıyorum ama, yarın bunu yine konuşuruz, tamam mı? Şimdi gideyim artık, zaten geç bile kaldım. Sen de yat uyu!"</p>

  <p class="calibre5">Ve Gigi, melankolik melodiyi ıslıkla çalarak uzaklaştı.</p>

  <p class="calibre5">Momo, o kocaman, yusyuvarlak taş çemberi içinde tek başına kaldı. Yıldızsız bir geceydi. Gökyüzünü bulutlar kaplamıştı. Garip bir rüzgâr esiyordu. Sert değil ama sürekli ve üşütücü bir rüzgâr. .. Kül soğukluğunda bir rüzgâr...</p>

  <p class="calibre5">Büyük kentin dışında, uzaklarda dağ gibi çöplükler yükseliyordu. Teneke kutuların, cam kırıklarının, küllerin, plastik artıklarının, karton kutuların, büyük kenttekilerin her gün çöpe attığı bir sürü öteberinin oluşturduğu tepeleme yığınlar; burada, çöp fırınlarında yakılma sıralarını bekleyen...</p>

  <p class="calibre5">Beppo ve arkadaşları, ellerinde kürekler, sıra sıra dizilmiş çöp kamyonlarından, geceyarılarına kadar, projektör ışıkları altında çöp boşalttılar. Boşalan kamyonların ardından, yeniden, doluları geliyordu.</p>

  <p class="calibre5">"Çabuk olun!” deniyordu. "Haydi! Haydi! Yoksa bitiremeyeceğiz!"</p>

  <p class="calibre5">Durmaksızın kürek sallayan Beppo'nun gömleği terden sırılsıklam üstüne yapışmıştı. Geceyarısı iş bitti.</p>

  <p class="calibre5">Beppo, zaten hem yaşlı, hem de çelimsiz olduğu için iyice yorulmuştu. Delik deşik bir plastik bidonu ters çevirip üstüne oturdu ve biraz nefes almaya çalıştı.</p>

  <p class="calibre5">Arkadaşlarından biri, "Hey Beppo, haydi artık eve gidiyoruz, geliyor musun?" diye seslendi.</p>

  <p class="calibre5">"Bir dakika" dedi Beppo ve eliyle, ağrıyan göğsünü bastırdı.</p>

  <p class="calibre5">Bir başkası, "İyi değil misin ihtiyar?" diye sordu.</p>

  <p class="calibre5">"Geçti, geçti" dedi Beppo. "Siz gidin. Ben biraz daha dinleneyim."</p>

  <p class="calibre5">"Peki öyleyse, iyi geceler!" diye seslenerek gitti arkadaşları.</p>

  <p class="calibre5">Ortalık sessizdi. Sadece çöplerin arasında cirit atan farelerin çıtırtısı duyuluyordu ara sıra. Beppo başını kollarına dayayarak uyudu kaldı.</p>

  <p class="calibre5">Sert bir rüzgârla uyandı. Ne kadar uyuduğunun farkında değildi. Başını kaldırdı ve gözleri faltaşı gibi açıldı.</p>

  <p class="calibre5">Çöp yığınlarının üstünde bir sürü insan vardı. Şık giyimli, melon şapkalı, ellerinde kurşun renkli evrak çantaları ve dudaklarında küçük gri sigaralar olan duman adamlar... Hepsi susmuş, çöp yığınlarının en yükseğinin üzerinde kurulmuş olan hakim kürsüsü gibi yere bakıyorlardı. Burada diğerlerinin benzeri olan üç duman adam oturuyordu.</p>

  <p class="calibre5">Beppo'yu önce bir korku aldı. Onu görecekler diye korktu. Hiç kuşkusuz, onu burada istemezlerdi. Hepsinin kürsüye dönük olduğunu fark etti. Belki onu hiç görmezlerdi, belki de atılmış bir çöp sanırlardı. Hiç kıpırdamadan olduğu yerde sinmeye karar verdi.</p>

  <p class="calibre5">Kürsünün ortasında oturan adamın konuşması sessizliği bozdu: "Ajan BLW/553/c mahkeme önüne çıksın!"</p>

  <p class="calibre5">Çağrı aşağıdan tekrarlandı ve uzaklarda yankılandı.</p>

  <p class="calibre5">Sonra kalabalık arasında yol açıldı ve bir duman adam tepeye doğru ilerledi. Diğerlerinden farkı, yüzünün kül renginin beyaza dönmüş olmasıydı.</p>

  <p class="calibre5">Kürsünün önünde durdu.</p>

  <p class="calibre5">Ortada oturan sordu: "Ajan BLW/553/c siz misiniz?"</p>

  <p class="calibre5">"Evet."</p>

  <p class="calibre5">"Ne zamandan beri Zaman Tasarruf Şirketi'ne çalışıyorsunuz?”</p>

  <p class="calibre5">"Var oluşumdan beri."</p>

  <p class="calibre5">"Ona şüphe yok. Gereksiz konuşmayı bırakın! Ne zaman var oldunuz?"</p>

  <p class="calibre5">"On bir yıl, üç ay, altı gün, sekiz saat, otuz iki dakika ve şu anla beraber, on sekiz saniye önce var oldum."</p>

  <p class="calibre5">Bu konuşmalar oldukça uzakta ve yavaş geçtiği halde, ne acayiptir, Beppo hepsini duyabiliyordu.</p>

  <p class="calibre5">Ortada oturup sorgulamayı yapan adam sordu: "Bugün kentte bir sürü çocuğun ellerinde pankartlarla dolaşıp, halka çağrıda bulunduklarını ve bizim hakkımızda açıklama yapacaklarını biliyor musunuz?"</p>

  <p class="calibre5">"Haberim var" dedi ajan.</p>

  <p class="calibre5">Hakim sert bir sesle sordu: "Bu çocukların bizi ve yaptıklarımızı nasıl olup da öğrendiğini açıklayabilir misiniz?"</p>

  <p class="calibre5">"Bunu kendim de açıklayamıyorum" diye cevapladı ajan, "Ama burada bir noktayı belirtmeme izin verirseniz, Yüksek Mahkeme'nin olup bitenleri olduğundan fazla ciddiye almaması gerekir. Çocukluktan başka bir şey değil bu! Üstelik, Mahkeme’nin şunu düşünmesini rica ederim: Biz insanlara zaman bırakmayarak, kolayca önledik toplantılarını. Bunu başaramasaydık bile çocuklar halka basit bir haydut masalından başka bir şey anlatamayacaklardı. Hatta, bana kalırsa keşke toplantının yapılmasına izin verseydik de, böylece..."</p>

  <p class="calibre5">"Sanık! Nerede bulunduğunuzun bilincinde misiniz?" diye ortadaki onun sözünü kesti.</p>

  <p class="calibre5">Ajan irkilerek büzüldü, "Evet" dedi yavaşça.</p>

  <p class="calibre5">"İnsanların mahkemesi önünde değilsiniz. Burada sizin gibilerin kanısındasınız. Bize yalan söyleyemeyeceğinizi iyi bilirsiniz. Niye bunu denemeye kalktınız?"</p>

  <p class="calibre5">"Meslek alışkanlığı herhalde" diye mırıldandı ajan.</p>

  <p class="calibre5">Hakim, "Çocukların hareketinin ne kadar ciddi bir şey olduğuna bırakın da mahkeme karar versin. Fakat siz, sanık! Çocukların bizim işimizde ne kadar tehlikeli olduğunu kendiniz daha iyi bilirsiniz."</p>

  <p class="calibre5">"Biliyorum" dedi ajan, alçak sesle.</p>

  <p class="calibre5">Hakim konuşuyordu: "Çocuklar bizim doğal düşmanlarımızdır. Onlar olmasaydı insanlık çoktan bizim pençemize düşmüş olacaktı. Çocukları zaman tasarrufuna alıştırmak büyük insanları alıştırmaktan çok daha güçtür. Bu yüzden en sert yasalarımızdan biri şudur: Er geç sıra çocuklara gelir. Bu yasadan haberiniz var mıydı?"</p>

  <p class="calibre5">"Pek tabii, efendim."</p>

  <p class="p18">"Buna rağmen elimizde deliller var. İçimizden biri, tekrar ediyorum, <span class="t8">içimizden b-i-r-i,</span> bir çocukla konuşmuş ve ona bizim gerçek yüzümüzü açıklamış. Sanık! Bu, <span class="t8">içimizden b-i-r-i nin</span> kim olduğunu biliyor musun?"</p>

  <p class="calibre5">"Bendim" diye perişan cevap verdi, ajan BLW/553/c.</p>

  <p class="calibre5">Hakim sordu, "Neden en önemli yasamıza bu şekilde karşı çıktınız?"</p>

  <p class="calibre5">Sanık, kendini savunmaya çalıştı: "Bu çocuk diğer insanları etkileyerek bizim işimize engel oluyor. Bu yüzden Zaman Tasarruf Şirketi için en iyisinin bu olacağını düşündüm."</p>

  <p class="calibre5">Hakim buz gibi bir sesle, "Sizin düşünceleriniz bizi ilgilendirmez. Biz sonuca bakarız. Bu durumda sizin hareketiniz bize zaman kaybettirmekle kalmadı, üstelik siz bu çocuğa en önemli sırlarımızı da açıkladınız. Bunu itiraf ediyor musunuz sanık?" diye bağırdı.</p>

  <p class="calibre5">"İtiraf ediyorum" dedi yavaşça ajan, başını önüne eğerek.</p>

  <p class="calibre5">"Demek suçunuzu kabul ediyorsunuz?" diye sordu hakim.</p>

  <p class="calibre5">"Evet. Ama Yüksek Mahkeme'nin hafifletici sebepleri dikkate almasını rica ederim. Tam anlamıyla büyülenmiştim. Bu çocuğun dinleyiş biçiminde ne varsa bilmem, ağzımdan laflar dökülüverdi. Ben kendim de çok şaşırdım. Yemin ederim nasıl olduğunu bilemedim."</p>

  <p class="calibre5">"Özürleriniz bizi ilgilendirmez. Hafifletici sebepleri uygulayanlayız. Yasamız kesindir, ayrıcalık tanımaz. Ancak, şu garip çocuk hakkında biraz bilgi edinelim. Adı nedir?"</p>

  <p class="calibre5">"Momo."</p>

  <p class="calibre5">"Oğlan mı, kız mı?"</p>

  <p class="calibre5">"Küçük bir kız."</p>

  <p class="calibre5">"Yeri belli mi?"</p>

  <p class="calibre5">"Tiyatro harabelerinde oturuyor."</p>

  <p class="calibre5">Not defterine her şeyi yazan hakim, "iyi" diye konuştu. "Siz sanık, bu kızın bize artık bir daha zarar veremeyeceğinden emin olabilirsiniz. Bunun için bütün olanaklarımızı kullanacağız. Hemen kararın infazına geçeceğimizden bu size bir teselli olsun."</p>

  <p class="calibre5">Suçlu titremeye başladı.</p>

  <p class="calibre5">"Karar nedir?" diye sordu.</p>

  <p class="calibre5">Kürsünün arkasında oturan üç adam başlarını birbirine yaklaştırarak, biraz fısıldaştılar ve kafa salladılar. Sonra ortada oturan, tekrar suçluya dönerek kararı bildirdi:</p>

  <p class="calibre5">"Ajan BLW/553/c hakkında oybirliği ile alınan karar: Sanığın ihanet suçu sabit görülmüştür. Kendisi de bunu itiraf etmiştir. Yasamız bu durumda ceza olarak kendisinin tüm zamanının geri alınmasını emreder."</p>

  <p class="calibre5">"Merhamet, merhamet!" diye feryat etti suçlu. Fakat yanında duran iki duman adam onun sigarasını ve kurşun renkli evrak çantasını çabucak çekip aldılar.</p>

  <p class="calibre5">Ve o zaman inanılmaz bir şey oldu. Suçlu şeffaflaşmaya başladı. Çığlığı da gittikçe hafifleyip uzaklaşıyordu. Elleriyle yüzünü örtmüş orada dururken, birden hiç görünmez olup kayboluverdi. Durduğu yerde rüzgârla sağa sola biraz kül savruldu; sonra bunlar da yok oldu. Mahkemeyi yapan ve seyredenler sessiz sedasız uzaklaştılar. Karanlık onları yuttu. Çevrede soğuk bir rüzgâr esti.</p>

  <p class="calibre5">Çöpçü Beppo hâlâ oturuyor ve duman adamın kaybolduğu noktaya bakıyordu. Sanki soğuktan buz kesilmiş de şimdi yeniden çözülüyormuş gibi bir hal vardı üstünde. Şimdi o da kesinlikle biliyordu ki, duman adamlar gerçekten vardır.</p>

  <p class="calibre5">Hemen hemen aynı saatlerde, kulenin saati uzaklarda gece yarısını çalarken, küçük Momo hâlâ harabenin taş merdivenlerinde oturuyordu. Bekliyordu. Neyi beklediğini kendisi de bilmiyordu. Ama, ona bir şeyleri beklemesi gerekiyormuş gibi geliyordu. Onun için de bir türlü gidip yatamıyordu. Birdenbire çıplak ayaklarına bir şeyin sürtündüğünü fark etti. Ortalık karanlık olduğu için, görmek üzere eğildi. Bu bir kaplumbağaydı. Başını ona doğru uzatmış, ağzı da sanki gülüyormuş gibi yayılmış, öylece bakıyordu. Gözlerinde öyle dostça bir anlam vardı ki, nerede ise konuşacaktı.</p>

  <p class="calibre5">Momo ona doğru iyice eğilerek parmak uçları ile çenesinin altını okşadı. "Ah, kimsin sen bakayım?" diye sordu. "Hiç değilse senin beni araman ne iyi şey kaplumbağacık. Ne istiyorsun benden bakalım?"</p>

  <p class="calibre5">Birdenbire, kaplumbağanın sert kabuğu üzerindeki kare şekillerin üzerinde harfler belirdi. Momo, bu harflerin önceden de mi orada olduğunu, yoksa birdenbire mi çıktığını anlayamadı, ama şu sözcükler okunuyordu:</p>

  <p class="p18"><span class="t8">"Beni</span> <span class="t8">İ</span><span class="t8">zle!"</span></p>

  <p class="calibre5">Momo şaşkınlıkla sordu: "Bana mı söylüyorsun?"</p>

  <p class="calibre5">Fakat kaplumbağa yürümeye başlamıştı bile. Birkaç adım sonra durup Momo'ya baktı. Momo, kendi kendine, "Herhalde beni bekliyor" diye söylendi. Sonra ayağa kalkıp kaplumbağanın arkasından yürüdü. "Sen yürü, peşinden geliyorum" dedi.</p>

  <p class="calibre5">Ve... Böylece yavaş yavaş, kaplumbağanın adımlarına uyarak, koca taş çemberinin dışına çıktılar; büyük kente doğru yol almaya başladılar.</p>

  <p class="p5">&nbsp;</p>
</body>
</html>
