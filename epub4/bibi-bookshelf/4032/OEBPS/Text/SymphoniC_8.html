<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h1><span class="t15">V</span></h1>

  <p><span class="t14"><br /></span></p>

  <p><span class="t14"><br /></span></p>

  <h5 id="sigil_toc_id_15"><span class="t14">Doktor Hesselius Richmond'a Ça</span><span class="t14">ğ</span><span class="t14">r</span><span class="t14">ı</span><span class="t14">l</span><span class="t14">ı</span><span class="t14">yor</span></h5>

  <p>Neşe içinde vedalaştık ama, ne o neşeliydi, ne de ben. Ruhun o güçlü uzvu olan yüzde belirli ifadeler vardır ki, sık sık görsem de, bir doktorun sinirlerine de sahip olsam, beni derinden huzursuz eder. Mr. Jennings'in bakışı aklımdan çıkmıyordu. Hayal gücümü öyle kasvetli şekilde etkilemişti ki, başka şeyler düşünmeye ihtiyacım olduğunu hissedip o akşamki planlarımı değiştirdim, operaya gittim.</p>

  <p>İki üç gün boyunca ne ondan ne de onun hakkında hiçbir haber almadım, sonra Mr. Jennings'in el yazısıyla yazılmış bir not ulaştırıldı bana. Neşeli ve ümit dolu bir havadaydı. Kısa bir süredir kendini daha iyi -aslında çok iyi— hissettiğini, neredeyse bir ay süreyle kendi ruhani bölgesine gidip, birazcık çalışmanın kendisine iyi gelip gelmeyeceğini görmek için küçük bir deneme yapacağını yazmıştı. Sağlığına kavuştuğu için -neredeyse böyle olacağını umuyordu- mektubunda ateşli bir dini şükran ifadesi seziliyordu.</p>

  <p>Bir iki gün sonra Leydi Mary ile karşılaştım, Mr. Jennings'in yazdığı nottaki her şeyi bir bir tekrarladı ve bana onun gerçekten de Warwickshire'da olduğunu, Kenlis'teki dini vazifelerinin başına döndüğünü söyledi, sonra da ekledi: "Onun sağlık durumunun sahiden de mükemmel olduğunu düşünmeye başladım, zaten tek sorunu biraz sinirli ve hayalci olmasıydı, ama sanıyorum ki bu cinsten bir rahatsızlığa karşı en iyi gelen şey biraz canla başla çalışmaktır, o da bunu denemeyi aklına koymuş. Eğer bir yıl boyunca geri gelmezse bile hiç şaşmam."</p>

  <p>Tüm bu güvene rağmen, sadece iki gün sonra, Mr. Jennings'in Piccadily'deki evinden gönderilmiş şu notu aldım:</p>

  <p>Sevgili Doktor, Hayal kırıklığına uğramış olarak geri döndüm. Kendimi sizi görebilecek kadar iyi hissettiğimde, not yazıp uğramanızı rica edeceğim. Şu anda moralim çok bozuk, aslını isterseniz, söylemek istediğim şeyleri dile getiremeyecek durumdayım. Yalvarırım dostlarıma benden bahsetmeyin. Hiçbiriyle görüşemem. Tanrının izniyle, yakında benden haber alacaksınız. Bir kısım akrabalarımın bulunduğu Shropshire'a gitmeyi düşünüyorum. Tanrı sizi kutsasın! Umarım dönüşümde, şu ankinden daha neşeli şekilde karşılaşırız.</p>

  <p>Yaklaşık bir hafta sonra Leydi Mary'yi kendi evinde gördüm, dediğine göre şehirde kalan son kişi kendisiydi ve artık Londra sezonu kapandığı için Brighton'a gitmek üzereydi. Bana Mr. Jenning'in Shropshire'daki yeğeni Martha'dan haber aldığını söyledi. Kızın gönderdiği mektuptan Jennings'in moralsiz ve sinirli olduğundan başka bir şey çıkarmak mümkün değildi. Sağlıklı insanların burun kıvırdığı bu sözlerde bazen nasıl da acı dolu bir dünya gizlidir!</p>

  <p>Mr. Jennings'ten başka bir haber almadan hemen hemen beş hafta geçti. Bu sürenin sonunda ondan bir not daha geldi. Şöyle yazmıştı-,</p>

  <p>"Şehir dışındaydım, hava, manzara, yüzler, her şey değişti... benim dışımda her şey. Dünya üzerindeki en kararsız yaratığın yapabileceği gibi, hikayemi size bütünüyle anlatmaya karar verdim. Eğer işleriniz izin veriyorsa, size yalvarırım, bugün, yarın veya öbür gün bana gelin,- ama lütfen elinizi mümkün olduğunca çabuk tutun. Size ne kadar ihtiyacım olduğunu bilemezsiniz. Richmond'da sessiz bir evim var, şu anda oradayım. Belki akşam yemeğine, öğlen yemeğine, hatta çaya gelebilirsiniz. Beni bulmakta hiç güçlük çekmeyeceksiniz. Blank Caddesi'ndeki, size bu notu ulaştıran uşak, istediğiniz her saatte bir at arabasıyla kapınızda olacaktır ve ben de her zaman evdeyim. Yalnız kalmamam gerektiğini söyleyeceksiniz. Her şeyi denedim. Gelin ve görün."</p>

  <p>Uşağı çağırdım ve aynı akşam oraya gitmeye karar verdim, bunu yaptım da.</p>

  <p>İki sıra kasvetli bodur karaağacın arasından, üzeri yine bu ağaçlarla örtülen ve neredeyse çepeçevre sarılan çok eski tarz, tuğla bir eve doğru giderken, bir pansiyon ya da otelde olsa çok daha rahat ederdi, diye düşündüm. Yanlış bir tercihti burası, çünkü daha hüzünlü ve sessiz bir yer hayal etmek bile mümkün değildi. Evin ona ait olduğunu öğrendim. Kasabada bir iki gün kalmış ve bir sebepten dolayı bunu dayanılmaz bulup oradan ayrılmıştı, belki de evin dayalı döşeli ve kendine ait oluşu yüzünden buraya gelerek ayrılma düşüncesinden ve endişesinden kurtulmuştu.</p>

  <p>Güneş daha şimdiden batmıştı ve göğün batısından yansıyan ışığı, manzaraya hepimizin de aşina olduğu bir izlenim katıyordu. Hol çok karanlık görünüyordu ama penceresi batıya bakan arkadaki oturma odasına varınca, kendimi yine o aynı loş ışıkta buldum.</p>

  <p>Oturdum, her saniye solmakta olan o ihtişamlı, melankolik ışıkta ağaçlarla kaplı manzarayı seyrettim. Odanın köşelerine şimdiden karanlık çökmüştü, her yer gitgide kararıyordu ve kasvet, zaten netameli bir şeylere hazırlıklı olan ruhumu duyarsızca gerginleştiriyordu. Tek başıma onun gelişini bekliyordum ve bu az sonra gerçekleşti. Öndeki odaya açılan kapı aralandı ve Mr. Jennings'in kızıl alacakaranlıkta belli belirsiz seçilen uzun gövdesi sessiz, sinsi adımlarla odaya girdi.</p>

  <p>El sıkıştık ve iskemlelerimizi hâlâ birbirimizin yüzünü görebileceğimiz kadar ışığın olduğu pencere kenarına çektik, yanıma oturdu ve elini koluma koyup, üstünkörü birkaç sözün ardından öyküsünü anlatmaya koyuldu.</p>

  <p><br /></p>

  <p><br /></p>

  <h1 id="sigil_toc_id_16"><span class="t15">VI</span></h1>

  <p><span class="t14"><br /></span></p>

  <p><span class="t14"><br /></span></p>

  <h5 id="sigil_toc_id_17"><span class="t14">Mr. Jennings'in Refakatçisiyle Tan</span><span class="t14">ı</span><span class="t14">ş</span><span class="t14">mas</span><span class="t14">ı</span></h5>

  <p>Batının zayıf ışıltısı ve o tarihlerde ıssız olan Richmond ormanları önümüzdeydi; arkamızda ve çevremizdeyse kararan oda ve acı çeken adamın taş kesilmiş yüzünde -çünkü yüzünün ifadesi hâlâ kibar ve tatlı olmakla birlikte, değişivermişti- o gitgide kaybolan, değdiği her yeri aniden ama hafifçe aydınlatan, sonra da bir tondan diğerine geçmeksizin karanlığa dönüşen tuhaf parıltı vardı. Sessizlik de doruktaydı,- ne bir tekerlek sesi, bir havlama ya da ıslık duyuluyordu dışarıdan,- ne de rahatsız ve yalnız bir adamın evinin bunaltıcı durgunluğunu bozan bir ses vardı.</p>

  <p>Karanlık fonun önünde Schalken'in bir portresi gibi duran ve garip şekilde kıpkırmızı kesilmiş o kaskatı, ızdırap dolu surata baktığımda, işiteceğim itirafların ayrıntılarını değilse bile, doğasını gayet iyi tahmin etmiştim.</p>

  <p>"Her şey," diye girdi söze, "Ekim ayının on beşinde, üç yıl on bir ay ve iki gün önce başladı ...hiç şaşmadan saydım, çünkü her gün bir işkence. Eğer hikayemde bir boşluk bırakırsam bana hatırlatın.</p>

  <p>"Dört yıl kadar önce, çok vaktimi alan ve epey okumamı gerektiren bir çalışmaya başlamıştım. Konusu eskilerin dinsel metafiziğiydi."</p>

  <p>"Biliyorum," dedim, "sembolik tapınmadan tamamen ayrılan, okumuş ve düşünen insanların gerçek dini olan paganizm mi? Çok geniş ve ilgi çekici bir konudur."</p>

  <p>"Evet, ama akıl için iyi değildir... yani Hristiyan aklı için. Paganizm temel bir birlik içinde, kötülüğe karşı sempatiyle bir araya getirilmiştir, onların dini hem sanatlarını hem de davranışlarını kapsar,- bu konu insanı alçaltan bir cazibeye sahiptir ve Nemesis'in ta kendisidir. Tanrı beni bağışlasın!</p>

  <p>"Hiç durmaksızın yazıyordum,- o gece de geç saatlere kadar yazmıştım. Nerede olursam olayım aklım bu konudaydı, yürürken bile. Beni tamamen etkisi altına almıştı. Unutmamalısınız ki, bununla bağlantılı tüm maddi fikirler aşağı yukarı güzeldi, konunun kendisi keyif verecek ölçüde ilgi çekiciydi ve ben, o zamanlar tasasız bir insandım."</p>

  <p>Derinden bir iç çekti.</p>

  <p>"İnanıyorum ki, bir arkadaşımın söylemiş olduğu gibi, ciddi şekilde yazı yazmaya girişen herkes <span class="t14">bir</span> <span class="t14">ş</span><span class="t14">eyin</span> bağımlısı olur ...çayın, kahvenin veya tütünün. Sanırım böyle uğraşılar, vücudu her saat başı yenilenmesi gereken bir maddenin kaybına uğratıyorlar, yoksa insan çok dalgınlaşıyor ve zihin, eğer gerçek bir duyu sayesinde bedenle arasındaki bağdan haberdar edilmezse, sanki uçup gidiyor. Ne olursa olsun, bu ihtiyacı hissettim ve onu giderdim. Benim eşlikçim çay idi ...ilk başta bildiğimiz siyah çay, çok koyu değil, normal demlenmiş,- ama çok miktarda tüketiyordum ve gitgide daha demli içer oldum. Hiç bundan kaynaklanan bir sorun yaşamadım. Sonra azar azar yeşil çay içmeye başladım. Tesiri daha hoştu, zihni temizleyip düşünce gücünü yoğunlaştırıyordu, bu yüzden sık sık içiyordum,- ama bir insanın sırf zevk için içebileceğinden daha koyusunu değil. Bu evde, bu odada çok şey yazdım, her yer öylesine sessizdi ki. Geç saatlere kadar otururdum, biryandan işimi görürken diğer yandan da çayımı -yeşil çayımı-yudumlamak bende bir alışkanlık olmuştu. Masamda küçük bir ocağın üzerinde asılı duran bir çaydanlığım vardı ve saat on bir ile yatağa yattığım saat olan sabahın üçü arasında iki üç kez çay demlerdim. Her gün şehre inerdim. Keşiş değildim, her gün kütüphanede birkaç saat geçirip yetkili kişilerin peşinde koşmama, konumu aydınlatacak şeyler aramama rağmen, hastalıklı bir durumum yoktu. Dostlarımı her zamanki gibi sık sık görür ve onların toplantılarından hoşlanırdım, sözün kısası, sanırım hayatım daha önce hiç bu kadar güzel olmamıştı.</p>

  <p>"Ortaçağ'a ait eski ve tuhaf Latince kitapların Almanca baskılarına sahip olan bir adamla tanıştım,- bu kitapları incelememe izin verildiği için çok mutluydum. Bu yardımsever şahsın kitapları şehrin uzakça bir semtindeydi. Orada planladığımdan çok daha uzun vakit geçirmiştim,- çıktığım vakit çevrede hiç araba göremeyince, bu saatlerde geçen atlı tramvaya binmeye karar verdim. Tramvay sizin de görmüş olduğunuz, kapısının iki yanında dörder kavak ağacı dikili olan eski evi geçtiğinde hava daha da kararmıştı ve benim dışımdaki bütün yolcular inmişlerdi. Oldukça hızlı gidiyorduk. Artık alacakaranlık vaktiydi. Kapının yanındaki koltuğuma sırtımı verip, keyifle düşünmeye dalmıştım.</p>

  <p>"İçerisi loştu. Karşı sıranın en ucunda, atlara yakın kısımda kırmızımsı bir ışığın iki yansımasını görür gibi oldum. Birbirlerinden neredeyse iki buçuk santim uzaklıktaydılar ve denizcilerin ceketlerine taktıkları küçük pirinç düğmeler kadardı boyları. Görünüşte önemsiz olan bu şeyin üzerinde, keyifsiz insanların yapacağı gibi fikir yürütmeye koyuldum. Bu soluk ama koyu kırmızı ışık hangi kaynaktan geliyordu ve hangi yüzeylerden -cam bilyelerden, düğmelerden veya oyuncak süslerden- yansıyordu? Gidecek daha bir mil yolumuz vardı, ağır ağır ilerler olmuştuk. Bu bulmacayı hâlâ çözememiştim ve bir iki dakika sonra olay daha da çetrefilleşti, çünkü bu iki ışıklı nokta yatay konumlarını ve aralarındaki mesafeyi korudukları halde, ani bir hareketle zemine doğru alçaldılar, ardından, yine ani bir şekilde benim oturduğum koltuğun seviyesine kadar yükselip görünmez oldular.</p>

  <p>"Artık merakım gerçekten de uyanmıştı, ben daha düşünmeye vakit bulamadan o donuk ışıkları yine yere yakın gördüm,- tekrar kayboldular ve bir kez daha onları gördüğüm eski köşelerine çekildiler.</p>

  <p>"Böylece, gözlerimi o küçük kırmızı yuvarlaklardan ayırmadan kendi sıramda yavaş yavaş, onları şimdi bile görmekte olduğum uca doğru kaydım.</p>

  <p>'Tramvayın içinde çok az ışık vardı. İçerisi hemen hemen karanlıktı. Bu küçük dairelerin ne olduğunu keşfetme çabama yardımcı olur diye öne eğildim. Ben böyle yapınca onlar da konumlarını hafifçe değiştirdiler. Artık siyah renkli bir şeyin şeklini seçer olmuştum ve az sonra, gayet net bir şekilde, küçük, siyah bir maymunun dış hatlarını görebildim,- beni taklit edip o da başını ileri uzatmıştı, sırıtan dişleri belli belirsiz farkediliyordu.</p>

  <p>"Üzerime saldırıp saldırmayacağını bilemediğimden, geri çekildim. Yolculardan birinin bu çirkin hayvanı unuttuğunu düşündüm ve hayvanın huyundan emin olmak amacıyla, onu şemsiyemle hafifçe dürttüm, bunun için parmaklarımı kullanmayı göze alamazdım. Hayvan kıpırdamadı, şemsiyem onun içinden geçti, en ufak bir dirençle karşılaşmaksızın ileri geri hareket ettirebiliyordum.</p>

  <p>"Size hissettiğim korkuyu aktarmam kesinlikle olanaksız. Bu şeyin bir yanılsama olduğunu saptayınca içime bir şüphe ve bir süre için gözlerimi o yabani hayvandan ayırmamı engelleyen bir korku düştü. Ben bakarken, hayvan biraz gerileyip köşesine çekildi. Kendimi panik içinde kapıda buldum, başımı dışarı çıkarmış derin nefesler alıyor, yanından geçtiğimiz ışıklara ve ağaçlara bakıp, kendimi bunların gerçekliğiyle avutuyordum.</p>

  <p>"Tramvayı durdurdum ve aşağı indim. Ben parasını öderken, sürücünün tuhaf tuhaf baktığını sezdim. Sanırım bakışımda ve tavrımda bir şeyler olmalıydı, çünkü kendimi şu ana dek hiç bu kadar garip hissetmemiştim."</p>

  <p><br /></p>

  <p><span class="t3">&nbsp;</span></p>

  <h1 id="sigil_toc_id_18"><span class="t3">VII</span></h1>

  <p><span class="t3"><br /></span></p>

  <p><span class="t3"><br /></span></p>

  <h4 id="sigil_toc_id_19"><span class="t3">Yolculuk:</span> <span class="t3">İ</span><span class="t3">lk K</span><span class="t3">ı</span><span class="t3">s</span><span class="t3">ı</span><span class="t3">m</span></h4>

  <p>"Atlı tramvay yola devam edip de beni yolun ortasında yapayalnız bırakınca maymunun takip etmediğinden emin olmak için çevremi dikkatle kolaçan ettim. Onu hiçbir yerde göremedim ve bu beni tarifsiz bir neşeye boğdu. Yaşadığım şoku ve kendimi ondan kurtulmuş bulduğum zaman hissettiğim yapmacıksız şükran duygusunu kolayca kelimelere dökmem mümkün değil.</p>

  <p>"Evin iki ya da üç yüz adım ilerisinde inmiştim. Patika boyunca tuğla bir duvar örülüdür ve duvarın iç kısmında porsukağacı veya onun gibi koyu renkli, yapraklarını dökmeyen çalılardan oluşan bir çit mevcuttur,- bu çitin içinde de, gelirken gözünüze çarpmış olabilecek bir sıra zarif ağaç bulunur.</p>

  <p>"Bu tuğla duvar omuz hizasındaydı ve gözlerimi kaldırınca maymunun hemen yanıbaşımda, duvarın üzerinde, kambur vaziyette sürünürcesine yürüdüğünü gördüm. Ona korku ve tiksintiyle bakakaldım. Ben durunca hayvan da durdu. Etraf ne onun siluetinden fazlasını seçmeme izin verecek kadar aydınlıktı, ne de gözlerindeki tuhaf ışığı ön plana çıkartacak kadar karanlık. Yine de o kırmızı, puslu ışığı açık seçik görebiliyordum. Hayvan dişlerini göstermiyor, kızgınlık belirtileri sergilemiyordu ama bitkin ve küskün gibiydi, gözlerini hiç ayırmadan bana bakıyordu.</p>

  <p>"Yolun ortasına doğru geriledim. Bu istemsiz bir hareketti ve orada durup ona baktım. Kıpırdamadı.</p>

  <p>"Bir şeyler -herhangi bir şey yapmak için içgüdüsel bir kararlılıkla döndüm ve hızla şehire doğru yürüdüm, bir yandan da şüpheli bakışlarla hayvanın hareketlerini gözlüyordum. Duvar boyunca emekliyordu, hızı benimkiyle aynıydı.</p>

  <p>"Yolun kıvrımına yakın, duvarın bittiği yerde aşağı atladı ve ustaca bir iki sıçrayışla ayağımın dibine geldi, ben hızlandıkça adımlarını bana uydurup yürümeye başladı. Solumdaydı, bacağıma o kadar yakındı ki, kendimi sanki her an onun üzerine basacakmışım gibi hissediyordum.</p>

  <p>"Yol tamamen ıssız ve sessizdi, her an daha da karanlıklaşıyordu. Dehşete düşmüş ve şaşalamış bir vaziyette durdum, öbür tarafa, yani diğer yönden, bu eve doğru döndüm. Ben kıpırdamadan durunca, maymun sanırım bir buçuk iki metre kadar uzaklaştı ve hareketsiz kalıp beni seyre koyuldu.</p>

  <p>"Dile getirdiğimden daha fazla heyecanlanmıştım. Tabii ki, ben de herkes gibi, siz doktorların bu tür olguları tanımlamak için kullandığınız deyimle 'hayaletimsi yanılsamalar' hakkında bir şeyler okumuştum. Durumumu gözden geçirdim ve talihsizliğimle yüzleştim.</p>

  <p>"Bu rahatsızlıkların bazen geçici, bazen de kalıcı olduğunu okumuştum. Görüntünün ilk başta zararsızken, yavaş yavaş değişerek dehşetli ve tahammül edilemez bir hal aldığı, sonunda da kurbanını öldürdüğü vakalar da çarpmıştı gözüme. Hâlâ orada duruyordum ve hayvan eşlikçim dışında tamamen yalnızdım, kendimi teskin etmek için 'bu şey sadece bir hastalık, iyi bilinen, suçiçeği ya da nevralji gibi fiziksel bir rahatsızlık. Tüm doktorlar bunun üzerinde fikir birliğine vardılar ve felsefe de bunu kanıtlıyor. Aptallık etmemeliyim. Çok geç saatlere kadar oturuyorum, herhalde yanlış besleniyorum ve Tanrı'nın yardımıyla iyileşeceğim, bu yalnızca sinirsel bir hazımsızlığın belirtisi,' diye ardı ardına tekrarlıyordum. Bunlara inanıyor muydum acaba? Tek bir kelimesine bile inanmıyordum, bu şeytani esarete bir kez mahkum olan ve kurtulamayan başka bir zavallıdan fazla inanmıyordum söylediklerime. İnançlarıma karşı kendi kendimi bilgilerimle kandırıp boş bir cesaret elde ediyordum.</p>

  <p>"Artık evin yolunu tutmuştum. Gitmem gereken sadece birkaç metre kalmıştı. Kendimi zorlayarak bu durumu kabullenmiştim, ama insanı hasta eden şokun ve talihsizliğimin kesinliğiyle ilk kez karşılaşmanın heyecanını üzerimden atamamıştım.</p>

  <p>"Geceyi evimde geçirmeye karar verdim. Hayvan yanıbaşımdaydı, bazen eve dönerken yorgun köpeklerin ve atların yaptığı gibi, kaygıyla ilerliyordu sanki.</p>

  <p>"Beni bir gören ve tanıyan olur diye kasabaya gitmekten çekinmiştim. Tavrımdaki önüne geçilemez bir heyecanın farkındaydım. Davranışlarımda bir eğlence yerine gitmek veya kendimi yormak için evden şehre kadar yürümek gibi şiddetli bir değişiklik meydana gelmesinden de korkuyordum. Hayvan ben basamakları tırmanana kadar dış kapıda bekledi ve kapı açılınca benimle birlikte içeri girdi.</p>

  <p>"O gece ağzıma çay koymadım. Puro, biraz kanyak ve su içtim. Fikrim, bedensel sistemimi canlandırmak ve bir süre için düşünmeyi bırakıp, duyularımla yaşamak, kendimi zorlayarak yeni bir hayat biçimine alıştırmaktı. Bu oturma odasına çıkmıştım. Oturduğum yer tam burasıydı. Sonra maymun bir zamanlar şurada duran bir sehpanın üzerine çıktı. Halsiz ve sersemlemiş gibiydi. Hareketlerindeki zaptedilmez bir huzursuzluk gözlerimi ondan ayırmama engel oluyordu. Yarı yarıya kapalıydı gözleri, ama ışık saçtıklarını görebiliyordum. Bakışlarını üzerimde sabitlemişti. Her durumda, her saat uyanıktır ve bana bakar. Bu hiç değişmez.</p>

  <p>"O geceki olayları ayrıntısıyla anlatmaya devam etmeyeceğim. Bunun yerine, size bu olgunun, özünde hiç değişmeyen ilk yılını anlatacağım. Maymunu, size gün ışığında göründüğü şekliyle tarif edeceğim. Birazdan duyacağınız gibi, karanlıktayken bazı acayiplikler vardır. Küçük bir maymundur, kapkaradır. Tek garip yanı kötücül bir karakteri olmasıdır, ölçülemez bir kötülük. İlk yıl boyunca hep öfke dolu ve sessizdi, hasta görünümlüydü. Ama bu sinirli bitkinliğin altında daima yoğun bir kötülük ve temkin yatardı. Tüm bu süre zarfında sanki beni devamlı gözleyip, mümkün olduğunca az sorun çıkarmayı kafasına koymuş gibiydi. Buraya gelişinden beri, uyuduğum zamanlar dışında ister aydınlık olsun ister karanlık, gece veya gündüz, hiç gözümün önünden ayrılmadı. Sadece bir kez açıklanamaz şekilde birkaç haftalığına kayboldu.</p>

  <p>"Zifiri karanlıkta bile günışığında olduğu kadar rahat görünür. Sadece gözlerini kastedmiyorum. Sanki kırmızı közlerin ışıltısını hatırlatan ve her hareketine eşlik eden bir haleyle sarılıdır.</p>

  <p>"Beni terkedişi daima gece vakti, karanlıkta ve hep aynı şekilde olur. Önce huzursuzlanır, sonra öfkelenir, sırıtarak ve sarsılarak üzerime gelir,- pençeleri sıkılıdır ve işte o anda şöminede ateşler belirir. Ben şömineyi hiç yaktırmam. Ateşin yandığı odada da uyuyamam. Hayvan gitgide şömineye yaklaşır, adeta öfkesinden titriyor gibidir, öfkesi doruğa vardığı vakit içine atlar ve bacadan yukarı sıçrar, bir daha da görünmez.</p>

  <p>"Bu ilk kez olduğunda kurtulduğumu sanmıştım. Artık yeni bir insandım. Bir gün geçti -bir gece- ve hâlâ dönmemişti, kutsanmış bir hafta, bir hafta, ardından bir hafta daha. Devamlı dizlerimin üzerindeydim, Doktor Hesselius, durmaksızın Tanrı'ya şükranlarımı sunuyor, dua ediyordum. Özgürlük dolu bir ay geçti ve aniden yine yanımdaydı."</p>

  <p><br /></p>

  <p><br /></p>

  <h1 id="sigil_toc_id_20"><span class="t3">VIII</span></h1>

  <p><span class="t3"><br /></span></p>

  <p><span class="t3"><br /></span></p>

  <h4 id="sigil_toc_id_21"><span class="t3">İ</span><span class="t3">kinci K</span><span class="t3">ı</span><span class="t3">s</span><span class="t3">ı</span><span class="t3">m</span></h4>

  <p>"Yanımdaydı ve daha önce fırtınaya gebe dış görünüşünün altında gömülü olan kötülüğü harekete geçmişti artık. Bunun dışında hiçbir değişikliğe uğramamıştı. Bu yeni enerji hareketlerinde ve görünüşünde farkediliyordu, çok geçmeden diğer şekillerde de kendini belli etti.</p>

  <p>"Değişiklik bir süre için sadece hayvanın neşesinde ve tehditkar havasındaydı,- sanki menfur bir plan üzerinde kafa yoruyordu. Gözleri, tıpkı eskisi gibi, her an üzerimdeydi."</p>

  <p>"Şu anda burada mı?" diye sordum.</p>

  <p>"Hayır," diye yanıt verdi, "iki hafta ve bir gündür yok, yani tam on beş gündür. Bazen neredeyse iki ay gelmediği olur, bir seferindeyse üç ay kayıplara karışmıştı. Yokluğu her zaman iki haftadan fazla sürer, ama bu süreyi bazen sadece bir gün aşar. Onu son görüşümden bu yana on beş gün geçtiğine göre, her an geri gelebilir."</p>

  <p>"Bu geri gelişlere," dedim, "başka garip belirtiler de eşlik ediyor mu?"</p>

  <p>"Hayır ...hiçbir şey," dedi. "Sadece yanımda beliriveriyor. Gözlerimi kitabımdan kaldırdığımda ya da başımı çevirdiğimde onun her zamanki gibi bana baktığını görüyorum ve yine önceki gibi, belirlenmiş zamanı boyunca benimle kalıyor. Daha önce hiç kimseye bu kadar fazla ve ayrıntılı anlatmamıştım."</p>

  <p>Adamın heyecanlandığını, bir ölüye benzediğini fark ettim, mendiliyle devamlı alnını kuruluyordu,- ona yorulmuş olabileceğini ve ertesi sabah memnuniyetle ziyaretine geleceğimi söyledim, ama itiraz etti:</p>

  <p>"Hayır, eğer hepsini şimdi dinlemeye bir itirazınız yoksa, kalın. Bu noktaya kadar geldim ve sonunu getirmeyi tercih ederim. Doktor Harley ile konuştuğum zaman, ona bu kadar çok şey anlatmamıştım. Siz felsefeci bir doktorsunuz. Ruha layık olduğu önemi veriyorsunuz. Eğer bu şey gerçekse..."</p>

  <p>Durakladı,- araştıran, telaşlı bir bakış fırlattı bana.</p>

  <p>Biraz bekledikten sonra, "Bunu daha sonra, tüm ayrıntısıyla tartışabiliriz. Size düşündüğüm her şeyi anlatacağım," diye yanıt verdim.</p>

  <p>"İyi, çok iyi. Eğer bu şey gerçekse, söylemeliyim ki yavaş yavaş bana üstün geliyor, beni cehenneme doğru çekiyor. Doktor Harley optik sinirlerden bahsetmişti. Ah! Evet, iletişimde kullanılan başka sinirler de var. Ulu Tanrı yardımcım olsun! Hepsini duyacaksınız.</p>

  <p>"Dediğim gibi, hareket etme gücü artmıştı. Kötülüğü, bir şekilde saldırganlığa dönüşmüştü, iki yıl kadar önce, piskopos ile aramda askıda kalan bazı sorular cevap bulunca, Warwickshire'daki ruhani bölgeme gittim, mesleğimle uğraşmaya can atıyordum. Böyle bir şeyin başıma gelebileceğini hep düşündüysem de, olanlar için hazırlıksızdım. Bunu söyleme sebebim şu..."</p>

  <p>Kendini daha fazla zorlayarak, gönülsüzce konuşmaya başlamıştı ve sık sık içini çekiyor, bazen de neredeyse azmini yitirmiş gözüküyordu. Ama artık heyecanlı değildi. Pes etmiş, rahatsızlığın pençesine düşmüş hastaları andırıyordu.</p>

  <p>"Evet, ama ilk önce size ruhani bölgem olan Kenlis'ten bahsedeyim.</p>

  <p>"Dawlbridge'e gitmek için buradan yola çıktığımda o da benimle birlikteydi. Sessiz yol arkadaşımdı ve papaz lojmanlarında da benimle birlikte kaldı. Vazifelerimi yerine getirmeye kalktığımda bir diğer değişiklik daha oldu. Yaratık beni engellemek için iğrenç bir kararlılık gösteriyordu. Kilisede benimle birlikteydi: okuma masasında, kürsüde, cemaatin sıralarında. En sonunda öyle azıttı ki, cemaate Kutsal Kitap okurken üzerine sıçrayıp öylece çömeli- yordu, sayfaları göremiyordum. Bu, birden çok sefer tekrarlandı.</p>

  <p>"Bir süre için Dawlbridge'den ayrıldım. Kendimi Doktor Harley'in ellerine teslim ettim. Bana ne dediyse yaptım. Benim durumum üzerinde epeyce kafa yordu. Sanırım ilgisini çekmiştim. Doktor başarılı gibiydi. Neredeyse üç ay boyunca yaratık geri dönmedi. Artık güvenlikte olduğumu düşünmeye başlamıştım. Doktorun da tam desteğiyle, Dawlbridge'e geri geldim.</p>

  <p>"Bir at arabasıyla yolculuk ediyordum. Moralim yerindeydi. Dahası, mutlu ve minnettardım. Düşündüğüm gibi, korku verici bir varsanının etkisinden kurtulmuş, ifa etmek için yanıp tutuştuğum vazifelerimin beni beklediği yere dönüyordum. Güneşli, güzel bir akşamdı, her şey dingin ve şendi, keyfim yerindeydi. Pencereden dışarı bakıp, görünür olduğu ilk noktadan, Kenlis'teki kilisemin kulesinin ağaçlar arasında belirişini izlediğimi hatırlıyorum. Burası tam ruhani bölgemi sınırlayan küçük çayın yolun altından aktığı, üzerinde eski bir yazıt bulunan bir taşın durduğu yerdi. Bu noktayı geçince kafamı içeri sokup oturdum ve maymun arabanın köşesindeydi.</p>

  <p>"Bir an için fenalaştım, ardından çaresizlik ve korkudan çılgına döndüm. Sürücüye seslendim ve aşağı indim, yol kenarında diz çöküp sessizce Tanrı'dan merhamet diledim. Ümitlerim boşa çıkmıştı, teslim olmuştum. Ben tekrar rahip lojmanına girerken eşlikçim de yanımdaydı. Aynı zulüm takip etti. Kısa bir mücadeleden sonra yenilgiyi kabullenip o yeri terkettim.</p>

  <p>"Size söyledim," dedi, "hayvan bu olaydan önce, bazı şekillerde saldırganlaşmıştı. Bunu biraz daha açıklayacağım. Ne zaman dua etsem ya da tefekküre dalsam yoğun ve artan bir hiddet tarafından harekete geçiriliyor gibiydi. Sonunda korkunç bir engel teşkil etmeye başladı. Sessiz ve bedensiz bir hayaletin bunu nasıl başarabildiğini merak ediyorsunuzdur. Ne zaman dua edecek olsam,- hep önümdeydi, gitgide yaklaşıyordu.</p>

  <p>"Bir masanın üzerine, iskemlenin arkalığına ya da bacaya tırmanır, gözlerini benden hiç ayırmadan bir o yana, bir diğer yana sallanırdı. Onun bu hareketinin, düşünceleri bölmeye yönelik, fikirleri küçültüp küçük bir nokta haline sokan, sonra da insanın dikkatini aklında hiçbir şey kalmayıncaya kadar zayıflatan açıklanması olanaksız bir tesiri vardı... eğer kendimi zorlayıp o katalepsiyi üzerimden atmazsam, sanki aklımı kaybedecek gibi oluyordum. Başka şeyler de yapıyor," şiddetle içini çekti,- "örneğin gözlerim kapalı dua ederken bana yaklaşıyor, yaklaşıyor ve onu görüyorum. Bunun fiziksel olarak açıklanamayacağını biliyorum ama gözlerim kapalı da olsa onu gerçekten görüyorum ve o, sanki zihnimi sarsıyor, zor kullanarak beni yeniyor, ayağa kalkmaya mecbur bırakıyor. Eğer bu sizin başınıza gelseydi, ümitsizlikle tanışmış olurdunuz."</p>

  <p><br /></p>

  <p><br /></p>

  <h1 id="sigil_toc_id_22"><span class="t3">IX</span></h1>

  <p><span class="t3"><br /></span></p>

  <p><span class="t3"><br /></span></p>

  <h4 id="sigil_toc_id_23"><span class="t3">Üçüncü K</span><span class="t3">ı</span><span class="t3">s</span><span class="t3">ı</span><span class="t3">m</span></h4>

  <p>"Görüyorum ki Doktor Hesselius, ifademin tek bir kelimesini bile kaçırmıyorsunuz. Size özellikle şimdi anlatacaklarıma kulak kesilmenizi söylememe gerek yok. Sanki üzerime çöken etkilerin hücum ettiği tek yer görme organıymış gibi, bana optik sinirlerden, hayalet yanılsamalarından bahsedip duruyorlar. .. ben daha fazlasını biliyorum. Başıma gelen bu dehşetli durumun ilk iki senesinde bu kısıtlama geçerliydi. Ama nasıl ki besin önce yavaşça dudaklara değer, sonra dişler tarafından parçalanırsa,- değirmen taşına kaptırılan bir küçük parmak nasıl ki önce eli, el kolu, kol da bütün bedeni o devasa cehennemi makinenin içine çekerse, sinirlerinin en ince lifinden bir kez sımsıkı yakalanan zavallı bir ölümlü de sonunda benim gibi olup çıkar. Evet Doktor, sizinle konuşurken kurtulmak için dua ediyorum, bir yandan da duamın imkansız olduğunu ve yalvarışımın hiçbir şeyi değiştiremeyeceğini hissediyorum."</p>

  <p>Onun göze görünür şekilde artan heyecanını yatıştırmaya çalıştım, ümitsizliğe kapılmamasını söyledim.</p>

  <p>O konuşurken dışarıda gece çökmüştü. Pencereden gözüken manzaraya soluk ay ışığı hakim olmuştu.</p>

  <p>"Belki de mumların yakılmasını istersiniz. Biliyorsunuz, bu ışık bir acayip. Tanı koyarken mümkün olduğunca fazla ışığın yanmasını isterim... Diğer zamanlarda fark etmez."</p>

  <p>"Benim için her ışık aynı," dedi,- "okuyup yazdığım zamanlar dışında, gecenin sonsuza dek sürmesi bile umrumda değil. Size bir yıl önce olan bir şeyi anlatacağım. Yaratık benimle konuşmaya başladı."</p>

  <p>"Konuşmak mı? Ne demek istiyorsunuz, yani bir insan gibi mi?"</p>

  <p>"Evet,- kelimeler ve birbirini takip eden cümlelerle, mükemmel bir tutarlılık ve telaffuzla,- ama bir gariplik var. İnsan sesi gibi değil. Bana kulaklarım aracılığıyla ulaşmıyor... sanki kafamdaki bir şarkı gibi.</p>

  <p>"Bu yetenek, bu konuşma gücü benim mahvolma sebebim olacak. Dua etmeme izin vermiyor, korkunç küfürlerle engelliyor beni. Devam edecek cesaretim kalmadı, bunu yapamam. Ah! Doktor, insanoğlunun becerisinin, fikirlerinin ve dualarının bana faydası dokunamaz mı?"</p>

  <p>"Kendinizi durduk yere heyecanlandıracak düşüncelerle sıkmayacağınıza dair söz vermelisiniz bana,- kendinizi sadece <span class="t14">gerçeklere</span> bırakın ve her şeyden önce hatırlayın ki size musallat olan varlık kendi yaşamı ve iradesi olan bir gerçeklik de olsa, yine de Tanrı izin vermediği sürece, size zarar vermekten acizdir,- sizin duyularınıza ulaşabilmesi, tamamen fiziksel durumunuzdan kaynaklanıyor ...Tanrıya güvenin ve içiniz rahat olsun: hepimizin çevresi bu şekilde kuşatılmıştır.</p>

  <p>"Sadece sizin durumunuzda, o etten örtü biraz yıpranmış, bu yüzden görüntüler ve sesler size ulaşıyor. Farklı bir yol izlemeliyiz... Cesur olun. Bu gece tüm olay üzerinde dikkatlice düşüneceğim."</p>

  <p>"Çok iyisiniz,- denemeye değer olduğu kanısındasınız ve durumdan tamamen ümit kesmiyorsunuz,- ama beyefendi, bilmediğiniz şey şu ki, o yaratık üzerimdeki egemenliğini gittikçe arttırıyor, bana emirler veriyor. Zorbanın teki. Her geçen gün daha çaresiz kalıyorum. Tanrı beni kurtarsın!"</p>

  <p>"Size emirler mi veriyor? Herhalde konuşarak, değil mi?"</p>

  <p>"Evet, evet,- beni devamlı suç işlemeye, başkalarına ya da kendime zarar vermeye teşvik ediyor. Görüyorsunuz Doktor, durum gerçekten de vahim. Birkaç hafta önce, ben Shropshire'dayken, (Mr. Jennings hızla konuşuyor ve tir tir titriyordu artık. Bir eliyle koluma sarılmıştı, yüzüme bakıyordu) bir gün dostlarımla gezintiye çıkmıştım, işkencecim de o sırada yanımdaydı. Diğerlerinin gerisinde kaldım,- bilirsiniz, Dee civarındaki kırlar güzeldir. Yolumuz bir kömür madeninin yakınına düştü ve orada, ormanın kenarında, söylenenlere bakılırsa elli metre derinliğinde dikey bir maden kuyusu vardı. Yeğenim de benimle birlikte geride kalmıştı ...tabii ki çektiğim acıların iç yüzünden habersizdi. Yine de rahatsız ve moralsiz olduğumu biliyordu ve yalnız kalmamı engellemek için benim yanımdaydı. Beraberce ağır ağır yürürken, eşlikçim olan vahşi hayvan kendimi maden kuyusuna atmamı telkin ediyordu bana. Ah, bir düşünün ...beni o iğrenç ölümden kurtaran tek şey, buna şahit olmanın zavallı kızcağızı perişan edeceği düşüncesiydi. Ona arkadaşlarına yetişip onlarla yürümesini, daha fazla gidemeyeceğimi söyledim. Bahaneler sıraladı, ben ne kadar ısrar edersem o da o denli direniyordu. Şüphelenmiş, korkmuş gibiydi. Zannederim görünüşümde ya da davranışlarımda onu telaşa düşüren bir şey vardı,- ama bir türlü gitmiyordu ve resmen, beni kurtaran da bu oldu. Yaşayan bir insanın Şeytanın böyle sefil bir kölesi haline gelebileceğini tahmin bile edemezdiniz," dedi korkunç bir inleme ve titremeyle.</p>

  <p>Bir duraklama yaşandı ve söze girdim. "Yine de hayatta <span class="t14">kald</span><span class="t14">ı</span><span class="t14">n</span>ız. Bu, Tanrının işiydi. Başka hiçbir şeyin etkisinde değil, Onun ellerindesiniz; bu yüzden geleceğinizden kaygı etmeyin."</p>
</body>
</html>
