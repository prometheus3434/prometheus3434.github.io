<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <h1><span class="t3">X</span></h1>

  <p><span class="t15"><br /></span></p>

  <p><span class="t15"><br /></span></p>

  <h4 id="sigil_toc_id_24"><span class="t15">Ev</span></h4>

  <p>Ona mumları yaktırdım, ayrılmadan önce odanın şen ve boş olduğunu gördüm. Ona hastalığının ortaya çıkış nedeninin, belirsiz de olsa, tamamen fiziksel olduğunu söyledim. Az önce anlattığı kurtuluşun Tanrı'nın kendisini sevdiğinin ve şefkatini esirgemediğinin bir kanıtı olduğundan ve bu olayın tuhaf özelliklerini ruhunun cezalandırıldığına yormasının beni ne kadar üzdüğünden bahsettim. Böyle bir sonuç çıkarmasından daha yanlış bir şey olmadığından, söylediklerinin sadece yanlış değil, Shropshire'daki gezi sırasında beliren ölümcül etkiden gizemli şekilde kurtuluşunun açığa vurduğu gerçeklere de zıt olduğunda direttim, ilk olarak, kendisinin yeğenini yakınında tutma gibi bir isteği olmasa da, kız onun yanında kalmıştı,- ikinci olarak da kızın önünde bu dehşet verici telkine karşı çıkmasını sağlayan, dayanılmaz bir tiksinti hissetmişti zihninde.</p>

  <p>Bu konuyu ona mantıklı şekilde açıklarken Mr. Jennings ağlıyordu. Rahatlamış gibiydi. Ondan zorla bir söz aldım, eğer maymun geri gelecek olursa, hemen bana haber verilecekti,- onun durumunu etraflıca araştırmadan, başka hiçbir şeye vakit ya da emek sarfetmeyeceğime ve sonuçları kendisine yarın bildireceğime dair rahatlatıcı sözlerimi tekrarlayıp, oradan ayrıldım.</p>

  <p>At arabasına binmeden önce, uşağa efendisinin durumunun hiç de iyi olmadığını, odasına sık sık uğramasını tembihledim.</p>

  <p>Çalışmalarımın kesintiye uğramasını engellemek için kendi düzenlemelerimi yaptım.</p>

  <p>Kiraladığım odaya uğradım, bir seyahat masasıyla çantamı alıp eski püskü bir at arabasıyla yola düştüm. Şehrin iki mil ötesindeki "Boynuzlar" adlı pansiyona yerleştim,- sağlam, kalın duvarları olan çok sessiz ve konforlu bir yerdi burası. Dikkatimi dağıtacak, çalışmamı bölecek bir şey olmadan rahat salonumda oturup, gecenin ve eğer gerekirse sabahın bir kısmını Mr. Jennings vakasına verecektim.</p>

  <p>(Burada Doktor Hesselius'un durum hakkında yazdığı ayrıntılı bir not ve önerdiği davranış, diyet ve ilaçların listesi bulunuyor. Tuhaf bir liste ...bazıları buna mistik diyebilir. Ama buraya basılmasının genel olarak karşımda bulmayı umduğum okurun ilgisini çekeceğinden şüpheliyim. Tüm mektubun, bu iş için kendini gizlemiş olduğu pansiyonda yazılmış olduğu ortada. Bir sonraki mektup ise onun kasabada kaldığı evde yazılmış.)</p>

  <p>Kasabadan ayrılıp pansiyona gittim ve dokuz buçukta uyudum, kasabadaki odama da bu öğleden sonra saat bire değin uğramadım. Odamda, masanın&nbsp;<span style="text-indent: 3.5em;">üzerinde Mr. Jennings'in el yazısıyla yazılmış bir mektup buldum. Postayla gönderilmemişti ve sorduğumda mektubu getirenin Mr. Jennings'in uşağı olduğunu öğrendim. Adam benim bugünden önce dönmeyeceğimi ve adresimin de bilinmediğini duyunca çok rahatsız olmuş ve efendisinin, mektuba cevap almadan geri gelmemesini tembih ettiğini söylemiş.</span></p>

  <p style="line-height: 21px;">Mektubu açtım ve okudum.</p>

  <p style="line-height: 21px;">Sevgili Doktor Hesselius - O burada. Döndüğü zaman sizin gidişinizin üzerinden bir saat bile geçmemişti. Bütün olan bitenden haberdar.*Her şeyi biliyor, sizi de... Çılgına dönmüş ve kötü niyetli. Küfür edip duruyor. Size bu mektubu yolluyorum. Yazdığım, yazmakta olduğum her kelimeyi biliyor. Bunu yapacağıma söz vermiştim, o yüzden size yazıyorum, ama korkarım ki yazım çok karışık ve tutarsız. Öyle rahatsızım, öyle karmaşık bir haldeyim ki.</p>

  <p style="line-height: 21px;">Her zaman için, sevgilerimle,</p>

  <p style="line-height: 21px;">Robert Lynder Jennings.</p>

  <p style="line-height: 21px;">"Bu ne zaman geldi?" diye sordum.</p>

  <p style="line-height: 21px;">"Geçen gece, saat on bir civarında,- adam sonra tekrar geldi, bugün de üç kez uğradı. Son gelişi bir saat önceydi."</p>

  <p style="line-height: 21px;">Bu cevabı alınca, vakaya ilişkin notlarımı cebime koymuş, Mr. Jennings'i görmek için Richmond yolunu tutmuştum.</p>

  <p style="line-height: 21px;">Senin de fark ettiğin gibi, Mr. Jennings'in durumundan hiç ümit kesmemiş- tim. Gerçi tamamen yanlış bir şekilde de olsa,&nbsp;<span class="t14">Metafizik T</span><span class="t14">ı</span><span class="t14">p</span>&nbsp;adlı eserimde ortaya koyduğum, tüm bu vakaları kapsayan ilkemi hatırlamış ve uygulamıştı. Bu uygulamayı azimle gerçekleştirecektim. Çok meraklanmıştım ve Jennings'i "düşman" oradayken görüp muayene etmek için sabırsızlanıyordum.</p>

  <p style="line-height: 21px;">Arabayla kasvetli eve gittim ve basamakları koşarak tırmandım, kapıyı çaldım. Kapı siyah kadifeler kuşanmış uzun boylu bir kadın tarafından açılıverdi hemen. Kadın pek iyi görünmüyordu ve ağlamış gibiydi. Başıyla selam verdi ve sorumu duydu ama yanıt vermedi. Yüzünü kaçırdı, elini merdivenden inen iki adama doğru uzattı,- böylece bu sözsüz hareketiyle beni onlara havale etti, aceleyle yandaki bir kapıdan içeri girdi ve kapattı.</p>

  <p style="line-height: 21px;">Bir an önce kapıya en yakın olan adama doğru yürüdüm, ama şimdi onun yanına yaklaşınca, iki elinin de kan içinde olduğunu gördüm ve afalladım.</p>

  <p style="line-height: 21px;">Biraz geriledim ve merdivenlerden inen adam alçak sesle, sadece "İşte uşak burada, efendim," dedi.</p>

  <p style="line-height: 21px;">Uşak merdivende durmuş, şaşırmış ve kalakalmıştı. Kana bulanmış ellerini bir mendille siliyordu.</p>

  <p style="line-height: 21px;">İç bulandırıcı bir şüphe üzerime çökerken, "Jones, nedir bu? Ne oldu?” diye sordum.</p>

  <p style="line-height: 21px;">Adam benden antreye gelmemi rica etti. Bir an sonra onun yanındaydım ve kaşları çatılı, gözleri kısılı, beti benzi atmış bir halde, zaten yarı yarıya tahmin etmiş olduğum dehşeti anlattı bana.</p>

  <p style="line-height: 21px;">Efendisi kendi canına kıymıştı.</p>

  <p style="line-height: 21px;">Onunla birlikte odaya çıktım ...orada gördüğümü size anlatamam. Mr. Jennings usturasıyla gırtlağını kesmişti, korkunç bir yarık açılmıştı boynunda. İki adam cesedi yatağına yatırmış ve uzuvlarına çeki düzen vermişlerdi. Yerdeki büyük kan gölüne bakılacak olursa, olay yatakla pencere arasında bir yerde meydana gelmişti. Yatağın ve tuvalet masasının altında halı vardı, ama odanın geri kalanının zemini çıplaktı, uşağın söylediğine göre Jennings yatak odasında halı bulunmasından hoşlanmıyordu. Bu kasvetli ve artık korkunç durumdaki odada, evi karartan koca karaağaçlardan birinin büyük dalının gölgesi, berbat haldeki zeminde oynaşıyordu.</p>

  <p style="line-height: 21px;">Uşağa işaret ettim ve beraberce alt kata indik. Holden sapıp, eski usul, camlarla kaplı bir odaya girdim ve orada durup uşağın söylediği her şeyi dinledim. Anlattıkları çok fazla değildi:</p>

  <p style="line-height: 21px;">"Evi terkederken söylediklerinizden ve görünüşünüzden, beyefendinin çok ciddi bir rahatsızlık geçirdiğini düşündüğünüz sonucuna vardım, efendim. Bir nöbetten ya da o tür bir şeyden korkuyor olabilirdiniz. Ben de dediklerinize dikkatle uydum. Gece geç saate kadar oturdu, saat üçü geçmişti. Ne okuyor, ne de yazı yazıyordu. Kendi kendine konuşup duruyordu, ama yeni bir şey değildi bu. O saatte soyunmasına yardım etim,- terlikleriyle geceliğini giydirip bıraktım. Yarım saat sonra tekrar odasına çıktım yavaşça. Yatağındaydı, tamamen soyunmuştu ve yatağının başucundaki komodinin üzerinde bir çift mum yanıyordu. Ben içeri girdiğimde dirseklerinin üzerindeydi, yatağın diğer ucunu gözlüyordu. Bir şey isteyip istemediğini sordum, hayır dedi.</p>

  <p style="line-height: 21px;">"Sebebi bana söyledikleriniz miydi, yoksa onunla ilgili huzursuz edici başka bir şey miydi, bilemiyorum efendim, ama geçen gece çok huzursuzdum, alışılmadık derecede huzursuzdum.</p>

  <p style="line-height: 21px;">"Yarım saat, belki de daha uzun bir süre sonra tekrar yukarı çıktım. Bu sefer konuştuğunu duymadım. Kapıyı azıcık araladım. İki mum da sönmüştü, olağan bir şey değildi bu. Yanımda küçük bir mum daha vardı, içeriye tuttum, sessizce bakındım. Elbiselerini giyinmiş, tuvalet masasının yanındaki iskemlesinde oturuyordu. Kalkıp giyinmesinin, sonra da mumları söndürüp öylece karanlıkta oturmasının garip olduğunu düşündüm. Ama ona sadece, kendisi için yapabileceğim bir şey olup olmadığını sordum. 'Hayır,<span class="t16" style="line-height: 12px;">1</span>&nbsp;dedi ve bunu çok sert bir dille söylemiş gibi geldi bana. Mumları yakayım mı diye sordum, 'Canın nasıl isterse öyle yap, Jones,' dedi. Ben de mumları yine yaktım ve odada gezindim. Bana 'Gerçeği söyle, Jones,- neden geri geldin ...birinin küfrettiğini mi duydun?' diye sordu. 'Hayır, efendim,' dedim,- ne demeye getirdiğini merak etmiştim.</p>

  <p style="line-height: 21px;">" 'Hayır,' diye tekrarladı ardımdan, 'tabii ki hayır/ ve ona 'Efendim, artık yatsanız iyi olmaz mı? Saat sabahın beşi oldu,' dedim, bana karşılık vermedi. Sadece 'Çok doğru,- iyi geceler, Jones,' dedi. Ben de odadan çıktım, ama bir saat geçmeden yine geri döndüm. Kapı kapalıydı, seslendiğimi duydu,- tahminimce yatağından bağırıp ne istediğimi sordu ve kendisini bir daha rahatsız etmememi söyledi. Yatağıma yattım, bir süre uyudum. Tekrar yukarı çıktığımda saat altı veya yedi civarı olmalıydı. Kapısı hâlâ kilitliydi ve yanıt vermedi. Onu rahatsız etmek istemedim, uyuduğunu düşünüp saat dokuza kadar öylece bıraktım. Gelmemi arzu ettiği zaman zili çalmak alışkanlığındaydı, onu ziyaret etmem gereken belli bir saat de yoktu. Kapıyı çok hafifçe tıklattım ve yanıt gelmeyince biraz daha dinleniyor olduğuna kanaat getirdim. Saat on birden sonra asıl telaşım başladı ...çünkü hatırladığım kadarıyla yataktan en geç on buçukta kalkardı. Hiç yanıt vermiyordu. Kapıyı çaldım ve seslendim. İçeri zorla giremediğimden, ahırdan Thomas'ı çağırdım ve beraberce kapıyı kırdık,- onu sizin de gördüğünüz şok edici vaziyette bulduk."</p>

  <p style="line-height: 21px;">Jones'un anlatacakları bu kadardı. Zavallı Mr. Jennings tam bir beyefendiydi ve çok nazikti. Yanında çalışanlar onu seviyorlardı. Uşağın çok hislenmiş olduğunu görebiliyordum.</p>

  <p style="line-height: 21px;">Böylece moralim ve sinirlerim bozulmuş bir şekilde, o korkunç evi terkettim,- umarım o karaağaçların oluşturduğu gökkubbeyi bir daha görmem. Sana bu mektubu yazarken, kendimi korkunç, tekdüze bir kabustan yarı yarıya uyanmış birisi gibi hissediyorum. Hafızam o görüntüyü kuşku ve korkuyla reddediyor. Yine de gerçek olduğunu biliyorum. Bu, bir zehrin ilerleyişinin hikayesi, ruh ve sinir arasındaki karşılıklı etkileşimi tetikleyen ve duyuların beyinsel fonksiyonlarını "iç" ve "dış" olmak üzere ikiye bölen dokuyu felç eden bir zehir. Böylece doğaları zıt da olsa aynı amaca hizmet veren etkilerle, ölümlü ve ölümsüz olanlar zamanından önce birbirleriyle tanışıyorlar.</p>

  <p style="line-height: 21px;"><span class="t15"><br /></span></p>

  <p style="line-height: 21px;"><span class="t15"><br /></span></p>

  <h1 id="sigil_toc_id_25" style="line-height: 21px;"><span class="t15">SONUÇ</span></h1>

  <p style="line-height: 21px;"><span class="t15"><br /></span></p>

  <p style="line-height: 21px;"><span class="t15"><br /></span></p>

  <h4 id="sigil_toc_id_26" style="line-height: 21px;"><span style="font-weight: normal;"><span class="t15">Hastal</span><span class="t15">ı</span><span class="t15">ktan Yak</span><span class="t15">ı</span><span class="t15">nanlara Bir Çift Söz</span></span></h4>

  <p style="line-height: 21px;">Sevgili Van L, benim az önce tarif etmiş olduğuma benzer bir hastalıktan sen de çok çektin. Hastalığın iki defa tekrarladığından şikayet ettin.</p>

  <p style="line-height: 21px;">Tanrı Aşkına, seni sağlığına kavuşturan kimdi? Alçakgönüllü hizmetkarın, Martin Hesselius. Üç yüz yıl önce saygıdeğer bir Fransız cerrahının altını çizdiği dindar örneği versem daha iyi olacak: "Seni ben tedavi ettim ve Tanrı iyileştirdi."</p>

  <p style="line-height: 21px;">Haydi dostum, sakın kaygılanmayasın. Sana bir gerçeği anlatayım.</p>

  <p style="line-height: 21px;">Kitabımda görüldüğü gibi, bu cinsten elli yedi hayal görme vakasıyla karşılaştım ve "yüceltilmiş," "zamanından önce gelişmiş," ve "içsel" olmak üzere önemsiz isimler verdim.</p>

  <p style="line-height: 21px;">Bunların dışında, doğru olarak hayalet yanılsamaları diye bilinen ve genellikle tarif ettiğim diğer türlerle karıştırılan bir başka hastalık sınıfı daha var. Bu sonuncunun tedavisinin basit bir soğuk algınlığı ya da hazımsızlıktan daha zor olduğunu düşünmüyorum.</p>

  <p style="line-height: 21px;">Düşüncelerimizin doğruluğunu test edenler ilk kategoriye girenler. Bu şekilde tam elli yedi vakaya rastladım, ne bir eksik, ne de fazla. Peki bunların kaçında başarısız oldum? Bir tekinde bile olmadım.</p>

  <p style="line-height: 21px;">Ademoğlunun başındaki tüm hastalıkların arasında, azıcık sabır ve doktora duyulan makul bir güvenle üstesinden gelmesi bundan kolay ve kesin olan bir tek hastalık bile yoktur. Bu basit şartlar sağlandığı taktirde hastanın iyileşeceğine kesin gözüyle bakıyorum.</p>

  <p style="line-height: 21px;">Mr. Jennings'in tedavisine daha başlamadığımı unutmamalısın. Onu on sekiz ayda, belki de iki sene içinde tamamen iyileştirebileceğimden hiç şüphem yoktu. Bazı vakalar çok çabuk şifa bulabilir, diğerleriyse son derece usandırıcıdır. Aklını ve azmini bu işe koşan her akıllı doktor, bir çare bulacaktır.</p>

  <p style="line-height: 21px;">"Beynin Belli Başlı Fonksiyonları" üzerine yazdığım makaleyi biliyorsun. Orada, sayısız gerçeğin ışığında, sinirler arasında atardamarlara ve toplardamarlara sahip bir dolaşımın büyük olasılıkla varolduğunu kanıtlayabildiğim kanaatindeyim. Böyle düşünürsek, bu dolaşım sisteminin kalbi, beyindir. Bir sınıf sinir tarafından salgılanan salgı, değişikliğe uğramış halde diğer bir sinir topluluğuna ulaşır,- bu salgı daha önce de belirttiğim gibi ışığa ve elektriğe benzer bir şeydir, elle tutulur bir varlığı yoktur..</p>

  <p style="line-height: 21px;">Yeşil çay gibi bazı etkenlerin tiryakilik derecesinde kullanımı bu salgının niteliğini de değiştirebilir ama daha sıklıkla onun vücuttaki dengeli dağılımını bozar. Bu salgı, beyin ve sinir hücreleri üzerinde kan birikmesine yol açar, bedensiz ruhların etkileşime geçebileceği aşırı hassas bir bölge oluşturur,- iletişim şu ya da bu şekilde kurulmuş olur. Beyindeki bu dolaşım ve kalpteki kan dolaşımı arasında aşırı bir benzerlik vardır. Dış görünün merkezi, daha doğrusu organı gözdür. İç görünün merkezi ise beynin ve sinir dokusunun, kaş hizasına gelen bölümüdür. Gördüğün hayalleri sadece buzlu kolonyayla nasıl etkili bir şekilde giderdiğimi hatırlayacaksın. Oysa pek az vakada bu kadar hızlı bir başarı elde edilebilir. Soğuk, bu sinirsel salgı üzerinde dağıtıcı etki yapar. Bu salgının uzun süre vücutta bulunması uyuşukluk dediğimiz kalıcı hissizliğe ve biraz daha devam ederse, duyularda ve kaslarda felce sebep olur.</p>

  <p style="line-height: 21px;">Tekrarlıyorum, Mr. Jennings'in kasıtsızca açmış olduğu o içteki gözü, önce kısıp, sonra da sonsuza dek kapayabileceğimden en ufak bir şüphem yoktu. Aynı duyular alkol krizi sırasında da açılır/bu dolaşım sisteminin kalbi olan beyindeki zorlanmanın ve o müthiş kan birikmelerinin, vücudun durumunda yapılacak kararlı bir değişimle yokedilmesiyle de tamamen kapanır. Vücutta basit bir işlemin devamlı uygulanmasıyla sonuca ulaşılır... mutlaka ulaşılır. Bu konuda hiç başarısızlığa uğramadım.</p>

  <p style="line-height: 21px;">Bahtsız Mr. Jennings intihar etti. Ama felaket, bu gördüğümüz rahatsızlık şeklinde tezahür eden, tamamen başka bir hastalığın sonucuydu. Onun hastalığında ayırdedici bir komplikasyon vardı, baş edemeyip yenik düştüğü asıl sorun ise, kalıtımsal bir intihar tutkusuydu. Zavallı Mr. Jennings'in hastam olduğunu bile söyleyemem, çünkü onu tedavi etmeye daha başlamamıştım, hem bana her şeyi başından sonuna dek eksiksiz bir şekilde anlatmamıştı. Eğer hasta, doktora karşı hastalığın tarafını tutmazsa iyileşmesi kesindir.&nbsp;</p>

  <p style="line-height: 21px;"><br /></p>

  <p style="text-align: right; line-height: 21px;"><b><i>Çeviren: Barış E. Alkım</i></b></p>

  <p style="line-height: 21px;"><br /></p>

  <p class="p10" style="line-height: 21px;">&nbsp;</p>
</body>
</html>
