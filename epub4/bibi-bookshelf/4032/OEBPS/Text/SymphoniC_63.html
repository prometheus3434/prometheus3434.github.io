<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>YOLU AÇAN</title>
</head>

<body>
  <h1><a id="a137"></a>YOLU AÇAN</h1>

  <p>Anubis Heykeli karanlıkta düşüncelere dalmıştı. Görmeyen gözleri sayısız asırdır zifiri karanlığın tadını çıkarmış, taştan alnında yılların tozu birikmişti. Çukurun rutubetli havası onun köpeksi yüz hatlarının aşınmasına sebep olmuştu, ama taş dudakları hâlâ saklı bir neşenin hırlayan sırıtışıyla bükülmüş haldeydi. Sanki canlıydı put,- sanki gölgeli asırların Mısır'ın şanı ve yaşlı tanrılarıyla birlikte geçip gidişini seyretmişti. Öyleyse kadim şatafatı, kibiri ve yiten ihtişamı düşündükçe, sırıtmasının gerçekten bir sebebi vardı. Ama Anubis'in, Yolu Açan'ın, Karneter'in çakal başlı tanrısının heykeli cansızdı ve ona secde eden kulları çoktan ölmüşlerdi. Ölüm her yerdeydi,- putun durduğu gölgeli tünele yerleşip mumyaların mahfazalarında saklanmıştı ve taş zeminin tozlarının arasında bile bekliyordu. Ölüm ve karanlık... geçen üç bin yıldır ışığın delmediği karanlık.</p>

  <p>Oysa bugün ışık gelmişti. Geçidin diğer ucundaki demir kapı paslı menteşelerinin üzerinde otuz asırdan beridir ilk defa ardına dek açılırken çıkan gıcırtılı bir çınlama müjdelemişti bunu. Açıklıktan bir fenerin tuhaf aydınlığı ve insanların beklenmedik sesleri gelmişti.</p>

  <p>Tarif edilemeyecek denli ürkünç bir şey vardı bu olayda. Uç bin yıldır bu gömülü ve karanlık yeraltı mezarlarında hiç ışık parlamamıştı,- üç bin yıldır hiçbir ayak zeminin tozdan halısını bozmamış, üç bin yıldır hiçbir insan sesi mezarın eski havasında dağılmamıştı. Son ışık bir Bast rahibinin elindeki kutsal meşaleden yayılmış, tozları çiğneyen son ayak bir Mısır sandaleti giymiş, konuşan son ses Yukarı Nil dilinde bir dua okumuştu.</p>

  <p>Şimdiyse bir elektrik feneri olay yerini ansızın ışığa boğmuş, çizmeli ayaklar zemine gürültüyle vurmuştu ve İngilizce konuşan bir ses okkalı bir küfür sallamıştı.</p>

  <p>Feneri taşıyan kişi ortaya çıkmıştı. Yüzü de sol eliyle ürkekçe kavradığı papirüs kadar kırışık, ince, uzun bir adamdı. Beyaz saçları, çukura kaçmış gözleri ve sararmış benzi ona yaşlı bir adam görüntüsü veriyordu ama ipince dudaklarındaki tebessüm gençliğin zaferiyle doluydu. Hemen peşinde, daha genç bir kopyası vardı. Küfürü eden de oydu.</p>

  <p>"Tanrı aşkına, baba... başardık!"</p>

  <p>"Evet evlat, öyle yaptık."</p>

  <p>"Bak! İşte heykel, tıpkı haritanın gösterdiği gibi!"</p>

  <p>iki adam toz kaplı geçitte hafif adımlarla ilerleyip putun tam önünde durdular. Sir Ronald Barton, taşıdığı feneri tanrı figürünü daha yakından incelemek üzere yukarı doğrulttu. Peter Barton yanında durmuştu, gözleri babasının bakışını takip ediyordu.</p>

  <p>İstilacılar zorla girdikleri mezarın koruyucusunu uzunca bir süre dikkatle incelediler. Eskiyle yeni karşı karşıya gelirken ebediyeti bir uçtan diğerine aşan, ilginç bir andı.</p>

  <p>İki adam heykele hayret ve huşuyla baktılar. Çakal tanrının devasa sureti loş geçite hükmediyor ve aşınmış biçimi hâlâ heybetli bir azametin ve açıklaması imkansız bir tehditin izlerini taşıyordu. Açık kapıdan içeri birdenbire hücum eden hava putun bedenini tozdan temizlemişti ve istilacılar parıldayan formu belli belirsiz bir tedirginlik içinde süzüyorlardı. Üç buçuk metreydi Anubis, anıtsal omuzları üzerine bir çakalın köpeksi yüzü yerleştirilmiş insan şeklinde bir figürdü. Heykelin kolları uyarıyormuşçasına, dışarıdan gelenlerin geçişini engellemeye çabalarmış gibi ileriye uzanmıştı. Bu tuhaftı, çünkü, koruyucu figürün gerisinde, duvardaki dar bir oyuk dışında hiçbir şey olmadığı söylenebilirdi.</p>

  <p>Bununla birlikte kötü bir işaret, bedeninde sezgili bir yaşam gizliyormuşa benzeyen hayvansı bir insanlığın izi vardı tanrıda. Yontulmuş çehredeki çok bilmiş ve alaycı gülüş neredeyse canlıydı,- gözleri taştan olmasına karşın garip ve rahatsız edici bir bilinç içeriyordu. Sanki heykel yaşıyordu,- ya da daha doğrusu, içinde yaşam barındıran basit bir taş kılıftı.</p>

  <p>İki kaşif konuşmaksızın sezdiler bunu ve uzun bir süre Yolu Açan'ı endişeyle seyrettiler. Sonra, adamlardan yaşlıca olanı alışıldık canlı tavrına geri döndü.</p>

  <p>"Pekala evlat, bu şeye bütün gün aval aval bakacak değiliz ya! Yapacağımız daha çok iş var... işlerin en büyüğü kaldı geriye. Haritaya baktın mı?"</p>

  <p>"Evet, baba." Genç adamın sesi ne Sir Ronald'ınki kadar yüksek, ne de kararlıydı. Taş geçidin zehirleyici havasından hoşlanmamıştı,- köşelerdeki gölgelerden doğuyormuşa benzeyen pis kokuyu istemiyordu. Kendisinin ve babasının çöl kumlarının iki yüz metre altında saklı, otuz ürpertici asırdır kapalı kalmış gizli bir mezarda olduklarının fazlasıyla bilincindeydi. Laneti anımsamadan da edemiyordu.</p>

  <p>Çünkü bu yerin üzerinde bir lanet vardı,- aslında keşfine sebep olan da buydu.</p>

  <p>Sir Ronald gizli bir yolun anahtarını içeren küflü parşömeni, Dokuzuncu Piramit'in kazısı sırasında bulmuştu. Keşif ekibinin başındakilere bunu nasıl fark ettirmediğini kimseler bilmiyordu, ama bir şekilde başarmıştı.</p>

  <p>Keşiflerde bulunanları çalmak ciddi bir suç olsa da, suçun tümü ona ait değildi. Sir Ronald Burton yirmi yıldır çölleri taramış, kutsal kalıntıları gün ışığına çıkarmış, hiyeroglifleri deşifre etmiş, mumyalar, heykeller, tarihi eşyalar ve değerli taşlar bulmuştu. Kendi hükümeti için inanılmayacak kadar önemli elyazmalarını ve hesapsız zenginlikleri ortaya sermişti,- buna karşın hâlâ fakir bir adamdı ve kendi keşif ekibinin başına getirilerek ödüllendirilmemişti. Nihayet kendisini şana, şöhrete ve servete kavuşturacağını bildiği yanlış bir adım attıysa, onu kim suçlayabilirdi ki?</p>

  <p>Üstelik yaşlanıyordu da,- hem Mısır'da geçen yirmi yılın ardından tüm arkeologlar biraz delirirler. Öfke dolu ama sessiz güneşte, kutsallıktan uzak kalıntıları kazan, arayıp tarayan insanların beynini felce uğratan,- mabetlerin altındaki yeraltı mezarlarının nemli, karanlık durgunluğundaysa ruhu üşüten bir şey vardır. Yaşlı tanrıları hâlâ hüküm sürdükleri yerlerde hor görmek hayırlı değildir,- çünkü kedi başlı Bubastis, yılan Set ve habis Amon-Ra piramitlerin önündeki mor sütunlardan öfke dolu ama sessiz koruyucular olarak kaşlarını çatıp bakarlar. Çoktan ölmüş yasak şeylerin havası bir uçtan diğerine yayılmıştır ve insanın kanma işler. Sir Ronald kendini büyücülüğe kaptırmıştı biraz,- belki diğerlerinden daha çok etkilenmişti. Öyle ya da böyle, parşömeni çalmıştı.</p>

  <p>Parşömen eski Mısır'ın bir rahibi tarafından kaleme alınmıştı, ama kutsal biri değildi bu rahip. Yeminini bozmadan kimse onun yazdıklarını yazamazdı. Rezil bir şeydi bu elyazması, her satırı büyüye bulanmıştı ve üstü kapalı ima edilen korkular yüzünden iğrençti.</p>

  <p>Onu yazan büyücü, kendi taptıklarından çok daha yaşlı başka tanrılardan yarım ağızla bahsetmişti. Adem öncesi günlerin esrarlı mit ve söylence devirleriyle bağlantılı olarak "Haberci Şeytan'ın ve "Kara Mabet&rsquo;ın sözü ediliyordu. Nasıl Hırastiyanlığın kendi Kara Ayin'i ve her mezhebin kendine ait, gizlice şeytana tapınışı varsa, Mısırlılar daha da karanlık tanrıları biliyorlardı.</p>

  <p>Bu lanetli isimler, onları çağırmak için gereken dualarla birlikte izah edilmişti. Metin, sarsıcı ve küfür niteliğinde ifadelerle dolup taşıyordu: hüküm süren dine yönelik tehditler ve onu destekleyen insanlar için korkunç lanetler. Belki de Sir Ronald'ın parşömeni rahibin mumyasıyla birlikte bulmasını sağlayan buydu... keşfedenler üzerlerine çökebilecek felaketlerden korktukları için onu yok etmeye cesaret edememişlerdi. Gerçi kendilerince intikam almışlardı, çünkü rahibin mumyasının kollan, bacakları, gözleri yoktu ve bunun nedeni de çürüme değildi.</p>

  <p>Sir Ronald her ne kadar parşömenin yukarıda bahsedilen kısımlarını son derece ilginç bulduysa da, bilhassa son sayfadan etkilenmişti. Dine karşı saygısız rahip o devirde karanlık kültü yöneten efendisinin mezarını bu kısımda tarif etmişti. Bir harita, çizim ve belli talimatlar vardı. Bunlar Mısır dilinde değil, Chaldea'nın çiviyazısıyla yazılmıştı. Hiç şüphesiz intikam peşindeki rahiplerin bu yeri bulup yok etmemelerinin sebebi buydu. Belki bu dili bilmiyorlardı,- ya da lanetten korktukları için uzak durmuşlardı.</p>

  <p>Peter Barton babasıyla birlikte çeviriyi ilk kez okuduğu, Kahire'deki o geceyi hâlâ anımsıyordu. Sir Ronald'ın gözlerindeki o coşkun pırıltı, gırtlaksı sesindeki titrek derinlik aklından çıkmıyordu.</p>

  <p>Haritaların işaret ettiği gibi, Efendi'nin mezarını orada bulacaksın, yanında yatan müritleri ve hâzinesiyle..."</p>

  <p>Bu son sözcüğü söylerken Sir Ronald'ın sesi neredeyse heyecandan titriyordu.</p>

  <p>"Girerken, Köpek Yıldızı&rsquo;nın<a id="a138"></a><a href="../Text/SymphoniC_96.html#a183"><span class="t16">{8}</span></a> ufukta görüldüğü gece sunağa üç çakal adamalı, kanlarını açıklığın önüne serpmelisin. Sonra yarasalar aşağı inecek, Aşağı Dünya'daki Set Babaya kanın müjdesini taşımak için kendilerine ziyafet çekeceklerdir."</p>

  <p>"Batıl inançlı deli saçması bunlar!" diye bağırmıştı genç Peter.</p>

  <p>"Alay etme, evlat," diye öğüt vermişti Sir Ronald. "Sana yukarıda neden böyle yazıldığının sebeplerini verebilir ve anlamanı sağlayabilirim. Ama korkarım gerçekler seni gereksiz yere huzursuz edecektir."</p>

  <p>Babası okumaya devam ederken Peter sessiz kalmıştı.</p>

  <p>"Dış geçide geldiğinde içeride bekleyen Efendi'nin sembolüyle mühürlenmiş bir kapı bulacaksın. Sembolü yedinci başın yedinci dilinden yakala ve bir bıçakla yerinden çıkar. Böylece açılacaktır engel ve mezarın kapısı senin olacaktır. İç geçit boyunca otuz üç adım gittikten sonra, Anubis'in, Yolu Açan'ın heykeli durur."</p>

  <p>"Anubis! Ama o bilinenlerden biri, sıradan bir Mısır ilahı değil miydi?" diye söze atıldı Peter.</p>

  <p>Babası yanıtı elyazmasından verdi:</p>

  <p>"Çünkü Tanrı Anubis yaşamın ve ölümün anahtarlarını elinde tutar, gizemli Karneter'i o korur ve onun izni olmaksızın hiç kimse Engel'i aşamayacaktır. Kimileri Çakal Tanrıyı hükmedenlerin bir dostu bilir, ama değildir. Anubis gölgelerde bekler, çünkü Gizemlerin Koruyucusudur o. Eski zamanlarda Tanrı Anubis'in kendini insanlara gösterdiği ve o zamanki Efendi'nin tanrının ilk suretini, bizzat tüm benzerliğiyle yaptığı yazılıdır. İç geçidin sonunda bulacağınız işte böyle bir surettir... Yolu Açan'ın ilk gerçek sureti."</p>

  <p>"Büyüleyici!" diye mırıldandı Peter. "Eğer bu gerçekse, ne anlama geldiğini bir düşün. Tanrının özgün heykelini bulduğunu hayal et!"</p>

  <p>Babası sadece gülümsedi. Biraz solgunca, diye düşündü Peter.</p>

  <p>"İlk suretin, diğerlerinden farklı yönleri vardır," diyordu elyazması. "Bunları insanların bilmesi hayırlı değildir,- bu sebeptendir ki, ilk suret çağlar boyunca Efendiler tarafından gizlenmiş ve ona gerek duyduğu üzere ibadet edilmiştir. Ama şimdi ruhları ve bedenleri çürüyesice düşmanlarımız ayinlere saygısızlık ettiğine göre, Efendi sureti saklamayı ve öldüğü vakit kendisiyle birlikte gömülmesini uygun bulmuştur."</p>

  <p>Sonraki birkaç satırı okurken Sir Ronald'ın sesi titredi:</p>

  <p>"Ama Anubis iç geçidin başında sırf bu sebepten durmaz. O gerçekten de Yolu Açan diye anılandır ve onun yardımı olmaksızın kimse içerideki mezara giremez."</p>

  <p>Bu noktada yaşlı adam epey bir süre sustu.</p>

  <p>"Sorun nedir?" diye sordu Peter sabırsızca. "Herhalde tanrı heykeliyle ilgili budalaca bir tören daha olsa gerek, ha?"</p>

  <p>Babası yanıt vermedi ama içinden sessizce okudu.</p>

  <p>Peter, Sir Ronald'ın parşömeni tutan ellerinin titrediğini fark etti ve yaşlı adam nihayet başını kaldırıp baktığında yüzü kağıt gibi bembeyaz kesilmişti.</p>

  <p>"Evet oğlum," diye yanıtladı kısık sesle. "Öyle... budalaca bir tören daha. Ama oraya gidinceye kadar canımızı sıkmamız gerekmeyecek."</p>

  <p>"Oraya gitmek mi... yani mezarı bulmak için mi?" diye hevesle sordu genç adam.</p>

  <p>"Oraya gitmeliyim." Sir Ronald zoraki bir sesle konuşmuştu. Parşömenin son kısmına tekrar baktı:</p>

  <p>"Ama gözü dört aç, çünkü inanmayanlar öleceklerdir. Tanrı Anubis'i geçseler bile, O bunu yine de bilecek ve insanların dünyasına dönmelerine izin vermeyecektir. Çünkü gerçekten de çok tuhaftır Anubis'in heykeli ve gizli bir ruh saklar içinde."</p>

  <p>Yaşlı arkeolog bu sözleri kazayla ağzından kaçırmıştı ve ardından parşömeni hemen tekrar sardı. Sonra sözü kasıtlı olarak uygulamalı konulara getirdi, okumuş olduğu şeyi unutmaya çabalıyordu sanki.</p>

  <p>Takip eden birkaç hafta güneye yapılacak yolculuğa hazırlanmakla geçti. Sir Ronald doğrudan keşif gezisiyle ilgili konuları tartışmaya mecbur olduğu zamanların haricinde oğlundan kaçınırmışa benziyordu.</p>

  <p>Ama Peter unutmamıştı. Babasının içinden okuduğu şeyin, Yolu Açan'ın ötesine geçmeyi sağlayan gizli törenin ne olduğunu merak ediyordu. Neden titremişti babası ve beti benzi solmuştu, ardından sözü niçin hemen daha mantıklı konulara getirmişti? Neden parşömeni yanından hiç ayırmıyordu? El- yazmasında anılan "lanetin" doğası neydi?</p>

  <p>Peter bu sorular üzerine kafa yoruyordu ama sonradan, keşif gezisini organize etmenin gerektirdiği angaryalar yüzünden korkularından yavaş yavaş kurtuldu. Kuruntuları, o ve babası gerçekten çöle gitmeden önce dönmediler, ama döndükleri zaman da ona dünyayı dar ettiler.</p>

  <p>Çölde, ölçülemeyecek kadar uzun zamanın doğurduğu bir eskilik havası, insana önemsiz zaferlerinin de kayan kumlardaki ayak izleri kadar çabuk kaybolduğunu ve örtüldüğünü hissettiren bir özel atmosfer vardır. Böyle yerlerde insan ruhu Sfenks gibi düşüncelere dalar ve bastırılmamış, kasvetli monologlar zihne hükmetmek üzere doğrulurlar.</p>

  <p>Genç Peter sessiz kumların büyüsüne kapılmıştı. Babasının bir zamanlar ona Mısır büyücülüğü hakkında anlatmış olduğu şeyleri ve yüce rahiplerin mucizevi sihirlerini hatırlamaya çalışıyordu. Mezarların ve yeraltı dehşetlerinin efsaneleri, doğdukları bu yerde yeni bir gerçeklik kazanmıştı. Peter Bar- ton lanetlerin potansiyeline inanan birçok insanı şahsen tanımıştı ve aralarından bazıları garip şekilde ölmüştü. Tutankhamon olayı, Paut tapınağı skandalı ve o nahoş maceraperest Doctor Carnoti&rsquo;nin akıbetine ilişkin korkunç dedikodular vardı. Geceleri, gözetleyen yıldızların altında bunları ve benzer öyküleri aklına getirdikçe, önünde bekleyenlerin düşüncesiyle yeni baştan ürpertiye kapılıyordu.</p>

  <p>Sir Ronald haritada gösterilen yere kamp kurduğunda yeni ve daha elle tutulur dehşetler gerçekleşmişti.</p>

  <p>İlk gece Sir Ronald çadırların arkasındaki tepelere yalnız başına gitmişti. Yanına bir beyaz keçi ve keskin bir de bıçak almıştı. Onu takip eden oğlu yaşlı adamı işini hallettikten, kum içeceğini içtikten sonra görmüştü. Keçinin kanı mehtapta korkunç bir şekilde parlıyordu ve katilinin gözlerinde de buna uygun düşen bir şiddetin kızıl parıltısı mevcuttu. Peter varlığını belli etmemişti, çünkü yaşlı adam o acayip Mısırca cümleleri alaycı aya doğru mırıldanırken onu rahatsız etmeyi akıllıca bulmamıştı.</p>

  <p>Gerçekten de Peter, Sir Ronald'dan bir hayli korkuyordu, yoksa onu keşif gezisinden caydırmaya yeltenirdi. Ama Sir Ronald'ın tavrında çılgınca, karşı çıkılmaz bir kararlılık seziliyordu. Peter'ı sessizliğini korumaya mecbur eden, babasına parşömendeki esrarlı "lanet&rsquo;ın gerçek ayrıntılarını sözünü sakınmadan sormasını engelleyen de buydu.</p>

  <p>Geceyarısı tepelerde gerçekleşen garip olayı izleyen gün Sir Ronald birtakım yıldız haritalarına danıştıktan sonra kazının başlayacağını duyurdu. Dikkatle, gözlerini haritadan ayırmadan kumlarda belli bir noktaya kadar adımlarını saydı ve adamları işe koştu. Gün batmadan önce üç metrelik bir delik, topraktaki koca bir yara gibi ağzını açmıştı ve heyecan içindeki yerliler aşağıda bir kapının varlığını bildirmişlerdi.</p>

  <p>O ana kadar, sinirleri had safhada gergin olan Peter, babası kazı yerinin tabanına inmesini söylediğinde itiraz edemeyecek kadar korkmuştu. Yaşlı adamın ciddi bir sapıncın pençesinde olduğu su götürmezdi, ama babasını gerçekten seven Peter söz dinlemeyerek onu kışkırtmanın makul olmayacağını düşündü. Çukura inme fikrinden hoşlanmamıştı, çünkü sızan koku rahatsız edici şekilde tiksindiriciydi. Ama aşağının pis kokusu, arasından sızdığı karanlık kapının görüntüsünden bin kat daha çekilirdi.</p>

  <p>Elyazmasında sözü geçen ve dış geçide açılan kapının bu olduğu meydandaydı. Peter "yedinci başın yedinci dili" ifadesiyle neyin kastedildiğini o anda anlayıverdi ve bu anlamın sonsuza dek beyninden uzak kalmış olmasını diledi. Çünkü kapının üzerine bildik Mısırbilim irfanının ideogramlarıyla çevrelenmiş gümüş bir sembol asılıydı. Merkezdeki bu sembol önde gelen yedi Mısır tanrısının başlarından oluşuyordu... Osiris, İsis, Ra, Bast, Thoth, Set ve Anubis. Ama korkutucu olan şey, yedi başın da ortak bir bedenden çıktığı ve bu bedenin mitlerde şimdiye değin bilinen herhangi bir tanrıya ait olmadığı gerçeğinde yatıyordu. İnsansı değildi bu figür,- insan biçimine öykünen herhangi bir özelliği yoktu. Peter tüm Mısır kozmolojisinde ya da panteonunda bu mutlak yabancılıktaki korkuyu uzaktan da olsa çağrıştırabilecek hiçbir paralelliği hatırlayamıyordu.</p>

  <p>Neden olduğu hayalperest tiksinti, kelimelerle anlatılan hiçbir şeye atfedilemezdi. Görüntü Peter'ın gözlerine sanki küçük dehşet duyargaları salmıştı,- beyninde köklenen, onun korku dışında tüm duygularını emip kurutan duyargalar... Bunu sebebi kısmen, gövdenin sürekli değişiyor, tarifsiz bir şekilden diğerine geçerek eriyormuş gibi bir görünüme sahip olmasıydı. Belli bir açıdan bakıldığında, Medusa gibi bir yılan kitlesiydi,- ikinci bir bakış onu parıltılar saçan, kana duydukları açlıkla kıvrımlanan peltemsi, protoplazmik taç yapraklı vampir çiçeklerin meydana getirdiğini ortaya koyuyordu. Üçüncü bir dikkatli bakışta şekilsiz kütlenin gümüş kafataslarının düzensiz bir karmaşasından başka bir şey olmadığı görülüyordu. Bir başka seferindeyse kozmosun gizli kalmış desenlerini, ötesindeki uzayın tüm şerrini ima edecek kadar yoğun yıldızları ve gezegenleri saklıyormuş gibiydi.</p>

  <p>Peter böyle aldatıcı bir karabasan karmaşasını hangi şeytani zanaatin üretebileceğini bilemiyordu ve bu şeyin bir insanın elinden çıkma bir desen olduğunu hayal edesi gelmiyordu. Kapının alegorik anlamının kötücül bir çağrışımı bulunduğunu, yani şaşırtıcı bedenin arka planındaki başların bir şekilde insanların tüm tanrılarına hükmeden gizli bir korkunun sembolü olduğunu düşündü. Ama baktıkça beyni şeklin girift gümüş labirentinin içine çekiliyordu. Zorlayıcı ve büyüleyiciydi,- yaşamın anlamı üzerine kafa patlatarak deliren filozoflar misali uzun uzadıya düşünmek gibiydi.</p>

  <p>Peter bu büyülenmişlikten babasının sesiyle kabaca uyandı. Adam tüm sabah boyunca ters ve kaba davranmıştı, ama şimdi sözleri başka şeyle karıştırılamayacak bir canlılıkla yüklüydü.</p>

  <p>"Burası orası işte... parşömendeki kapı! Şimdi Prinnin Çöl halklarının törenleri hakkında yazdığı, "kapıdaki semboller"den bahsettiği kısımda ne demek istediğini anlıyorum. İşimiz bittikten sonra bunun fotoğrafını çekmeliyiz. Umarım daha sonra buradan götürebiliriz, eğer yerliler karşı çıkmazsa."</p>

  <p>Adamın sözlerinde Peterın beğenmediği ve neredeyse korktuğu, gizli bir haz vardı. Aniden babası ve onun son yıllardaki gizli çalışmaları konusunda ne kadar az şey bildiğinin farkına vardı,- Kahire'deki kütüphanede şöyle bir gördüğü, korunan bazı eski ciltleri isteksizce hatırına getirdi. Üstüne üstlük son gece babası yaşlı, çılgın bir rahip gibi dışarıda yarasalarla birlikteydi. Gerçekten de böyle saçmalıklara inanıyor muydu? <span class="t14">Yoksa bunlar</span><span class="t14">ı</span><span class="t14">n gerçek oldu</span><span class="t14">ğ</span><span class="t14">um mu biliyordu?</span></p>

  <p>"Şimdi!" Yaşlı adamın sesinde muzaffer bir eda vardı. "Bıçak bende. Geri çekil."</p>

  <p>Korku dolu, etkilenmiş gözlerle Peter babasının bıçağın ucunu yedinci başın &mdash;Anubis'e ait olanın- altına kaydırdığını gördü. Çelik gümüşü gıcırtıyla çizdi ve sonunda gümüş pes etti. Köpeğimsi baş sanki gizli bir mil tarafından harekete geçirilmişçesine yavaşça dönerken, kapı ilerideki küflü derinliklerde tekrar ve tekrar yankılanan madeni bir çınlamayla ardına dek açılıverdi.</p>

  <p>Gerçekten de küflüydü bu derinlikler. Zehirli, keskin bir koku, mezara özgü pis bir buhar uzun süren esaretinden kurtularak dışarı hücum etti. Bu çoğu mezarda görülen doğal sodyum bikarbonat ya da baharat yüklü buğu değildi,- daha çok ölümün... küflenmiş kemiklerin, çürümüş etin ve ufalanmış tozun yoğunlaşmış esansını içeriyordu.</p>

  <p>Gazımsı buharın ilk akını hafifler hafiflemez Sir Ronald içeri yürüdü. Ondan çok daha yavaş olsa da, oğlu peşindeydi. Elyazmasının önceden bildirdiği üzere, koridor boyunca otuz üç eğimli basamak kat edildi. Sonra eli fenerli adam Anubis'in gizemli heykeliyle yüz yüze geldi.</p>

  <p>Peter'ın huzursuzca daha önceki olayları hatırladığı, insanı dehşete düşüren ilk incelemenin ardından Sir Ronald oğlunu daldığı hayallerden uyandırıp konuştu. İnsanoğlunun cılızlığına bilinçli, meşum gözlerle kaş çatıyormuş gibi görünen dev tanrı heykelinin önünde fısıldadı. Fener ışığının bir oyunuyla taş suretin dış hatları değişmiş, yontulu sırıtışı yerini neşeden yoksun bir yan bakışa bırakmış gibi görünüyordu. Yine de bu manzaranın Peter da uyandırdığı evham babasının sözlerini duyduğunda daha keskin bir korkunun gölgesinde kalmıştı.</p>

  <p>"Dinle, evlat. Sana o gece parşömenin bana ifşa ettiği her şeyi söylemedim. Hatırlarsın, bir bölümü içimden okumuştum. Evet, o zaman geri kalanını senin bilmemen için gerekçelerim vardı,- anlayamaz ve belki de buraya kadar benimle gelmeyi reddedebilirdin. Bu riski göze almayacak kadar çok gereksinmem vardı sana.</p>

  <p>"Bu anın benim için ne anlama geldiğini bilmiyorsun, oğlum. Yıllar yılı başkalarının batıl inançlı hayaller diye burun kıvırdığı şeyler üzerinde gizlice çalıştım. Ama inandım, öğrendim de. Her unutulmuş dinin ardında sinsice saklanan doğrular vardır,- mantıklı bir açıklamayla yeni gerçeklere dönüştürülebilecek sapkınlıklar. Uzun zamandır böyle bir şeyin izini sürüyordum. Eğer bunun gibi bir mezar keşfedebilirsem dünyayı ikna edecek kanıtlar bulunduracağını biliyordum. Belki de içeride mumyalar, bu kültün gizli liderlerinin bedenleri vardır. Ama bunun peşinde değilim ben. Benim aradığım, onlarla birlikte gömülmüş olan bilgi,- yasak sırları, dünyanın hiç bilmediği irfanı saklayan papirüs elyazmaları! Bilgelik... ve güç!</p>

  <p>Sir Ronald'ın sesi doğaüstü bir coşkuyla tizleşmişti.</p>

  <p>"Güç! Bu parşömende Kara Mabet'in iç halkası ve Efendi seçilenler aracılığıyla yönetilen bu kült hakkında yazanları okudum. Onlar sıradan büyücü rahipler değillerdi,- insan dünyasının dışındaki varlıklarla ilişki içindeydiler. Dileklerine saygı, lanetlerinden korku duyulurdu. Neden? Bildiklerinden dolayı. Sana söylüyorum, bu mezarda dünyanın yarısına hükmetmemizi sağlayacak gizler bulabiliriz! Ölüm ışınları, sinsi zehirler, tesirleriyle ilkel tanrılara yeni bir rönesans yaşatabilecek eski kitaplar ve etkili büyüler. Bir düşün! İnsan bu bilgiyle hükümetleri kontrol edebilir, krallıklara söz geçirebilir, düşmanlarını ortadan kaldırabilir! Tabii akla hayale gelmez zenginlikler ve servet, mücevherler, binlerce tahtın hâzinesi de orada olacak!"</p>

  <p>Zırdeli, diye düşündü Peter. Bir an için arkasını dönüp koridor boyunca kaçmak için çılgın bir istek geçti aklından,- aklı selimini ve alnında ölü asırların tozuyla kirlenmemiş bir havanın soluğunu hissetmek istiyordu. Ama mırıldanan yaşlı adam onu omzundan kavradı ve Peter orada kalmaya mecbur oldu.</p>

  <p>"Anlamadığını görüyorum. Belki de en iyisi bu,- ama fark etmez, yapmak üzere olduğum şeyi biliyorum. Gerekeni yaptıktan sonra sen de bileceksin. Sana şimdi parşömende yazanı, yüksek sesle okumadığım kısmı anlatmalıyım."</p>

  <p>Bir içgüdü Peter'ın beyninde haykırarak sessiz uyarılarda bulunuyordu. Buradan uzaklaşmalıydı... kaçmalıydı! Ama sesi titrese de babasının parmakları güçlüydü.</p>

  <p>"Bahsettiğim kısım, bu heykelin nasıl geçileceğini ve mezara girileceğini anlatan kısım. Hayır, bakmakla keşfedilecek hiçbir şey yok,- ne arkasında gizli bir geçit, ne de tanrının bedeniyle gizlediği bir manivela. Efendi ve müritleri daha iyisini düşünecek kadar akıllıydılar. Mekanik yöntemler faydasız,- ilerideki mezara girmenin bir tek yolu var, o da <span class="t14">tanr</span><span class="t14">ı</span><span class="t14">n</span><span class="t14">ı</span><span class="t14">n vücudunun içinden!'</span></p>

  <p>Peter Anubis'in maskı andıran simasına tekrar baktı. Çakal suratı kurnazca bir anlayışla çarpılmıştı... yoksa ışığın bir oyunu muydu? Babası aceleyle sürdürdü sözünü.</p>

  <p>"Kulağa garip geliyor, ama gerçek bu. Parşömenin bu heykelin ilk ve diğerlerinden farklı olması konusunda neler dediğini hatırlıyor musun? Anubis'in <span class="t14">Yolu Açan</span> olduğunun altını çizdiğini ve onun <span class="t14">gizli ruhuna</span> değindiğini? Evet, ardından gelen satırlar açıklıyor bunu. Öyle görünüyor ki figür bir eksenin üzerinde dönüp ardında mezara giden bir geçit açabiliyor, <span class="t14">ama yaln</span><span class="t14">ı</span><span class="t14">zca bir insan</span><span class="t14">ı</span><span class="t14">n bilinciyle hayat verildi</span><span class="t14">ğ</span><span class="t14">i zaman. "</span></p>

  <p>Tümü de deliydiler, Peter biliyordu. O, babası, eski rahipler ve heykelin kendisi,- tümü de bir kaos dünyasındaki çıldırmış varlıklardı.</p>

  <p>"Bunun tek bir anlamı var. Kendimi tanrıya bakarak hipnotize etmeliyim,- ta ki ruhum onun bedenine girip ardındaki yolu açana kadar."</p>

  <p>Peter'ın kanı damarlarında buz kesmişti.</p>

  <p>"O kadar da garip bir düşünce değil. Yogiler transa geçtiklerinde kendilerini tanrı olarak bedenlendirdiklerine inanırlar,- insanın kendini hipnotize etmesi durumu tüm ırklarda dini bir gösteri sayılmıştır. İpnotizmayla uyutma bilimsel bir gerçektir,- psikolojinin organize bir bilim olarak kabulünden binlerce yıl önce bilinen ve uygulanan bir gerçek. Rahiplerin bu ilkeyi bildikleri aşikardı. Bu yüzden yapmam gereken şey bu... ruhumun ya da bilincimin suretin içine girmesi için kendime telkinde bulunmak. Sonra gerideki mezarı açabileceğim."</p>

  <p>"Ama ya lanet?" diye mırıldandı Peter en sonunda cesaretini toplayıp. "İnanmayanlar için bir lanet olduğunu biliyorsun, Tanrı Anubis'in Yolu Açan olduğu kadar, bir koruyucu da olduğundan bahseden. Buna ne demeli?"</p>

  <p>"Düpedüz saçmalık!&rdquo; Sir Ronald'ın sesi bir yobazınki kadar katıydı. "Bu sadece mezar hırsızlarını kaçırmak için eklenmiş. Şöyle ya da böyle, göze almalıyım. Tek yapman gereken beklemek. Ben transa geçince heykel hareket edecek ve arkasındaki geçit açılacak. Hemen içeri gir. Sonra komadan çıkabilmem için bedenimi iyice sars, o zaman kendime gelirim."</p>

  <p>Babasının sözlerinde inkar edilemeyecek bir otorite vardı. Böylece Peter feneri yukarı tuttu ve ışığın Anubis'in yüzüne vurmasını sağladı. Babası bakışlarını çakal gözlerin &mdash; onları gizli bir yaşamın belirtileriyle öylesine rahatsız eden, bakan o taş gözlerin- üzerinde odaklarken sesini çıkarmadan durdu.</p>

  <p>Korkunç bir tabloydu,- iki adam ve üç buçuk metrelik tanrı yerin altındaki kara bir mahzende karşı karşıya gelmişlerdi.</p>

  <p>Sir Ronald'ın dudakları kadim Mısır dualarının satırlarıyla kıpırdadı. Gözleri köpeksi alna yerleşmiş bir ışık bulutunda sabitlenmişti. Ağır ağır donuklaştı bakışları,- göz kırpışı sona erdi ve gözbebekleri tuhaf bir ateşle aydınlandı. Adamın bedeni gözle görülür biçimde gevşedi, sanki tüm yaşamı vampirce çekiliyordu.</p>

  <p>Derken babasının yüzüne bir solgunluk yayılıp adam sessizce taş zemine çökünce Peter korkuya kapıldı. Peter'ın feneri yüksekte tutan sol kolu doruktaki bir korkunun spazmlı kasılmalarına maruz kalmıştı. Dakikalar sessizliğin içinde birbirleriyle yarıştı. Ölüme ait bu yerde zamanın anlamı yoktu.</p>

  <p>Peter düşünmekten acizdi. Babasının daha önce aynalar ve ışıklarla kendi kendini hipnotize ettiğini görmüştü,- işin ehlinin elinde tamamen zararsız olduğunu biliyordu. Ama bu seferki farklıydı. Babası bir Mısır tanrısının bedenine girebilir miydi? Diyelim ki girdi, peki ya lanet ne olacaktı? Bu iki soru sanki benliğinin bir yerlerindeki cılız sesler gibi yankılanıyordu, ama her şeyi kaplayan korku tarafından bastırılmışlardı.</p>

  <p>Peter değişimin gerçekleştiğini gördüğünde bu korku yükselerek çılgınca bir kreşendo haline geldi. Babasının gözleri aniden sönen ateşler gibi titreşti ve bilinçlilik ifadesi siliniverdi. Ama tanrının gözleri... <span class="t14">Anubis'in gözleri art</span><span class="t14">ı</span><span class="t14">k ta</span><span class="t14">ş</span><span class="t14">tan de</span><span class="t14">ğ</span><span class="t14">ildi!</span></p>

  <p>Koca taş heykel canlıydı.</p>

  <p>Babası haklı çıkmıştı. Başarmıştı... hipnotizmayla bilincini putun bedenine aktarmıştı. Ani bir düşünce aklına gelince Peter soluğunu tuttu. Eğer babasının teorisi şu ana kadar hatasızsa, peki ya gerisi? Yaşlı adam figürün içine girer girmez ruhunun heykeli yolu açmaya yönlendireceğini söylemişti. Ama hiçbir şey olduğu yoktu. <span class="t14">Neydi yanl</span><span class="t14">ı</span><span class="t14">ş</span> <span class="t14">olan?</span></p>

  <p>Peter panik içinde eğildi ve babasının vücudunu yokladı. Gevşek, yaşlı ve cansızdı. Sir Ronald ölmüştü!</p>

  <p>Peter kendiliğinden, parşömendeki gizli uyarıları hatırladı:</p>

  <p>"İnanmayanlar öleceklerdir. Tanrı Anubis'i geçseler bile, o bunu yine de bilecek ve insanların dünyasına dönmelerine izin vermeyecektir. Çünkü gerçekten de çok tuhaftır Anubis'in heykeli ve bir gizli ruh saklar içinde."</p>

  <p><span class="t14">Gizli bir ruh</span>/ Dehşet şakaklarında zonklarken Peter feneri yukarı kaldırdı ve tanrının çehresine bir kez daha baktı. Anubis'in taşsı, hırıldayan maskının canlı gözlere sahip olduğunu gördü tekrar!</p>

  <p>Gözler hayvanca, bilinçle, kötülükle ışıldıyordu. Onları gören Peter deliye döndü. Düşünmedi... düşünemezdi, tek bildiği babasının öldüğü ve her nasılsa bu heykelin onu öldürüp hayat bulduğuydu.</p>

  <p>Bunun üzerine Peter Barton boğuk bir sesle haykırarak aniden ileri atıldı ve işe yaramaz yumruklarla taş putu dövmeye başladı. Kan içinde kalan parmakları soğuk bacakları tırmaladı, ama Anubis kıpırdamadı. Yine de gözlerinde o korkunç yaşam vardı.</p>

  <p>Adam büsbütün delirerek sövdü, acı dolu bir sesle anlamsız şeyler mırıldanıp o alaycı surata doğru tırmanmaya koyuldu. O bakışın ardında neyin yattığını, o şeyi görmeli ve onun doğal olmayan yaşamına son vermeliydi. Tırmanırken babasının ismini acıyla tekrarlayarak hıçkırıyordu.</p>

  <p>Tepeye ulaşmasının ne kadar sürdüğünü bilemedi, son dakikalar sadece kabusumsu bir gözü dönmüşlüğün kızıl bulanıklığından ibaretti. Duyularına tekrar hâkim olduğunda heykelin boynuna tehlikeli bir biçimde sarılmış, destek almak için ayaklarım suretin karnına dayamıştı. Hâlâ o korkunç, canlı gözlere bakmaktaydı.</p>

  <p>Ama o daha bakarken tüm surat aniden, korkunç bir şekilde yaşama döndü: dudaklar geri çekildi, çatırtılı bir neşenin mağarası açıldı ve Anubis'in sivri dişleri korkunç, coşkulu bir şehvetle ortaya serildi.</p>

  <p>Tanrının kolları adamı taştan bir kucaklamayla ezdi,- pençeyi andıran parmakları titreyen, tıkanmış boğazının etrafında sıkılaştı,- taş dişler bir çakalın- kiler gibi adamın boynuna gömüldü. Genç kaşif böylece kavuştu eceline, ama o son andaki keşiften sonra, memnuniyetle karşılanan bir sondu bu.</p>

  <p>Yerliler Peter'ın kansız cesedini putun ayaklarının dibinde ezilmiş ve buruşmuş bir halde buldular,- Anubis heykelinin önünde eski zamanlardaki bir kurban gibi yatıyordu. Babası yanı başındaydı, o da ölmüştü.</p>

  <p>Yerliler ne o yasaklanmış, unutulmuş ücra yerde daha fazla oyalandılar, ne de arkadaki mezara girmeye kalkıştılar. Bunun yerine kapıları tekrar kapayıp evlerine döndüler. Genç ve yaşlı efendinin birbirlerini öldürdüklerini söylediler,- bu hiç de şaşırtıcı değildi. Ölmeleri için başka hiçbir sebep görünmüyordu. Anubis heykeli bir kez daha gölgelerde sakince duruyor,- ötesindeki gizli mahzenleri acımasızca korumaya hâlâ devam ediyordu ve gözlerinde hiçbir yaşam belirtisi yoktu.</p>

  <p>Bu yüzden Peter Barton'un ölmeden hemen önce öğrendiği şeyi, ölüme giderken başını kaldırdığında gördüğü ve ölümü hoş karşılanır bir kurtuluş haline getiren şeyi bilen kimse yok.</p>

  <p>Çünkü Peter tanrının bedenini neyin hareket ettirdiğini, onun içinde berbat, çarpıtılmış bir hayat süren şeyin ne olduğunu, neyin onu öldürmeye zorlandığını öğrenmişti. Çünkü ölürken Anubis'in yaşayan taş yüzüne bakmıştı ve o taş surat <span class="t14">babas</span><span class="t14">ı</span><span class="t14">n</span><span class="t14">ı</span><span class="t14">n</span> <span class="t14">ı</span><span class="t14">zd</span><span class="t14">ı</span><span class="t14">rap içindeki gözlerini ta</span><span class="t14">ş</span><span class="t14">ı</span><span class="t14">yordu.</span></p>

  <p><span class="t14">Çeviren: Bar</span><span class="t14">ı</span><span class="t14">ş</span> <span class="t14">E. Alk</span><span class="t14">ı</span><span class="t14">m</span></p>

  <p class="p10">&nbsp;</p>
</body>
</html>
