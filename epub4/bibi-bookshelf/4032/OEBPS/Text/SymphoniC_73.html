<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>BÜYÜK SÜRPRİZ</title>
</head>

<body>
  <h1><a id="a147"></a>BÜYÜK SÜRPRİZ</h1>

  <p>Yaşlı Mr. Hawkins tahta çitinin yanında durur ve okuldan evlerine dönmekte olan küçük çocuklara seslenirdi.</p>

  <p>"Delikanlı!" diye çağırırdı. "Gelsene, delikanlı!"</p>

  <p>Küçük çocukların çoğu onun yanına gitmekten korkarlardı. Gülerler ve titrek sesleriyle alay ederlerdi onunla. Sonra oradan koşarak uzaklaşır ve arkadaşlarına ne kadar cesur olduklarını anlatarak böbürlenirlerdi. Ama bazen çocuklardan biri Mr. Hawkins'in yanına gider ve Mr. Hawkins de o tuhaf isteğinde bulunurdu.</p>

  <p>Tekerlemenin başlaması işte böyle olmuştu:</p>

  <p class="p18"><span class="t14">Tek gözünü k</span><span class="t14">ı</span><span class="t14">rparak,</span></p>

  <p class="p18"><span class="t14">Bana bir çukur kaz, der,</span></p>

  <p class="p18"><span class="t14">Orada büyük bir sürpriz bulacaks</span><span class="t14">ı</span><span class="t14">n,</span></p>

  <p class="p18"><span class="t14">Ne haber?</span></p>

  <p class="p18"><span class="t14">&nbsp;</span></p>

  <p>Bu tekerlemeyi ne zamandan beri çocukların ağzından bir şarkı gibi duyduklarını hiç kimse bilmiyordu. Arada bir anne ve babalar bunu yıllar önceden de duyduklarını anımsar gibi oluyorlardı.</p>

  <p>Bir keresinde küçük bir oğlan çocuğu bir çukur kazmaya başlamış, ama bir süre sonra yorulmuş ve büyük bir sürpriz falan da bulamamıştı. O güne dek tek deneyen de o olmuştu.</p>

  <p>Bir gün Ernie Willaker iki arkadaşıyla birlikte okuldan eve dönüyordu. Mr. Hawkins'in ön avlusunda, tahta perdesinin yanında durduğunu gördüklerinde sokağın karşı tarafında yürümekteydiler.</p>

  <p>"Delikanlı!" diye seslendiğini duydular. "Gelsene, delikanlı!"</p>

  <p>"Ernie, seni kastediyor," diye takıldı çocuklardan biri.</p>

  <p>"Etmiyor," dedi Ernie.</p>

  <p>Mr. Hawkins parmağıyla Ernie'yi işaret etti. "Gelsene, delikanlı!"</p>

  <p>Ernie sinirli sinirli baktı arkadaşlarına.</p>

  <p>"Haydi," dedi içlerinden biri. "Ne korkuyorsun?"</p>

  <p>"Korkan kimmiş?" dedi Ernie. "Annem okuldan sonra derhal eve dönmemi söylemişti."</p>

  <p>"Ödlek," dedi diğer arkadaşı. "Moruk Hawkins'ten ödün kopuyor."</p>

  <p>"Korkan kimmiş?"</p>

  <p>"Ne duruyorsun öyleyse?"</p>

  <p>"Delikanlı!" diye seslendi Mr. Hawkins. "Gelsene, delikanlı!"</p>

  <p>"Şeey..." Ernie tereddüt etti. "Hiçbir yere kaybolmayın."</p>

  <p>"Kaybolmayız. Burada bekliyoruz."</p>

  <p>"Şeey..." Ernie kendini her olasılığa karşı hazırladı ve aldırmaz görünmeye çalışarak sokağın karşısına geçti. Kitaplarını sol koluna aldı ve sağ eliyle saçlarını arkaya sıvazladı. <span class="t14">Bana bir çukur kaz der,</span> diye geçirdi aklından.</p>

  <p>Ernie tahta perdeye yaklaştı. "Evet, efendim?" diye sordu.</p>

  <p>"Daha yakma gel, delikanlı," dedi yaşlı adam ışıl ışıl kara gözleriyle.</p>

  <p>Ernie bir adım daha yaklaştı.</p>

  <p>"Mister Hawkins'ten korkmak için bir neden yok, öyle değil mi?"</p>

  <p>"Hayır, efendim," dedi Ernie.</p>

  <p>"İyi," dedi yaşlı adam. "Şimdi beni iyi dinle, delikanlı. Büyük bir sürprize ne dersin?'</p>

  <p>Ernie omuzunun üzerinden ardına bir göz attı. Arkadaşları hâlâ oradaydılar. Onlara sırıttı. Kupkuru bir el sağ kolunu kavradığında birdenbire nefesi kesildi. "Hey, bıraksana!" diye bağırdı.</p>

  <p>"Sakin ol, delikanlı!" diye teskin etti Mr. Hawkins. "Kimse seni incitmeyecek."</p>

  <p>Ernie kurtulmak için asıldı. Yaşlı adam onu kendine doğru çektikçe çocuğun gözleri yaşarmaya başlamıştı. Göz ucuyla iki arkadaşının sokaktan aşağı doğru koşarak uzaklaştıklarını gördü.</p>

  <p>"Bı...bıraksana!" diye hıçkırdı Ernie.</p>

  <p>"Birazdan," dedi yaşlı adam. "Haydi bakalım, büyük bir sürprize ne dersin?"</p>

  <p>"Ha...hayır, istemez, bayım."</p>

  <p>'Tabii ki istersin," dedi Mr. Hawkins. Yaşlı adamın nefes kokusu Emie'ye çarptı ve çocuk kurtulmaya çabaladı,- ama Mr. Hawkins&rsquo;in pençesi demir gibiydi.</p>

  <p>"Mr. Millerin tarlasının yerini biliyor musun?&rdquo; diye sordu Mr. Hawkins.</p>

  <p>"E...evet.&rdquo;</p>

  <p>"Büyük meşe ağacının yerini de biliyor musun?"</p>

  <p>"Evet. Evet, biliyorum."</p>

  <p>"Mr. Millerin tarlasındaki büyük meşe ağacının altına git ve kilisenin çan kulesine doğru dön. Anladın mı?&rdquo;</p>

  <p>"E...e...evet.&rdquo;</p>

  <p>Yaşlı adam onu biraz daha çekti kendine doğru. "Orada dur ve on adım yürü. Anladın mı? On adım."</p>

  <p>"Evet..."</p>

  <p>"On adım yürü ve on ayaklık bir çukur kaz. <span class="t14">Kaç ayakm</span><span class="t14">ı</span><span class="t14">ş</span><span class="t14">?"</span> Kemikli bir parmakla dürttü Ernie'nin göğsünü.</p>

  <p>"O...on," dedi Ernie.</p>

  <p>'Tamam," dedi yaşlı adam. "Kuleye doğru dön, on adım yürü, on ayak kaz ve orada büyük bir sürpriz bulacaksın." Ernie'ye göz kırptı. "Bunu yapacak mısın, delikanlı?"</p>

  <p>"E...evet, elbette. <span class="t14">Elbette."</span></p>

  <p>Mr. Hawkins kolunu bıraktı ve Ernie geri sıçradı. Kolu tamamen uyuşmuştu. "Bak, unutma sakın," dedi yaşlı adam.</p>

  <p>Ernie döndü ve sokaktan aşağı olabildiğince hızla koştu. Arkadaşlarını köşede onu beklerlerken buldu.</p>

  <p>"Seni öldürmeye kalkıştı mı?" diye fısıldadı içlerinden biri.</p>

  <p>"Yok canım," dedi Ernie. "O kadar da büyütülecek biri değil."</p>

  <p>"Ne istiyormuş?"</p>

  <p>"Sence?"</p>

  <p>Sokak boyunca hep birlikte söyleyerek yürümeye başladılar:</p>

  <p><span class="t14">Tek gözünü k</span><span class="t14">ı</span><span class="t14">rparak,</span></p>

  <p><span class="t14">Bana bir çukur kaz, der,</span></p>

  <p><span class="t14">Orada büyük bir sürpriz bulacaks</span><span class="t14">ı</span><span class="t14">n,</span></p>

  <p><span class="t14">Ne haber?</span></p>

  <p>Her öğleden sonra Mr. Millerin tarlasına gider ve büyük meşe ağacının gölgesinde otururlardı.</p>

  <p>"Burada gerçekten de bir şeyler var mıdır dersin?"</p>

  <p>"Yok yaa."</p>

  <p>"Peki, ya varsa?"</p>

  <p>"Ne?"</p>

  <p>"Belki de altın."</p>

  <p>Her gün konuşurlardı bunu ve her gün yüzlerini çan kulesine doğru çevirip on adım yürürlerdi. Tam o noktada durur ve spor ayakkabılarının uçlarıyla toprağı eşelerlerdi.</p>

  <p>"Aşağıda gerçekten de altın var mıdır sizce?"</p>

  <p>"Bunu bize niçin söylesin ki?"</p>

  <p>"Yaa, niçin kendisi kazıp çıkarmıyor?"</p>

  <p>"Çok yaşlı da ondan, aptal."</p>

  <p>"Yok yaa? Bak, eğer orada altın varsa üçe böleceğiz."</p>

  <p>Gittikçe daha ve daha çok merak eder oldular. Geceleri altın düşleri görüyorlardı. Okulda defterlerine <span class="t14">alt</span><span class="t14">ı</span><span class="t14">n</span> yazıyorlardı. Altınla satın alabilecekleri yüzlerce şeyin hayalini kuruyorlardı. Bizi bir daha çağırır da altın olup olmadığını sorarız umuduyla Mr. Hawkins'in evinin önünden sık sık geçmeye başlamışlardı. Ama onları çağırmadı.</p>

  <p>Sonra, bir gün, okuldan evlerine dönüyorlardı ki Mr. Hawkins'in başka bir çocukla konuşmakta olduğunu gördüler.</p>

  <p>"Altını bizim alabileceğimiz söylemişti!" dedi Ernie.</p>

  <p>"Evet!" diye bağırdılar öfkeyle. "Haydi gidiyoruz!"</p>

  <p>Ernie'nin evine koştular ve Ernie bodruma indi ve kürekler getirdi. Sokağı, arsaları, çöplüğü koşarak geçtiler ve Mr. Millerin arsasına ulaştılar. Meşe ağacının altında durdular, çan kulesine doğru döndüler ve on adım yürüdüler.</p>

  <p>"Kazın," dedi Ernie.</p>

  <p>Kürekler kara toprağa saplandı. Konuşmadan kazıyorlardı ve solukları burun deliklerinde ıslık çalıyordu. Çukur üç ayak derinliğine ulaştığında mola verdiler.</p>

  <p>"Burada gerçekten de altın var mıdır sizce?"</p>

  <p>"Bilmiyorum, ama bunu o çocuktan çok daha önce öğreneceğiz."</p>

  <p>"Evet!"</p>

  <p>"Hey, on ayak kazarsak dışarı nasıl çıkacağız peki?"</p>

  <p>"Basamaklar kazarız," dedi Ernie.</p>

  <p>Yine başladılar kazmaya. Bir saatten fazla kürek çaldılar soğuk, solucanlı toprağa ve onu çukurun çevresine yığdılar. Toprak giysilerini ve tenlerini kirletmişti. Çukurun ağzı başlarının hizasını aştığında çocuklardan biri bir kova ve bir de ip almaya gitti. Ernie ve diğer çocuk toprağı çukurdan dışarı savurarak kazmaya devam ettiler. Bir süre sonra toz ve toprak gerisin geri başlarına yağmaya başladı ve durdular. Giden arkadaşlarını bekleyerek, bitkin bir şekilde oturdular çukurun dibinde. Elleri ve kolları toprağa bulaşmış, kahverengiydi.</p>

  <p>"Ne kadar indik acaba?" diye merak etti çocuk.</p>

  <p>"Altı ayak," diye tahmin etti Ernie.</p>

  <p>Arkadaşları geri döndü ve yine başladılar uğraşmaya. Kemikleri ağrımaya başlayıncaya dek kazdılar ve kazdılar.</p>

  <p>"Ahh, canı cehenneme," dedi kovayı çekmekte olan çocuk. "Burada hiçbir şey yok."</p>

  <p>"Eh, benden paso," dedi çocuk.</p>

  <p>"Ödleksin sen!"</p>

  <p>"Pöh," dedi çocuk.</p>

  <p>Ernie yanında duran arkadaşına döndü. 'Toprağı senin çekmen gerekecek," dedi.</p>

  <p>"Of... pekala," diye mırıldandı arkadaşı.</p>

  <p>Ernie kazmayı sürdürdü. Şimdi yukarı baktığında çukurun duvarları sanki sal- lanıyormuş ve üzerine yıkılacakmış gibi görünüyordu. Yorgunluktan titriyordu.</p>

  <p>"Haydi," diye seslendi sonunda arkadaşı aşağıya. "Orada hiçbir şey yok. On ayak kazdın işte."</p>

  <p>"Daha değil," dedi Ernie soluk soluğa.</p>

  <p>"Ne kadar kazacaksın? <span class="t14">Çin'e</span> kadar mı?&rdquo;</p>

  <p>Ernie çukurun duvarına yaslandı ve dişlerini gıcırdattı. Toprağın içinden tombul bir solucan çıktı ve çukurun dibine yuvarlandı.</p>

  <p>"Ben eve gidiyorum," dedi diğer çocuk. "Eğer akşam yemeğine geç kalırsam halim dumandır."</p>

  <p>"Sen de ödleksin," dedi Ernie bedbahtlık içinde.</p>

  <p>"Aaah, boşversene."</p>

  <p>Ernie acıyla kımıldattı omuzlarını. "İyi ya, altının hepsi benim," diye seslendi yukarıya.</p>

  <p>"Altın maltın yok,&rdquo; dedi arkadaşı.</p>

  <p>"İpi bir yere bağla ki <span class="t14">alt</span><span class="t14">ı</span><span class="t14">m</span> bulduğumda dışarı çıkabileyim," dedi Ernie.</p>

  <p>Çocuk kıs kıs güldü. İpi bir çalıya bağladı ve ucunu aşağı sarkıttı. Ernie yukarı baktı ve kararmakta olan yamuk bir dikdörtgen şeklindeki gökyüzü parçasını gördü. Arkadaşının yüzü aşağı bakıyordu.</p>

  <p>"Orada kalmayasın ha," dedi arkadaşı.</p>

  <p>"Kalmam." Ernie öfkeyle baktı toprağa ve küreğini sapladı. Arkadaşının bakışlarını sırtında hissedebiliyordu.</p>

  <p>"Korkmuyor musun?&rdquo; diye sordu yukarıdaki çocuk.</p>

  <p>"Neden?" diye terslendi Ernie dönüp bakmadan.</p>

  <p>"Ne bileyim," dedi çocuk.</p>

  <p>Ernie kazdı.</p>

  <p>"Pekala," dedi arkadaşı. "Sonra görüşürüz."</p>

  <p>Ernie homurdandı. Arkadaşının uzaklaşan ayak seslerini duydu. Çukura bir göz gezdirdi ve boğazından hafif bir inilti çıktı. Ürperdi.</p>

  <p>"Olsun, hiçbir yere gitmiyorum," diye mırıldandı. Altın onundu. Onu diğer çocuğa bırakmayacaktı.</p>

  <p>Toprağı çukurun diğer yanına yığarak kızgın kızgın kazmaya devam etti. Hava kararıyordu.</p>

  <p>"Azıcık daha," dedi kendi kendine, soluğu kesilircesine. "Sonra altınımla birlikte eve döneceğim."</p>

  <p>Küreğe sert biçimde bastırdı ve yerden kof bir ses geldiğini duydu. Ernie belkemiğinden yukarı doğru bir şeyin tırmandığını hissetti. Kendini zorlayarak sürdürdü kazma işini. Amma güleceğim onlara, diye geçirdi aklından. <span class="t14">Amma gülece</span><span class="t14">ğ</span><span class="t14">im...</span></p>

  <p>Bir sandık çıkmıştı ortaya, kısmen... uzunca bir sandık. Tahtaya bakarak ve titreyerek durdu orada. <span class="t14">Orada büyük bir...</span></p>

  <p>Ernie titreyerek sandığın üzerine çıktı ve ayağıyla vurmaya başladı. Derin ve kof bir ses çarptı kulaklarına. Biraz daha kazdı ve sonunda küreği yıllanmış tahtanın üzerinde gıcırdadı. Sandığın tamamını çıkaramamıştı topraktan, biraz fazla uzundu.</p>

  <p>Sonra sandığın üzerinde ikili bir kapak olduğunu gördü. Her kanatta bir toka vardı.</p>

  <p>Ernie dişlerini sıktı ve küreğinin kenarını tokalardan birinin üzerine indirdi. Kapağın yarısı açılmıştı.</p>

  <p>Ernie bir çığlık attı. Çukurun duvarlarına yaslandı ve sandıktan doğrulmakta olan adama dehşetten dili tutulmuş halde bakakaldı.</p>

  <p>"Sürpriz!" dedi Mr. Hawkins.</p>

  <p><span class="t14">Çeviren: Sönmez Güven</span></p>

  <p class="p10">&nbsp;</p>
</body>
</html>
