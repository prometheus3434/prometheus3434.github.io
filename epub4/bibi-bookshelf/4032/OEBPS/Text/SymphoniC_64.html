<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>KEMANCININ ÜCRETİ</title>
</head>

<body>
  <h1><a id="a139"></a>KEMANCININ ÜCRETİ</h1>

  <p>Hanın kapısı savrularak açıldı ve Şeytan içeri daldı. Bir ceset kadar zayıf, cesedin sarmalandığı kefenden daha beyazdı. Gözleri mezarlar kadar derin ve koyu renkliydi. Ağzı Cehennem'in kapısından daha kırmızı, saçı en derinlerdeki çukurlardan da siyahtı. Bir züppe gibi giyinmiş, şatafatlı bir at arabasından inmişti, buna rağmen kim olduğu şüphe götürmezdi: Şeytandı o, Yalanların Babası.</p>

  <p>Hancı korkuyla sindi. Karanlık<span class="t16">1</span> tan özel bir görevle gelmiş bu kişiye evsahipliği yapmaya gönlü varmıyordu. Şeytan'ın tebessümü karşısında tir tir titrerken, beri yandan da gözleriyle onun bedeninde kuyruğun veya ayrık toynakların belirtisini arıyordu. Sonra Şeytanın bir keman kutusu taşıdığını fark etti.</p>

  <p>Demek Şeytan değildi bu! Hancı rahat bir nefes alıp, bir şükran duası okudu sessizce. Bu yalnızca bir an sürdü. Bir dakika sonra daha da artmış bir korkuyla titriyordu. Şayet Şeytan değilse, iblise benzeyen ve keman kutusu taşıyan bu adam...</p>

  <p>"Signor Paganini!" diye fısıldadı hancı.</p>

  <p>Ağır ağır gülümseyerek, esmer başını eğdi yabancı.</p>

  <p>"Hoş geldiniz," dedi hancı titrek bir sesle, ama yüzünde tebessümden eser yoktu. Sanki ilk korkusunun doğru çıkmasını buna tercih edermiş gibiydi. Şeytan'la başa çıkabilirdi insan, belki... ama ya Şeytan'ın evladıyla?</p>

  <p>Pagani'nin Şeytan'ın bizzat oğlu olduğunu bilmeyen yoktu. Şeytana benzerdi, kutsallıktan uzak yaşantısına dair anlatılan şeytani söylentilerin bini bir paraydı. Denen oydu ki, Karanlıkların Prensi gibi kafayı çeker, kumar oynar, sevişirdi ve hiç ayırt etmeksizin insanlığın tümüne karşı nefret beslerdi. Lucifer gibi çaldığı muhakkaktı... demek ki kolunun altında taşıdığı şey, cehennemi güce sahip, ulvi şarkılarıyla tüm Avrupa'yı deliye çeviren bir enstrümandı.</p>

  <p>Evet, bu küçük köyde bile insanlar dünyanın en meşhur kemancısının kaderine ilişkin yayılmış olan o tuhaf, korkunç efsaneyi biliyor ve korkuyorlardı. Milano'dan, Floransa&rsquo;dan, Roma'dan ve Avrupa başkentlerinin yarısından fantastik, yeni hikayeler ardı arkası kesilmeksizin geliyordu. "Paganini karısını öldürüp bedenini Şeytana satmış.""Paganini, içinde Tanrı aşkı bulunan tüm insanların aleyhinde bir cemaat kurmuş." "Kara Ayin'de Paganini'nin metresleri sunuluyormuş." "Paganini'nin notalarını bizzat Cehennem'in ifritleri yazıyormuş." "Paganini Şeytan'ın oğluymuş."</p>

  <p>Söylenceydi belki bunlar, ama <span class="t14">maestroya</span> atfedilen o menfurca tavır, bu doğruydu işte. Onun skandal aşkları, büyük ve soylu kişilere yönelik yüz kızartıcı tutumu birçok defa doğrulanmıştı. Söylenenler kısmen dedikoduydu, iftiraydı, garezdi. Buna rağmen bariz bir gerçek kalıyordu geriye.</p>

  <p>Daha önce Nicolo Paganini gibi keman çalan hiç kimse çıkmamıştı.</p>

  <p>Bundan dolayı, hancı korkmasına rağmen eğilerek selam durdu. Atları değiştirip arabanın sürücüsüne hizmet etmesi için bir de oğlan yolladı, <span class="t14">Siçjnora</span> en iyi odasını gösterdi ve hanın salonunda özenle donatılmış sofraya teşrif etmesini bekledi.</p>

  <p>Onun gelişini bekleyen biri daha vardı: hancının ustayla adaş oğlu, Nicolo.</p>

  <p>Genç Nicolo'nun bu büyük adama ilişkin bilgisi, babasınınkinden bile çoktu. Oğlan keman konusunda köydeki herkesten fazla şey bilirdi, bir tek şarap tüccarının oğlu Carlo hariç. İki çocuk da küçük yaşlarından beri yerel konservatuvarda okumuşlardı ve hem kendi aralarında, hem de her biri kendi vârisinin tomurcuklanmakta olan dehasını geliştirmeye çalışan aileleri arasında amansız bir çekişme vardı.</p>

  <p>Nicolo şimdi bu büyük adamı bir anlığına görebilmek için bekliyordu. Carlo'ya nasıl da caka satacaktı! Gelecek haftalar boyunca nasıl da böbürlenecekti! Nicolo belki de şöhretli müzisyenle konuşabilir, şayet azizler cömert davranırlarsa, karşılığında bir iki de laf alabilirdi. Ama olmayacak duaya el açmak gibi bir şeydi bu. Paganini oğlanlarla ilgilenmezdi. Gelgelelim, Nicolo onu görmeyi aklına koymuştu, söylentilerden korkmuyordu. Böylece bekledi oğlan, mutfakta yemek hazırlayıp, yukarıdaki merdivende duyulacak ayak seslerine karşı hassas kulaklarını dört açarak.</p>

  <p>Ayak sesleri duyuldu.</p>

  <p>Paganini hanın koca masasında bir başına, ihtişam içinde oturuyordu. Bu büyük adamı görebilecek başka müşteri yoktu, alkışı, kendisine yağ çekilmesini, hürmet gösterilerini seven adam yalnız başına oturmaktan tuhaf bir biçimde hoşnutmuş gibiydi. Atmacayı andıran -lambanın ışığında gariptir ki şeytani gözüken- ince yüzü arkasındaki duvara kapkara, belirsiz bir gölge düşürüyordu. Dikkatle kıvrılmış saçları bu gölgede boynuzdan farksız iki çıkıntı yapmaktaydı,- hancı içeri girince bunu fark etti ve az kalsın şarabı yere döke- yazdı.</p>

  <p>İblislerin âdeti olduğu üzere Paganini çok az yedi ve içti. Ne bir kelime çıktı ağzından, ne de bir gülücüğün ya da kaş çatışın insancıllığını sergiledi. Yemeğini bitirince arkasına yaslandı, gözünü mum ateşine dikti.</p>

  <p>Gözleri memleketi olan Cehenneme bakıyordu adeta.</p>

  <p>Hancı istavroz çıkartarak odayı terk etti. Bu sessiz misafir, hakikaten de Şeytan'ın oğluydu! Koridorda solgun kemancıyı süzen Nicolo'yla karşılaştı.</p>

  <p>"Hayır, hayır! Gel buraya," diye fısıldadı baba. "Bunu yapmamalısın."</p>

  <p>Ama kendinden geçmişçesine ilerleyen Nicolo salona girmişti. Babasının- kinden farksız bir ses neredeyse mekanik bir şekilde yükseldi gırtlağından.</p>

  <p><span class="t14">"</span><span class="t14">İ</span><span class="t14">yi ak</span><span class="t14">ş</span><span class="t14">amlar, Signor Paganini. "</span></p>

  <p>Gözler ateşten ayrıldılar o manzarayı sindirdikten sonra. Uzun, dikkatli bir bakış Nicolo'nun yüzünü kara bir kargı misali delip geçti.</p>

  <p>"İt enciği adımı biliyormuş. Ne güzel!"</p>

  <p>"Sizin hakkınızda çok şey işittim, <span class="t14">Signor.</span> İtalya'da Paganini adını bilmeyen var mıdır?"</p>

  <p>"Bilen... ve ondan korkmayan," dedi kemancı ciddi bir edayla.</p>

  <p>"Sizden korkmuyorum," diye ağır ağır yanıt verdi çocuk. <span class="t14">Maestro</span> o kurdu andıran tebessümüyle güldüğünde de gözlerini kaçırmadı.</p>

  <p>"Öyle mi?" Ses mırıldıyordu. "Evet, bu doğru. Benden korkmuyorsun. Bunu hissediyorum. Peki neden?"</p>

  <p>"Çünkü müziği seviyorum."</p>

  <p>"Çünkü müziği seviyormuş/<span class="t16">1</span> diye yankıladı Paganini, çocuğun tonlamasını bu beyanın basmakalıplığını vurgulayacak şekilde acımasızca taklit ederek. Sonra, bakışını yine ona döndürerek ağır ağır konuştu: "Ama müziği seviyorsun, çocuk. Bunu hissediyorum... ne garip."</p>

  <p>Bir el uzandı,• ne kadar yanıltıcı görünse de, zarif gücünü belli eden kalın tendonlu bir elin soluk hayaleti. El, Nicolo'ya bir sandalye çekmesini işaret etti. El, bir kadehe şarap döktü. El, masanın üstünde usulca davul çaldı.</p>

  <p>"Çalıyor musun?"</p>

  <p>"E... evet, <span class="t14">maestro."</span></p>

  <p><span class="t14">"O</span> zaman benim için çal."</p>

  <p>Nicolo hızla odasına gitti. Koşa koşa dönerken sevgili kemanını kalbinin üzerine yaslamıştı.</p>

  <p>"Bu çok zavallı bir alet, <span class="t14">maestro.</span> Sesi güzel çıkmıyor..."</p>

  <p>"Çal."</p>

  <p>Çaldı Nicolo. O gece ne çaldığını bir daha anımsayamadı,- tek bildiği çaldıklarının içine doğduğu ve daha önce hiç çalmadığı gibi çaldığıydı.</p>

  <p>Şeytan'ın yüzü müziğin içinden gülümsedi.</p>

  <p>Nicolo durdu. Paganini ona adını sordu. Çocuk yanıtladı. Paganini ona hocasını, alıştırmalarını, planlarını sordu. Nicolo tüm sorulara yanıt verdi. Sonra Paganini güldü. Onları yüreği ağzında dinleyen hancı bu kahkahayı işitince ürperdi.</p>

  <p>Cehennem'den gelip yeri yaran bir kahkahaydı bu. Çukurda, düşmüş bir meleğin çaldığı hıçkıra hıçkıra ağlayan kemanın kahkahasıydı.</p>

  <p>"Aptallar!" diye bağırdı <span class="t14">maestro.</span></p>

  <p>Sonra gözlerini Nicolo'ya dikti. Çocuğun içinde başını çevirmesi için yalvaran bir şeyler vardı. Ama daha önce yaptığı gibi, usta müzisyen konuşunca- ya değin oğlan bakışa karşılık verdi.</p>

  <p>"Ne diyebilirim? Sana iyi bir hocaya gitmeni, daha iyi bir keman almanı mı öğütlemeliyim? Hatta sana bu amaçla para mı vermeliyim? Evet, peki bunun sonu ne? Yeteneğin var, ama asla kullanamayacaksın."</p>

  <p>Paganini dudak büktü.</p>

  <p>"Yetenekli olabilirsin. Küçük bir ün, belli bir miktar başarı edinebilirsin. Ama gerçek büyüklüğe hocayla, enstrümanla ya da eğitimle ulaşamazsın. İlham almalısın... benim aldığım gibi."</p>

  <p>Nicolo sebebini bilmeden titredi. Duyduğu sözlerde korkunç bir ikna edicilik vardı. Nihai bilgiye ilişkin bilgeliğin belirtisi korkutuyordu onu.</p>

  <p>"İnsan kendi eserini bestelemeli, kendi eserini çalmalıdır." diye sürdürdü konuşmasını ses. "Bu yeteneği sana hiçbir insan hoca kazandıramaz."</p>

  <p>Paganini aniden doğruldu.</p>

  <p>"Bağışla beni. Unutmuştum. Bu yere geldim, çünkü bu civarda bir... bir randevum var. Onu... görmem gereken şahsı... bekletemem. Şimdi gitmeliyim. Ama çaldığın için teşekkürler."</p>

  <p>Nicolo'nun yüzü asıldı. Bir anlığına <span class="t14">maestro</span>nun ona bilmeyi çok arzuladığı bir şeyi açıklayacağına inanmıştı. Çünkü Nicolo çalarken Paganini'nin hissettiklerini paylaşmıştı. İçinde büyük bir hünerin yattığını ve sıradan bir eğitimin bu hünere sadece mekanik bir mükemmeliyet şeklinde boyun eğdireceğini biliyordu. Önündeki ustanın yüceliğiyle, kendi alçakgönüllülüğü arasında bir bağ vardı. Paganini konuşmuş olsaydı keşke! Artık çok geçti!</p>

  <p>Kemancı kapıya giderken kara pelerini savrularak dalgalandı. Sonra adam döndü ve abanoz renkli bir girdap gibi attı pelerinini geriye.</p>

  <p>"Bekle."</p>

  <p>Adam baktı ve Nicolo ruhunun yakalandığını, Paganini'nin gözleri olan o kızgın kıskaçlarla incelendiğini, yırtıldığını ve irdelendiğini hissetti.</p>

  <p>"Benimle gel. Randevumuza beraberce gideceğiz."</p>

  <p>Odanın diğer ucundaki koridordan zar zor duyulabilir bir soluk sesi yükseldi. Nicolo sesin, dinlemekte olan babasından geldiğini biliyordu. Ama umurunda değildi. Kapı karanlığın karşısında açılırken çocuk müzisyenin yanına ilerledi. Birlikte çıktılar.</p>

  <p>"Bu gece seni gerçek bir Ustaya çırak vereceğim," diye fısıldadı Paganini.</p>

  <p>&nbsp;</p>

  <p><span class="t3">2</span></p>

  <p>Dağın yamacından Aptallar Mağarasına giden yol uzundu. Geceyarısı yol ıssızdı ama hep böyle olurdu zaten, çünkü civardaki insanlar korkarlardı mağaradan. Sislerinin arasında Şeytanın ikamet ettiği anlatılırdı ve derinliklerinin Tartarus'a kadar indiğini farz edenler, mağaranın tümünü keşfetmekten bile kaçınmışlardır.</p>

  <p>Uzun ve yalnız bir yürüyüştü bu, aşağıya inen yol ise dolambaçlı patikaların ve bükülen taş geçitlerin arasından geçen garip bir yoldu,- yine de Paganini'nin ayağı bir kez olsun sürçmüyordu. O, bu yolu daha önce de yürümüştü.</p>

  <p>Kemikli el şimdi Nicolo'nun esmer parmaklarını insanüstü bir güce sahip, buzdan farksız ve öylesine soğuk bir kavrayışla sarmıştı ki, oğlan ürperdi. Yine de yıldızların berrak ışığını örten buharın, sis ve pusun içinden geçerek onu takip etti,- Paganini'yi sesinin büyüsüyle sürüklenirmişçesine Mağara'nın ağzına kadar izledi.</p>

  <p>Çünkü <span class="t14">maestro</span> tüm yol boyunca konuşmuştu, üstelik lafını esirgemeksizin. Aynı türden bir ruhu sezince ifşaattan kaçınmamıştı.</p>

  <p>"Benim Şeytan'ın dölü olduğumu söylüyorlar, bu bir yalan. Tüm hayatım boyunca beni böyle çağırdılar... hatta babam bile, lanet olasıca ahmak! Akademide sınıf arkadaşlarım beni görünce nazar işareti yaptı ve kızlar çığlık çığlığa kaçıştı.</p>

  <p>"Bana, Müzik ve Güzellik'e hayatını adamış olan bana bağırdılar! Ama ilk başta ciddiye almadım. Çalışmalarım uğruna yaşadım ve çok çalıştım. İçimde kızararak ateşe dönüşen o kıvılcımı hep hissettim.</p>

  <p>"ilk kez sahneye çıktığımda insanların dünyasına geri döndüm. Müziğim alkışlanıyordu, ama nefret ediyorlardı benden. "Şeytan'ın evladı" diye andılar beni, çünkü çirkindim, huysuzdum. Kendimi tekrar çalışmalarıma vermeyi denedim ama bu sefer yetmiyordu, çünkü çalışımın yeterince iyi olmadığının ayırdındaydım. Deham vardı, ne var ki ifade edemiyordum.</p>

  <p>"İnsan bir süre sonra fikir yürütmeye başlıyor. Çalışmalarım yeterli değildi. Dünya nefret besliyordu bana. "Şeytan'ın evladı" mı? Neden olmasın?</p>

  <p>"Yolu biliyordum. Çalıştım. Floransa'nın büyük kütüphanelerinde bulduğum eski, yasak kitapları okudum. Sonra buraya geldim. Bir Faust söylencesi vardır, bilirsin.</p>

  <p>"Bir bedel karşılığında lütuflar bahşeden güçlerle tanışmanın yolları vardır."</p>

  <p>Şimdi Mağara'ya girmişlerdi ve sözleri duyan Nicolo'nun elleri titreyince müzisyen daha da sıkı kavradı.</p>

  <p>"Korkma, evlat. Buna değmez. On üç yıl önce bugün, ben de senin gibi bir çocuktum,- biraz daha büyüktüm belki. Bu yolu yapayalnız ve aynı korkularla geldim. Ama değerdi.</p>

  <p>"Dışarı çıktığımda, uğruna yanıp tutuştuğum hünere sahiptim artık. O günden sonraki öykümü biliyorsun, tüm dünya biliyor. Şöhret, zenginlik, güzel kadınlar... tüm dünyevi başarılar emrime amade. Ama bunun ötesi,- daha da fazlası, benim müziğim. Beste yapıp çalmayı öğrendim. Derler ki, melekleri ve yıldızları hareket ettiren Onun şarkılarıdır. Bu hünere sahibim. Ve sen, müziği seven, bilen ve içinde onunla doğmuş olan sen... bu gece aynı hünerden payına düşeni alacaksın."</p>

  <p>Nicolo kaçmak, buharların kıvrılıp fantastik biçimlere büründüğü bu derin mağaradan çıkmak istedi. Derinliklerden gelen kabarcıkları ve gürlemeyi az ilerisinde duyduğunda istavroz çıkarmak geldi içinden. Sonra acayip bir görüntü belirdi zihninde... şarap tüccarının oğlu Carlo Zuttio'nun görüntüsü. Carlo konservatuvara gidiyordu ve aptalın tekiydi. Buna karşın daha iyi bir kemanı vardı ve özel dersler alıyordu, dolayısıyla Nicolo'dan daha ustaca çalıyordu. Hem ana babası zengindi,- oğullarıyla, onun müziği ile Nicolo'nun babasına üstünlük taslar dururlardı. Tüm kasaba biliyordu ki, Milano'daki büyük okula gidecekti Carlo. O, Nicolo ise devam edemeyecekti... kasabada kalıp hanı devralacak, kocayıp şişmanladığında içki karşılığında köy düğünlerinde çalacaktı. Carlo zengin olup ün salacak, köyü ziyarete geldiğinde ipeklere bürünecekti. O zaman Nicolo rakip olmaktan çıkmış basit bir kasaba hancısı olacaktı.</p>

  <p>Yeryüzünün bağırsaklarında Nicolo'nun içine doğan müzik aşkı falan değil, bu görüntüydü. Onu gülümseten ve sıcak dumanların kalbine doğru ilerleyip karanlıkta taşların üzerine diz çöktüğünde Paganini'yi takip etmesini sağlayan da bu görüntü olmuştu.</p>

  <p>Sonra adam bir Gizli İsim çağırdı ve yer gümbürdedi. Haç işaretinden farklı bir işaret yaptı, sürünen, kara bir sesle dua etti.</p>

  <p>Derken sis kırmızıya döndü, gümbürtü dindi ve Nicolo Hocasıyla resmen tanıştırıldı.</p>

  <p>&nbsp;</p>

  <p><span class="t3">3</span></p>

  <p>İşbitiriciydi Paganini. Bir anlaşmaya varılmıştı. Nicolo sadece üç, Paganini'yse on üç yıl kazanmıştı. Nicolo'nun diğer on yılı, yolu göstermesinin bedeli olarak <span class="t14">maestroya</span> gitmişti. Adil bir anlaşmaydı bu,- bir ticari anlaşma.</p>

  <p>Eve döndüğü vakit Nicolo'yu her şeyden çok şaşırtan da buydu. Her şey ticareti öylesine andırıyordu ki! Bunun ardında korkunç bir amacın izleri seziliyordu,- Güç, ne yaptığını biliyordu... ne amaçsızlık vardı, ne de körü körüne bir kötülük. Hepsi inceden inceye <span class="t14">ayarlanm</span><span class="t14">ı</span><span class="t14">ş</span><span class="t14">t</span><span class="t14">ı</span><span class="t14">.</span></p>

  <p>Üç yıl.</p>

  <p>Ama Nicolo'nun yüreğinde bir şarkı vardı, babasının titrek sesli yakarışlarının sesini bastıran, ertesi akşam konservatuvarda çaldığında utkulu doruklara yükselen bir şarkı.</p>

  <p>Öğretim üyeleri ayağa kalktığında Nicolo'nun tüm söyleyeceği "Paganini eğitti beni." olacaktı. "Paganini eğitti beni." demişti Carlo'ya yüzünde bir gülücükle.</p>

  <p>Haftalar geçtikçe şarkının sesi yükseldi.</p>

  <p>Notaları güç bela okuyan Nicolo, artık beste yapıyordu.</p>

  <p>Nicolo doğaçlama çalıyordu.</p>

  <p>Öğretmenleri ona yeni bir keman aldılar ve Nicolo festival günü gelip çattığında Venedik'ten gelen orkestranın solistiydi,- gerçi Carlo da bu mevki için yapılan yarışmada ikinci gelmişti.</p>

  <p>Nicolo bursu kazanıp Milano'ya gitti.</p>

  <p>Babası dua ettiyse de hiçbir şey söylemedi. Paganini ona yazmadı, ama Fransa'daki zaferlerinin haberi geliyordu.</p>

  <p>Nicolo Milano'daki okulda sansasyon yaratmıştı. Carlo da gelmişti, okul harcını ailesi karşılıyordu ve başarılıydı da. Özenle, sebatla çalışıyor, ustaca çalıyordu.</p>

  <p>Bununla beraber, Nicolo'nun havada süzülen tonları içinden gelen bir ilhamdan doğmuşlardı. O, sadece pratik yaparak boy ölçüşülemeyecek bir tekniği mükemmelleştiriyordu.</p>

  <p>Yıl boyunca iki taşralı çocuğun -Nicolo ve Carlo'nun&mdash; arasında bir çekişme yaşanmıştı. Tüm okul farkındaydı bunun. Nicolo yetenekliydi. Carlo hırslıydı. Mükemmeliyet savaşı ölümcüldü.</p>

  <p>Yaşlanıyordu Nicolo. Yüzüne daha şimdiden derin çizgiler açılmış, rengi çekilmiş, onu kaba ve haşin yapmıştı. Gecelerinin onu böylesine tüketen bir çalışmayla geçtiği fısıldanıyordu.</p>

  <p>İşin aslı şu ki, Nicolo'nun geceleri korku içindeydi. Aptallar Mağarası'nda- ki randevuyu anımsıyor, gün sayıyordu. Şunun şurasında iki yılı kalmıştı... yapacak o kadar çok şey vardı ki!</p>

  <p>Aptallık etmişti. Ama Paganini'nin benliği onunkine ağır basmış, egemen olmuştu. Oraya sürüklenmişti. Artık biliyordu bunu. Paganini'nin aradığı safdilin tekiydi,- böylelikle bu tür bir pazarlık yapıp, bir başkasının hayatı pahasına kendi hayatını uzatabilecekti. Nicolo'yu işte bu sebeple almıştı yanına. Nicolo sık sık, eğer Paganini hesaplaşmaya bir başına gitseydi neler olabilirdi, diye merak ediyordu. Merak ediyordu, çünkü iki yıl sonra <span class="t14">kendi</span> gitmek zorunda kalacaktı... ve yerine götürecek bir budala bulamayacaktı.</p>

  <p>İki yıl! Nicolo yastığını oradan oraya savuruyor, aklına getirdikçe soğuk terler döküyordu. Paganini'nin on üç yılda yaptığını yapmayı umamazdı. Küçük bir başarıdan fazlasını elde edemezdi,- o şöhrete ve zenginliklere bu kadar kısa sürede sahip olamazdı. Ama bir şeyi yapabilirdi... can düşmanı Carlo'yu yenebilirdi.</p>

  <p>Nicolo artık nefret ediyordu Carlo'dan. Eskiden böyle değildi. O zaman da rakiplerdi, ama hatırı sayılır ölçüde dostlukları olmuştu. Aptallar Mağarasındaki o geceden beri Nicolo kin güdüyordu.</p>

  <p>Carlo da arayı kapatma yolundaydı. Nicolo neredeyse hiç çaba göstermeksizin keman çalabildiğini fark etmişti. Yayı tutan eli düşüncesizce hareket ediyor, parmak hareketleri emir almıyormuşa benziyordu. Onun için,.kendi müziğinde ne muzaffer bir heyecan vardı, ne de rahatça çalışında bir ustalık hissi.</p>

  <p>Carlo ise bunlara sahipti, çünkü rekabet edebilmek için çalışmak ve ter dökmek zorundaydı,- hem bunu yaptığında kendini de tatmin olmuş hissediyordu. Üstüne üstlük doğaötesi bir hünere sahip olmasa bile, Carlo insanı diken üstünde oturtacak kadar iyi bir rakipti.</p>

  <p>Tüm okul seviyordu Carloyu. Öğretmenler onun çalışmalarını biliyor ve övüyorlardı. Nicolo'yu öven yoktu, çünkü yöntemlerini anlayamıyorlardı. Akıllarını karıştırıyordu Nicolo.</p>

  <p>Diğer öğrenciler de Carloyu seviyorlardı. Paralıydı, cömertti. Dostlarına tatlılar alır, partilerde onlarla birlikte kahkahalar savururdu. Nicolo'da ne tatlıya verecek para, ne de partide giyecek güzel kıyafetler vardı. Öğrenciler ona karşı korkuyla karışık saygı duyar, yüzüne itimat etmezlerdi.</p>

  <p>Carlo yakışıklıydı da. Kızlar ondan hoşlanırdı. Hatta Elissa bile. Bu, geceleri Nicolo'nun acısına acı katıyordu.</p>

  <p>&nbsp;</p>

  <p><span class="t3">4</span></p>

  <p>Elissa'nın saçları yastığın üzerinde yanan sarı bir alevdi. Elissa'nın gözleri tutkunun bağrındaki mücevherlerdi. Elissa'nın ağzı zevke açılan kıpkırmızı bir geçitti. Elissa'nın kolları...</p>

  <p>Yararsızdı. Nicolo'nun aklına daha şairane bir şeyler gelmiyordu. Tek bildiği, Elissa'nın daima içini yaktığıydı. Kızın güzelliği onun çıplak kalbine inen bir kamçı darbesiydi adeta.</p>

  <p>Aslında, Elissa Robbia dünyalar güzeli bir sarışın öğrenciydi, ne var ki Nicolo âşıktı ve insan gençken gözü tanrıçalardan başkasını görmez.</p>

  <p>Elissa Carlo'yla birlikte yürüyor, partilere onunla gidiyor, festivalde onunla dans ediyordu. İkinci yıl boyunca aralarından hiç su sızmamıştı.</p>

  <p>Nicolo devamlı köşeden izliyordu. Taptığı bu kişiyle bir iki kez konuşacak olmuş, ama tüm gözüne girme çabalarına rağmen kız onu umursamamıştı. Elissa'nın tercihi yakışıklı Carlo'dan yanaydı.</p>

  <p>Bu yüzden çalıştı Nicolo. Carloyu her karşılaşmalarında geçti, ama bu artık kolay değildi. Nicolo'nun gizli gücüne karşın, Carlo aşktan ilham alıyordu sanki. Carlo onun en güç trillerini tekrarlıyor, Nicolo'nun uzmanlaştığı o neredeyse kusursuz tekniğin her ayrıntısını öğreniyordu.</p>

  <p>Yine de her seferinde galip çıkan Nicolo'ydu. Saygın öğretmenleri iki dikkate değer öğrencinin sergilediği gösteri karşısında artık hayrete düşüyorlardı. Çoğu zaman performanslarını izlemeye dışarıdan gelenler oluyordu. Opera, dinlemeye orkestra şeflerini yolluyor ve yıldız öğrenciler çalacağı zaman yerel aristokrat ailelerin evleri, tüm Güney İtalya'nın önde gelenleriyle dolup taşıyordu.</p>

  <p>Resmen söylenen bir şey yoktu ama, iki gençten birinin sene içinde ilk solo konserini vermeye hazırlanacağı anlaşılıyordu.</p>

  <p>Artık birbirleriyle konuşmasalar bile ikisi de bunun farkındaydı. İkisi de deli gibi çalışıyordu. Kararı senenin son konseri verecekti,- bunu tahmin ediyorlardı. Onlardan solo besteler hazırlamaları istenmişti.</p>

  <p>Nicolo bir ay öncesinden çalışmaya koyuldu. Karanlık odasında neler gerçekleştiği asla bilinemeyecek, ama oradan gerçek bir şaheser olduğunu hissettiği bir eserle çıktı. Daha önce hiç yapmadığı gibi çalışmıştı. Kazanacak, Carlo'yu herkesin önünde, Elissa'nın önünde yerin dibine sokacaktı.</p>

  <p>O geceyi iple çekiyordu.</p>

  <p>Okulun sahnesi aydınlatılmış, içerisi bu ışığın mücevherlerinden yansımasına izin verecek seviyede kişilerce doldurulmuştu. Söylentiler yayılmıştı ve İtalya'da müzik denince akla kim geliyorsa, izleyicilerin arasındaydı. Usta da oradaydı... evet, büyük Paganini'nin ta kendisi! Eski öğrencisini, Nicolo'yu izlemeye gelmiş, diyorlardı.</p>

  <p>Ne zaferdi ama! Nicolo esrimeyle ürperiyor, soloların bitmesini kuliste beklerken kemanını okşuyordu. Bu gece rakibini yenilgiye uğratıp, bizzat Paganini'nin önüne çıkacaktı. Mutluluğunu daha çok tamamlayacak bir şey olamazdı!</p>

  <p>Bu arada, nerelerdeydi Cario? Hâlâ kulise gelmemişti.</p>

  <p><span class="t14">Ama -i</span><span class="t14">ş</span><span class="t14">te oradayd</span><span class="t14">ı&mdash;</span> <span class="t14">seyircilerin aras</span><span class="t14">ı</span><span class="t14">nda! Elissa'yla birlikte!</span></p>

  <p>Neydi bunun anlamı?</p>

  <p>Bir müzik parçası sonlarıdı. Müdür onun adını anons ediyordu.</p>

  <p>"Ne yazık ki, bu gece Signor Nicolo'yla yarışacak olan solist Cario Zuttio...</p>

  <p>Bu da neydi?</p>

  <p>"Okulumuzdan ayrıldı..."</p>

  <p>Evet?</p>

  <p>"Evlenmek için..."</p>

  <p><span class="t14">Evlenmek için! Elissa'yla!</span></p>

  <p>Cario yapmıştı bunu,- bu gece kaybedeceğini bildiğinden müziği bırakmış, baba mesleğine dönmüş ve Elissa'yla evlenmişti. Şimdi de zaferi Nicolo'ya tattırmamak için anons işini ayarlamıştı! Nicolo'nun yüreğinde çaresizlik kabardı ve kapkara bir öfke.</p>

  <p>Ama adı çağrıldığında öne çıktı, çaldı.</p>

  <p>Şarkısını çaldı, ama planladığı özgün haliyle değil. Çünkü artık doğaçlama çalıyordu,- daha doğrusu, nefretti onun yerine doğaçlamayı yapan. Nefret, koparırcasına çekiyor, çılgın gibi yoluyordu hırpaladığı kemanın tellerini.</p>

  <p>Korku tüm salona dalga dalga yayıldı.</p>

  <p>Kızıl sislerin arasından Paganini'nin kara gözleri parladı ve Carlo'nun gülümsemesi kayboldu, Elissa'nın dudakları soldu. Nicolo kızın gözlerinin boşaldığını gördü ve onları müziğiyle doldurdu. Demek daha önce onun farkına varmamıştı, ha? Güzel, Elissa artık unutmayacaktı... ne onu, ne de <span class="t14">bunu.</span></p>

  <p>Cehennem e dalan, Cennete yükselen, lanetleniş ve zaferden haykıran ve fısıldayan keman, Nicolo'nun beyninde durmadan konuşan seslere eşlik etti.</p>

  <p>Kolları yoktu Nicolo'nun, parmakları yoktu. O bütünüyle bir kemandı. Bedeni enstrümanın, beyni şarkının bir parçasıydı. İkisini de <span class="t14">bir ba</span><span class="t14">ş</span><span class="t14">kas</span><span class="t14">ı</span> çalıyordu. Bitirdi.</p>

  <p>Sessizlik.</p>

  <p>Ardından gökgürültüsü.</p>

  <p>Ve kulak zarını zorlayan sesin karşısında selam verip gülümserken, ayaktaki kalabalığın içinden, Elissa&rsquo;nın boş boş bakan yüzünde parladı gözleri. Nicolo bu gece hem kazanmış, hem de kaybetmişti. Ama tekrar kazanacaktı.</p>

  <p>&nbsp;</p>

  <p><span class="t3">5</span></p>

  <p>Konserden sonra ona geldiler. Özel ders alması için para teklif ettiler.</p>

  <p>Bir yıl sonra, dediler, tekrar gelip okulda bir solo konser verecekti.</p>

  <p>Nicolo ağırbaşlı bir tavırla aldı parayı. Bu parayı o seneyi Roma'da geçirip, <span class="t14">Maestronun</span> öğrencisi olmak için kullanması bekleniyordu.</p>

  <p>Ama Nicolo'nun başka planları vardı. Carlo ve Elissa&rsquo;nın köye geri döneceklerini biliyordu, onları izlemeyi kafasına koymuştu. Okulun yöneticilerine teşekkürlerini sundu ve yola çıkmak için hazırlandı.</p>

  <p>Koridorda pelerinli bir figür dikilmişti. Paganini'ydi bu.</p>

  <p>Solgun dâhi, bir tek söz sarf etmeksizin tıpkı iki yıl önce o gece yaptığı gibi Nicolo'nun elini tuttu. Beraberce adımladılar karanlık sokakları.</p>

  <p>"Bu gece iyi çaldın, oğlum. Senin için, müziği aynı Paganini&rsquo;ninki gibiydi, dediler." Gülümsedi. "Öyle olması da mümkün, çünkü aynı Ustanın öğrencileriyiz."</p>

  <p>Nicolo ürperdi.</p>

  <p>"Korkma. Bir yıl içinde arzuladığın bütün şan ve şerefe kavuşmuş olacaksın. Dünya, gücün karşısında boyun eğecek. Arzuladığın bu, değil mi?"</p>

  <p>"Değil." Nicolo başını iki yana salladı. "Çalışmayacağım ve Roma'ya gitmeyeceğim. Benim arzum başka bir şeyde yatıyor." Paganini'ye Carlo ve Elis- sa'dan bahsetti. <span class="t14">Maestro</span> dinledi onu.</p>

  <p>"Demek köye döneceksin, ha? Pekala, aradığın buysa, arayışında yardım göreceğinden eminim. Ümitsizliğe kapılma."</p>

  <p>Nicolo içini çekti.</p>

  <p>"Bu yardımdan korkuyorum. Bu müzik -bu çalış- benim bir parçam değil. Başka kaynaklardan geliyor ve dinleyicilerimi etkilemek beni tatmin etmiyor. Bu gece Carlo ile Elissa etkilendiler,- fakat bunu yapan ben değildim, müzikti. Anlamıyor musun?"</p>

  <p>Paganini konuşunca karanlıkta soğuk bir fısıltı duyuldu.</p>

  <p>"Evet, mükemmel şekilde anlıyorum,- ama sen anlamıyorsun. Bu gece öfkeyle çaldın ve salonda öfke vardı. <span class="t14">Ama Elissa'ya gitti</span><span class="t14">ğ</span><span class="t14">inde, a</span><span class="t14">ş</span><span class="t14">k ile çalacaks</span><span class="t14">ı</span><span class="t14">n.</span> O da etkilenecek. Çünkü Ustamız aşk konularındaki başarılarıyla nam salmıştır. Bırak kemanın konuşsun ve kız senin olacak."</p>

  <p>"Ama ya o? Ya Carlo?"</p>

  <p>"Yine bırak, kemanın konuşsun. Onun insanları deliliğe götüren bir sesi vardır. <span class="t14">B</span><span class="t14">ı</span><span class="t14">rak duysun o sesi. "</span></p>

  <p>Bir kahkaha ağır ağır süründü Paganini'nin dudaklarından dışarı.</p>

  <p>"Nasıl olacağını biliyorum. Ah, biliyorum! Yıllar önce keşfettim bu sırrı ve bir güzel de kullandım. Boynuzlanmış kocayı delirtip karısını ayart ve Öğretmen&rsquo;in hediyesiyle dünyalar senin olsun! Önündeki bu yıl için sana imreniyorum, dostum. Senin için muazzam bir zafer olacak!"</p>

  <p>Nicolo'nun kalbi küt küt atıyordu.</p>

  <p>"Bunu yapabileceğime gerçekten inanıyor musun?" diye sordu.</p>

  <p>"Kesinlikle. Sana güç verildi,- bırak seni gayene o götürsün." Paganini'nin sesi ciddiyete büründü. "Ama bu akşam seni beklerken konuşmaya niyetlendiğim şey bu değildi. Başka bir şey var.</p>

  <p>"Sana, Aptallar Mağarasındaki randevuna bu geceden itibaren tam bir yılın olduğunu hatırlatmak isterim."</p>

  <p>"Korkarım öyle."</p>

  <p>"Bu bir pazarlıktı, gitmelisin."</p>

  <p>"Ya gitmezsem ne olur?"</p>

  <p>"Sözünü edemeyeceğim şeyler. O zaman seni almaya <span class="t14">kendisi</span> gelir, biliyorum. İntikamını korkunç biçimde alacaktır."</p>

  <p>"Keşke," dedi Nicolo ve sesi kin dolu, alçaktı. "Keşke seninle hiç tanışma- saydım. Beni buna sen sürükledin... beni kandırıp bu cehennemi pazarlığa oturttun! Aptallık ettim, seni bu yüzden öldürmeliyim."</p>

  <p>Paganini durdu ve genç adamla yüz yüze geldi. Gözleri buzdan farksızdı. "Belki de. Ama düşün... önümüzdeki seneyi bir düşün. Elissa'yı kazanacak, Carlo'yu çıldırtacaksın. Elissa'yı kazan, Carlo'yu çıldırt. Elissa'yı kazan, Carlo'yu çıldırt..</p>

  <p>Sesi aynı kahrolasıca, yaltaklanan trili Nicolo'nun beynini doldurana dek çalan ve tekrar çalan kemanınınki gibiydi.</p>

  <p>"İntikamı düşünme. Bu geceden bir yıl sonra Aptallar Mağarası'na git,- ama önce, Elissa'yı kazan, Carlo'yu çıldırt..."</p>

  <p>Hâlâ bu sözleri fısıldayan Paganini karanlıkta arkasını döndü ve gözden yitti. Nicolo ise kendi kendine mırıldanarak sokakları dolaştı:</p>

  <p>"Elissa'yı kazanıp, Carlo'yu çıldırtacağım."</p>

  <p>&nbsp;</p>

  <p><span class="t3">6</span></p>

  <p>Nicolo döndüğü vakit babasının hanında kalmadı. Artık parası vardı ve kasabada kendine kalacak bir yer kiralamıştı... İzini sürdüğü yeni evli çiftin evlerinin alt katındaki odaları.</p>

  <p>Onları bir ay boyunca görmedi. Karanlık odasında kemanıyla birlikteydi. Artık karanlıkta çalıyordu, bu beste için notalara gereksinimi yoktu çünkü. Yalnızca iki şarkı geliştirmişti. Birisi yumuşak, tatlı ve sevecen, tutkulu bir güzellikle nefes kesiciydi. Nicolo çaldıkça yüzü coşkuyla ışıldıyor, bir sıcaklık basıyordu benliğini.</p>

  <p>İkinci şarkıysa karanlıktan sürünüp geliyordu. Ardından sessizce yürüyor, derken koşmaya, sıçramaya ve dans etmeye girişiyordu, ilkin sıçan gibi ciyaklıyor, sonra köpek gibi inliyor, nihayet bir kara kurt misali uluyordu. Müthiş kudretli, şeytani bir ulumaydı bu, çaldığı zaman elleri titriyordu ve gözlerini kapatıyordu Nicolo.</p>

  <p>Nicolo küçücük odasında bir ay boyunca bu iki şarkıyı tek başına tekrar tekrar çaldı. Aslında tamamen yalnız değildi, çünkü beyninde her bir tonu ona bildiren bir fısıltı, yayı tellerin üzerinde gezdiren görünmez bir el vardı. Nicolo çaldıkça çaldı, zayıfladı, kurudu. Bir ay sonra müzik bir parçası olmuştu onun ve hazırdı.</p>

  <p>Komşularıyla yeniden sıkı fıkı olması bir hafta sürdü. Onların alışkanlıklarını öğrenmesi de bir diğer haftasını aldı,- Carlo'nun ne zaman şarap imalathanesine gidip Elissa'yı yalnız bıraktığını biliyordu.</p>

  <p>Sonra bir öğle vakti, Elissa'yı ziyaret etti. Konuştukları sürece kız o sarışın güzelliğiyle bir kraliçeye yakışır şekilde oturdu,- biraz sonra Nicolo onun için bir şeyler çalmayı önerdi. Kemanını kutusundan çıkardı, gözünü kızın yüzünden ayırmadan yayı tellerin üzerinde oynattı.</p>

  <p>Çalarken, gözleri Elissa'nın yüzündeydi. Gözleri onun yüzüyle kendilerine ziyafet çekiyordu, müzik de ruhuyla.</p>

  <p>Şarkı ortaya çıktı, tekrarlandı,- sonsuz çeşitlemelerle havada uçuşan bir rapsodi halinde yükseldi. Elissa bu uçuşan rapsodiyle doğruldu, Nicolo'ya doğru yürüdü,- müziğin ruhu dolduran görkemi haricinde kızın gözleri bomboştu.</p>

  <p>Bunun üzerine Nicolo kemanını bıraktı ve kızı kollarına aldı.</p>

  <p>Ertesi gün de geldi, bir sonraki gün de. Her seferinde kemanını yanında taşıyordu. Her seferinde o çalıyor, kız da müziğe teslim ediyordu kendini.</p>

  <p>Aylar boyu Nicolo mutluydu. Nice ay boyunca her gün çaldı,- en sonunda geceleri huzura ermişti. Carlo'nun ruhu bile duymamıştı.</p>

  <p>Nicolo planlar kurmaya başladı. Kısa zaman sonra solo konser için Milano'ya dönecekti. Ardından ünlü olacaktı... turneye çıkacaktı. Aşkın esiniyle, sahneye ilk çıkışında başarısını garantileyecek kadarını bestelemişti. Elissa'yı yanında götürecekti ve beraberce tırmanacaklardı yükseklere.</p>

  <p>Sonra anımsadı.</p>

  <p>Ne Milano'ya gidebilirdi, ne de konsere. O gece Aptallar Mağarası'nda randevusu vardı.</p>

  <p>Nicolo ölmek istemiyordu. Ruhunu vermek istemiyordu. Şu kahrolasıca pazarlık!</p>

  <p>Ama çıkar yolu yoktu.</p>

  <p>Elissa'yı gördüğü her gün daha büyük bir ateşle arzuluyordu yaşamı. Sonunun yakın olduğunu bildiğinden daha sık uğrar, hiçbir fırsatı kaçırmaz olmuştu. Artık saatleri, dakikaları sayıyordu.</p>

  <p>Kararlaştırılan vakitten üç gün önce akşam vakti eve gitti. Carlo geç saate kadar şarap imalathanesinde olacaktı, bu yüzden çaldı Nicolo. Elissa orada oturuyordu, yüzü onun her çalışında olduğu gibi anlamsızdı. Nicolo bazen kendini ona kur yapmasını sağlayan müziğin olmamasını &mdash; sevdiği kadında kendi başına böylesine aşırı bir sevgi yaratabilmeyi dilerken buluyordu. Ama hayal bile edilmeyecek bir şeydi bu,- Elissa Carlo'yu seviyordu ve onu Nico- lo'ya teslim eden tek şey müzikti. Bu yeterliydi. Büyü güçlüydü. Nicolo o gece daha önce hiç çalmadığı gibi çaldı ve müzik yükseldikçe, merdivenlerdeki ayak seslerini bastırdı.</p>

  <p>Carlo odadaydı.</p>

  <p>Nicolo çalmayı kesti.</p>

  <p>Elissa&rsquo;nın gözleri, kız sanki uykunun büyük derinliklerinden uyanırmışçasına açıldı.</p>

  <p>Carlo ikisini gördü. İri yan bir adamdı Carlo, güçlü elleri iki yanında seyirerek açılıp kapanıyordu. Ağır gövdesi odanın diğer ucundan atılmıştı ve elleri Nicolo'nun gırtlağına doğru ilerliyordu.</p>

  <p>Eller ona hiçbir zaman ulaşmadı.</p>

  <p>Nicolo'nun zarif elleri kemanındaydı. Çalmaya başladı.</p>

  <p>Aşk şarkısı değildi bu sefer çaldığı. Diğeriydi... çılgınlık şarkısı.</p>

  <p>Sıçanınkini andıran ciyaklama sesiyle Carlo durdu. Feryat yükseldikçe Nicolo onu seyretti. Carlo'nun gözleri büyüdü. Feryat bir inlemeye dönüştü. Carlo'nun faltaşı gibi açılmış gözleri kıpkırmızı kesiliyordu. İnleme, yükselen bir havlama, acı dolu bir bağırıştı şimdi. Carlo ellerini başına götürdü. Geri geri gitti, dizlerinin üstüne çöktü. Sonra Nicolo çaldı. Keman haykırdı, yay aşağı yukarı gidip geldi,- insanın etini dağlayan kıpkırmızı bir demirdi sanki.</p>

  <p>Nicolo çaldı, ta ki Carlo yerde yuvarlanıp dudaklarından köpükler sızar, ritme uygun inler hale gelinceye kadar. Nicolo çaldı, ta ki oda o kaba sesle nabız gibi atana, camlar titreşimlerle ürperene ve mum alevleri acıyla dalgalanıp raks edinceye kadar. Nicolo çaldı ve sonra durdu.</p>

  <p>Carlo yere yatmış inliyordu, sonra dizlerinin üstünde doğruldu ve Nico- lo'ya baktı. Peşinden de Elissa'ya.</p>

  <p>Nicolo onun bakışlarını takip etti.</p>

  <p>Elissa... Elissa'yı unutmuştu! Çılgınlık müziğini çalmış ve kızın odada olduğunu unutmuştu.</p>

  <p>Elissa düştüğü yerde kalmıştı ve yüzünde, ölümün başka hiçbir şeyle karış- tınlamayacak beyazlığı vardı. Carlo kıza baktı ve kahkaha atmaya başladı.</p>

  <p>Nicolo hıçkıra hıçkıra ağladı. Gözyaşları yanaklarından aşağı süzüldü.</p>

  <p>Koca ve sevgili, güldüler ve ağladılar beraberce.</p>

  <p>Hepsi bitmişti artık. Kız ölmüş, adam çıldırmıştı. İki gece sonra Nicolo'nun Aptallar Mağarasındaki randevuya gitmesi lazımdı.</p>

  <p>Şeytan'ın hüneri buydu demek! Bu korkunç ironiydi ona verdiği.</p>

  <p>Ölü kadın yerde yatarken, çıldırmış adam kesik kesik gülerek ona doğru emekliyordu.</p>

  <p>Nicolo kalkmaya davrandı. Yayı kazayla tellere değdi. Deli Carlo kahkahalar atarak doğruldu ve kemanı onun elinden kaptı. Eşiğin üzerinde kırıp pencereden dışarı savurdu.</p>

  <p>Hâlâ gülmekten katılarak döndü, ama gözlerinde aklı başında bir nefret mevcut değildi.</p>

  <p>Sonra Nicolo'nun aklına bir fikir geldi.</p>

  <p>''Carlo," diye fısıldadı. "Carlo."</p>

  <p>Budala koca, kahkaha attı.</p>

  <p>"Carlo, karın öldü. Ama ben öldürmedim. Yemin ederim. Bunu Şeytan yaptı, Carlo. Aptallar Mağarasını mesken tutan Şeytan. Karının intikamını almak istersin Carlo, değil mi? Öyleyse iki gece sonra Aptallar Mağarasına git. Unutma, Carlo... iki gece sonra Aptallar Mağarasına. O zamana kadar seninle kalacağım ve nereye gideceğini söyleyeceğim."</p>

  <p>Çıldıran adam kahkaha attı.</p>

  <p>Nicolo yavaşça tekrarlayarak telkinde bulundu ona. Aklını kaçırmış Carlo uyurken tüm gece boyunca ona fısıldadı. Ertesi gün ölü kadının cesedi başında otururlarken fısıldadı. Nihayet Carlo Milano'ya giden arabaya binmek için kalktığında, Carlo'nun anladığını ve mağaraya gideceğini hissediyordu. Kemancı gülümseyerek çıktı oradan, karanlık odada kıkır kıkır gülen kaçığı ve ölü karısını baş başa bırakarak.</p>

  <p>&nbsp;</p>

  <p><span class="t3">7</span></p>

  <p>Yolculuk gecesinde Nicolo acı acı, ama sık sık gülümsedi. Her şeye rağmen işe yaramıştı! Öyleyse kendi yerine Carlo'yu yollamakla Şeytanı oyuna getirebilirdi. Böylece konserde çalıp şöhret basamaklarını tırmanabilirdi. Zavallı Elissa ölmüştü tabii, ama aşk şarkısını işitecek başka kadınlar da vardı. Bu iyiydi.</p>

  <p>Milano'daki övgüleri işitmek de iyiydi. Eski hocalarıyla konuştu, arkadaşları çevresini sardılar ve fısıldayarak, o geceki konsere katılacak ünlülerden bahsettiler.</p>

  <p>Nicolo o gün o kadar meşguldü ki, çok önemli bir konuyu unutuvermişti. Aslında, aklına geldiğinde yemeğini henüz bitirmiş, giyinme odasındaydı.</p>

  <p>Carlo onun kemanını kırmıştı!</p>

  <p>Bu trajedinin yarattığı karışıklık, uykusuzluk ve fazlaca plan kurma derken aklından çıkıp gitmişti. Gerçi kemanı onun için çok değerli bir enstrüman değildi, çünkü Nicolo biliyordu ki müziğini herhangi bir keman ile icra edebilirdi. Yine de bir keman gerekliydi.</p>

  <p>Müdürü çağırmak için ayağa kalkmıştı ki, kapı açıldı, içeriye Carlo girdi.</p>

  <p>Carlo aklını kaçırmıştı. Gözleri parıldıyordu ve dişleri sıkılıydı, ama dimdik yürüyordu. Görünüşe göre, kimsenin dikkatini çekmeden girebilecek kadar hâkim olabiliyordu kendine.</p>

  <p>Onu gören Nicolo neredeyse olduğu yerde donakaldı. Bir korku dalgası yükselip boğazını düğümledi.</p>

  <p>"Carlo... neden buradasın? Hatırlamıyor musun... Aptallar Mağarasını ve randevunu?"</p>

  <p>Carlo sırıttı.</p>

  <p>"Geçen gece gittim oraya, Nicolo," diye fısıldadı. "Geçen gece gittim. Bu gece nasıl çaldığını izlemeye geldim. Az sonra çalacaksın, Nicolo."</p>

  <p>Nicolo çılgınca kekeliyordu. "Ama... ama Mağara'da ne buldun? Yani... orada bekleyen biri var mıydı ve senden bir şey istedi mi...?"</p>

  <p>Carlo'nun sırıtışı daha da yayıldı.</p>

  <p>"Canını sıkma. O'na istediğini verdim. Geçen gece hepsi ayarlandı."</p>

  <p>"Demek istediğin bu mu?" diye fısıldadı Nicolo. <span class="t14">"Ruhunu mu verdin?"</span></p>

  <p>"Ruhumu verdim. Pazarlık yaptık." Carlo kıkır kıkır güldü.</p>

  <p>"Öyleyse neden buradasın?"</p>

  <p>"Sana bunu getirmek için. Kemanını kırdım, ama bu gece çalmalısın."</p>

  <p>Carlo Nicolo'nun ellerine bir paket tutuşturdu. Tam o anda bir görevli girdi içeri.</p>

  <p>"<span class="t14">Maestro!</span> Konser başlıyor. Sahnede isteniyorsunuz. Ah, ilk konseriniz için nasıl da büyük bir kalabalık toplanmış! Daha önce hiç böyle bir vefakarlık gösterisi olmamıştı... bir sene önce, yalnız bir kez çaldınız, ama sizi hatırladılar ve döndüler. Bu harika! Ama elinizi çabuk tutun, acele edin!"</p>

  <p>Nicolo çıktı ve Carlo sırıtarak onu takip etti,- kemancı sahneye adım atarken o da kuliste bekliyordu. Nicolo paketi şaşkınlıkla açtı ve alkışlayan kalabalığın önüne elinde keman ve yay ile çıkarken, kağıdı kulise savurdu.</p>

  <p>Nicolo'nun gözleri parladı. Zaferdi bu!</p>

  <p>İçi içine sığmıyordu. Şöhret kapıdaydı, hem fukara Carlo, Ustayla olan meseleyi de halletmişti. Onunla bir pazarlığa varmıştı ve bu Nicolo'yu ilgilendirmezdi. Onu ilgilendiren tek şey bunun hayatının en büyük gecesi olduğu, daha önce hiç çalmadığı gibi çalacağıydı.</p>

  <p>Alışık bir hareketle kemanı kavradı ve çenesine götürdü. Keman ağırdı,- vasat bir enstrümandı. Ama kafi gelirdi. Zavallı Carlo delirmiş,- karısını öldüren adama bir de keman getirmişti.</p>

  <p>Ama... <span class="t14">çal.</span></p>

  <p>Evet, Şeytan'ın hüneriyle, Elissa'yı elde eden Şeytan'ın aşk şarkısını çal. Bu gece dinleyicileri elde etsin. Kemanmış, Carlo kuliste kıkırdıyormuş, ne yazar? Çal!</p>

  <p>Nicolo çaldı. Yayı melodinin açılış nağmelerini vurdu. Ama bir homurtu yükseldi.</p>

  <p>Yolunda gitmeyen neydi?</p>

  <p>Nicolo elini düzeltmeye çalıştı. Ama parmakları kendiliğinden hareket ediyordu. Durdurmaya çalıştı.</p>

  <p>Ne var ki parmakları, bileği, kolu hareket etti. Onlara hâkim olamıyordu. İçindeki güç hedefinden sapmıyordu. Homurtu daha da güçlendi.</p>

  <p><span class="t14">Ç</span><span class="t14">ı</span><span class="t14">lg</span><span class="t14">ı</span><span class="t14">nl</span><span class="t14">ığı</span><span class="t14">n</span> <span class="t14">ş</span><span class="t14">ark</span><span class="t14">ı</span><span class="t14">s</span><span class="t14">ı</span><span class="t14">yd</span><span class="t14">ı</span> <span class="t14">bu!</span></p>

  <p>Nicolo'nun parmakları uçuştu, kolu sağa sola gidip geldi. Zapt etmeye çalışarak mücadele etti. Ama sesler arttı. Önce sıçanlar koşuşturup yaygara kopardılar, derken Cehennemin tazıları havlamaya başladı. İblisler anırıyordu beyninde.</p>

  <p>Evet... <span class="t14">onun</span> beyninde.</p>

  <p>Belli belirsiz farkına vardı ki, kalabalık yuhalıyor, alay ediyordu. Onlar değildi müzikle çıldıran. <span class="t14">Kendisiydi!</span></p>

  <p>Nicolo gözlerini yumdu, kemanın kayıp gitmesi için çenesini sımsıkı bastırdı,- alet hâlâ çalıyordu. Başka bir şeyler düşünmek istedi, kafatasının içinde haykıran müzik dışında ne olursa. Paganini'nin şeytansı yüzü, Elissa'nın ölü yüz hatları, Carlo'nun kıpkırmızı deli gözleri, bu gece bulunması gereken kara Aptalların Mağarası... tüm bunlar geçti beyninden korkunun kanatlarıyla. Sonra müzik dışarı fışkırdı ve çılgınca çaldı Nicolo.</p>

  <p>Gözler bir anda açıldı ve kemana baktı... kaba tahtaya, tuhaf tellere, inci parıltısıyla ışıyan o korkunç eşiğe.</p>

  <p>İşte o anda müziğin sesi gerçeği haykırdı ona. Çılgın Carlo geçen gece bir pazarlık yapmak üzere gitmişti Aptalların Mağarasına. Bunu o söylemişti, Nicolo da artık özgür olduğu anlamını çıkarmıştı. Peki pazarlık konusu olan neydi?</p>

  <p>Carlo ruhunu intikam karşılığında satmıştı. Bu intikam ne olabilirdi?</p>

  <p><span class="t14">Bu keman</span><span class="t14">ı</span> <span class="t14">yapmas</span><span class="t14">ı</span><span class="t14">n</span><span class="t14">ı</span> <span class="t14">Carlo'ya o söylemi</span><span class="t14">ş</span><span class="t14">ti!</span></p>

  <p>Nicolo kemana dikkatle baktı... elinde olmadan çaldığı fakat onu çıldırtan kemana.</p>

  <p>Nicolo kaba tahtaya baktı. Daha önce de böyle tahta görmüştü. Nerede? <span class="t14">Neden ona Elissa'y</span><span class="t14">ı</span> <span class="t14">an</span><span class="t14">ı</span><span class="t14">msat</span><span class="t14">ı</span><span class="t14">yordu bu?</span></p>

  <p><span class="t14">Tahta k</span><span class="t14">ı</span><span class="t14">rm</span><span class="t14">ı</span><span class="t14">z</span><span class="t14">ı</span><span class="t14">ya boyal</span><span class="t14">ı</span><span class="t14">yd</span><span class="t14">ı</span><span class="t14">,- korkunç bir k</span><span class="t14">ı</span><span class="t14">rm</span><span class="t14">ı</span><span class="t14">z</span><span class="t14">ı</span><span class="t14">. Neden ona Elissa'y</span><span class="t14">ı</span> <span class="t14">an</span><span class="t14">ı</span><span class="t14">msat</span><span class="t14">ı</span><span class="t14">yordu bu k</span><span class="t14">ı</span><span class="t14">rm</span><span class="t14">ı</span><span class="t14">z</span><span class="t14">ı</span> <span class="t14">renk?</span></p>

  <p>Müzik Nicolo'nun kulaklarında gürlüyor, yine de çalıyor ve dikkatle bakıyordu.</p>

  <p><span class="t14">Keman</span><span class="t14">ı</span><span class="t14">n par</span><span class="t14">ı</span><span class="t14">ldayan e</span><span class="t14">ş</span><span class="t14">i</span><span class="t14">ğ</span><span class="t14">i inci gibiydi. Neden ona Elissa'y</span><span class="t14">ı</span> <span class="t14">an</span><span class="t14">ı</span><span class="t14">msat</span><span class="t14">ı</span><span class="t14">yordu bu e</span><span class="t14">ş</span><span class="t14">ik?</span></p>

  <p>Kemanın eşiği Nicolo'ya sırıtıyordu, Elissa'nın müzikle çıldırdığı zaman sırıttığı gibi. Kemanın tonları her şeyi tuzla buz eden bir kreşendoya yükseldi ve Nicolo sendeledi. Bulanıklaşan gözleri, ona felaketini şakıyan altın rengi tellere takıldı. Berbat bir korkunun üzerine çullanışıyla birlikte, onları tanır gibi oldu.</p>

  <p><span class="t14">Neden ona Elissa'y</span><span class="t14">ı</span> <span class="t14">an</span><span class="t14">ı</span><span class="t14">msat</span><span class="t14">ı</span><span class="t14">yordu bu teller?</span></p>

  <p>O anda anladı.</p>

  <p>Çaldığı müzik, kızı çılgınlığa, ölüme götüren müzikti. Her nasılsa, bu keman şimdi kızın ruhunu barındırıyordu.</p>

  <p><span class="t14">Çald</span><span class="t14">ığı</span> <span class="t14">bir keman de</span><span class="t14">ğ</span><span class="t14">il, k</span><span class="t14">ı</span><span class="t14">z</span><span class="t14">ı</span><span class="t14">n ruhuydu ve ç</span><span class="t14">ı</span><span class="t14">lg</span><span class="t14">ı</span><span class="t14">nl</span><span class="t14">ığı</span><span class="t14">, onu ç</span><span class="t14">ı</span><span class="t14">ld</span><span class="t14">ı</span><span class="t14">rtmak üzere hücum ediyor</span><span class="t14">du d</span><span class="t14">ı</span><span class="t14">ş</span><span class="t14">ar</span><span class="t14">ı</span><span class="t14">.</span></p>

  <p>Feryat eden müzik kulaklarında yükselirken tekrar baktı ve gördü.</p>

  <p>Kollarında tuttuğu bir keman değil, bir kadının ölü bedeniydi... Elissa'nın bedeni. Onun cesedini, bedeninin kül rengi hayaletini çalıyor, beynini paramparça eden son bir korku haykırışıyla tanıdığı uzun, altın rengi tellerin üzerinde oynatıyordu yayını.</p>

  <p><span class="t14">i</span><span class="t14">ş</span><span class="t14">te bu yüzden</span> Elissa'nın ruhu kemandaydı!</p>

  <p>Nicolo ansızın delice kahkahalar atmaya başladı ve o korkunç şeyi kollarında tutup çaldıkça müzik kahkahasını boğmak üzere yükseldi. Sonra sallandı ve yere düştü, yüzü acıdan kapkara kesilmişti.</p>

  <p>Perdeler kapandı, sinirleri altüst olmuş müdür, kemancının cesedine doğru koştu.</p>

  <p>Çılgın Carlo sinsice süzüldü kulisten ve ince bir sesle kıkırdayarak cesedin üzerine eğildi. Ölmüş olan Nicolo'nun göğsünden kemanı alıp kahkahalarla güldü.</p>

  <p>Parmaklarıyla Elissa'nın tabutundan oyduğu tahtaya, onun bedeninden çektiği kana, ağzından söküp eşiğe yerleştirdiği inci gibi dişlere şefkatle dokundu. En son olarak, üzerinde çılgınlık müziğinin çalınmış olduğu o uzun, yumuşak, altın telleri okşadı... ölü Elissa'nın saçının uzun, altın tellerini.</p>

  <p><span class="t14">Çeviren: Bar</span><span class="t14">ı</span><span class="t14">ş</span> <span class="t14">E. Alk</span><span class="t14">ı</span><span class="t14">m</span></p>

  <p class="p10">&nbsp;</p>
</body>
</html>
