<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>Ertesi sabah kahvaltı için salona indiğimde sohbetin harareti bir arı kovanı gibi karşıladı beni.</p>

  <p>Anlaşılan oydu ki, sanatoryuma bağlı iki bekçi köpeğinden biri olan Ned, boğazı ve kaburgaları parçalanmış ve böğründe açık yaralarla öldürülmüş, diğer köpek Boris ise kulübesinin bir köşesinde, köpekçe bir dehşet içinde büzülmüş inler halde bulunmuştu.</p>

  <p>Bu işin sorumlusu olan hayvan hakkında spekülasyon boldu ve her zaman olduğu üzere mümkün olan ve olmayan tüm varsayımları kapsıyordu. Derhal bir mazeret buluncaya dek bir boz ayıdan sirkten kaçmış bir aslana kadar her türlü hayvandan kuşkulanılıyordu.</p>

  <p>Bir açıklaması olan yegane kişi kalabalığın kenarında bir sfenks gibi durup başını bilgece sallayarak kendi kendine gülümseyen yaşlı Geronte'du. Beni gördüğünde sanki ağır bir gerçeğe ortak olmamı istermişçesine başıyla selam verdi.</p>

  <p>Az sonra geveze grubunun içinden kendine bir yol açarak yanıma geldi ve "<span class="t14">M'sieur</span>, o dün gece buradaydı," diye fısıldadı, "yanında da diğer kuyruksuz vardı. Gelin ve görün."</p>

  <p>Ceketimin yeninden tutup beni köpek kulübelerinin arkasına sürükledi ve eğilerek nemli topraktaki bir noktayı işaret etti. "Görüyor musunuz?" diye sordu sanki sırf benim okumam için çamurda bir sayfa açılıymış gibi.</p>

  <p>El izini inceleyerek, "Birilerinin burada elleri ve dizleri üzerine çömelmiş olduklarını görüyorum," diye yanıt verdim.</p>

  <p>"Bir şeyin," diye düzeltti sanki dik kafalı bir çocukla uğraşıyormuşçasına. <span class="t14">"M'sieur</span> işaret parmağı izinin diğerlerinden daha uzun olduğunu görmüyor mu?&rdquo;</p>

  <p>"Bu hiçbir şey kanıtlamaz." diye savunmaya geçtim. "Bu şekilde birçok el var."</p>

  <p>"Ah... öyle mi!" diye yanıtladı o garip aksanıyla. "Acaba M'sieur bunun gibi elleri daha önce nerede görmüştü?"</p>

  <p>"Ah, birçok kez," diye onu temin etmeye çalıştım ama konuşurken bile gırtlağımda engelleyemediğim bir tereddüt vardı. Ne kadar uğraşırsam uğraşayım bu özelliğe sahip sadece üç çift el anımsayabiliyordum.</p>

  <p>Küçük siyah gözlerini kırpmadan bana dikti ve dudaklarının kenarı hınzır bir sırıtışla yukarı kıvrıldı. Sanki beni bu şekilde köşeye kıstırmaktan haince bir zevk alıyordu.</p>

  <p>"Buraya bak, Pierre," diye söze girdim sabırsızca, hem kendime hem de ona kızarak, <span class="t14">"loup-garou'nun</span> sadece bir kocakarı masalı olduğunu benim kadar sen de biliyorsun. Biri buraya gelip iz aramış ve bu arada da kendi izlerini bırakmış. Eğer hastaları araştırırsak eli bu ize uyan birini bulacağımızdan hiç kuşkum yok!"</p>

  <p>"Tanrı saklasın!" diye bağırdı istavroz çıkararak. "Bu bizim için çok kötü bir gün olurdu, <span class="t14">M'sieur.</span> Gel buraya, Boris!" diye parmaklarını şaklattı sağ kalan çoban köpeğine doğru. "Gel ve yemeğini al."</p>

  <p>İri hayvan tüm aşırı kaslı hayvanlar gibi dengesiz adımlarla yalpalayarak ve yolda benim dizlerimi koklayıp kontrolden geçirmek amacıyla kısa bir mola vererek ona koştu. Burnu daha pantolonuma değer değmez geri kaçılıp sırtındaki ve boynundaki bütün tüylerini kabarttı ve vahşi bir sırıtışla ağzındaki her dişi gösterdi. Ama çoban köpeklerinin kavgacı homurtusu yerine sanki kendinden çok daha güçlü başka bir hayvanla yüz yüzeymiş ve bunu gayet iyi biliyormuş gibi pes, korkmuş bir inilti salıverdi.</p>

  <p>Dost canlısı yaratığın bu ani düşmanlığı karşısında gerçekten ödüm koparak, 'Tanrı aşkına!" diye bağırdım.</p>

  <p>"Evet, <span class="t14">M&rsquo;sieur"</span> diye derhal araya girdi Geronte ve köpeği tasmasından yakalayıp benden birkaç adım öteye çekti. 'Tanrıyı yardıma çağırmakta yerden göğe kadar haklısınız,- çünkü pantolonunuza cehennemin kokusunun sinmiş olduğu ortada."</p>

  <p>"Sen de demek istiyorsun?" diye öfkeyle sordum. "Buna nasıl..."</p>

  <p>Zayıf elini özür dilercesine kaldırarak sözümü kesti. <span class="t14">"M'sieur</span> bilmesi gerekeni biliyor," dedi imalı bir sesle, "tıpkı benim gibi."</p>

  <p>Boris'i tasmasından çekerek eve doğru yürüdü.</p>

  <p>* * *</p>

  <p>O akşam Mildred beni bahçe kapısında bekliyordu ve annesiyle babası yine bir toplantıya gitmiş olduklarından ev boştu.</p>

  <p>Bahçe yolundan yukarı sessizlik içinde yürüdük ve ufalmaya başlayan ayın ışığını çam dallarının arasından döktüğü verandanın basamaklarına oturduk.</p>

  <p>Sanırım Mildred gerginliğimi fark etmiş olacak ki sudan şeylerden abartılı bir hevesle bahsediyor, cümleleri art arda sıralıyor ve bir Navajo kadınının kilim dokurken ipliğini büküp koparması gibi konudan konuya atlıyordu.</p>

  <p>Lafazanlığının hızını kaybettiği ilk anı fırsat bilip araya girdim.</p>

  <p>"Mildred," dedim açıkça, çünkü büyük duygulanımlar sözlerimizdeki süsü alıp götürüyor. "Seni seviyorum ve eşim olmanı istiyorum. Benimle evlenir misin, Mildred?" Elimi elinin üzerine koydum. Bir ölü eli gibi soğuktu ve temasımın altında büzülür gibiydi.</p>

  <p>"Kuşkum yok ki sevgimi gözlerimden okumuşsundur, canım," diye üsteledim yüzünü sessizce benden kaçırdığında. "Seni gördüğüm ilk geceden itibaren öylesine sevdim ki! Ben..."</p>

  <p>"Aah, yapma!" Sesi sanki benim sözlerimle boğulmuş bir inilti gibiydi.</p>

  <p>Ona doğru eğildim. "Beni sevmiyor musun, Mildred?" diye sordum. Çünkü bunu halen yadsımamıştı.</p>

  <p>Bir an için sanki üşümüş gibi titredi, sonra bana yaslanarak kollarını omuzlarıma doladı ve yüzünü göğsüme gömdü.</p>

  <p>"John, John, neden bahsettiğini bilmiyorsun," diye sanki sözcükleri dudaklarından koparan şey bir hıçkırıkmışçasına kopuk kopuk fısıldadı. Nefesini boynumda duyuyordum, bir mahzen havası gibi nemli ve soğuk.</p>

  <p>İnce giysisinin altında vücudunun narinliğini hissedebiliyordum ve teni sıcaklıktan yoksundu, bir ceset gibi.</p>

  <p>"Donmuşsun," dedim onu kollarımla sararken. "Gece seni üşüttü."</p>

  <p>Sarsılır gibi çıkardığı ağıt hıçkırığı tek yanıtıydı.</p>

  <p>Elimle çenesinden tutup yüzünü yüzüme doğru kaldırarak "Mildred," diye başladım söze, "söyle bana sevgilim, sorun nedir?" Dudaklarımı dudaklarına doğru yaklaştırdım.</p>

  <p>Yarı çığlık yarı ağıt karışımı bir haykırışla elleriyle göğsümü aniden iterek ve yüzü kollarının arasında gizlenene dek başını eğerek kendini kurtardı. Ben de irkilmiştim, çünkü tam dudaklarımızın birleşeceği anda onunkiler saldırmaya hazır bir köpeğin dudakları gibi gerilerek dişlerini göstermiş ve boğazından basık, sert bir ses, sanki bir hırıltı yükselmişti.</p>

  <p>"Tanrı aşkına!" diye fısıldadı ızdırapla dolu boğuk bir sesle. "Bunu bir daha sakın yapma! Ah, sevgilim, aşkım, ölümden bile korkunç bir dehşete ne kadar yakın olduğunu bilmiyorsun!"</p>

  <p>"Ölümden&mdash;daha-korkunç-bir-dehşet-mi?" diye aptal gibi tekrarladım soğuk ellerini avcuma alarak. "Ne demek istiyorsun, Mildred?"</p>

  <p>Tuhaf biçimde atalarımızın konuşma tarzına dönerek "Sal ellerimi," dedi. "Duy beni. Seni gerçekten seviyorum. Seni yaşamdan bile daha çok seviyorum. Ölümden bile çok. Sana olan sevgim öyle çok ki uğruna mezarımın duvarlarını bile aştım,- ama John, biricik aşkım, bu bizim birlikte son gecemiz. Bir daha buluşamayız. Şimdi gitmeli ve yarın sabahtan önce geri dönmemeksin.&rdquo;</p>

  <p>"Yarın sabah mı dedin?" diye anlamsızca tekrarladım. Ne biçim sözlerdi bunlar!</p>

  <p>Müdahaleme aldırmadan hızlı hızlı konuşmaya devam etti. "Yarın sabah, güneş şu ağaçları aşmadan hemen önce, burada olmalı ve dua kitabını da yanında getirmelisin."</p>

  <p>Hangimizin delirmiş olduğuna karar veremeden dilim tutulmuş gibi dinliyordum.</p>

  <p>"Şuradaki mısır yemliğinin yanında," diye eliyle gösterdi, "üç adet tümsek bulacaksın. Orada ölülerin ardından edilen duaları oku. Gelirken acele et ve yolda hiçbir şey için durma. Ardına kesinlikle bakma, arkandan gelecek hiçbir sese aldırma. Kendi güvenliğin için gerekli asgari zamandan daha erken gelme buraya."</p>

  <p>Şaşkınlık içinde bu deli kadınla mantıklı bir biçimde anlaşmaya çalıştım,- bu çılgınlığı açıklaması için yalvardım,- ama benim ısrarlı sorularımı yanıtlamayı reddetti ve ona dokunmama da izin vermedi.</p>

  <p>Sonunda gitmek üzere ayağa kalktım. "Dediğimi yapacak mısın?" diye yalvardı.</p>

  <p>"Tabii ki hayır." diye kesip attım.</p>

  <p>"John, John, merhamet et!" diye ağladı ayaklarıma kapanıp dizlerime sarılarak. "Beni sevdiğini söylüyorsun. Senden sadece bir tek iyilik istiyorum,- sadece bunu. Lütfen, benim için, yaşayanların huzuru ve güvenliği için, bunu yapacağına dair bana söz ver!"</p>

  <p>Kendimi tuhaf bir düşün bir parçası gibi hissetmiş olsam da bu acıklı yalvarmaları karşısında sarsılmış halde söz verdim.</p>

  <p>Ayağa kalkıp ellerimi tuttu ve "Ah, aşkım, biricik aşkım." diye ağladı. "Sonunda huzur bulabileceğim ve bunu bana sen sağlayacaksın." Onu vedalaşmak için kollarıma almak istediğimde beni engelledi. "Hayır! Sana verebileceğim en fazla şudur." Buz gibi ellerini dudaklarıma götürdü. "Çok azmış gibi görünüyor, sevgilim, ama, ah, o kadar fazla ki!"</p>

  <p>Düşüncelerim az önce oynadığım garip oyunla karmakarışık olmuş bir halde ve küfelik bir sarhoş gibi yalpalayarak güney yoluna çıktım.</p>

  <p>Açıklığın öte yanında son sıralarda artık alıştığım bir ses, koyun katillerinin ulumaları geliyordu. Ama bu gece seslerinde, hayvanlara olduğu kadar insanlara da meşum şeyler vaat eden daha derin, daha vahşi bir ton vardı. Ulumalar gittikçe daha ve daha çok yükseldi,- şimdi doğrudan doğruya açıklıktan geliyor ve giderek yola yaklaşıyordu.</p>

  <p>Döndüm ve baktım. Önceki gece koyunu kovalarken gördüğüm iri hayvanlar şimdi benim üzerime gelmekteydiler. Buz gibi bir parmak belkemiğimin üzerinde dolaştı sanki,- ensemdeki tüylerin dimdik ürperdiklerini hissettim. Peşine düşmüş olabilecekleri benden başka kimse yoktu ortalıkta. Seçilmiş avları bendim!</p>

  <p>İlk düşüncem dönmek ve kaçmaktı,- ama durup bir an mantığımı çalıştırdığımda bunun bir yararı olmayacağını idrak ettim. Hastalıktan zayıf düşmüş halimle ve en yakın sığınağa giden yolun yokuş olmasından dolayı çok geçmeden yakalanacağım kesindi.</p>

  <p>Sığınılacak bir ağaç yoktu çevremde,- tek umudum durup dövüşmekteydi. Bastonumu kaldırıp bacaklarımı gerdim ve saldırılarını göğüslemeye hazırlandım.</p>

  <p>Ben onları beklerken çamların gölgesinden doğru üçüncü bir hayvanın daha tiz, daha keskin uluması geldi. Gümüş postlu ve daha narin görünüşlü hayvan kulaklarını yatırmış ve ince pençeleriyle çimleri nazlı nazlı döverek açıklığı rüzgârda çırpınan bir dalganın köpükleri gibi uçarcasına geçti. Sanki bir bulutun hızla bana doğru gelen soluk gölgesiydi.</p>

  <p>Yaratık, rotası diğer ikisinin önünü kesecek biçimde çaprazlamasına koştu çimlerin üzerinde. Postunu kabartıp atılmak için bacaklarını gererek onlarla benim tam ortamızda durdu.</p>

  <p>İri hayvanların av ulumalarındaki vahşet küçük yaratığın sesinde de aynen yankılanıyordu ve meydan okumakta olduğu su götürmezdi.</p>

  <p>Saldırganlar yarı yolda durakladılar ve müttefiğime soran gözlerle baktılar. Benim yönümde dikkatli birkaç adım attılar ve gümüş postlu hayvandan derhal yırtıcı bir inilti, sanki söze dökülmek istenen bir küfür duyuldu. Daha esmer olan ikili yavaş yavaş geri dönüp gerisin geri ağaçlara doğru çekildiler.</p>

  <p>Yeni bir saldırıya karşı bastonumu hazır tutarak aceleyle sanatoryuma doğru gittim.</p>

  <p>Ama korudan başka uluma gelmedi ve bir kez daha dönüp arkama baktığımda açık renk postu olan yaratığın ağır adımlarla ve sanki bir tehlikeden korumak istiyormuşçasına iki yanı gözleyerek beni izlediğini gördüm.</p>

  <p>Yarım saat sonra penceremden korudaki eve doğru bakıyordum. Açık renk postu olan yaratık güney yolunun aşağısında çömelmiş, burnunu aya doğru kaldırmış, sanki ağıt yakarcasına ulumaktaydı. Sesi acı çeken bir çocuğun sesi gibiydi.</p>

  <p>Gece geç saatlere kadar odamda, idam saatini bekleyen bir mahkum gibi, dönüp durdum. Belleğimle mantığım mücadele içindeydiler,- biri bu çılgın oyuna bir son vermemi, diğeri ise Mildred a verdiğim sözü yerine getirmemi istiyordu.</p>

  <p>Sabaha karşı amaçsız yere dönüp durmaktan bitap düşmüş bir halde kendimi koltuğuma bıraktım. Uyuyakalmış olmalıyım, çünkü sıçrayarak kendime geldiğimde yıldızlar solmaya başlamışlardı ve ufuk mor şeritler halinde ağarıyordu.</p>

  <p>Bir an duraklayıp aptalca görevime alaycı alaycı gülümsedim, sonra şapkamı ve kitabımı kapıp merdivenlerden aşağı ve gittikçe ağaran şafakta çamların içindeki eve doğru deli gibi koştum.</p>

  <p>O sabah evin pastel renklerinde sanki bir tehdit gizli gibiydi. Pencereleri bana sanki ölümcül bir günahla ölmek üzere olan birinin yarı kapalı gözleri gibi duygusuz bir kötülükle bakıyordu. Avluda kırağı düşmüş yerler kirli bir tendeki cüzzam lekelerini andırıyordu. Açıklığın öte yanındaki ağaçlardan doğru gelen bir baykuşun hüzünlü sesi sanki "Dikkat et! Dikkat et!" der gibiydi ve karanlık çamların arasında dolaşan rüzgâr bu uyarıyı sürekli tekrarlıyordu.</p>

  <p>Artık iyice çökmüş ve otlarla kaplanmış üç tümsek yemliğin arkasındaki bakımsız çalılıktaydılar. Başlığımı bir yana atıp papaz atkımı aceleyle düzelttim ve yanlarında durdum. Sabah gölgelerinin arasında harfleri daha iyi seçebilmek için kitabı yakın tutarak defin dualarını açtım ve okumaya başladım: "Biliyorum ki kurtarıcım yaşamaktadır..."</p>

  <p>Neredeyse hemen yanımdan, çam dallarının altından, öyle bir havlama ve uluma korosu yükseldi ki az kaldı kitabı elimden düşürüyordum. Koyun katilleri cehennem tazıları misali seslerinde ölümcül bir öfke, korku ve nefretle bana doğru haykırıyorlardı. Bu hayvansı uğultunun içinde insanı anımsatan bir iz de var gibiydi... tıpkı bu ağaçların arasında daha önce işitilmiş ulumalarda da olduğu gibi. Seslerden ikisi gırtlaktan ve boğuk gelirken, bir üçüncüsü ağır üflemeli çalgılar orkestrasına karışmış hafif bir violin misali daha tiz çalınıyordu kulağıma.</p>

  <p>Cehennemden boşalan bu yaygarayla birlikte kaçmak için yarı dönmüştüm ki kitabıma daha sıkı sarılarak tuttum kendimi, çünkü Mildred'ın sözleri karanlık denizlerdeki bir fener gibi ışımıştı belleğimde: <span class="t14">"Ard</span><span class="t14">ı</span><span class="t14">na kesinlikle bakma, arkandan duyaca</span><span class="t14">ğı</span><span class="t14">n hiçbir sese ald</span><span class="t14">ı</span><span class="t14">rma.'"</span></p>

  <p>Gariptir, yaygara gerçekten de yaklaşmıyordu,- ama sanki görünmez bir engele takılmış halde açıklığın kenarında kalmıştı.</p>

  <p>"Bir kadından doğmuş insanoğlunun yaşayacak çok kısa bir süresi vardır ve bu acıyla doludur, bütün günahlarımızdan azad eyle bizi, tanrının, bizi sonsuz ölümün ızdıraplarına terk etme...&rdquo; ve böylesi bir koronun eşliğinde, cenaze dualarını en son Amine dek o güne kadar hiçbir rahibin okumadığı şekilde okudum.</p>

  <p>Alnımda boncuk boncuk ter birikmişti ve son kelimeleri de okurken nefesim boğazımda düğümlenecekti sanki. Sinirlerim lime lime olmuş ve kitap sonunda elimden düşer ve ben ağaçların ardındaki hayvanlara bakmak üzere ardıma dönerken tüm gücüm tükenmişti.</p>

  <p>Gitmişlerdi. Yaygaraları başladığı gibi aniden kesilmişti ve bakışlarımı sadece sabah güneşiyle ışıldayan çürümüş çam yaprakları karşılamıştı. Sanki bir çift soğuk ve tatlı dudak oraya bir öpücük kondurmuşçasına hafif bir dokunuş vardı açık avcumda.</p>

  <p>Buğumsu bir bataklık sisi sardı çevremi. Çiftlik evi, bir gece önce Mildred'ı ilk gördüğümde su içtiğim kuyunun taşları... hepsi sise karışıp sabah esintisiyle dağılır gibiydiler.</p>

  <p>"Eh, eh, eh... ama <span class="t14">M'sieur</span> böyle ıslak toprakta yatarak kendini hasta edecek!" Yaşlı Geronte, bir kolunu omuzlarımın altına dolamış halde eğiliyordu bana doğru. Arkasında çoban köpeği koca Boris kuyruğunu iki yana sallayarak duruyor, köpeksi bir sevecenlikle bana bakıyordu.</p>

  <p>"Pierre," diye boğuk boğuk mırıldandım, "nasıl geldim buraya?"</p>

  <p>"Bu sabah işe koyulurken M&rsquo;sieur'nün yol boyunca sanki kovalayan varmış gibi koştuğunu gördüm. Hemen peşinize düştüm, çünkü karanlık orman birçok dehşeti barındırır, <span class="t14">M'sieur."</span></p>

  <p>Çiftlik evine doğru baktım. Harabeye dönmüş bir temelden yükselen bir çift baca duruyordu sadece. Tahta perde, kuyu, ambar... hepsi gitmiş ve yerlerini sanki otuz yıldır hiç el değmemişçesine sumak ve yaban güllerine terk etmişlerdi.</p>

  <p>"Ev, Pierre! Ev nerede?" diye hırıltılı bir ses çıkardım parmaklarımı pörsümüş koluna batırarak.</p>

  <p>"Ev mi?" diye yineledi. "Ama, ama tabii... Orada ev falan yok, <span class="t14">M'sieur,</span> yıllardır da olmadı. Burası kötülük dolu bir yer, <span class="t14">M'sieur</span><span class="t22">;</span> terk etmemiz en doğrusu, hem de hemen. Geceleri habis yaratıklar dolaşır ve..."</p>

  <p>"Artık değil," diye yanıtladım ona yaslanıp yola doğru sendelerken. "Onla</p>

  <p>ra huzur getirdim, Pierre."</p>

  <p>Elimdeki İngilizce dua kitabına kuşkuyla baktı. Muhafazakar Fransız-Kanadalılar için protestan bir rahibin işe yararlığı çok su götürürdü. Yüzümdeki hüzünlü ifade yaşlı yüreğinde merhamet uyandırmış olacaktı ki sonunda yumuşayıp üzgün bir çocuğu avuturcasına başını salladı ve omzumu okşadı.</p>

  <p>"Belki, <span class="t14">M'sieur,"</span> diye kabul etti. "Belki,- kim hayır diyebilir ki? Aşk ve hüzün huzurun bedelidir. Evet. <span class="t14">Le Bon Dieu</span> de dünyadaki huzurumuzu bu şekilde satın almamış mıydı?"</p>

  <p><span class="t14">Çeviren: Sönmez Güven</span></p>

  <p class="p10">&nbsp;</p>
</body>
</html>
