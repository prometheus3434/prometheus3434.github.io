<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>BİRİNCİ YIL DÖNÜMÜ</title>
</head>

<body>
  <h1><a id="a148"></a>BİRİNCİ YIL DÖNÜMÜ</h1>

  <p>Perşembe sabahı tam evden çıkmak üzereyken, 'Tadım sana hâlâ buruk mu geliyor?" diye sordu Adeline.</p>

  <p>Norman sitemli bakışlarla baktı eşine.</p>

  <p>"Eee, geliyor mu, gelmiyor mu?"</p>

  <p>Kollarını kadının beline doladı ve boynunu hafifçe dişledi.</p>

  <p>"Şimdi söyle," dedi Adeline.</p>

  <p>Norman süt dökmüş kedi gibiydi.</p>

  <p>"Unutturmama izin vermeyecek misin?" diye sordu.</p>

  <p>"iyi ama, bunu <span class="t14">söyleyen</span> şendin, hayatım. Üstelik birinci yıldönümümüzde!" Yanağını kadının yanağına bastırdı. "Pekala, dedim," diye mırıldandı. "Arada bir pot kıramaz mıyım?"</p>

  <p>"Bana hâlâ yanıt vermedin."</p>

  <p>'Tadın buruk mu? Tabii ki değil!"</p>

  <p>Kadını kendine doğru çekti ve saçlarının kokusunu soludu. "Affedildim mi?" Kadın adamın burnunun ucuna bir öpücük kondurdu, gülümsedi ve adam ona böyle harikulade bir eş bahşeden talihine ancak şaşabildi. Evliliklerinin ikinci yılına başlarken hâlâ balayında gibiydiler.</p>

  <p>Norman eşinin çenesini kaldırdı ve onu öptü.</p>

  <p>"Bu kadarı da fazla!&rdquo; diye bağırdı.</p>

  <p>"Ne oldu? Yine ekşimiş miyim?"</p>

  <p>"Hayır." Kafası karışmış görünüyordu. "Artık senden hiç tad alamıyorum."</p>

  <p class="p24"><span class="t27">* * *</span></p>

  <p>"Artık ondan hiç tad alamıyorsun demek," dedi Dr. Phillips.</p>

  <p>Norman gülümsedi. "Kulağa çok saçma geldiğinin farkındayım," dedi.</p>

  <p>"Eh, en azından alışılmamış olduğunu teslim etmeliyim," dedi Phillips. Norman, gülümsemesi zorlama bir hal alırken, "Sandığınızdan da fazla," diye ekledi.</p>

  <p>"Nasıl yani?"</p>

  <p>"Diğer herhangi bir şeyin tadını almakta hiç güçlük çekmiyorum"</p>

  <p>Dr. Phillips konuşmadan önce onu bir süre süzdü. "Kokusunu alabiliyor musun?" diye sordu sonunda.</p>

  <p>"Evet."</p>

  <p>"Emin misin?"</p>

  <p><span class="t14">"Evet.</span> Bunun ne ilgisi..." Norman durdu. "Tad ve koku duyularının birlikte işlediklerini söylemek istiyorsunuz."</p>

  <p>Phillips başını salladı. "Eğer onun kokusunu alabiliyorsan, tadını da alabilmen gerekir."</p>

  <p>"Sanırım," dedi Norman, "ama alamıyorum."</p>

  <p>Dr. Phillips yüzünü buruşturdu. "Oldukça zor bir vaka."</p>

  <p>"Hiçbir fikriniz yok mu?&rdquo; diye sordu Norman.</p>

  <p>"Şu anda yok," dedi Phillips, "ama bir çeşit alerji olmasından kuşkulanıyorum." Norman huzursuzlanmıştı.</p>

  <p>"Umarım kısa sürede öğrenirim," dedi.</p>

  <p class="p25"><span class="t33">* * *</span></p>

  <p>Mutfağa girdiğinde Adeline karıştırmakta olduğu tencereden başını kaldırıp ona baktı. "Dr. Phillips ne söyledi?"</p>

  <p>"Sana alerjim olduğunu."</p>

  <p>"Kesinlikle böyle söylememiştir," diye çıkıştı Adeline.</p>

  <p>"Tabii ki söyledi." ,</p>

  <p>"Şimdi ciddi ol."</p>

  <p>"Bazı alerji testleri yaptırmam gerektiğini söyledi bana."</p>

  <p>'Telaşlanmamızı gerektiren bir şey olduğunu düşünmüyor, değil mi?" "Hayır."</p>

  <p>"Ah, iyi." Kadın rahatlamış görünüyordu.</p>

  <p>"Neresi iyi," diye homurdandı Norman. "Yaşantımdaki üç beş zevkimden biriydi senin lezzetin."</p>

  <p>"Kes şunu." Adamın ellerini vücudundan uzaklaştırdı ve yemeği karıştırmaya devam etti. Norman ellerini eşine yine doladı ve burnuyla ensesine sürtünmeye başladı. "Keşke seni tadabilsem," dedi "Lezzetine bayılıyorum."</p>

  <p>Kadın uzandı ve eşinin yanağını okşadı. "Seni seviyorum," dedi.</p>

  <p>Norman ansızın irkildi ve ürkmüşçesine bir ses çıkardı.</p>

  <p>"Ne oluyor?" diye sordu Adeline.</p>

  <p>Norman kokladı. "Bu da ne?" Mutfağa göz gezdirdi. "Çöpü atmış miydin?" Sessizce yanıt verdi karısı. "Evet, Norman."</p>

  <p>"İyi, ama, burada kesinlikle berbat kokan bir şey var! Belki de..." Eşinin yüzündeki ifadeyi görünce sustu. Adeline dudaklarını sımsıkı büzmüştü ve Normanın kafasına birden dank etti. "Balım, öyle demek istediğimi düşünmüyor- sundur..."</p>

  <p>"Ne demek istedin peki?&rdquo; Kadının sesi zayıf ve titrekti.</p>

  <p>"Adeline, haydi ama..."</p>

  <p>"Önce, tadım ekşimişti. Şimdi ise..."</p>

  <p><span class="t14">Upuzun bir öpücükle susturdu onu.</span></p>

  <p>"Seni seviyorum," dedi, "anladın mı? Seni <span class="t14">seviyorum.</span> Seni incitebileceğimi sanıyor musun?"</p>

  <p>Kadın kollarında ürperdi. "Ama incitiyorsun."</p>

  <p>Onu bağrına bastırdı ve saçlarını okşadı. Hafifçe öptü dudaklarını, yanaklarını, gözlerini. Onu ne kadar çok sevdiğini söyledi tekrar tekrar.</p>

  <p>Kokuya aldırmamaya çalışıyordu.</p>

  <p class="p26"><span class="t33">* * *</span></p>

  <p>Bir anda gözleri açılmış ve kulak kesilmişti. Karanlığın içine görmeksizin baktı. Niçin uyanmıştı? Başını çevirdi ve yatağın öte yanına uzandı. Ona dokunduğunda Adeline uykusunda hafifçe kımıldandı.</p>

  <p>Norman yattığı yerde yan döndü ve kıvranarak yaklaştı eşine doğru. Vücudunun davetkar sıcaklığına sarıldı, elini kalçasının üzerinde tembelce kaydırdı. Yanağını eşinin sırtına dayadı ve bir kez daha uyuklamaya başladı.</p>

  <p>Ansızın, gözleri faltaşı gibi açılmıştı. Burun deliklerini eşinin tenine nefesi kesilircesine yaklaştırdı ve kokladı. Dehşetin buz gibi kancası saplandı beynine,- <span class="t14">ulu tanr</span><span class="t14">ı</span><span class="t14">m, neler oluyor?</span> Yine kokladı, daha sertçe. Adeline belli belirsiz mırıldandı ve Norman durdu. Paniğe kapılmamaya çalışarak kıpırdamadan yattı eşinin yanında.</p>

  <p>Eğer tad ve koku alma duyuları zayıflıyorlarsa bunu anlayabilir, kabul edebilirdi. Ama öyle değildiler. Orada yatarken bile, o gece içtiği kahvenin acısını damağında hissedebiliyordu hâlâ. Yatağın yanındaki masada duran kül tablasından gelen hafif izmarit kokusu burun deliklerindeydi. Üzerlerine çektikleri battaniyenin yününü bile ufacık bir çabayla koklayabiliyordu.</p>

  <p>Öyleyse <span class="t14">neden?</span> Adeline yaşamındaki en önemli şeydi onun için. Duyularından parça parça silinip gidiyor olması bir işkenceydi.</p>

  <p class="p24"><span class="t27">* * *</span></p>

  <p>Flört etmeye başladıkları günlerden beri en sevdikleri lokanta olmuştu orası. Yemeklerinden, dingin ortamından, dans için çalan küçük orkestradan hoşlanıyorlardı. Zihnini kolaçan ettiğinde, Norman sorunu tartışmaları için en uygun yerin burası olacağına karar vermişti. Daha şimdiden pişmandı buna. Hissettiği ve belli ettiği gerginliğini hiçbir ortam hafifletemezdi.</p>

  <p><span class="t14">&ldquo;Ba</span><span class="t14">ş</span><span class="t14">ka</span> ne olabilir ki?" diye sordu mutsuzca. "Fiziksel bir şey değil." Hiç dokunmadığı akşam yemeğini kenara itti. "Her şey zihnimde olsa gerek?"</p>

  <p>"Ama niçin, Norman?"</p>

  <p>"Bir <span class="t14">bilebilseydim,"</span> diye yanıt verdi.</p>

  <p>Adeline elini elinin üzerine koydu. "Lütfen endişelenme," dedi.</p>

  <p>"Elimde değil. Bu bir kabus. Seni kısmen <span class="t14">yitirdim,</span> Adeline."</p>

  <p>"Sevgilim, yapma," diye yalvardı kadın, "seni mutsuz görmeye dayanamıyorum."</p>

  <p>"Ama <span class="t14">mutsuzum,"</span> diye yanıt verdi. Bir parmağını masa örtüsüne sildi. "Şu anda bir ruh doktoruna danışmaya karar verdim." Bakışlarını kaldırdı. "Sorun zihnimde olmalı," diye yineledi. "Lanet olsun!.. Bu beni çok kızdırıyor. Kökünden halletmek istiyorum."</p>

  <p>Kadının gözlerindeki korkuyu görünce zorla gülümsemeye çabaladı.</p>

  <p>"Ah, canı cehenneme..." dedi. "Bir ruh doktoruna giderim,- o beni tamir eder. Haydi, dans edelim."</p>

  <p>Adeline eşinin gülümsemesine gülümseyerek yanıt vermeye çalıştı.</p>

  <p>Birlikte dans pistine çıkarlarken Norman "Hanımefendi," dedi, "kelimenin tam anlamıyla nefes kesicisiniz."</p>

  <p>"Ah, <span class="t14">seni öyle seviyorum ki,"</span> diye fısıldadı Adeline.</p>

  <p>Dansın ortasındaydılar ki kadının temasının verdiği his değişmeye başladı. Norman ona sıkıca sarıldı ve yüzündeki tiksinti ifadesini görmemesi için yanağını yanağına iyice bastırdı.</p>

  <p>* * *</p>

  <p>"Şimdi o da mı gitti diyorsunuz?" diye bitirdi sözünü Dr. Bemstrom.</p>

  <p>Norman kalın bir duman bulutu üfledi ve sigarasını kül tablasında ezdi. "Doğru," dedi öfkeyle.</p>

  <p>"Ne zaman?"</p>

  <p>"Bu sabah," diye yanıtladı Norman. Yanaklarının derisi iyice gerilmişti. "Tad yok. Koku yok." Bir an havale geçirircesine titredi. "Şimdi de dokunma duyum yok."</p>

  <p>Sesi çatallaşır gibi oldu. "Sorunum nedir?" diye yalvardı. <span class="t14">"Ne biçim</span> bir derttir bu?"</p>

  <p>"Anlaşılamayacak bir tür değil," dedi Bernstorm.</p>

  <p>Norman ona kaygı ve hevesle baktı. "Nedir öyleyse?" diye sordu. "Dediklerimi unutmayın,- her ne ise sadece eşimle ilgili. Onun dışında..."</p>

  <p>"Anlıyorum," dedi Bernstorm.</p>

  <p><span class="t14">&ldquo;Nedir o halde?"</span></p>

  <p>"İsterik körlük diye bir şey duymuş muydunuz?"</p>

  <p>"Evet."</p>

  <p>"isterik sağırlık?"</p>

  <p>"Evet, ama..."</p>

  <p>"Şu halde, diğer duyularda da benzer tarzda isterik tutulmalar olmaması için bir neden var mı?&rdquo;</p>

  <p>"Öyle olsun. Ama neden?"</p>

  <p>Dr. Bernstrom gülümsedi.</p>

  <p>"Sanırım," dedi, "bana geliş nedeniniz de bu olmalı."</p>

  <p class="p27"><span class="t33">* * *</span></p>

  <p>Bu fikir aklına er ya da geç gelecekti. Bunun önünü kesebilecek miktarda sevginin var olması olanaksızdı. Oturma odasında tek başına oturmuş, bir gazete sayfasındaki harfler karmaşasına boş gözlerle bakarken düşünmüştü bunu.</p>

  <p>Gerçekler ortadaydı. Geçen çarşamba gecesi karısını öpmüş ve kaşlarını çatarak "Ekşi bir tadın var, hayatım," demişti. Karısı irkilmiş ve geri çekilmişti. O zaman eşinin tepkisini kolayca sanılacağı biçimde değerlendirmişti: Adeline kendini aşağılanmış hissetmiş olsa gerekti. Şimdi, eşinin daha sonra sergilediği davranış biçimini zihninde canlandırmaya çalışıyordu.</p>

  <p>Çünkü, perşembe sabahı, ondan en ufak bir tad bile alamamıştı.</p>

  <p>Adeline'ın temizlik yapmakta olduğu mutfağa doğru suçlu suçlu baktı. Eşinin arada bir duyulan ayak sesleri dışında ev sessizlik içindeydi.</p>

  <p>Gerçekleri görmelisin, diye ısrar ediyordu zihni. Koltuğuna yaslandı ve olanları yeniden gözden geçirmeye başladı.</p>

  <p>Sonra, cumartesi günü geldiğinde, o yapış yapış çürük kokusu ortaya çıkmıştı. Kabul, eğer eşini bunun kaynağı olarak suçlamış olsaydı, Adeline gücenmekte haklı sayılırdı. Ama o böyle yapmamıştı,- bundan emindi. Mutfağa bakınmış, çöpü atıp atmadığını öğrenmek istemişti. Yine de, Adeline derhal ondan bahsetmekte olduğunu varsaymıştı.</p>

  <p>Sonra, gece uyandığında, eşinden hiçbir koku alamamıştı.</p>

  <p>Norman gözlerini yumdu. Eğer bu tür fikirleri haklı çıkarabiliyorsa aklından gerçekten de zoru var demekti. Adeline'ı seviyordu,- ona muhtaçtı. Olup bitenler için <span class="t14">onun</span> herhangi bir biçimde, sorumlu olduğunu nasıl düşünebilirdi?</p>

  <p>Sonra, lokantada dans ederlerken, diye düşünmeyi sürdürdü, eşi ona ansızın buz gibi soğuk gelmişti. Onu ansızın - bu sözcüğü kullanmaktan kaçınamamıştı - <span class="t14">peltemsi</span> hissetmişti kollarında.</p>

  <p>Sonra, bu sabah...</p>

  <p>Norman gazeteyi bir kenara attı. <span class="t14">Kes ¡unu!</span> Odanın öte yanına titreyerek baktı öfkeli, korku dolu gözlerle. Sorun bende, dedi kendi kendine, <span class="t14">bende!</span> Zihninin yaşamındaki en güzel şeyi mahvetmesine izin vermeyecekti.</p>

  <p>Taş kesilmişti sanki... dudakları aralanmış, gözleri büyümüş, ifadesiz. Sonra, yavaş yavaş &mdash; o denli yavaş ki boynundaki kemiklerin ince çıtırtısını işitebiliyordu &mdash; mutfağa doğru çevirdi başını. Adeline içeriden hareket etmekteydi.</p>

  <p>Ancak ayak sesleri değildi duyduğu şey.</p>

  <p>Ayağa kalkarken vücudunun bilincinde bile sayılmazdı artık. Halının üzerinde tamamen sessizleşen terlikleriyle, bir şey onu çekiyormuşçasına süzülür gibi çıktı oturma odasından dışarı. Eşinin çıkardığı sesleri dinlerken bir tiksinti maskesine dönüşmüş yüzüyle mutfak kapısının önünde durdu.</p>

  <p>Sonra sessizlik oldu. Gücünü toplamaya çalışarak itti kapıyı. Adeline buzdolabının açık kapısı önünde ayaktaydı. Kadın ona doğru döndü ve gülümsedi.</p>

  <p>"Tam da sana..." Sustu ve tereddütle baktı kocasına. "Norman?"</p>

  <p>Norman konuşamadı. Kapıda donakalmıştı eşine bakarak.</p>

  <p>"Norman, ne oldu?" diye sordu kadın.</p>

  <p>Şiddetle titriyordu.</p>

  <p>Adeline elindeki çukulatalı pudingi masaya bıraktı ve ona doğru koştu. Norman kendine hakim olamadı, yüzü bir tokat yemişçesine çarpılmış halde, ürkek bir çığlık atarak geri kaçtı.</p>

  <p><span class="t14">"Norman, sorun nedir?"</span></p>

  <p>"Bilmiyorum," diye inledi.</p>

  <p>Adeline bir kez daha yaklaşmak istedi, ama eşinin çıkardığı dehşet çığlığı karşısında durakladı. Birdenbire, öfkeli bir sezgiyle sertleşmişti yüzü.</p>

  <p>"Söyle bakalım," dedi. "Bilmek istiyorum. Ne oluyor?"</p>

  <p>Norman sadece başını iki yana sallayabildi.</p>

  <p>"Bilmek istiyorum, Norman!"</p>

  <p>"Hayır." Hafifçe, dehşet içinde.</p>

  <p>Adeline titreyen dudaklarını büzmüştü. "Buna daha fazla tahammül edemeyeceğim," dedi "Çok ciddiyim Norman!"</p>

  <p>Eşi yanından geçerken Norman irkilircesine yana çekildi. Döndü, duyduğu sesler karşısında yüzüne bir dehşet ifadesi yayılırken, kadının merdivenlerden yukarı çıkışını izledi. Sanki felç olmuş elleriyle kulaklarını tıkadı, denetlenemez biçimde sarsıla sarsıla titreyerek durdu. <span class="t14">Sorun bende!</span> dedi kendi kendine tekrar ve tekrar,- sözcükler anlamlarını yitirinceye dek... <span class="t14">bende, bende, bende!</span></p>

  <p>Üst katta, yatak odasının kapısı çarpılarak kapandı. Norman ellerini indirdi ve merdivenlere doğru yürüdü dengesizce. Adeline onu sevdiğini, her şeyin sadece onun zihninde olduğunu bilmeliydi. Onu anlamak zorundaydı.</p>

  <p>Yatak odasının kapısını açarak karanlığın içinde ilerledi ve somyanın kenarına oturdu. Karısının döndüğünü duydu ve ona baktığını anladı.</p>

  <p>"Çok üzgünüm," dedi. "Ben... hastayım!"</p>

  <p>"Hayır," dedi karısı ölü bir sesle.</p>

  <p>Norman eşine doğru baktı. "Ne?"</p>

  <p>"Diğer insanlarla sorun olmuyor," dedi Adeline, "dostlarımızla, satıcılarla... Beni yeterince uzun süre görmüyorlar. Ama seninle durum çok farklı. Sürekli birlikteyiz. Bunu senden saat saat, gün gün saklamak, bütün bir yıl boyunca... bu bana çok fazla geliyor. Senin zihnini denetleyebilme gücünü yitirdim. Tüm yapabildiğim... duyulanın teker teker köreltmek."</p>

  <p>"Şimdi sen..."</p>

  <p>"...bütün bunların gerçek olduklarını mı söylüyorum? Evet. Hepsi gerçek. Tad, koku, temas... ve bu gece işittiklerin."</p>

  <p>Norman, eşinin karanlık siluetine bakarak hareketsiz oturdu.</p>

  <p>Tüm duyularını işin başında köreltmem gerekirdi," dedi kadın. "O zaman her şey daha kolay olurdu. Şimdi artık çok geç."</p>

  <p>"Neden bahsediyorsun?" Güçlükle konuşabiliyordu.</p>

  <p>"Haksızlık bu!" diye bağırdı Adeline. "Sana iyi bir eş olmuştum! Niçin geri dönmeliyim ki? Geri <span class="t14">dönmeyece</span><span class="t14">ğ</span><span class="t14">im!</span> Bir başkasını bulacağım! Gelecek sefer aynı hatayı tekrarlamayacağım!"</p>

  <p>Norman kadından uzağa çekildi, titreyen bacakları üzerinde durmaya çalışırken parmakları elektrik düğmesini aradı.</p>

  <p><span class="t14">"Dokunma ona'"</span> diye emretti karanlığın içindeki ses.</p>

  <p>Işık gözlerini yakarcasına parladı. Yatağın üzerinde bir çırpıntı duydu ve hızla döndü. Haykıramadı bile. Her yanından çürümüşlük sızan şekilsiz ve kokuşmuş kütlenin doğrulmaya çabaladığını gördüğünde sesi boğazında pıhtılaşmıştı sanki.</p>

  <p>"Pekala!" Sözcükler beyninin içinde bir ses yanılsaması gibi patladılar. "Pekala, şimdi beni <span class="t14">biliyorsun</span> işte!"</p>

  <p>Tüm duyuları ansızın bir sel gibi gelmişti geriye. Odanın havası Adeli- ne'dan yayılan kokuyla tıkanmıştı. Norman irkildi, dengesini yitirdi, düştü. Çürüyen ölü kütlenin yataktan kalkıp ona doğru gelmeye başladığını fark etti. Sonra bilinci aç bir karanlık tarafından yutulur ve gecenin koridorlarında çılgınca kaçtığını sanarken, yalvaran bir ses dur durak bilmeksizin geliyordu peşi sıra: "Lütfen! Geri dönmek istemiyorum! <span class="t14">Hiçbirimiz</span> <span class="t14">ğ</span><span class="t14">eri dönmek istemiyoruz!</span> Sev beni, seninle kalmama izin ver! Sev beni, bırak seninle kalayım! Sev beni, sev beni, sev beni..."</p>

  <p><span class="t14">Çeviren: Sönmez Güven</span></p>

  <p class="p10">&nbsp;</p>
</body>
</html>
