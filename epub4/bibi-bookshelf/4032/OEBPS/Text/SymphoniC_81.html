<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>O KÜÇÜCÜK BİR KIZ VE ANNESİNDEN AYRILAMAZ</title>
</head>

<body>
  <h1><a id="a154"></a>O KÜÇÜCÜK BİR KIZ VE ANNESİNDEN AYRILAMAZ</h1>

  <p>Bu sabah, <span class="t14">Clair de Lune</span> un, benim olmayan bir ülkede, bu asırlık otelin kapalı pencerelerinden içeri sızarak üst kattaki yüksek tavanlı suit dairesine tırmanan o olabildiğince hoş, ama hüzünlü melodisiyle uyandım. Yatağımda uzandım ve hâlâ düş görmekte olduğumu sandım: o denli hafif ve kederliydi. Sonra Camilla'nın yerde, sarındığı battaniyelerin içinde kımıldadığını işittim ve düşümün bittiğini anladım. Tam ortasında derin bir vadisi olan eski ve kabarık döşek ona fazlaca yumuşak gelmişti. Karyolanın dibinde yere kıvrılmayı tercih etmişti.</p>

  <p>Orada öylece yattım ve düşümden bir parça, hatta ufacık bir zerre daha kapmaya çalışarak dinledim müziği. Düşün, ardımda bıraktığım yılların darmadağın yıkıntıları arasında yitirdiğim bir şeyin anısı olduğundan emindim. Camilla ile ne belirli bir ülkenin, ne de dünyanın vatandaşları olarak oradan oraya sürüklendiğimiz yıllardı: çantalarındaki en önemli şey korku olan göçmenlerdik. Her saatinde ayak izlerimizi taşıyan yıllar. Soluk altın sarısı bir çöl gibi ardım sıra uzayıp giden kör yıllar,- üzerine yaşamımın sırt çantasından dökülenlerin dizildiği bir çöl,- yürümeyi sürdürebilmek için atmak zorunda kaldığım döküntüler. Çünkü kaçışa bir son verebilmenin oluru yoktu.</p>

  <p>O döküntüleri çantamdan çıkarmıştım ve yükümü hafifletmek için atmıştım. Çünkü kaçışımız gittikçe çetinleşiyordu... yılların içinden yürüyebilmek... sevdiğim kadına bakabilmek.</p>

  <p>Artık büyüdüğüm oyuncaklarımı ve sıradan tanışıklıklarımı atarak, susuz bir avare, ya da yoldaşlarından ayrı düşmüş bir asker gibi, her dakikayı birlikte yürüdük onunla: kısa bir süre birlikte yolculuk ettiğimiz insanların isimleri ve yüzleri, artık imal edilmeyen şekerlemelerin tatları ve söylenmeyen şarkılar, bir tren beklerken sırf vakit geçirmek için elime aldığım kitaplar... hepsi de dönüp duran kumlara atılmış ve zaman tarafından örtülmüştü ve bana kalan, beni ayakta tutan tek şey onunla paylaştığım aşk, onunla paylaştığım korkuydu.</p>

  <p>Bedenimin gözsüz tarafında boş kaplar ve tek tük giysi parçaları altın renkli kumların içinde yavaş yavaş gözden kayboluyor ve bizim, Camilla'yla be-, nim geçişimizin izini, göz alabildiğince çiziyordu.</p>

  <p>Benim için bir zamanlar aziz olan anılardan biri, doğmakta olan günün serinliğinde, Debussy'nin nağmeleriyle uyum içinde süzüldü kulaklarıma. Camilla şiltesinin içinde kımıldarken eski döşeğimin çukurunda yattım ve çölden neyi geri almak istediğimi anımsamaya çalıştım. Ama bedenimin düne dönük yanında gözlerim olmadığından ve o kadar yılın altın kumlarının ötesinden... çağıramıyordum onu.</p>

  <p>On yıl önce Stonehenge'de duyduğum ama hiç kimsenin çalmakta olmadığı müzikti bu. On üç yıl önce Hanging Rock'daki pan flütlerin sesiydi ve sekiz yıl önce Stonebow Vadisinin öte yanındaki flütün notaları. Bu anıyı Fairchild Çölü'ne bakan tepelerdeki bir mağarada yaşamıştım ve bir kere de Sıkkım yağmur ormanlarında sisli bir sağanağın altında.</p>

  <p>Düşümü bir kez terk edince, o anının derinlerinde yatan özü ortaya çıkarabilmeyi bir daha başaramadım. Bana her geri dönüşünde &mdash; sokakta yanımızdan geçip giden bir kadının hoş parfümünde yalnızca bir an için yine yanımızda olduğunu sandığımız ama aslında yıllarca önce ölmüş sevgili bir halanın anısı gibi - yüreğim çaresizlik ve yitirmişlikle doluyor. Camilla bile yumuşatamıyor bu elemi.</p>

  <p>Bunun bir düş olmadığını bilerek, yaklaşmakta olan günden, döşeğimin güvenli vadisini terk etmekten, yaşamımın kalan kısmını bir kez daha omuzlamaktan korkarak zayıf ve çaresiz yattım orada... sonsuz kaçışta bir gün daha.</p>

  <p><span class="t14">Clairde Lune</span> üç adet bal gibi tatlı ve sıcak notayla kesildi &mdash; B,F Diyez, D Diyez &mdash; ve uzaktan uzağa, batık bir kıtadaki yitik bir kentin kristal sarayından gelirmişçesine, bir kadının, Glasgow Merkez İstasyonunun yitik Atlantis'in başkentini örten büyük cam baloncuğa benzeyen ve istasyonun hemen yanına inşa edilmiş olan Merkez Otelindeki yatağımın hemen iki kat altına dek kirli, cam kubbeli muazzamlığında çın çın öterek Edinburgh treninin kalkmak üzere olduğunu haber veren sesini duydum. Eğer böyle bir kent gerçekten var olmuş olsaydı, eminim tıpkı buna benzerdi. Eğer gerçekten var olsaydı, Debussy'nin nağmelerinden daha güçlü bir büyüsellik taşıyamazdı.</p>

  <p><span class="t14">Clair de Lune</span> kesildiği yerden yine başladı, içimi çektim, üzerimdeki şilteyi bir tarafa attım, ayaklarımı soğuk döşemeye bastım ve geçmişimin kalıntılarıyla kirlenmiş çölde, yaşamımda elimde kalan zaman boyunca sürecek bir kaçış olan yürüyüşüme bir kez daha koyuldum.</p>

  <p>O gün nelerin olabileceğini düşünmemeye çalıştım ve giysi dolabına giderek içinde büyük balıkların yağını yüzmekte kullanılan bıçakların olduğu kahverengi omuz çantamı indirdim. Sonra ince ve keskin bir bıçak seçip gece boyunca bağlayan kabukları sevdiğim kadının teninden sadakatle kazımaya başladım.</p>

  <p>* * *</p>

  <p>Atlantis'te bir yerde, <span class="t14">Clair de Lune</span> hafifleyerek kesildi.</p>

  <p>Tarihin Sawney'yi ve diğerlerini hiçbir zaman unutmayacağını sanırsınız. Ama Edinburg'daki büyük kitaplıkta bile yüzeysel ve belirsiz değinmelerden ötesini bulamazsınız. Ne Christie'nin <span class="t14">İ</span><span class="t14">skoçya Tarihinde,</span> ne de Sharp ya da Frankfort'da. Donaldson ve Morpeth'in <span class="t14">İ</span><span class="t14">skoç Tarihi Sözlü</span><span class="t14">ğ</span><span class="t14">ünde</span> sadece otuz sekiz kelimecik. Çocukluğumu geçirdiğim ve sonra kısmetimi aramak üzere terk ettiğim Oklohama'nın Enid kasabasının kütüphanesinde zaten bir şey olamazdı. Önceden uyarılmamın mümkünü yoktu.</p>

  <p>Böyle şeylerin unutulamayacak kadar korkunç olduğunu sanırsınız. Ama biliyorum ki bugün dünyanın her yanında Dachau, Buchenwald ya da Belsen sözcüklerinin onlara hiçbir anlam ifade etmediği üniversite öğrencileri vardır.</p>

  <p>Böyle bir dünyada beni ayakta tutacak bir aşkı bulmuş olduğum için müteşekkirim.</p>

  <p>* * *</p>

  <p>Kiralık arabamızı Glasgow'dan güneye doğru 77nci karayolu boyunca sürdük. Saat henüz sabahın sekizi oluyordu. Ballantrae yetmiş milden daha yakında olsa da yola erkenden çıkmak istemiştik... tam olarak 111,021 kilometre. Güneybatı sahili boyunca. Galloway.</p>

  <p>Orada yerleşmeyi tartışmıştık aramızda,- Portpatrick, Gien App ya da Cairnryan'da,- belki de Castle Kennedy yakınlarında küçük bir çiftlik eviyle bir parça arazi,- ya da Bennane Burnunun daha yakınında, sözgelimi Lock Ryanın gölgeli güney kıyısında. Ama belediye meclisleri Amerikalılara arazi satılmasını onaylamıyorlardı ve Camilla'nın İskoç doğumlu olduğunu belirten bir belgesi de yoktu doğal olarak. Böylece sırf bir ziyaret amacıyla gelmiştik sonunda. Camilla'nın kaçışımız sırasında kısacık bir baba evi ziyareti yapabilmek için yıllar boyu yalvarmasından sonra Milmarnock'dan geçmiş ve tam da yağmurlar sahili ıslatmaya başladığı sırada Prestwick'teki Clyde Körfezine ulaşmıştık. Bütün bu yılların ardından tatsız bir an olmuştu. Camilla'yı ata topraklarına geri getirmekten duyduğum huzursuzluğum artmıştı. Ama öylesine yürek burkar bir biçimde yalvarmıştı ki bana.</p>

  <p>Ayr'a olan kısa yolu katettik ve sahil şeridini güneyin derinlerine doğru izleyen 719uncu karayolu boyunca inmeye başladık. Oradan Ballantrae'ya olan otuz beş mil, Kuzey Kanalının suları gri madenden bir levha halinde gökyüzüyle birleşiyor olsa da, çok az şiddetlenen yağmur altında belki bir saat alırdı. Çevremiz yerden göğe kadar madeni bir levhaydı ve biz bataklığın kenarında daracık bir ıslaklık olan yol boyunca bata çıka gidiyorduk.</p>

  <p>Camilla konuşmuyordu, Dunure'yi geçtiğimizden beri tek söz dahi etmemişti; dönüp gözünü otomobilin ön camından uzaklara dikmeden önce yüzünü yan pencereye yapıştırmış ve camı nefesiyle dört kez buğulandıracak bir süre boyunca kurşuni manzaranın kasvetine dalmıştı. Nefesinin hışırdamaya ve buharlaşmaya başlaması çok üşümekte olduğunu uyarıyordu bana. Arabayı sağa çektim ve arka koltuktan bir battaniye alarak onu daha güvenli bir biçimde sarmaladım. Gülümsedi ve miyavlar gibi yumuşacık bir ses çıkardı.</p>

  <p>Ensesini kaşıdım ve "Yakında," dedim ve yine yola dönüp sürmeye devam ettim.</p>

  <p>Ballantrae'ya öğleden önce ulaştık ve ben bir parça atıştırmak için gittiğimde Camilla arabanın içinde bekledi. Ona yiyecek bir şeyler getireceğimi söyledim ve bana doğru uzanarak öptü ve gülümsedi ve başını o çok sevdiğim tarzda yan yan sürttü omzuma. "Sakatata ne dersin?" diye kızdırdım onu. Sakatattan nefret ederdi. Bana kötü kötü baktı ve suratıma yumruğu yemeden "Şaka yaptım! Şaka yaptım!" dedim aceleyle. "Yumurtaya ne dersin?" Bu gülümsemesini geri getirmişti.</p>

  <p>Bir kap aramak için arabanın arka bagajına dalmak istemiyordum, her şey çok sıkı yerleştirilmişti. Böylece Wimpys'i bulduktan ve üç adet hamburgeri mideye indirdikten sonra bir Woolworth's mağazasına rastlayıncaya dek yola devam ettim ve alüminyum bir kap için üç İngiliz lirasını saydım. Kasa kuyruğunda bir takılma vardı ve saçı kurdeleli yaşlı bir kadın şu ya da bu nedenden ötürü öylesine gürültü çıkarıyordu ki, kasiyer genç kız müdürünü çağırmak zorunda kalmıştı. Herkes, onlar bağrışmayı kesip müdür sorunu halletmek üzere yaşlı kadını üst kattaki bürosuna çıkarıncaya dek, tüm olup bitenler karşısında az ya da çok sıkılmış halde kuyrukta beklemişti. Bütün bu tantananın üzerine müdürün ona ne kadar iyi davrandığın görmekten etkilenmiştim. Kibar bir adam olduğu izlenimini veriyordu ve dul kalmış, bir köşeye atılmış, yapayalnız ve mutsuz birine benzeyen yaşlı kadın için üzüntü duydum. Üzüntüm sadece bir saniye sürdü, çünkü kuyruk yine ve hızla ilerlemeye başlamıştı ve tasın fiyatını ödeyerek eğri eğri yağan yağmura çıktım.</p>

  <p>Vauxhall Cavalier'mizi bıraktığım otoparka giden yolun üzerinde bir bakkal dükkanı vardı. Dükkanın en dibinde, komasını <span class="t14">ne kadar çok</span> çalarsa çalsın, Bayan Bassandyne'in alışveriş torbalarını kesinlikle <span class="t14">ta</span><span class="t14">ş</span><span class="t14">mayaca</span><span class="t14">ğı</span> üzerine karısıyla sürekli bir söz düellosuna girmiş olan kırmızı suratlı ve şişman bir adam tarafından kesekağıdına dikkatle yerleştirilen yarım düzine yumurtayı alabilmek için kısa bir kuyrukta daha beklemek zorunda kalmıştım. Adamın yaşlı ve ufak tefek karısı tipik bir televizyon annesini andırıyordu ve Bayan Bassandyne'in gerçekten de sefil bir inek olduğu konusunda kocasına katılıyordu. Adam, bir Bassandyne cümlesinin ortasında bana teşekkür etmeyi becerdi ve giderek artmakta olan yağmura çıktım bir kez daha.</p>

  <p>Camilla arabada değildi.</p>

  <p>Yağmur pardesümün omuzlarından içeri işlemişti ve adımımı her atışımda ayaklarım lastik çizmelerimin içinde vıcık vıcık sesler çıkarıyordu. Kiralık arabanın kapısı açıktı ve yumurta dolu kesekağıdını ön koltuğa bıraktım. Camilla görünürlerde yoktu, kesik bir bacak gibi kalakalmıştım ortada. Önce sıkıldım, sonra rahatsızlık duydum, sonra hemen korkuya kapıldım ve sıra sıra park etmiş arabaların arasında bir yukarı bir aşağı koşturmaya başladım. Tek bulabildiğim her zamanki çerçöp, bir yağ lekesinin ortasında turası yukarı bakan bir bozuk para ve küçük bir köpeği anımsatan kemik parçalarıydı... üzerinde minik diş izleriyle bembeyaz sıyrılmış kemikler.</p>

  <p>Sonunda Vauxhall'a dönüp geldiğimde Camilla orada, sırılsıklam battaniyesine sarılmış halde, bekliyordu. Aceleyle soktum onu arabaya, sonra arabanın çevresini dolaşıp şoför koltuğuna, ıslak sıçanlara dönmüş bir halde, attım kendimi. Camilla bana fesat bir bakışla baktı ve geç kaldığım için özür diledim. "Hem Woolsworth'de, hem de bakkalda kuyruk vardı," dedim. "Aç mısın?"</p>

  <p>Bana aç olduğunu söyledi, ama sesinin altında onu bu kadar beklettiğimi ima eden bir ton vardı. Pardesümün büyük cebinden alüminyum tası çıkardım ve yumurtaları içine kırdım. Tası açık torpido kapağına koydum ve o hemen yemeğe daldı. Fırtınanın içine niçin çıktığını sormamaya kararlı bir şekilde sessizce izledim onu.</p>

  <p>Otoparktan dışarı çıktığımızda çakan şimşek bir Ford Escort'la bir Mazda arasında yatan köpek kemiklerinin ince hatlarını aydınlattı.</p>

  <p>Ballantrae'nın hemen güneyinde 77 numaralı karayolundan ayrıldık ve Bennane Burnunun falezlerini izleyen batak ve toprak bir yola saptık. Giderek artan korkuma hakim olamıyordum ve Camilla'nın teskin edici gülümsemesi sadece suyun içindeki kemik parçalarının fildişi ışıltılarını kara kara düşünmeme neden olmuştu.</p>

  <p>* * *</p>

  <p>Şöhret ve servet benden hep kaçmıştır. Benden nasıl da <span class="t14">usturuplu</span> kaçtıklarını düşündüğümde gülesim gelir. Hiçbir zaman bir ipucum olmadı. Nasıl para yapacağıma, ya da kendimi aşacağıma, ya da duruma el koyabileceğime dair en ufak bir belirti. Bunu becerebilen insanlar &mdash; eh, aslında <span class="t14">herkesi</span> - eşlerini bulurlar, işlerini bulurlar, ev alırlar, çocuk yaparlar, dairelerini döşerler, eğitim görürler, elektrik tesisatının ya da badana yapmanın ya da büroyu ısıtmanın girdisini çıktısını öğrenirler ve kendileri için birer yaşam kurarlar.</p>

  <p>Bunların içlerinden birinin bile nasıl yapılacağına dair en ufak bir fikrim yok. İnsanlarla konuşamazdım, kadınlardan korkardım, beni tanıyabilecekleri ne bir lokantaya, ne bir kitapçıya, ne de başka bir yere ikinci kez gidebilirdim. Yol vardı benim için, her zaman yol, buradan oraya, oradan başka bir yere. Üstelik hiç biri de bıraktığım bir önceki yerden bir nebze bile iyi değildi. Bir kova buz gibi soğuktum ve uzun yürüyüşler yapmaya uygun güçlü bacaklarım vardı. Bir iş orada, bir iş burada ve hiçbir işte işverenimin ikimizin de çıkarımıza uygun olarak yerleşmemi, kalmamı, yükselmemi önerdiğini anımsamıyorum.</p>

  <p>Her yere gittim. Avrupa'nın her yanını, Yunan adalarını, Macaristan'ı ve hatta Balkanların artık Transilvanya ya da Barnsdorf ya da Moldavya diye adlandırılmayan köşelerini, Cezayir'i, Hindistan'ı, bütün Hint kıtasını, Pakistan'ı, İsrail'i, Zaire'yi, Kongo'yu gezdim. Avare şileplerle Çin Denizine açıldım,- Sumatra'ya, kuzeyde Kiska ve Attu'ya, güneyde Brezilya ve Arjantin'e uzandım. Patagonya'yı gördüm. Goşoları gördüm. Başka bir yerde penguenleri gördüm. Oralara dek gemilerle gidip döndüm ve bir yolculuk süresini aşan tek bir dostluk dahi kurmadım.</p>

  <p>Kimse benden nefret etmedi, kimse işime karışmadı, sadece bana pek aldırmadılar. Kuralları son satırına dek uyguladım ve kötü arkadaşlarla kötü ortamlardan sakındım. Dalgaların sahili dövdüğü yerde indim, bir süre kaldım ve yine yollara düştüm.</p>

  <p>Ama Amerika'ya bir daha dönmedim ve sanırım ailemden geriye şimdi kimse kalmamıştır. Oklohoma'nın Enid kasabasına geri dönmek gibi bir ukdem olmadı,- şunu demek istiyorum: zaten ilk <span class="t14">oradan</span> kaçmıştım, niçin geri döneyim ki?</p>

  <p>On beş yıl önce Camilla'yı buldum. Aşık olduk. Bu konuda bir şeyler söylemek istediğimi sanıyordum, nasıl bir araya geldiğimizi, o günden beri birlikte neler yaptığımızı. Ama şimdi bunlara girmek istemiyorum. Bu herkesin anlayabileceği türden bir şey değil. Sadece birbirimizi sevdiğimizi söylemenin yeterli olmayacağının farkındayım ve bir arada olmaya gereksindiğimizin, çünkü bunları herkes söyleyebilir. Ama eğer insanlar hakkında doğru bildiğim bir şey varsa, o da herkesin herkesi yargılayıp durduğudur. Hiç tanışmadıkları kişiler, ya da bir gazetede okudukları veya televizyonda gördükleri kişiler hakkında hemen şu ya da bu yargıya varırlar... bu iyi bir adam, şu hasta ve kafadan çatlak birisi, şu kadın yaramaz ya da o kadın olduğundan farklı görünmeye çalışıyor gibi. İnsafsızlıktır bu. İnsanların yaptıkları şeyleri niçini yaptıklarını bilemezsiniz ve iyi bir kişi olmaya ve hiç kimseyi incitmemek için yolunuzdan ayrılmamaya özen gösteriyorsanız, diğerlerinin basitçe sizi rahat bırakmaları gerekir.</p>

  <p>Söz gelimi, açık saçık bir öykü anlatmak niyetinde de değilim, ama bir keresinde, uzun bir zaman önce İsveç'in Uppsala kentindeydim. Tanıştığım ve oradaki üniversiteye giden bir öğrenci bana içi çıplak kadın ve erkek fotoğraflarıyla dolu birkaç dergi vermişti. Hatta dergilerden birinde hayvanlarla cinsel ilişkiye giren kadınların fotoğrafları vardı. Bunu ilk gördüğümde asabım bozulmuştu. Daha önce hiç böyle şey görmemiştim. Kadın oldukça güzeldi ve fotoğraflar İsveç'te olduğunu sandığım bir çiftlikte çekilmişlerdi,- çünkü birlikte olduğu boğanın kılları buzla kaplıydı. Bir domuzla da bir şeyler yapıyordu.</p>

  <p>Asabım o denli bozulmuştu ki dergileri bana veren öğrenciyi arayıp buldum ve o dergiyi geri vererek bir kadının nasıl olup da böyle şeyler yapabildiğini anlayamadığımı söyledim. O da bana bu genç kadının çok meşhur olduğunu ve hayvanları gerçekten çok sevdiğini ve onları mutlu etmekte yanlış bir taraf görmediğini belirtti. Bunun üzerine oturdum ve o güzel kadını bir boğayla ve bir domuzla seviştiği dergiyi inceledim ve bir süre sonra kadının gerçekten de gülümsemekte olduğunu ve hayvanların da hayatlarından memnun göründüklerini fark ettim,- bir süre daha geçtiğinde dergi bana hiç te itici gelmiyordu artık. Kadın sanki sadece bir tavşanı okşar, ya da bir kedi yavrusunu kucaklarmış gibiydi.</p>

  <p>Diğer insanların gördükleri çirkinliği görmüyordum. Dünyada zaten çok az şefkat olduğuna ve herkes neyin uygun, neyin müstehcen olduğuna dair hüküm vermeyi gerekli görse, hatta o kadının aşağılandığını düşünse bile, o kadının hüküm verip duranlardan yine de daha iyi olduğuna, çünkü en azından hayvanları sevdiğine ve kimseyi incitmediğine ve eğer sevgisini gösterme yolu buysa bunun onun bileceği bir iş olduğuna karar verdim.</p>

  <p>Ama bunu insanlara açıklamaya kalkışın da suratlarının sanki çok ekşi bir şey yemişler gibi nasıl buruştuğunu bir görün. Dolayısıyla, eğer ne dediğimi anladıysanız, Camilla'yla Galler'de nasıl tanıştığımızdan ve onun orada ne iş yaptığından ve nasıl bir araya geldiğimizden ve aşkı birlikte nasıl bulduğumuzdan bahsetmek istemiyorum.</p>

  <p>Sadece şu kadarını söyleyeceğim: orada olmak istemiyordu ve bulunduğu ortam mutlu bir ortam değildi ve onu oradan kurtardım ve kaçmaya başladık ve aşkımızın yanısıra o bana gereksinim duyan ilk ve tek kişi olmuştu.</p>

  <p>Bu da birçok şeyi açıklıyor. Böylece on beş yıl boyunca onu Gallovvay'e geri götürmeyi benden ısrarla istemesinden sonra boyun eğdim ve bu uzun, zorlu bir yolculuk oldu, ama onu evine geri getirdim.</p>

  <p>Niçin bana her şeyi söyler, benimle her şeyi paylaşır, ama ailesini son kez gördüğünden bu yana ne kadar zaman geçtiğini, evinden ne zamandan beri uzak kaldığını sorduğumda susar ve sessizleşirdi?</p>

  <p>Üstelik İskoçya&rsquo;nın bir ucunda, falezlerle, mağaralarla ve bataklıklara kaplı bir ücra ülkenin neresinde yaşıyor olabilirlerdi? Yeterli bir yaşam sürmelerini sağlayacak ne ekip biçebilirlerdi?</p>

  <p>* * *</p>

  <p>Arabayı falezlerin kenarında park ettik ve yağmur kesilinceye dek içerde beklememizi önerdim. Camilla örtülü davranmaya ve pek fazla hevesli görünmemeye çalışıyordu. Ama birkaç dakika geçtiğinde dışarı çıkmak istedi ve kapı koluna basmayı becererek yağmurun içine yuvarlandı. Dışarı fırladım ve yanına koşarak kalkmasına yardımcı oldum. Başını gökyüzüne kaldırdı ve yağmur bedenlerimizden süzülürken orada birlikte durduk. Sonra falezin kenarına gitti ve aşağıya inecek bir yol aramaya başladı. "Hayır!" diye bağırdım gök gürültülerinin ve karanlığın içinden. "Aşağıya yol yok!"</p>

  <p>Çömeldi ve bir yabani gül çalısının inatçı dallarına tutunarak uçurumun kenarından aşağı emeklemek istedi. Ona ulaşmaya çalışırken ayağım kaydı ve yolun çayırla birleştiği noktadaki sulu çamurun içine yüz üstü kapaklandım. Doğrulmaya çalıştığımda bir kez daha kaydım. Sonra, o, falezden aşağı emeklemeye çalışırken ona doğru süründüm. "Camilla! Hayır! Ne yapıyorsun? Dur, çılgınlık bu... <span class="t14">dur!"</span> Çılgınlıktı, dimdik denize inen ikiyüz metrelik bir uçurum vardı, yağmur sele dönüşüyor ve falezden aşağı dökülüyordu. Yapmaya çalıştığı şeye inanamıyordum. Nereye gidiyordu?</p>

  <p>Onu koltuk altlarından yakalamayı başardım ve ökçelerimi çamura iyice saplayarak ve vücudumla selin önüne bir set çekerek yan tarafıma yattım. Sonra o da beraberimde geri geri sürünmeye başladı. Çığlıklar atıyor ve beni tırmalıyordu.</p>

  <p>Çekmeye devam ettim, o umarsızca kurtulmaya çalışıyordu elimden, ayaklarımdan biri çamurda kayınca dengemi yitirdim, elimden kaçtı, emekleyerek uzaklaştı, uzanıp bir elimle giysilerinden yakaladım, sımsıkı tutarak bütün gücümle asıldım, sırt üstü döndü ve gökyüzü, deniz, falezler, toprak, her şey karanlıkla tamamen örtülürken onu acımasız yağmurun altında sürükledim. Sadece bir kez, uçurumun yakınlarında çakan bir şimşeğin bembeyaz kükürtlü aydınlığında gördüm Camilla'nın gözlerini. On beş yıldır sevmekte olduğum kadın değildi bu, kendini uçurumdan atmak çılgınlığına tutulmuş, çamur içinde bir yaratıktı. On beş senedir buraya kendini öldürmek için mi dönmek istemişti? Unutulup gitmek isteyen bir lemming miydi? Ben gelmeden önceki ya da birlikte olduğumuzdan bu yana olan yaşantısı bu kadar mı kötüydü? <span class="t14">Ona</span> karşı direndim ve sonunda... kazandım.</p>

  <p>Uçurumun kenarından öteye, yola doğru yuvarlandık, yuvarlandık, yuvarlandık ve sonunda arabanın kenarına çarparak durduk. Onu kendime doğru çektim ve sıkıca sarıldım ve o tükürdü, çırpındı ve kurtulmaya çalıştı.</p>

  <p>"Hayır, Camilla... hayır, lütfen, dur... tatlım, lütfen..."</p>

  <p>Bir süre sonra, o sırılsıklam karanlığın içinde, kollarımda gevşedi. Daha uzun bir süre sonra ise o yolu bir daha denemeyeceğini söyledi bana. Ama eve dönmesi gerektiğini mırıldanmaya devam ediyordu.</p>

  <p>İşte o zaman anladım ki oralarda ıssız bir çiftlik evi falan yoktu. Bir aile de olmayabilirdi, tıpkı Oklohomanın Enid kasabasında da bir ailenin olmadığı gibi. Ama oradakiler her kimse Camilla onları bulmak zorundaydı ve ben de ona yardım edecektim.</p>

  <p>Onu seviyordum. Söylenebilecek tek şey bu.</p>

  <p>Uçurumun kenarına gitmeyeceğine emin olduğumda onu bıraktım. Bir an soluklandı, sonra kalktı ve uçurumla denizden öte tarafa, yolun karşısına doğru yavaş yavaş yürüdü. Bataklıklara doğru. Tek bir kelime etmeden, karaçalıların, yağmurun altında iki büklüm olmuş ve gümüşi gri renkteki tutam tutam otların, şimşeklerin ışığı altında sıçrar gibi olan, sonra gece onları tekrar sarmaladığında karanlığın içinde yok olup giden yarık yarık, kapkara ve kötürüm kayaların arasındaki ızdıraplı yolculuğuna başladı. Yüksek kamışları andıran otların içine daldığında bir an gözden kayboluyor, sonra kayalık bir çıkıntının üzerinde silueti gökyüzüne karşı görülüyordu. Kısa bir mesafeden izledim onu, bir gözlemcinin denize dönmeye çalışan dev bir kaplumbağayı izlemesi gibi.</p>

  <p>Ne aradığını biliyora benziyordu. Ben de, eğer bir çiftlik evi olsa bile, çok eskiden, Camilla oradan ayrılmadan bile önce yanmış bir enkazını bulabileceğimizi umut etmeye başlamıştım.</p>

  <p>Ama sonunda, üstünü dikenli çalıların bürüdüğü muazzam bir taş yığınının önüne geldi. Bu taş höyüğün üzerine tırmandı ve ben de onu izledim ve onun bıçak gibi keskin dikenleri eşelemeye çalıştığını gördüm. Yanına vardığımda elleri çoktan kanamaya başlamıştı bile.</p>

  <p>Onu durdurmayı denedim ama yine çıldırmıştı. O çalıları sökmek <span class="t14">zorundayd</span><span class="t14">ı</span><span class="t14">.</span></p>

  <p>Onu incitmemeye özen göstererek kenara çektim ve pardesümün yenlerini ellerime dolayarak onun gösterdiği yerdeki çalıları büküp koparmaya çabaladım. Müthiş bir mücadelenin ardından dikenler kayalardaki yarıklardan teker teker kopmaya başladılar.</p>

  <p>İnatçı köklerle çevrelenmiş halde kopan ilk toprak parçasıyla birlikte bir de pis kafatası çıkagelmişti. Bu bir insan kafatasıydı. Bir an için onun bir hayvana ait olduğunu sanmıştım, ama yağmur kemiği yıkayıp temizlediğinde, bir hayvana ait olmadığını gördüm. Bir zamanlar insandı. Ne kadar zaman önce, bilemiyordum. Kazmayı bıraktığımda Camilla görevi devralmaya geldi,- ama onu dirseğimle ittim ve tekrar başladım eşelemeye.</p>

  <p>Höyüğün kara taşları arasındaki boşlukları kazımak saatler alıyor gibiydi. Zaman ve duyu kavramı olmayan saatler ve sonsuzluk. Sonunda, elim taşların arasındaki serin bir boşluğa denk geldi.</p>

  <p>"Burada bir delik var... daha doğrusu var gibi,- sanırım büyük bir mağaranın üzerindeyiz..."</p>

  <p>Camilla yine katılmıştı bana ve bu defa onu ne durdurabildim ne de yavaşlatabildim. Daha sonra yemek üzere gömdüğü et parçasını arayan bir hayvan gibi delicesine kazıyordu toprağı.</p>

  <p>Sırtımı höyükteki eğik kayaların büyüğüne, ayaklarımı da küçük olana dayadım ve bütün gücümle ittim. Güçlü bacaklarım olduğunu söylemiştim. Kaya gıcırdadı, titredi, uykusundaki şişman bir adam gibi huzursuzlandı, saplandığı yerdeki dengesini yitirdi, sonra höyüğün kenarından aşağı yuvarlanarak bir anda gözden kayboldu.</p>

  <p>Çakan bir şimşeğin aydınlığında mağaranın girişini gördüm. Girişin kara ağzı ayaklarımın altında açılıyordu. Kaya yuvarlanarak uzaklaştığında öne doğru sendeledim, bir an deliğin kenarım tutmaya çalıştım, sonra karanlığın içine yuvarlandım. Yeryüzü iki yanımdan yukarı hızla akarken çığlık çığlıya bağırdım ve mağaranın ağzından içeri dökülen sular ağzımı çamurla doldurdu, gözlerimi yaktı ve mağaranın dibine vurdum ve kökleri delik deşik ettiği kaba yüzeyden öteye doğru, küçük bir kızağa binmiş bir adam gibi kaydım, akıcı çamurdan bir halının üzerindeydim ve ayaklarım önde gidiyordu ve karanlık gittikçe daha ve daha derinleşiyordu. Tünel giderek dikleşti ve ben ivme kazanarak, haykırarak hızlandım ve yıldırımın geceyi yırttığı bir anlık soluk aydınlıkta gördüğüm tek şey iki yanımdan akıp giden tüneldi.</p>

  <p>Sonra daha az eğimli bir zeminde, tırnaklarımın içi toprakla dolup yeri ellerimin etlerini yırtacak kadar tutmaya çalışsam da durmayacak kadar hızlı, mermi gibi kayıyordum... ve tünelin diğer ucundan dışarı fırladım tükürülmüş bir parça balgam gibi ve boşluğun içinde düşmeye başladım, altımda zemin yoktu ve hâlâ ivmelenir haldeyken sonunda yere çarptım ve her şey kayboldu. Yere ne zaman yıkıldığımın farkında bile değildim.</p>

  <p>* * *</p>

  <p>Işık yeşildi. Soluk yeşil, yakından dikkatle bakıncaya kadar mavi sandığımız küflü ekmek yeşili. Işık mağaranın duvarlarından yayılıyordu. Muazzam bir mağaraydı bu ve duyduğum ilk şey kalabalık bir kitlenin yapmakta olduğu tezahürattı. Yine bayıldım. Yüzümde hissettiğim acı dayanılmazdı. Bir yerlerimi kırdığımı hissediyordum ve bir kez daha kendimden geçtim. Soluk yeşil ışık göz kürelerimin ardındaki boşluklara dek sızdı ve ben uzaklara gittim.</p>

  <p>Bir süre acının ve fırıl fırıl dönen şekillerin arasında yüzdükten sonra, mağaranın duvarına aynı konumda dayalı halde kendime geldim. Bu defa tezahürat eden kalabalığın falezleri dövmekte olan dalgaların sesi olduğunu anladım. Alkışın her kopuşunda mağaranın zemini ileride bir yerden içeri giren denizle doluyordu ve falezin en azından iki yüz metre kadar içerisinde olduğumu tahmin ettim. Mağara hastalıklı yeşil bir renkel parıldıyordu ve ben bu merkezi salondan dört bir yana dağılan düzenilerce tünelin ağızlarını görebiliyordum.</p>

  <p>Hareket etmeyi denedim ve yüzümdeki acı az daha beni yine karanlığa yuvarlıyordu. Pislik içindeki elimle yüzüme dokundum ve deriden dışarı bir kemik parçasının çıkmış olduğunu hissettim. Burnum kırılmıştı. Dişlerim üst dudağımı parçalamışlardı. Görmemi engelleyen ıslak bir şey sallanıyordu sağ gözümün önünde.</p>

  <p>Elimi altımdaki kayalık ve toprak zemine indirdim ve elim ıslak ve yumuşak bir nesnenin üzerinde kaydı. Altıma baktım. Mağaranın zemininde, hemen yanımda bir genç kadının başsız vücudu yatıyordu. Haykırarak attım kendimi cesetten öteye doğru.</p>

  <p>Sonra birilerinin kıkırdayarak güldüğünü duydum ve dayanılmaz bir acıyla ve kaslarımı zorlayarak sol yanıma döndüm. Camilla'nın babası &mdash; o olduğunu nereden anlamıştım? Bilmiyorum. Ama oydu. Islak ve küflü kayalara yapışmış halde mağara duvarından başaşağı sarkıyordu. Beni izliyordu.</p>

  <p>Pullu derisi Camilla'nın özenle baktığım cildi gibi temiz ve ışıl ışıl renkli değildi. Yongalaşmış eti çürük içindeydi. Dişleri Camilla'nınkilerden daha çoktu ve daha iri.</p>

  <p>Emiyormuş gibi bir ses çıkararak koptu kayalardan ve mağaranın zeminine düştü. Sonra, hiç güçlük çekmeden &mdash; ve ben de kesinlikle ufak tefek sayılmam - kollarından ikisini uzatarak beni pardesümün yakalarından tuttu ve Bennane Burnunun kayalıklarına dalgalar vurdukça coşan kalabalığın alkışlarıyla bir dolup bir boşalan deniz suyu ırmağının içinden mağaranın karşı ucundaki tünellerden birine doğru sürükledi.</p>

  <p>Beni tünelin ağzından içeri soktu ve büyük bir labirent halindeki mağaradan mağaraya geçtik... ve ben Camilla'nın, Galloway bataklıklarının altındaki dehlizlerde yaşayan ailesini gördüm.</p>

  <p>Salonlardan birinde kemiklerden başka bir şey yoktu, tertemiz kemirilmiş yüzleri ve soluk yeşil parlayan yumrularıyla, emilmiş ilikleri kara oyuklar halindeki yüzlerce ve binlerce kemikten. Salonu yerden tavana kadar tıkayacak yükseklikte yığılmış kemikler, bin yemekten arta kalanların içinden sürükledi, beni.</p>

  <p>Bir başka mağarada giysiler kümelenmişti. Paçavralar ve çamaşırlar, yüz farklı çağdan kopup gelmişe benzeyen şekilsiz kumaş yığınları, potinler ve ceketler. Küf tutmuş tüylü bereler, külot patolonlar ve korseler, konçlar ve iş önlükleri, terlikler ve çizmeler, anoraklar ve göğüs zırhları, rastgele atılmış ve herhangi bir tahmine izin vermeyen giysi yığınları, deli bir imparatoriçenin gardrobu gibi doldurmuşlardı koca mağarayı.</p>

  <p>Kurutma ve tütsüleme odalarını tarif dahi edemem, sadece basık tavanlardan sarkan çengellere asılı vücut parçaları dışında. Yüzleri alınmış adamlar. Göğüsleri koparılmış kadınlar. Elleri, ayakları ya da cinsel organları olmayan çocuklar. Bir tepecik halinde kurutulmuş bebekler.</p>

  <p>...ve daha, ve daha, ve daha...</p>

  <p>Onu durduramıyordum, çok güçlüydü, ben de çok yorgundum ve ızdırap içindeydim. Çarpa çarpa ilerlerken sadece başımı sağa sola çevirebiliyordum. Bu uçsuz bucaksız ölüler mahzenindeki dehşet üzerine dehşete tanık olmak için.</p>

  <p>Mağaralar labirentinin en dibinde, on beş yıldan sonra ve nihayet Camilla&rsquo;nın ailesiyle yüz yüze geldim. Hepsiyle. Sawney Beane'in çocuklarıyla.</p>

  <p>Benim sevdiğim kadın da orada, sevdikleriyle kucak kucağaydı. Benim güzel Camilla'ma, dudaksız ağzından sarkan bir parça insan eti ve kan kokan parmaksız elleriyle.</p>

  <p>Salonun ortasında büyük, taş bir kazan vardı. Ben orada yatmış seyrederken Camilla'nın erkek kardeşlerinden önce biri, sonra diğeri, yeğenleri, kuzenleri - hep aile içi çiftleşmelerin ürünleri , sırayla taş kazanın önünde diz çöktüler ve koyu, pıhtılaşmış sıvıdan şapırdatarak içtiler. O korkunç içkinin adını biliyordum.</p>

  <p>Camilla'nın babası beni orada bıraktı ve karısıyla kızının yanına gitti. Onların kim olduklarını derhal anlamıştım. Birbirlerine karşı gösterdikleri şefkat ve tüm diğerlerinin onlara bahşettikleri ilgi, asi gencin aileye tekrar dönmesinden ne denli memnun kaldıklarının bir göstergesiydi. Böylesine hoş bir ziyafet hazırlamışlardı aileye.</p>

  <p>Anneyle kızı arasındaki benzerliği gördüm.</p>

  <p>İlk kez sordum kendi kendime Camilla'nın kaç yaşında olabileceğini. Onun genç olduğunu varsaymıştım, ancak yüzyılın, iki yüzyılın ergenlik sayıldığı bir soyda bu ne anlama gelirdi?</p>

  <p>Kımıldayamayacak kadar dehşet içindeydim ve boğazıma kadar yükselen öğürtü beni güçsüz ve kof bırakmıştı.</p>

  <p>Sonra Camilla bana geldi ve yanıma oturdu ve başımı kaldırdı ve kanlı eliyle yüzümü okşadı. Sonra öptü beni. Dudaksız ağzından kasap dükkanlarının kokusunu aldım. Ağlamak üzereydim: beni hâlâ seviyordu.</p>

  <p class="p27"><span class="t33">* * *</span></p>

  <p>Konuştukları her neyse bir insan dili ancak sayılabilirdi... Kral Birinci James onları bu mağaralara kadar sürdüğü ve Sawney ile karısını, sekiz oğlunu ve altı kızını ve on sekiz torununu ve dört torununun torununu &mdash; toplam kırk sekiz kişiydi &mdash; yakaladığı ve onları Leith'a kadar götürdüğü ve istisnasız hepsini ölüme mahkum ettiğini ve kadınlar seyrederken erkeklerin önce cinsel organlarını, sonra el ve ayaklarını kestirdiği ve onları oldukları yerde kan kaybından ölmeye terk ettiği, sonra kadınları büyük şenlik ateşlerinin içine canlı canlı attırdığı günlerde bile gırtlaksı ve kadim olan bir dil. Ama bu Sawney'nin klanının sonu olmamıştı. Çünkü Galloway'in altındaki mağaralar çok derindi, sayısızdı ve labirent gibiydi ve içlerinden bazıları kurtulabilmişti. Onlar kelimenin tam anlamıyla yer altına çekilmişlerdi yeniden üremek için.</p>

  <p>Bütün bunları bana, ikinci bir dili daha konuşabilen, sevdiğim kadın anlattı.</p>

  <p>Beni sevdiğini söyledi ve hep seveceğini. Mağaranın serin ve korunmalı olduğunu söyledi. Ailesinin onun seçimine saygı gösterdiklerini söyledi. Orada kalabileceğimizi söyledi. Birlikte. Ailesinin bağrında. Bütün gece mağaranın taş zemininde çömelerek oturan - en azından hâlâ gece olduğunu varsayıyordum - ve müstakbel damadını gözetleyen devasa kaynanamın gözlerindeki yeşil ve aç pırıltıyı bir an olsun görmedim sevgilimin gözlerinde.</p>

  <p>Camilla miyavlar gibi sesler çıkardı ve beni yaladı, kucakladı, salladı. Aşkımızı fısıldadı bana.</p>

  <p>Sonra, ayağa kalkabilecek duruma geldiğimde, kaçtım. Döndüm ve geldiğimiz yoldan gerisin geriye koştum ve geçtiğim her dehşet bir yol işaretiydi bana: kurutma odalarını, tütsü odalarını, yüzyıllar önce sönmüş donyağı mumlarla dizi dizi kurukafaların olduğu odayı, giysi odasını ve kemik odasını... bir uyluk kemiğini kaptığım ve ardım sıra beni izleyen ayak seslerine dönerek kemiği olanca gücümle savurduğum ve Sawney Beane ailesinin dölünün, belki de Camilla'nın babasının kafasını parçaladığım kemik odasını.</p>

  <p>Yokuş yukarı giden tüneli buldum ve delikten içeri yarı yarıya dalmıştım ki sert ve ahtopotumsu bir kol bacaklarımı yakaladı ve ben bir tekme savurdum ve bir inilti duydum ve yokuştan yukarı doğru tırmanmaya çabaladım ayışığında parça parça geçen bulutlarla gri-maviye dönüşmüş geceye doğru.</p>

  <p>Dudaklarımda Camilla'nın öpücüklerinden kalan mezbaha tadıyla yaşamım için tırmandım.</p>

  <p>* * *</p>

  <p>Şimdi, sabah uyandığım bu odada uzanmış yatıyorum. <span class="t14">Clair de Lune</span> Atlantis'ten kopup kulaklarıma tırmanıyor. Bu kısa tarihi düşünmeyi bıraktım ve ne yapmam gerektiğini kestirmeye çalışarak yatıyorum. Oraya döneceğimi biliyorum.</p>

  <p>Henüz bilmediğim şey ise, hiçbir kökü olmayan hayatımı ve o sel yatağında Camilla'yı bulmazdan önce var olan boşluğu düşündükçe, höyükteki o tünelden aşağı elimde bir teneke benzin, bir dinamit lokumu ve yakınlardaki bir cephanelikten çalabilirsem eğer bir alev makinasıyla birlikte dalıp dalmayacağımda...</p>

  <p>...ya da sevdiğim ve beni seven tek kadının öpücüklerine teslim olmaya gidip gitmeyeceğim.</p>

  <p>Ancak, şunu kesinlikle biliyorum: Atlantis hiç olmadı.</p>

  <p><span class="t14">BEAN, Sawney</span> <span class="t14">(15nci yüzy</span><span class="t14">ı</span><span class="t14">l ortalar</span><span class="t14">ı</span><span class="t14">).</span> <span class="t14">İ</span><span class="t14">skoçyal</span><span class="t14">ı</span> <span class="t14">soyguncu, kitle katili ve yamyam. Kar</span><span class="t14">ı</span><span class="t14">s</span><span class="t14">ı</span> <span class="t14">ve 14 çocu</span><span class="t14">ğ</span><span class="t14">uyla</span> <span class="t14">İ</span><span class="t14">skoçya'n</span><span class="t14">ı</span><span class="t14">n güneybat</span><span class="t14">ı</span> <span class="t14">k</span><span class="t14">ı</span><span class="t14">y</span><span class="t14">ı</span><span class="t14">s</span><span class="t14">ı</span><span class="t14">ndaki</span> <span class="t14">ı</span><span class="t14">ss</span><span class="t14">ı</span><span class="t14">z</span> <span class="t14">Galloway</span> <span class="t14">bölgesi sahilinde bir ma</span><span class="t14">ğ</span><span class="t14">arada, e</span><span class="t14">ğ</span><span class="t14">itimsiz ve ilkel bir</span> <span class="t14">ş</span><span class="t14">ekilde, ya</span><span class="t14">ş</span><span class="t14">ad</span><span class="t14">ı</span><span class="t14">. Yirmi be</span><span class="t14">ş</span> <span class="t14">y</span><span class="t14">ı</span><span class="t14">l</span><span class="t14">ı</span> <span class="t14">a</span><span class="t14">ş</span><span class="t14">k</span><span class="t14">ı</span><span class="t14">n bir süre sald</span><span class="t14">ı</span><span class="t14">r</span><span class="t14">ı</span><span class="t14">p soy</span><span class="t14">dular ve öldürdüler. Verdikleri zararlar</span><span class="t14">ı</span><span class="t14">n aras</span><span class="t14">ı</span><span class="t14">nda yamyaml</span><span class="t14">ı</span><span class="t14">k da vard</span><span class="t14">ı</span><span class="t14">. Sonunda, kar</span><span class="t14">ı</span><span class="t14">s</span><span class="t14">ı</span><span class="t14">n</span><span class="t14">ı</span><span class="t14">n alt</span><span class="t14">ı</span><span class="t14">ndan ala</span><span class="t14">ş</span><span class="t14">a</span><span class="t14">ğı</span> <span class="t14">edildi</span><span class="t14">ğ</span><span class="t14">ini, bo</span><span class="t14">ğ</span><span class="t14">az</span><span class="t14">ı</span><span class="t14">n</span><span class="t14">ı</span><span class="t14">n kesildi</span><span class="t14">ğ</span><span class="t14">ini ve vücudunun yenildi</span><span class="t14">ğ</span><span class="t14">ini gören bir kurban aday</span><span class="t14">ı</span> <span class="t14">kaçmay</span><span class="t14">ı</span> <span class="t14">ba</span><span class="t14">ş</span><span class="t14">ararak Glasgow'daki</span> <span class="t14">İ</span><span class="t14">skoç kral</span><span class="t14">ı</span><span class="t14">n</span><span class="t14">ı</span> <span class="t14">uyard</span><span class="t14">ı</span><span class="t14">. Kral</span><span class="t14">ı</span><span class="t14">n komutas</span><span class="t14">ı</span> <span class="t14">alt</span><span class="t14">ı</span><span class="t14">nda</span> <span class="t34">400</span> <span class="t14">adam ve av köpe</span><span class="t14">ğ</span><span class="t14">i Bean'leri izleyerek onlar</span><span class="t14">ı</span> <span class="t14">ma</span><span class="t14">ğ</span><span class="t14">aralar</span><span class="t14">ı</span><span class="t14">nda k</span><span class="t14">ı</span><span class="t14">st</span><span class="t14">ı</span><span class="t14">rd</span><span class="t14">ı</span><span class="t14">. Onlar</span><span class="t14">ı</span><span class="t14">, parçalanm</span><span class="t14">ı</span><span class="t14">ş</span> <span class="t14">ce</span><span class="t14">setlerle dolu inlerinde,</span> <span class="t14">ş</span><span class="t14">iddetli bir çat</span><span class="t14">ı</span><span class="t14">ş</span><span class="t14">man</span><span class="t14">ı</span><span class="t14">n ard</span><span class="t14">ı</span><span class="t14">ndan ele geçirdi.</span> <span class="t14">Sawney</span> <span class="t14">ve di</span><span class="t14">ğ</span><span class="t14">erleri Leith'e getirildiler, suçlar</span><span class="t14">ı</span><span class="t14">ndan dolay</span><span class="t14">ı</span> <span class="t14">en ufak bir nedamet duymad</span><span class="t14">ı</span><span class="t14">lar ve mahkemeye bile ç</span><span class="t14">ı</span><span class="t14">kar</span><span class="t14">ı</span><span class="t14">lmadan derhal kaz</span><span class="t14">ı</span><span class="t14">klara ba</span><span class="t14">ğ</span><span class="t14">lanarak yak</span><span class="t14">ı</span><span class="t14">ld</span><span class="t14">ı</span><span class="t14">lar. Beanlerin kurbanlar</span><span class="t14">ı</span><span class="t14">n</span><span class="t14">ı</span><span class="t14">n say</span><span class="t14">ı</span><span class="t14">s</span><span class="t14">ı</span><span class="t14">n</span><span class="t14">ı</span><span class="t14">n 1000&rsquo;i a</span><span class="t14">ş</span><span class="t14">t</span><span class="t14">ığı</span> <span class="t14">tahmin edildi.</span></p>

  <p><span class="t14">(Suçlular ve Caniler Ansiklopedik Sözlü</span><span class="t14">ğ</span><span class="t14">ünden al</span><span class="t14">ı</span><span class="t14">nm</span><span class="t14">ı</span><span class="t14">ş</span><span class="t14">t</span><span class="t14">ı</span><span class="t14">. George C.</span> <span class="t14">Kohn, Scarecrow</span> <span class="t14">Bas</span><span class="t14">ı</span><span class="t14">mevi, Londra, 1986)</span></p>

  <p><span class="t14">Çeviren: Sönmez Güven</span></p>

  <p><span class="t14">&nbsp;</span></p>
</body>
</html>
