<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>JOSEPH SHERIDAN LE FANU</title>
</head>

<body>
  <h1><a id="a82"></a>JOSEPH SHERIDAN LE FANU</h1>

  <p>1814-1873</p>

  <p>Edgar Allan Poe'nun çağdaşı olan LeFanu, doğaüstü korku öyküsünün evriminde, Amerika'daki akranının oynadığı rolün neredeyse dengini Avrupa'da gerçekleştirmiş bir büyük ustadır. Kısa öyküleri, İngiltere'de, bu türün tüm potansiyelini en iyi algılayan örnekler olarak kabul edilir ve özellikle çeşitli psikozların irdelenmesiyle öne çıkarlar.</p>

  <p>LeFanu İrlanda'nın başkenti Dublin'de doğmuş ve yine aynı yerde ölmüştür. Son derece içine kapanık ve çekingen bir kişiliğe sahip olan LeFanu Trinity College'da hukuk öğrenimi görmüş ve 1839 yılında bir süre avukatlığı denemiştir. Ancak bu meslekle çok kısa bir süre uğraştıktan sonra, gazetecilikte karar kılmıştır. Eserlerinin çoğunu da İrlanda gazetelerinde ve dergilerinde isimsiz olarak yayınlamıştır. Bu gazetelerden <span class="t14">Dublin</span> <span class="t14">Evening</span> <span class="t14">Mail</span> ve <span class="t14">Dublin</span> <span class="t14">Uni</span><span class="t14">versity</span> <span class="t14">Magazine'</span><span class="t14">ı</span><span class="t14">n</span> editörü de bizzat kendisiydi.</p>

  <p>Tıpkı Poe gibi, o denli utangaç ve melankolik bir doğaya sahipti ki, karısının vakitsiz ölümünün ardından kendini toplumdan ve üç beş akrabasından tamamen soyutladı. Bir eleştirmenin gözlemiyle o, "bir hayalperestin korkunç kabuslarıyla lanetlenmiş nazik bir insandı".</p>

  <p>Doktorunun anlattığına göre, yaşamının son yıllarında, sağlığı iyice bozulduğu vakit evinin üzerine çökmekte olduğunu düşlerinde tekrar tekrar görmeye başlamıştı. Öyle ki, hekiminin onu ölmüş durumda yatar bulduğunda, &ldquo;Ev çöktü sonunda," dediği söylenir.</p>

  <p>LeFanu otuz kadar doğaüstü öykünün dışında, çeşitli konularda on dört de roman yazmış üretken bir yazardı. <span class="t14">Uncle Silas</span> <span class="t14">&mdash;</span> <span class="t14">Silas</span> <span class="t14">Amca</span> ve <span class="t14">Wylder's Hand</span> <span class="t14">&mdash;</span> <span class="t14">Wylder'in Eli</span> bu romanların en ünlüleridir.</p>

  <p>&nbsp;</p>
</body>
</html>
