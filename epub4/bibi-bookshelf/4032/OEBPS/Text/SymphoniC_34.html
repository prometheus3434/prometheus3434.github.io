<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>YEM</title>
</head>

<body>
  <h1><a id="a107"></a>YEM</h1>

  <p>Üzerine çirkin bir hurafenin yapışmış olduğu evlerdendi ve bunun nedenlerinden biri, belki de, yardım almadan dikkati kendisine çekmedeki yeteneksizliğiydi. Bırakın bir etki yaratmayı, özellik sahibi olamayacak kadar sıradandı. Katı ve biçimsizdi, iri cüssesi park ağaçlarını cüceleştiriyordu, dikkat çekecek en büyük iddiası ise eksi yöndeydi... gösterişsizdi.</p>

  <p>İfadesiz pencereleri küçük tepeden Kentish Ormanının arkasına bakıyordu,- bu pencereler havayı umursamazlardı, kışın kasvetli, baharda sıkıcı, yazın şanssızdılar. Muazzam bir el onu ters yüz etmiş, sonra açlıktan ölmeye bırakmıştı, reklamcıların sıfat bulmalarını zorlaştırabilecek ve zar zor bir mirasçıya sahip olabilecek bir taşra malikanesiydi. Ruhu kaçtı, diyordu kimileri,- intihar etti, diye düşünüyordu başkaları ve bu sonuncuyu görünüşe göre ailedeki kalıtsal bir kusura boyun eğerek kendini kütüphanede öldürmeden önce bir mirasçı düşünmüştü. Çünkü diğer iki mirasçı da, yirmi yıllık bir arayla ilk örneği izlemişlerdi ve bu üç felaketi açıklayabileyecek belirgin bir neden yoktu. Aslında sadece birinci mal sahibi sürekli olarak evde oturmuştu, diğerleri onu yaz aylarında kullanıyor ve sonra içleri rahatlayarak terk ediyorlardı. Bu yüzden, şimdiki mirasçı John Burley mülke sahip çıkınca, üzerine, ne olursa olsun, bir dizi inkâr edilemez çirkin gerçeğe dayanan çirkin bir hurafenin yapışmış olduğu bir eve girdi.</p>

  <p>Bu yüzyıl batıl inançlı insanlarla, onları aptal veya şarlatan sayarak uğraşır,- ama alacakaranlığı daima küçümseyen güçlü kuvvetli John Burley onlara çok acımasız davranmıyordu,- çünkü onlarla hiç uğraşmıyordu. Neredeyse var olduklarından bile habersizdi. Eskimoları, şairleri ve kendi hayat anlayışına uymayan diğer insanlık hallerini nasıl önemsemiyorsa, onları da öyle önemsemiyordu. Başarılı bir işadamı olarak, gerçek olanın üzerine yoğunlaşıyordu,- iş adamlarıyla uğraşıyordu. Hayırseverliği de büyük ölçüde gerçekti,- yine de, şiddetle yadsımasına karşın kendi batıl inançları da yok değildi. Kanında batıl inanç zerresi bulunmayan insan yoktur,- ırksal miras tamamen kaçılamayacak kadar zengindir. Burley'inkiyse şu şekli almıştı: kazancının belirli bir kısmını fakirlere vermezse, başarılı olamayacaktı. Bu çirkin malikanenin ideal bir Nekahat Merkezi olacağına karar verdi.</p>

  <p>Evi kullanış tarzı eleştirildiğindeyse, "Sadece korkaklar veya deliler kendilerini öldürür," diye belirtti açıkça, "Ben ne biri, ne de diğeriyim." Kesik, gürültülü kahkasını koyverdi. Zindelik verici mizacında böyle bir zayıflık yakışık almıyordu, tıpkı varlığında batıl inançların en zayıf cehalet olarak göründüğü gibi. Batılın olağandışılığı bile sıradanlaşmıştı. "Anlayamıyorum," diye patladı, "yapmak şöyle dursun, bir insanın hangi ruh haliyle intiharı <span class="t15">dü</span><span class="t15">ş</span><span class="t15">ünebi</span><span class="t15">lece</span><span class="t15">ğ</span><span class="t15">ini</span> bile zihnimde canlandıramıyorum." Meydan okuyan bir tavırla göğsünü öne çıkardı. "Sana söylüyorum, Nancy, bu ya korkaklık ya da manyaklık, ve benim ikisiyle de işim yok."</p>

  <p>Yine de açıklamalarında rahat ve iyi huyluydu. Yeteneklerinin sınırını, karısının gürültülü dediği içten bir kahkahayla itiraf ederdi. Böylelikle gemicilerin peri hikayeleri için istisnalar yapardı ve Şirket'inin sahip olduğu perili gemilerden söz ettiği bile bilinirdi. Ama bunu ortadan yok olan yük ve para adına yapardı. Faaliyet alanı genişti,- ayrıntılar memurlar içindi.</p>

  <p>Malikanede bir gece geçirmeye razı olması, aptal insan doğasıyla alçak gönüllü bir şekilde uğraşan pratik bir işadamının ve hayırseverin razı oluşuydu. Ortadan yok olan yük ve paranın sağduyusuna dayanıyordu. Yerel gazeteler intiharların aptalca hikayelerini yeniden canlandırarak, batıl inançların evin ve böylece, muhtemelen şimdiki sahibinin kaderi üzerindeki etkisine dikkat çekmişti. Ama bunların dışında gereksiz bir yük sayılabilecek olan malikane, amacı için kesinlikle idealdi ve içinde bir gece geçirmek kadar saçma bir sorun ona engel olmamalıydı. "İnsanları, oldukları gibi kabul etmeliyiz, Nancy."</p>

  <p>Genç karısının da bu teklifi yaparken elbette bir amacı vardı ve eğer kocası 'hayalet avı' dediği şeyle eğlenecekse, ondan bu hoşgörüyü esirgemek için bir neden göremiyordu. Onu seviyor ve bulduğu gibi kabul ediyordu... hayatın geç bir vaktinde. Gelecekteki personelin, hastaların ve hastabakıcıların batıl inançlarını yatıştırmak için, ki aslında başarı için hepsinin iyi niyeti gerekliydi, açılış ilan edilmeden önce binada bir gece geçirme sıkıntısını göze aldı. "Görüyorsun, John, eğer yeni mal sahibi olarak bunu yaparsan, zarar verici konuşmaları daha tomurcukken tıkayacaktır. Daha sonra bir şeyler ters giderse, sadece bu intihar fikrine, bu perili ev etkisine bağlanacaktır. Ev daha baştan kötü bir isme sahip olacaktır. Sonu gelmez sorunlar çıkacaktır. Bir başarısızlık olacaktır."</p>

  <p>"Sence orada bir gece geçirmek saçmalıkları durduracak mı?&rdquo; diye sordu adam.</p>

  <p>"Eski efsaneye göre büyüyü bozuyormuş," diye yanıtladı kadın. "Koşul bu, her nedense."</p>

  <p>"Ama er geç orada birisinin öleceği kesin," diye itiraz etti adam. "Bunu engelleyemeyiz."</p>

  <p>"insanların onların doğadışı nedenlerden öldüklerini fısıldamalarını engelleriz." Kadın halkın mantığının işleyiş biçimini açıkladı.</p>

  <p>"Anlıyorum," diye yanıtladı Burley, dudaklarını bükerek, ama karısının toplu içgüdü konusunda kendisine anlattıklarındaki gerçeği çabucak kavramıştı.</p>

  <p>'Tabii <span class="t15">sen</span> holde zehir almaz," diye ekledi kadın gülerek, "ya da kendini pantolon askılarınla şapka asacağına asmayı seçmezsen."</p>

  <p>"Bunu yapacağım," dedi adam, bir dakikalık düşünmenin sonunda. "Seninle oturacağım. Yeniden bir balayı gibi olacak, sen ve ben bir alemde... ne dersin?" Artık ilgilenmeye başlamıştı,- belki içindeki çocuk etkilenmişti,- ama karısı böyle bir görevde üçün ikiden daha iyi bir sayı olduğunu açıkladığında, hevesi azaldı.</p>

  <p>"Bunu daha önce sık sık yaptım, John. Her zaman üç kişiydik."</p>

  <p>"Kim?" diye sordu adam pervasızca. Merakla karısına baktı, ama o bir şeyler ters giderse üç kişilik bir grubun yardım için daha iyi bir korunma oluşturacağını açıkladı. Yeterince açıktı. John Burley dinledi ve onayladı. "Genç Mortimer'i alacağım," diye önerdi. "İşe yarar mı?"</p>

  <p>Kadın tereddüt etti. "Şey... neşeli biri,- ilgilenecektir de. Evet, o da en az bir başkası kadar iyi." Kayıtsız görünüyordu.</p>

  <p>"Ayrıca öyküleriyle zaman geçirecektir," diye ekledi kocası.</p>

  <p>Böylece, Bayan Burley'nin gözünü budaktan sakınmayan kuzeni ve şimdi şirketin Londra bürosunda iyi bir konuma sahip bulunan 'delidolu delikanlı&rsquo; Kaptan Mortiner, olaydaki üçüncü kişi olarak ayarlandı. Ama Kaptan Mortimer genç ve ateşliydi,- Bayan Burley genç ve güzeldi, uygunsuz bir evlilik yapmıştı ve John Burley ihmalkar ve kendine yeten bir kocaydı.</p>

  <p>Kader tuzağı kurnazlıkla kurdu, kör ve ayrıntılarda dikkatsiz John Burley bu tuzağın içine yürüdü. İçinden de çıktı, ama kimsenin ondan beklemeyeceği bir şekilde.</p>

  <p>Üzerinde anlaşılan gece, aslında yılın en kısa gecesine, 18 Hazirana, John Burley'nin ayarlayabileceği kadar yakındı ve güneş 8:18'de batıyor, sabah dörde çeyrek kala doğuyordu. Ancak üç saat kadar gerçek karanlık olacaktı. Karısı gün batımından gün doğumuna kadar değil, sadece gerçek karanlıkta oturmanın gerektiğini açıklarken, "Uzman sensin," diye itiraf etti. "Olayı sadakatle gerçekleştireceğiz. Mortimer pek hevesli değil, bir dansa mı ne gidecekmiş," diye ekledi, karısının gözlerinde hemen parlayan sıkıntı bakışını fark ederek,- "ama vazgeçti. Geliyor." Şımarık kadının somurtan ifadesi onu eğlendirdi. "Yo, hayır, aslında fazla ikna gerektirmedi," diye rahatlattı kadını. 'Bir kız veya diğeri, tabii ki. O daha genç, hatırlarsan.' Buna bir yorum gelmiyordu, ama ima edilen karşılaştırma kadının yanaklarını kızartmıştı.</p>

  <p>Erken saatte içilen bir çaydan sonra Güney Audley Caddesinden arabaya bindiler, yolda Sevenoaks'u geçip Kentish Ormanına girdiler,- gerekli reklamın yapılabilmesi için, şoför, amaçlarını gizli tutması konusunda kesinlikle uyarılmış bir şekilde kasaba hanına yerleşecek ve onları güneşin doğuşundan bir saat sonra alacaktı,- kahvaltıyı Londra'da edeceklerdi. "Herkese anlatacak," dedi pratik ve alaycı efendisi,- "yerel gazetelerin hepsi yarın sabah bunu yazacaklar. Eğer bu saçmalığa son verecekse, birkaç saatlik rahatsızlığa değer. Kitap okur ve sigara içeriz, Mortimer da bize deniz hakkında masallar anlatır." Çifti aşağıda çimenlikte bırakarak, odanın, ışıkların, yemek sepetlerinin ve benzeri şeylerin düzenlenmesini iyice kontrol etmek için şoförle birlikte eve girdi.</p>

  <p>"Dört saat fazla değil, ama idare eder," diye fısıldadı Mortimer, yola çıktıklarından beri kadınla ilk defa yalnız kaldıklarında. "Beni işin içine sokman senin mükemmeliğin. Bu gece harika görünüyordun. Dünyadaki en muhteşem kadın sensin." Mavi gözleri aşkla karıştırdığı aç bir istekle parlıyordu. Sanki denizden uçup gelmiş gibi görünüyordu, çünkü teni yanıktı ve açık renk saçları güneş yüzünden bir parça beyazlamıştı. Kadını batmakta olan güneşten rododendronlara<a id="a108"></a><a href="../Text/SymphoniC_96.html#a172"><span class="t16">{3}</span></a> doğru çekerek, elini tuttu.</p>

  <p>"Ben sokmadım, aptal oğlan. Gelmeni teklif eden John'du." Kadın elini etkin bir çabayla kurtardı. "Ayrıca, sen de fazla abarttın bir dansa gidecekmiş gibi davranarak."</p>

  <p>"İtiraz edebilirdin," dedi adam hevesle, "ona etmedin. Ah, fazlasıyla güzelsin, nefissin!" Kadını aniden arzuyla öptü. Hafif bir karşı koyma olmuştu, ama kolayca boyun eğdi, diye düşündü.</p>

  <p>"Harry, sen bir ahmaksın!" diye bağırdı kadın nefes nefese, adam onu bıraktığında. "Buna nasıl cesaret ettiğini gerçekten anlamıyorum! Üstelik John'un arkadaşısın. Ayrıca, biliyorsun ki"&mdash; çabucak etrafına göz attı&mdash; "burası güvenli değil." Gözleri neşeyle parlıyordu, yanakları alev alevdi. Olduğu gibi görünüyordu: güzel, genç, şehvetli bir hayvan, ideallere karşı sadakatsiz, sadece bencil arzuya sadık. "Şanslıyız ki," diye ekledi, "bir şey düşünmeyecek kadar fazla güveniyor bana."</p>

  <p>Genç adam, gözlerinde tapınma, neşeyle güldü. "Bir öpücükten zarar gelmez," dedi. "Sen onun için bir çocuksun, seni asla bir kadın olarak düşünmüyor. Her neyse, kafası gemiler, krallar ve mühürlerle dolu," diye rahatlattı kadını, ona bir daha dokunmaması için uyaran ani içgüdüsüne saygı duyarken, "ve hiçbir şeyi görmüyor. Baksana, on metreden bile..."</p>

  <p>Yirmi metre öteden gelen yüksek bir sesle, John Burley'in evin köşesini dönüp çimen boyunca onlara doğru gelirken seslenmesiyle, konuşmasını kesti. Şoför, Burley'in açıklamasına göre, sepetleri birinci kattaki odaya bırakmış ve hana geri dönmüştü. "Çevrede bir yürüyüş yapalım," diye ekledi onlara katılarak, "ve bahçeyi görelim. Güneşin batışından beş dakika önce içeri girer ve yemek yeriz." Güldü. "Olayı inanarak gerçekleştirmeliyiz, değil mi, Nancy?</p>

  <p>Karanlıktan karanlığa, hatırlasana. Hadi, Mortimer"&mdash; genç adamın koluna girdi&mdash; "içeri girip kendimizi kahyanın odasındaki bitişik çengellere asmadan önce etrafa son bir bakış atalım!" Boştaki elini karısına uzattı.</p>

  <p>"Ah, sus, John!" dedi kadın çabucak. "Bundan hoşlanmıyorum... özellikle de karanlık yaklaşırken." Sanki gerçekmiş gibi ürperdi, bu arada dudaklarını nefis bir şekilde büzüyordu,- bunun üzerine Burley üzgün olduğunu söyleyerek onu zorla kendine çekti ve genç Mortimer bakarken, tam iki dakika önce öpülmüş olduğu yerden öptü. "Aramızda sana göz kulak olacağız," dedi. Geniş bir sırtın arkasından çift birbirine hızlı ama anlamlı bir bakış attı, çünkü adamın ses tonunda uyanıklığı belirten bir şey vardı ve belki, her şeye rağmen, göründüğü kadar kör değildi. Aralarında şifreleri vardı, bu ikisinin. "Her şey yolunda," diye işaretleştiler,- "ama gelecek sefer daha dikkatli oİ!"</p>

  <p>Büyük kırmızı ateş topu ağaçlı tepelerin ardında batmadan önce hâlâ birkaç dakikaları vardı ve üçlü, tembelce konuşarak, iki kalp heyecandan çırpınırken, güllerin arasında yürüdüler. Mükemmel bir akşamdı, rüzgârsız, kokulu, ılık. Başsız gölgeler çimenlikte, onlar yürürlerken, önlerinden dev gibi ilerliyorlardı ve büyük binanın bir tarafı şimdiden karanlıktaydı,- yarasalar gelip geçiyor, pervaneler açelya ve rododendron kümelerinin üzerinde oraya buraya atılıyorlardı. Konuşma esas olarak malikanenin bir Nekahat Merkezi olarak yararları, olası işletme masrafları, uygun personel ve bunlar gibi şeyler üzerine döndü.</p>

  <p>"Benimle gelin," dedi John Burley konuşmayı bölüp aniden dönerek, "güneş batmadan önce içeride, gerçekten içeride olmalıyız. Koşulları sadakatle yerine getirmeliyiz," diye tekrar etti, bu deyimi çok sevmiş gibi. Hayatta, bir kez elini atmaya görsün, büyük veya küçük her şeyde samimiydi.</p>

  <p>Hiçbiri de elindeki işe gerçekten dikkat etmeyen, hayalet avcısı bu uyumsuz üçlü içeri girdiler ve yavaşça yukarı kata, sepetlerin bulunduğu büyük odaya çıktılar. Şimdiden hol üç elektrik fenerinin yararlı bir şekilde yanması ve dikkatle hareket ederlerken bir köşenin ardından diğerini aydınlatarak adımlarına yardımcı olması için yeterince karanlıktı. İçerideki hava soğuk ve nemliydi. "Kullanılmayan bir müze gibi," dedi Mortimer. "Antikaların kokusunu duyabiliyorum." Koklayarak, etraflarına bakındılar. "Bu," diye belirtti ev sahibi, işvereni, arkadaşı, "tatlandırmak için çimento ve badana kullanılmış insanlıktır.",- Bayan Burley biraz gül toplamış ve içeri getirmiş olmalarını dilediğinde üçü de güldü. Kocası yeniden geniş merdivenin başına geçti. Kadın bağırdığında, Mortimer tam arkasındaydı. "Sonuncu olmaktan hoşlanmıyorum," diye söylendi. "Arkamda hol o kadar karanlık ki. Aranıza geleceğim," ve denizci kadının geçmesine izin verirken ileri uzatılmış elini, sıkarak, tuttu. "Bir görüntü var, hatırlayın," dedi kadın aceleyle kocasının ilgisini çekmek için dönüp tahtaya vurarak. "Bir görüntü görünüyor,- hikayenin bir kısmı da bu. Bir insan görüntüsü." Kocasının koluna girerken, ufak bir zevk, yarı hayal edilmiş bir telaş ürpertisi geçirdi.</p>

  <p>"Umarım onu görünüz," dedi John Burley ilgisizce.</p>

  <p>"Umarım görmeyiz," dedi karısı üzerine basarak. "Sadece... bir şeyler olmadan önce görülüyor." Mortimer şakacı bir şekilde bu kadar zahmete bir hiç için girdilerse yazık olacağını belirtirken, kadının kocası bir şey demedi. "Üçümüze birden pek bir şey olmaz," dedi ciddiye almadan, kağıt askılarının çıplak keresteden kaba bir masayı uygun bir şekilde açık bıraktıkları büyük bir odaya girerlerken. Kendi düşünceleriyle meşgul olan Bayan Burley sandöviçleri ve şarabı açmaya başladı. Kocası pencereye doğru gitti. Huzursuz görünüyordu.</p>

  <p>"Demek burası" &mdash;derin sesi kadını şaşırttı&mdash; "içimizden birinin" &mdash;etrafına bakındı&mdash; "öl…&rdquo;</p>

  <p>"John!" Karısı sertçe, sabırsızlıkla onu susturdu. "Sana şimdiden birkaç kere yalvardım." Sesi boş odada, yeni bir tınıyla, oldukça tiz ve huysuz şekilde çınladı. Belki etrafın atmosferini hissetmeye başlıyordu. Güneşli çimenlikte ona dokunmamıştı ama, şimdi, günün bitişiyle, gölge gölgeyi çağırır ve karanlığın krallığı güç toplarken, bunun farkına varıyordu. Büyük, fısıldayan bir koridor gibi, bütün ev dinliyordu.</p>

  <p>"Hay Allah, Nancy," dedi John Burley pişmanlıkla kalkıp karısının yanına otururken, "neredeyse unutmuştum. Sadece bunu ciddiye alamıyorum. Benim için düşünülemez bir şey bir adamın..."</p>

  <p>"Ama neden bu fikri aklına getiriyorsun ki?" diye ısrar etti karısı hafifliğine rağmen sinirli, alçaltılmış bir sesle. "Erkekler, ne de olsa, böyle şeyleri bir hiç uğruna yapmazlar."</p>

  <p>"Evrendeki her şeyi bilmiyoruz, değil mi?" diye araya girdi Mortimer, beceriksizce Bayan Burley'i desteklemeye çalışarak. "Bütün bildiğim açlıktan ölmek üzere olduğum ve bu etli börek çok lezzetli." Bıçağı ve çatalıyla çok meşguldü. Ayağı masanın altında kadınınkinin yanında duruyordu,- gözlerini ondan alamıyordu,- sürekli olarak ona yeni yiyecekler sunuyordu.</p>

  <p>"Hayır," diye onayladı John Burley, "her şeyi değil. Orada haklısın."</p>

  <p>Başını arkaya atmış halde içkisini içmekte olan kocası bardağın üzerinden ve belli ki hiçbir şey görmeksizin onlara doğru bakarken kadın, gözlerinde bir uyarı pırıltısıyla genç adamı hafifçe tekmeledi. Sigaralarını masanın etrafında içtiler, Burley büyük bir puro yakmıştı. "Bize görüntüden bahseder misin, Nancy?" diye sordu. "En azından bundan bir zarar gelmez. Bu benim için yeni. Görüntü hakkında bir şeyler duymamıştım." Karısı iskemlesini tehlikeli, pervasız ayaklardan uzağa çevirerek, istekle bunu yerine getirdi. Mortimer artık ona dokunamıyordu. "Çok az şey biliyorum," diye itiraf etti kadın,- "sadece gazetenin yazdıklarını. Bir erkek... ve değişiyor."</p>

  <p>"Nasıl değişiyor?" diye sordu kocası. "Giysilerini mi değiştiriyor demek istiyorsun?"</p>

  <p>Bayan Burley, sanki gülmekten memnunmuş gibi, güldü. Sonra yanıt verdi: "Rivayete göre her seferinde kendini o adama gösteriyormuş..."</p>

  <p>"Şey eden adama mı..</p>

  <p>"Evet, evet, tabii ki. Ölen adama görünüyormuş.. .kendi suretinde."</p>

  <p>"Mmm," diye homurdandı kocası, doğal olarak şaşırmıştı. Karısına baktı.</p>

  <p>"Her seferinde adam kendi ikizini görüyormuş" &mdash;Mortimer'in müdahalesi bu sefer yararlı olmuştu&mdash; "o işi yapmadan önce."</p>

  <p>Bayan Burley'den gelen bir sürü fizik terimini de içerecek şekilde, kadının güzel olduğu kadar harika da olduğunu düşünen ve bunu gözleriyle herkese gösteren denizciyi büyüleyen ve etkileyen hatırı sayılır bir açıklama bunu izledi. John Burley'nin dikkati dağınıktı. Pencereye doğru ilerleyerek, diğerlerini aralarındaki tartışmayı bitirmeye bıraktı,- buna hiç katılmadı, hatta yorumda bile bulunmadı, sadece boş bakışlarla dinledi ve başının üzerindeki puro dumanı bulutunun arasından dalgın dalgın onları izledi. Her derin pervazda oturarak, sürgüleri inceleyerek, taş işlerinin kalınlığını mendiliyle ölçerek, pencereden pencereye ilerledi. Huzursuz, sıkılmış, bu anlamsız bekleyişte yersiz kalmış gibi görünüyordu. Geniş yüzünde karısının daha önce hiç görmediği sessiz, teslim olmuş bir ifade vardı. Kadın bunu şimdi, tartışma sona erdiğinde, birlikte yemeğin kalanlarını temizleyip, kahve için ispirto ocağını yakıp, şafakla birlikte iyi gidecek bir yemek hazırlarlarken, fark etti. Odanın içinden, masanın üzerindeki kağıtları kımıldatan bir esinti geçti. Mortimer tüten lambaları dikkatle söndürdü.</p>

  <p>"Rüzgâr artıyor... güneyden," diye gözlemledi Burley oyuğundan ve bunu söylerken pencerenin bir kanadını kapattı. Bunu yaparken bir an için arkasını döndü, birkaç saniye mandalla uğraştı ve bu arada Mortimer, adamın arkasına döndüğünün farkına vararak, yaşının ve yaratılışının aptalca atılganlığıyla bu ani şansı kullandı. Ne o ne de kurbanı, dışarısının karanlığında, odanın içinin pencere camından tamamen yansıdığını algılamamıştı. Bu korkulu zevki biri pervasızca, diğeri dehşete düşmüş halde yaşadılar ve her şeye rağmen bunu yarım dakika kadar daha uzatabilirlerdi, çünkü korktukları baş omuzlarını da götürerek hâlâ açık duran pencereden dışarı uzanmış geceyi solumaktaydı.</p>

  <p>Baş yine içeri girerken "Muhteşem bir hava," dedi derin bir sesle. "Böyle bir gecede denizde olmak isterdim." Kanadı açık bıraktı ve odayı geçerek onlara doğru geldi. "Şimdi," dedi neşeyle kendisi için bir iskemle ayarlayarak, "gece için rahatlayalım. Mortimer, şafağa veya hayalet gelene kadar senden hiç durmadan öyküler anlatmanı bekliyoruz. Korkunç zincir ve başsız adam öyküleri, unutma. Bu geceyi akıllardan kolay kolay çıkmayacak bir gece yap." Fırtına gibi bir kahkaha patlattı.</p>

  <p>İskemlelerini, önlerinde ayaklarını koyacaktan başka iskemleler bulunacak şekilde düzenlediler ve Mortimer en küçük ayaklar için bir sandık yardımıyla bir tabure kurdu,- hava tütün dumanıyla ağırlaştı,- gözler parladı, yanıtladı, belki de aynı zamanda izledi,- kulaklar dinledi ve belki biraz akıllandı,- arada sırada, bir pencere titrediğinde, irkildiler ve etraflarına baktılar,- kırık veya açık pencereleri kullanarak içeri giren rüzgâr boştaki cisimleri şangırdatırken, evin civarında zaman zaman sesler duyuldu.</p>

  <p>Ama Bayan Burley korku öykülerini kararlılıkla reddetti. Taşradaki büyük ve boş bir malikanenin, içinde John Burley ve bir aşığın verdiği rahatlıkla bile olsa, kendi atmosferi vardır. Ferah salonların ve iç çeken koridorların arasından, sessizce, görünmeden, ama amansızca yayılan bu atmosfer şimdi her yere nüfuz ederek geliyordu, sadece John Burley buna açık değildi ve sinirlere olan yumuşak saldırısından habersizdi. Belki bir yaz gecesi rüzgârıyla içeri girmişti, ama belki de her zaman orada olmuştu... Bayan Burley sık sık yanında, hafif yana dönük oturan kocasına bakıyordu,- ışık güzel, güçlü yüzüne düşüyordu,- kadın, görünüşe göre sakin ve sessiz olmasına rağmen, aslında çok huzursuz olduğunu hissetti,- kocasında farklı bir şeyler vardı,- ne olduğunu tanımlayamıyordu,- dudakları bir çabayla kıvrılmış gibiydi,- sabırlı ve çok vakur, diye düşündü kadın kendi kendine ve her şeye rağmen oldukça çekici. Neden kadın yüzün esrarlı olduğunu düşünüyordu? Alev alev yanan kanı -şaraptan kendi payına düşeni içmişti- damarlarında kaynarken, huzursuz düşünceleri kuşkuyla dolaşıyorlardı.</p>

  <p>Burley daha fazla öykü duymak için denizciye döndü. "İçlerinde deniz ve rüzgâr olsun," diye rica etti. "Korku yok, unutma!" O zaman Mortimer boş odaların inanılmaz fiyatlar getirdiği Gellerde, bir deniz kıyısı kasabasındaki oda yokluğu hakkında bir hikaye anlattı,- adamın biri tek başına kiralamaya yanaşmıyordu... bir Güney Denizi ticaret gemisinin emekli kaptanıydı, çok fakir, görünüşe göre biraz da deli. Evinde haftada yirmi gine getirecek mobilyalı iki odası vardı. Odalar güneye bakıyordu,- onları çiçeklerle dolu tutuyordu,- ama kiralamıyordu, tlahi inatçılığının açıklamasını Mortimer onun güvenini tamamen kazanıncaya dek -birlikte balığa çıkıyorlardı- yapmamıştı. "Güney Rüzgârı içlerinde yaşıyor," demişti yaşlı arkadaşı ona. "Odaları onun için boş bırakıyorum."</p>

  <p><span class="t15">"Onun</span> için mi?"</p>

  <p>"Sevgilim bana Güney Rüzgârıyla gelmişti," dedi diğeri sakince,- "ve terk edişi de Güney Rüzgârıyla oldu..."</p>

  <p>Böyle bir toplulukta anlatılması tuhaf bir hikayeydi, ama iyi anlatıyordu.</p>

  <p>"Güzel," diye düşündü Bayan Burley. Yüksek sesle, "Teşekkürler," diye ekledi. " Terk edişi' ile sanırım öldü veya kaçtı demek istiyorsun?"</p>

  <p>John Burley apaçık bir şaşkınlıkla baktı. "Bir öykü istiyoruz," dedi, "ve sen bize bir şiir okuyorsun." Güldü. "Sen aşıksın, Mortimer," diye açıkladı, "ve sanırım, karıma."</p>

  <p>'Tabii ki aşığım, efendim," diye yanıtladı genç adam cesaretle. "Bir denizcinin kalbi, anlarsınız," bu arada kadının yüzü önce pembeleşmiş, sonra sararmıştı. Kocasını Mortimer'ın tanıdığından daha yakından tanıyordu ve adamın ses tonunda, gözlerinde, sözlerinde bir şeyler seziyor ve bundan hiç hoşlanmıyordu. Harry böyle bir öykü seçmekle aptallık etmişti. İçinde kızgın, hoşnutsuzluğa yakın, bir huzursuzluk kıpırdandı. "Her neyse, korku öykülerinden daha iyidir," dedi aceleyle.</p>

  <p>"Eh," diye araya girdi kocası, ufak bir kahkaha fırtınası savurarak, "her halükarda, mümkün. Biri öteki kadar deli de olsa." Ne demek istediği pek açık değildi. "Bir insan gerçekten seviyorsa," diye ekledi açıksözlülükle, "ve sevdiği tarafından oyuna getirilirse, neredeyse onun..."</p>

  <p>"Yo, vaaz verme, John, Tanrı aşkına. Kürsüde çok sıkıcılaşıyorsun." Ama araya girişi sadece, başka koşullarda önemsenmeyecek cümleyi vurgulamaya yaradı.</p>

  <p>"Onun hayatını önemsiz saymasını anlayabiliyorum," diye ısrar etti diğeri, "öyle değersiz ki..." Tereddüt etti. "Neyse, bu kadar, bahsetmeyeceğime söz vermiştim," diye devam etti, neşeyle gülerek. Sonra, aniden ve sanki kendine rağmen, sözlerine devam etti: "Yine de, böyle koşullar altında, insan doğasını ve yaşamı hor görüşünü öylesine gösterebilir ki..."</p>

  <p>Bu sefer minik, bastırılmış bir çığlıktı onu durduran.</p>

  <p>"John, böyle konuştuğunda, senden nefret ediyorum, senden iğreniyorum. Sözünü yine bozdun." Kadın sadece huysuz değildi,- sesinde sinirli bir öfke de duyuluyordu. Titremesine neden olan, bakışlarını pencereye çevirmiş olan kocasının söyleyiş şekliydi. Birden onu bir erkek olarak hissetti,- ondan korktu.</p>

  <p>Kocası yanıt vermedi,- ayağa kalktı ve lambaya doğru eğilerek saatine baktı, bu şekilde yüzündeki ifade gölgede kalmıştı. "Saat iki," diye belirtti. "Sanırım gidip evi dolaşacağım. Uyuyan bir işçi falan bulabilirim. Her neyse, yakında güneş doğacak." Güldü,- yüzündeki ifade, sesinin tonu, kadını bir an için rahatlattı. Adam dışarı çıktı. Halisiz uzun koridorda yankılanan ağır adımlarını duydular.</p>

  <p>Mortimer hemen söze başladı. "Bir şey mi ima etmek istedi?" diye sordu soluk soluğa. "Seni bir parça bile sevmiyor ki. Hiçbir zaman sevmedi. Sana yazık oluyor. Sen bana aitsin." Sözler dudaklarından dökülüyordu. Kadının yüzünü öpücüklerle kapladı. "Ah. <span class="t15">Bunu</span> demek istemedim," dediğini duydu öpücüklerin arasında.</p>

  <p>Denizci şaşkınlıkla bakarak kadını bıraktı. "O zaman ne?" diye fısıldadı. "Sence dışarıda bizi gördü mü?" Kadın yanıt vermeyince bir an için durdu. Ayak sesleri uzaktan hâlâ duyuluyordu. "Anladım!" diye bağırdı Mortimer birdenbire. "Hissettiği lanet olasıca ev. Sorun bu. Ondan hoşlanmıyor."</p>

  <p>Bir rüzgâr, kağıtları uçuşturarak, odada iç çekti,- bir şey takırdadı ve Bayan Burley yerinden fırladı. Duvarcının merdiveninden sarkan ipin boştaki ucu gözüne takıldı. Hafifçe ürperdi.</p>

  <p>"O farklı," dedi alçak bir sesle, adama yeniden sokularak, "ve fazlasıyla huzursuz. Daha şimdi neler söylediğini fark etmedin mi... belirli koşullar altında bir insanın onu" &mdash;tereddüt etti&mdash; "yapmasını anlayabileceğini," diye bitirdi sözünü, sesinde ani bir alçalmayla. "Harry," diyerek denizcinin gözlerinin içine baktı, "bu onun tarzı değil. Bunu laf olsun diye söylemedi."</p>

  <p>"Saçma! Sadece can sıkıntısından ölüyor, hepsi bu. Bu ev senin de sinirlerine dokunuyor." Kadını şefkatle öptü. Sonra, kadın karşılık verirken, onu daha da yakına çekti ve aralarında "korkulacak bir şey yok,&rdquo; cümlesinin ayırt edilebildiği birbirini tutmaz sözcükler mırıldanarak arzuyla sarıldı. Bu arada, adımlar yakınlaşıyordu. Kadın Mortimer'ı itti. 'Terbiyeni takınmaksın. Israr ediyorum. Bunu yapacaksın, Harry." Sonra kendini adamın kollarına attı, yüzü boynuna sokulmuştu... ama bir an sonra kendini çekti ve adamdan uzaklaştı. "Senden nefret ediyorum, Harry," diye sertçe söylendi, gözleri sıkıntılı bir öfkeyle parlıyordu. <span class="t15">"Kendimden</span> de nefret ediyorum. Neden bana böyle davranıyorsun. .. ?'' Adımlar yaklaşırken, sözünü yarım bıraktı, saçlarını düzeltti ve açık pencereye yaklaştı.</p>

  <p>"Her şeye rağmen benimle sadece oyun oynadığına inanıyorum," dedi denizci huysuzca. Şaşkın bir hayal kırıklığıyla bakıyor, kadını izliyordu. "Asıl sevdiğin o," diye ekledi kıskançlıkla. Huysuz, şımarık bir çocuk gibi görünüyor ve konuşuyordu.</p>

  <p>Kadın başını çevirmedi. "Bana karşı her zaman iyi, nazik ve cömerttir. Beni hiçbir şey için suçlamaz. Bir sigara ver ve sahne kahramanlığı yapma. Doğruyu söylemek gerekirse, sinirlerim iyice gerildi." Sesi huysuz bir şekilde çatlaktı ve Mortimer sigarasını yakarken, kadının dudaklarının titrediğini fark etti,- kendi eli de titriyordu. Adımlar kapı eşiğini aşıp, John Burley odaya girdiğinde, pencere kenarında kadının yanında durmuş, hâlâ kibriti tutuyordu. Burley doğrudan masaya gitti ve lambayı kıstı. 'Tütüyordu," diye belirtti. "Görmediniz mi?"</p>

  <p>"Özür dilerim, efendim." Mortimer fazlasıyla gecikerek ona yardım etmek için ileri fırladı. "Kapıyı açtığınızda oluşan cereyandandır." İri adam, "Ya," dedi ve onları görecek şekilde bir iskemle çekti. <span class="t15">"Tam</span> aradığımız ev," dedi onlara. "Bu kattaki odaların hepsine girdim. Harika bir Merkez olacak, hem de sadece çok az bir değişiklikle." Çatırdayan hasır sandalyesinde döndü ve pencere pervazında bacaklarını sallayıp, sigara içen karısına baktı. "Bu eski duvarların arasında hayatlar kurtarılacak." Görünüşe göre daha çok kendi kendine konuşarak, "İyi bir yatırım," diye devam etti. "İnsanlar burada ölecekler de..."</p>

  <p>"Sus!" diye araya girdi Bayan Burley. "Şu ses... nedir bu?" Koridordan veya yandaki odadan hafif bir vuruş sesi geliyordu, bu üçünün de olmayan bir tekrarı bekleyerek çabucak etraflarına bakmalarına neden oldu. Masada kağıtlar hışırdadı, lambalar bir an için tüttü.</p>

  <p>"Rüzgâr," diye gözlemledi Burley sakin bir şekilde, "minik dostumuz, Güney Rüzgârı. Yine bir şeyler uçtu, hepsi bu." Ama üçü de merakla ayağa kalktılar. "Gidip bakacağım," diye devam etti. "Bütün kapı ve pencereler boyanın kuruması için açık." Ama kıpırdamadı,- arada bir çıplak çam masanın üzerine tok bir sesle çarparak lambanın etrafında dönüp duran bir pervaneyi seyrederek durdu.</p>

  <p>"Ben gideyim, efendim," dedi Mortimer hevesle. Bu bahaneden memnundu,- ilk defa olarak o da rahatsız hissediyordu kendini. Ama görünüşe göre denizcininkinden daha büyük bir rahatsızlıktan muzdarip ve dolayısıyla uzaklaşmaktan daha memnun olacak biri daha vardı. "Ben gideceğim," diye bildirdi Bayan Burley kararlılıkla. "Gitmek istiyorum. Geldiğimizden beri bu odadan çıkmadım. Bir nebze bile korkmuyorum."</p>

  <p>Kadının herhangi bir harekette bulunmaması bir an için tuhaf göründü,- sanki bir şey bekliyor gibiydi. Belki on beş saniye boyunca kimse kıpırdamadı veya konuşmadı. Kadın sevgilisinin gözlerindeki bakıştan, şimdi onun da kocasındaki hafif, belirsiz değişikliğin farkına vardığım ve bundan telaşlandığını anlamıştı. Denizcinin korkusu kadının onu hor görmesine yol açtı,- birden genci küçümsedi ve varlığını huzursuz eden yıpranmış, isimsiz baskısına rağmen kocasına karşı yeni, garip bir özlemin bilincine vardı: Odada bir değişiklik var, diye düşündü,- bir şey içeri girmişti. Üçlü, sesin tekrarlanmasını bekleyerek, dışarıdaki yumuşak rüzgârı dinlediler,- iki dikkatsiz, tutkulu genç âşık ve bir adam o odada bekleyerek, dinleyerek, seyrederek durdular,- yine de orada üç değil, beş kişi varmış gibiydi, çünkü iki suçlu bilinç, sahiplerinden uzakta ve ayrı duruyordu. John Burley sessizliği bozdu.</p>

  <p>"Evet, sen git, Nancy. Korkacak bir şey yok... Bak, sadece rüzgâr." Sanki demek istediği buymuş gibi konuşuyordu.</p>

  <p>Mortimer dudaklarını ısırdı. "Ben de seninle geleceğim," dedi anında. Kafası karışmıştı. "Üçümüz de gidelim. Bence ayrılmamamız gerekiyor." Ama Bayan Burley çoktan kapıya varmıştı. "Israr ediyorum," dedi, zorlama bir gülüşle. "Korkarsam seslenirim." Kocası, hiçbir şey demeden, onu seyrediyordu.</p>

  <p>"Bunu al,&rdquo; dedi denizci, kadına yaklaşırken el fenerini yakarak. "İki birden daha iyidir." Arkadaki siyah koridora karşı kadının gölgelenmiş zarif biçimini gördü,- gitmek istediği açıktı,- içindeki sinirlilik daha güçlü bir duyguyla sakinleştirilmişti,- ikisinin varlıklarından biraz olsun uzaklaşmaktan memnundu. Mortimer koridorda bir açıklama sözü kapmayı ummuştu, ama kadının tutumu onu durdurdu. Onu durduran başka bir şey daha vardı.</p>

  <p>"Soldan birinci kapı," diye bağırdı, sesi boşlukta yankılanarak. "Sesin geldiği oda orası. Bizi istersen bağır."</p>

  <p>Kadının ışık önünde sabitlenmiş gölgesinin, uzaklaşmasını izledi, ama kadın yanıt vermedi ve genç adam döndüğünde John Burley'nin lambanın şişesinden purusonu yaktığını, bunu yaparken yüzünün öne çıktığını gördü. Bir an için durup, dudaklarıyla puroyu yanması için güçle emen adamı seyretti. Kapıda durup, yandaki odadan gelecek en ufak sesi dinlemeyi düşünmüştü,.. ama şimdi bütün ilgisinin lambanın üzerindeki yüze yoğunlaştığını hissetti. O anda Burley'nin karısının gitmesini dilediğinin &mdash;bunu planladığının&mdash; farkına vardı. O anda ayrıca sevgisini, utanmaz ve bencil metresinin değersiz, aşağılık, önemsiz varlığını unuttu. Çünkü John Burley başını kaldırmıştı. Purosunun yanmış olduğundan emin olmak için sert ve hızlı nefesler çekerek, yavaşça doğruldu ve gence döndü. Mortimer sıkılarak, utanmış, üşümüş bir halde odada ilerledi.</p>

  <p>Sırf sessizliği doldurmuş olmak isteğiyle, "Sadece rüzgârdı, tabii ki," dedi şaka yollu. Diğerinin konuşmasını istemiyordu. "Sabah yeli, muhtemelen." Kol saatine baktı. "Şimdiden iki buçuk olmuş ve güneş dörde çeyrek kala doğuyor. Sanırım dışarısı aydınlanmıştır bile. En kısa gece pek karanlık olmaz." Kafası karışık bir şekilde dolaşıyordu, çünkü diğerinin sabit, sessiz bakışı onu utandırıyordu. Yan odada hareket eden Bayan Burley'den gelen hafif bir ses onu bir an için durdurdu, içgüdüsel olarak, gitmek için bir bahane doğmasından memnun, kapıya doğru döndü.</p>

  <p>"Bu bir şey değil," dedi Burley, en sonunda kati, alçak bir sesle konuşarak. "Sadece karım, yalnız kalmaktan memnun... genç ve güzel karım. O iyi. Onu senden iyi tanıyorum, içeri gir ve kapıyı kapa."</p>

  <p>Mortimer boyun eğdi. Kapıyı kapattı, masaya yaklaştı ve hemen sözlerine devam eden diğerine baktı.</p>

  <p>"Eğer," dedi o alçak, derin sesle, "ikinizin ciddi olduğunu düşünseydim" &mdash; sözcüklerini çok yavaş, vurgulayarak, yoğun bir ciddiyetle söylüyordu&mdash; "ne yapardım biliyor musun? Sana söyleyeyim, Mortimer. İkimizden birinin &mdash;senin veya benim&mdash; bu evde kalmasını isterdim, ölü olarak."</p>

  <p>Dişleri purosunu sıkıca kavramıştı,- elleri yumruk halindeydi,- yarı kapalı bir ağızla devam etti. Gözleri sabit bir şekilde parlıyordu.</p>

  <p>"Ona o kadar mutlak şekilde güveniyorum ki, &mdash;anlıyor musun?&mdash; yoksa kadınlara, insanlara olan inancım kaybolur. Onunla birlikte yaşama isteğim de. Beni anlıyor musun?"</p>

  <p>Her söz aptal ve dikkatsiz genç için yüzüne inen bir yumruktu, yine de en çok acı veren şey kabaran bir yürekten gelen bu yumruklardaki yumuşaklıktı. Bir düzine yanıt -inkâr, açıklama, itiraf, bütün suçları kendi üzerine alma- zihnini doldurdu, ama sadece reddedildiler. Hareketsiz ve sessiz, diğerinin gözlerine bakarak durdu. Dudaklarından hiçbir sözcük dökülmedi,- her halükarda zaman da yoktu. Bu pozisyonda buldu onları o anda içeri giren Bayan Burley. Kocasının yüzünü gördü; diğer erkek sırtı kendisine dönük duruyordu. Ufak, sinirli bir gülüşle içeri girdi. "Rüzgârda sallanan ve şöminenin önündeki bir metal parçasına çarpan bir çan ipi," diye bildirdi. O zaman üçü de hep birlikte güldüler, her gülüşün faklı bir tınısı olmasına rağmen. "Ama bu evden nefret ediyorum," diye ekledi Bayan Burley. "Keşke buraya hiç gelmeseydik."</p>

  <p>"Gökyüzü ağarır ağarmaz," diye belirtti kocası sessizce, "gidebiliriz. Anlaşmamız bu,- yerine getirelim. Yarım saat daha yetecektir. Otur Nancy ve bir şeyler ye." Ayağa kalktı ve kadın için bir iskemle yerleştirdi. "Sanırım gidip etrafa bir daha bakacağım." Yavaşça kapıya doğru ilerledi. "Biraz dışarıya çıkıp, gökyüzünün neler yaptığına bakabilirim."</p>

  <p>Sözcüklerin söylenmesi yanın dakika bile sürmedi, ama Mortimer'a ses hiç sona ermeyecekmiş gibi geldi. Aklı karışmış ve tedirgin olmuştu. Kendinden iğreniyordu, bu yakışıksız konuma düşmesine neden olan kadından iğreniyordu.</p>

  <p>Durum birdenbire fazlasıyla acı verici olmuştu,- böyle bir şeyi hiç hayal etmemişti,- kör olduğunu sandığı adam her şeyi görmüştü... başından beri biliyordu, onları izlemişti, beklemişti. Artık emindi, kadın kocasını seviyordu,- kendisini, Mortimer'ı aptal yerine koyarak eğlenmişti.</p>

  <p>"Sizinle geleyim, efendim. İzin verin," dedi birden. Bayan Burley aralarında solgun ve kararsızlık içinde duruyordu. Neler olmuştu, diye merak ediyordu açıkça.</p>

  <p>"Hayır, hayır, Harry"&mdash; Burley ilk defa 'Harry' diyordu ona &mdash;"en fazla beş dakika içinde dönerim. Ayrıca karım da yalnız kalmamalı." Dışarı çıktı.</p>

  <p>Genç adam, ayak sesleri koridorda biraz uzaklaşıncaya kadar bekledi, sonra döndü, ama ileri gitmedi,- ilk defa olarak 'bir fırsat' dediği şeyi kullanmadı. Tutkusu onu terk etmişti,- sevgisi, bir zamanlar var olduğunu sandığı şey, geçmişti. Yanındaki güzel kadına, orada kendisini bu kadar vahşice çekecek neler gördüğünü merak ederek, baktı. Tanrı'dan her şeyden kurtulmayı diledi. Ölmeyi diledi. John Burley'nin sözleri birden onu korkuttu.</p>

  <p>Bir şey çok açıktı... kadın korkmuştu. Bu, gencin dudaklarını açtı.</p>

  <p>"Neyin var?" diye sordu ve alçaltılmış sesi tanıdık ismi söylemedi. "Bir şey mi gördün?" Başını yan odaya doğru salladı. Kadına soğuk bir şekilde hitap eden sesiydi adamın birdenbire kendini olduğu gibi görmesini sağlayan, ama kadının da kendisini benzer bir açıklıkla gördüğünü denizciye anlatan Bayan Burley'nin düz bir tonda, dürüstçe verilmiş yanıtı oldu. Tanrım, diye düşündü, bir ses tonu, tek bir kelime ne kadar da açıklayıcı olabiliyor!</p>

  <p>"Bir şey... görmedim. Sadece huzursuz hissediyorum... hayatım." Bu 'hayatım' bir yardım çağrısıydı.</p>

  <p>"Buraya bak," diye bağırdı Mortimer, kadının uyarıcı şekilde bir parmağını kaldırmasına neden olacak şekilde," ben... ben lanet olası bir aptal, bir alçağım! Çok utanıyorum. Bunu düzeltmek için her şeyi... <span class="t15">her</span> <span class="t15">ş</span><span class="t15">eyi</span> yaparım." Üşüyor, kendini çıplak hissediyordu, değersizliği çırılçıplak ortadaydı,- kadın hissediyordu, adam biliyordu, hepsi aynı. Birbirlerine aniden itici gelmişlerdi. Ama Mortimer, özellikle kadındaki bu büyük değişimin birdenbire nasıl veya nereden ortaya çıktığını pek anlamıyordu. Anlayabileceğinden daha büyük, daha derin bir duygunun onları etkilediğini, sadece fiziksel ilişkilerin boş, saçma, ucuz ve bayağı görünmesine neden olduğunu hissediyordu. Bu saf cehaletle yüzleştikçe daha çok üşüyordu.</p>

  <p>"Huzursuz mu?" diye tekrarladı, belki de neden bunu söylediğini kesin olarak bilmeden. "Ulu Tanrım, o başının çaresine bakabilir..."</p>

  <p>"Ya, o bir erkek," diye sözünü kesti kadın, "evet."</p>

  <p>Koridor boyunca geri dönen adımlar duyuldu, sağlam, ağır adımlar. Mortimer'a bu adım seslerini bütün gece dinlemiş ve ölene kadar dinleyecekmiş gibi geldi. Lambaya uzandı ve bir sigara yaktı, bu sefer dikkatle ve fitili kısarak. Bayan Burley de ayağa kalktı, kapıya doğru, ondan uzağa gitti. Bir an o sağlam ve ağır adımları, bir erkeğin, John Burley'nin ilerleyişini dinlediler. Bir erkek... ve kur yapan bir erkek, düşüncesi çaktı Mortimer'ın beyninde ateş gibi, kendisine karşı ateşli bir ayıp işleyen, İkiliye zıt olarak. İlerleyiş daha az duyulur oldu. İçinde bir mesafe vardı. Bir yerlere dönmüştü.</p>

  <p>"İşte!" diye bağırdı kadın aceleci bir sesle. "İçeri girdi."</p>

  <p>"Saçmalık! Bizi geçti. Dışarıya, çimenliğe çıkıyor."</p>

  <p>Çift, döşemelerin üzerinden, görünüşe göre pencereye doğru yürüyen adım sesleri yan odadan belirgin şekilde gelirken, bir anlığına soluksuz dinledi.</p>

  <p>"İşte!" diye tekrarladı kadın. "Oraya girdi."</p>

  <p>Belki bir dakikalık bir sessizlik izledi bunu ve bu sürede birbirlerinin soluklarını dinlediler. "Yalnız olmaktan hoşlanmıyorum... orada," dedi Bayan Burley ince, alçalan bir sesle ve dışarı çıkacakmış gibi yürüdü. Mortimer onu sert bir hareketle durduğunda, eli kapı kolunun üzerindeydi.</p>

  <p>"Yapma! Tanrı aşkına, yapma!" diye bağırdı, kadın kolu çeviremeden. Denizci ileri atıldı. Kadının koluna bir elini koyduğunda duvardan bir gürültü duyuldu. Ağır bir sesti ve bu sefer buna neden olacak bir rüzgâr yoktu.</p>

  <p>"Bu sadece boşlukta sallanan bir nesne," diye fısıldadı genç adam boğuk bir sesle, korkutucu bir akıl karışıklığı düşüncelerini ve sözlerini karartıyordu.</p>

  <p>"Boşlukta sallanan bir nesne yoktu," dedi kadın ve başı dönerek ona doğru eğildi. "Bunu ben uydurdum. Hiçbir şey yoktu." Adam, umutsuzca bakıp onu yakalarken, dudakları kalkık bir yüz ona uzanıyormuş gibi geldi. Ölü beyazlığında bir yüz üzerinde iki korkmuş göz gördü. Bunu kollarına düşerken, kadının fısıltısı izledi. "Bu John, o..."</p>

  <p>Tam o anda, dehşet doruk noktasına ulaşmışken, adım sesleri bir kez daha duyuldu... John Burley'nin sert ve ağır adımları yeniden koridora çıktı. Şaşkınlıkları ve rahatlamaları o denli fazlaydı ki, ne konuştular ne de kıpırdadılar. Adımlar yaklaştı. Çift taş kesilmiş gibiydi,- Mortimer kollarını açmadı, Bayan Burley de kendini kurtarmayı denemedi. Gözlerini kapıya dikip beklediler. Kapı bir saniye sonra ardına dek açıldı ve John Burley yanlarına geldi. O kadar yakındı ki, neredeyse onlara dokunuyordu... orada birbirlerinin kolları arasındayken.</p>

  <p>"John, hayatım!" diye bağırdı karısı, sesinin tuhaf çıkmasına neden olan sorgulayan bir yumuşaklıkla.</p>

  <p>Burley ikisine de sırayla baktı. "Bir süre için dışarıya çıkıyorum," dedi yavaşça. Yüzünde hiçbir ifade yoktu,- gülümsemiyordu, kaşlarını çatmıyordu,- hiçbir duygu göstermiyordu... sadece diğerlerinin gözlerine baktı, sonra onlar yanıt olarak tek bir kelime bile edemeden kapının köşesinden kayboldu. Kapı arkasından kapandı. Gitmişti.</p>

  <p>"Dışarıya çıkıyor. Öyle dedi." Konuşan Mortimer'dı, ama sesi titriyor ve kekeliyordu. Bayan Burley kendini kurtarmıştı. Şimdi sessizce masanın kenarında duruyordu, gözlerini boşluğa dikmişti, dudakları aralanmıştı, yüz ifadesi boştu. Bir kere daha odada bir değişiklik olduğunun farkındaydı: bir şey dışarı çıkmıştı... Mortimer, ne söyleyeceğini ya da yapacağını bilmeden, bir an kadını seyretti. Yüzü boğulmuş birisinin yüzü gibi göründü denizciye. Aralarında, o kısacık mesafede, elle tutulamaz, ama neredeyse görülebilecek bir şey duruyordu. Orada bir şey sona ermişti, gözlerinin önünde, kesinlikle bitmişti. Aralarındaki engel yükseldi, sıklaştı. Bu engelin ardından kadının sözleri Mortimer'a tuhaf fısıltılar halinde ulaştı.</p>

  <p>"Harry... Gördün mü? Fark ettin mi?"</p>

  <p>"Ne demek istiyorsun?" dedi adam sertçe. Kendini öfkeli, kibirli hissetmek istiyordu, ama nefesi garip bir şekilde kesilmişti.</p>

  <p>"Harry... o farklıydı. Gözleri, saçları," &mdash;yüzü ölüme benzedi&mdash; "yüzündeki çarpıklık..."</p>

  <p>'Tanrı aşkına, ne diyorsun sen? Kendini toparla!" Mortimer, kadının bütün vücudunun titrediğini gördü ve kadın destek almak için masaya yaslandı. Denizcinin bacakları da titriyordu. Gözlerini kadına dikti.</p>

  <p>"Değişmişti, Harry... değişmişti.&rdquo; Kadının dehşet dolu fısıltısı adama bir bıçak gibi çarptı. Çünkü bu doğruydu. Kendisi de yaşlı adamın ortaya çıkışında pek normal olmayan bir şeyler sezmişti. Yine de, konuşurlarken bile, John Burleynin halisiz merdivenlerden aşağı indiğini duydular,- adam holü geçerken ayak sesleri kesildi,- sonra ön kapının çarpılarak kapandığı duyuldu, titreşimler bulundukları odayı bile sarsmıştı.</p>

  <p>Mortimer kadının yanına gitti. Sendeleyerek yürüyordu.</p>

  <p>"Hayatım! Tanrı aşkına... bu tamamen saçmalık. Kendini böyle koyverme. Ben onunla her şeyi yoluna koyacağım... hepsi benim hatam.&rdquo; Kadının yüzünden sözlerini anlamadığını okudu,- baştan aşağı yanlış şeyler söylüyordu,- kadının aklı tamamen başka yerdeydi. "O iyi," diye devam etti Mortimer aceleyle. "Artık dışarıda değil..."</p>

  <p>Kadının yüzünü görünce, sözlerini kesti. Bayan Burley'nin zihnine yapışan dehşet yüzünü ölümcül bir beyazlıkla kaplamıştı.</p>

  <p>"O John değildi," diye bağırdı kadın, sesinde bir inleme ve dehşet tonu vardı. Pencereye koştu ve genç denizci de arkasından geldi. Aşağıdaki çimenlikte bir figürün -çıksa yürüyor olması onu çok rahatlattı. Bu John Burley'di. Çimenliği geçip, evden uzaklaşırken, şafağın soluk griliğinde gördüler onu. Adam gözden kayboldu.</p>

  <p>"İşte orada! Görüyor musun?" diye fısıldadı Mortimer ikna edercesine. "Birazdan..." diye söze başlamıştı ki, yan odadan gelen, bir öncekinden daha yüksek, daha ağır bir ses, sözlerini kesti ve Bayan Burley, o inleyen feryatla yeniden kollarına düştü. Bu sefer onu tam zamanında yakaladı, çünkü kendisi de buz kesmiş, olup bitenlerin anlaşılamaz dehşetiyle çılgına dönmüştü ve bir çocuk kadar çaresizdi.</p>

  <p>"Sevgilim, sevgilim.. .ah, Tanrım!" Eğilerek, çılgınca kadının yüzünü öptü. Aklı tamamen başından gitmişti.</p>

  <p>"Harry! John... ah, ah!" diye inledi kadın elemle. "Ona benzedi. Bizi kandırdı... ona zaman tanımak için. Yaptı işte."</p>

  <p>Birden doğruldu. "Git," dedi arka taraftaki odayı işaret ederek ve denizcinin kollarında ölü bir külçe halinde kendinden geçti.</p>

  <p>Mortimer kadının baygın bedenini bir iskemleye taşıdı, sonra yan odaya girdiğinde el fenerinin ışığı John Burley'nin duvardaki bir askıdan sarkan bedenini aydınlattı. İpi kesmekte beş dakika geç kalmıştı.</p>

  <p><span class="t14">Çeviren: Ay</span><span class="t14">ş</span><span class="t14">e Gorbon</span></p>

  <p class="p10">&nbsp;</p>
</body>
</html>
