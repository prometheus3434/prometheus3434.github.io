<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>YEŞİL ÇAY</title>
</head>

<body>
  <h1><a id="a83"></a>YEŞİL ÇAY</h1>

  <p><b style="font-style: italic;"><br /></b></p>

  <p><b style="font-style: italic;">ÖNDEYİŞ</b><br /></p>

  <h5 id="sigil_toc_id_6"><span class="t14">Alman Doktor Martin Hesselius</span></h5>

  <p>Tıp ve cerrahi konularında iyi bir eğitim görmüş olmakla beraber, iki meslekte de hiç çalışmadım. Ne var ki, bu uğraşlar beni hâlâ derinden ilgilendirmeye devam ediyor. Beni, daha henüz adım atmış olduğum bu şerefli meslekleri icra etmekten alıkoyan şey ne tembellikti, ne de kapris. Bir neşterin yol açtığı çok önemsiz bir çizikti. Bu küçük kaza iki parmağımın derhal kopmasına ve daha da ızdırap verici şekilde sağlığımı yitirmeme neden oldu, çünkü olayın ardından bir daha düzelemedim ve aynı yerde on iki ay geçirdiğim çok enderdi.</p>

  <p>Yolculuklarım sırasında, benim gibi bir gezgin, hekim ve mesleğine gönül vermiş bir kişi olan Doktor Martin Hesselius'la tanıştım. Benimkilerin aksine, onun gezileri tamamen kendi tercihiydi ve biz İngilizlerin değer yargılarına göre zengin bir adam sayılmasa da, büyüklerimizin "hali vakti yerinde" diyebileceği durumdaydı. Onunla ilk karşılaştığımda yaşlı bir adamdı, benden neredeyse otuz beş yaş büyüktü.</p>

  <p>Doktor Martin Hesselius'ta aradığım öğretmeni buldum. Bilgi dağarcığı engindi, vakalara karşı sezgisel bir yaklaşımı vardı. Benim gibi hevesli birini huşuya ve memnuniyete boğacak kişiydi. Ona olan hayranlığım zamanın sınavından geçti ve ölümün ayrılığına göğüs gerdi. Hayranlığımın sağlam temellere dayandığından eminim.</p>

  <p>Hemen hemen yirmi yıl boyunca onun tıbbi sekreterliğini yürüttüm. Sayısız kağıttan oluşan birikimini düzenlemem, indekslemem ve ciltlemem için bana emanet etmişti. Bu vakalardan bazılarını tedavi şekli akıllara durgunluk vericidir. Yazılarını iki farklı karakterin ağzından yazar. Gördüğünü ve işittiğini meslekten olmayan zeki biri gibi betimler, hastayı ister kendi oda kapısından günışığına adım atarken, ister karanlığın kapılarından ölülerin mağaralarına giderken görmüş olsun, hikayesine döner, tıp sanatının dilini ve dehanın, orijinalliğin gücünü kullanarak çözümleme, tanı koyma ve örnekleme işine girişir.</p>

  <p>Vakalardan kimi, bir uzman için teşkil edebileceği tuhaflığın çok ötesinde bir ilgiyle korkutur veya keyiflendirir beni. Aşağıdakileri, daha çok dilini ve tabii ki isimleri değiştirerek aktarıyorum. Hikayeyi anlatan Doktor Martin Hesselius'tur. Bunu, onun yaklaşık altmış dört yıl önce İngiltere'ye yaptığı bir gezi sırasında karşı karşıya geldiği vakalara ilişkin tutulmuş çok sayıda notun arasında buldum.</p>

  <p>Olay, Doktor Hesselius'un, dostu Leyden'li Profesör Van Loo'ya gönderdiği mektuplarda hikaye edilmiş. Profesörün uzmanlık alanı tıp değil kimyaydı, ama kendisi tarih, metafizik ve tıp okumuş, hatta vaktiyle bir de tiyatro oyunu kaleme almış bir adamdı.</p>

  <p>Bu yüzden hikaye, tıbbi bir kayıt olarak biraz değersiz de olsa, bu konuda cahil bir okuyucunun ilgisini çekecek şekilde yazılmış.</p>

  <p>Bu mektuplar, eklenmiş bir nota bakılacak olursa, profesörün 1819'daki ölümü üzerine Doktor Hesselius'a geri gönderilmiş. Bazısı İngilizce yazılmış, bazısı Fransızca, ama yazışmaların büyük bir kısmının dili Almanca. Bilinçli ve sadık olsam da, asla iyi bir çevirmen değilim, bazı yerleri atlayıp bazısını kısaltmak dışında, metne hiçbir şey eklemedim.</p>

  <p><br /></p>

  <p><br /></p>

  <h1 id="sigil_toc_id_7"><span class="t14"><b>I</b></span></h1>

  <p><span class="t14"><br /></span></p>

  <p><span class="t14"><br /></span></p>

  <h5 id="sigil_toc_id_8"><span class="t14">Doktor Hesselius, Sayg</span><span class="t14">ı</span><span class="t14">de</span><span class="t14">ğ</span><span class="t14">er Rahip Mr. Jennings'le Tan</span><span class="t14">ı</span><span class="t14">ş</span><span class="t14">mas</span><span class="t14">ı</span><span class="t14">n</span><span class="t14">ı</span> <span class="t14">Anlat</span><span class="t14">ı</span><span class="t14">yor</span></h5>

  <p>Rahip Mr. Jennings uzun boylu ve zayıf. Orta yaşlı bir adam, yüce kiliseye özgü eski tarz, şık bir giyimi var. Doğal olarak biraz gösterişli, ama hiç resmi değil. Yüzü çok yakışıklı değilse de düzgün, yüz ifadesiyse hem son derece kibar, hem de çekingen.</p>

  <p>Onunla bir akşam Leydi Mary Heyduke'un evinde tanıştım. Yüzündeki alçakgönüllülük ve yardımseverlik had safhada çekiciydi.</p>

  <p>Küçük bir gruptuk, o da hoşça sohbetimize katıldı. Konuşmaktan çok dinlemekten zevk alıyormuşa benziyor, ama söyledikleri hep konuyla ilgili, güzel sözler. Öyle görünüyor ki, kendisine bir çok konuda danışan ve onun dünyadaki en mutlu, en huzurlu kişi olduğunu düşünen Leydi Mary'nin gözdesi.</p>

  <p>Rahip Mr. Jennings bekar, altmış bin sterlin değerinde bir serveti olduğu söyleniyor. Eli açık bir adam. Kutsal mesleğini faal şekilde yürütebilmek için çok arzulu ve başka her yerde gayet iyi de olsa, ilahi görevinin asıl sorumluluklarını yerine getirmek için Warwickshire'daki ruhani bölgesine gider gitmez sağlığı çok tuhaf bir şekilde bozuluyor. Leydi Mary'nin söylediği bu.</p>

  <p>Mr Jennings'in sağlığının genellikle, aniden ve gizemli bir biçimde, bazen de Kenlis'teki eski ve güzel kilisesinde görev başındayken bozulduğundan hiç şüphe yok. Sebebi belki kalbidir, belki de beyni. Ama üç dört kez, belki de daha sık, görevine başladıktan sonra ansızın durmuş, devam edemeyecek durumda olduğu ortadayken, bir sessizliğin ardından tek başına, duyulması güç bir duaya başlamış, ellerini ve gözlerini göğe çevirmiş, derken ölü gibi bembeyaz kesilmiş. Tuhaf bir utancın ve korkunun heyecanıyla tir tir titreyek kürsüden inmiş, cemaati hiçbir açıklamada bulunmaksızın bir başına bırakmış ve soyunma odasına gitmiş. Bu olay, yardımcısı orada değilken başına gelmiş. Artık Kenlis'e gittiği vakit görevini paylaşması ve böyle bir anda zayıf düşerse yerini alması için yanına bir papaz alıyormuş.</p>

  <p>Mr. Jennings nöbet geçirip kendi ruhani bölgesini terkettiği zamanlar, Piccadily'de karanlık bir sokakta küçücük bir evinin bulunduğu Londra'ya dönüyor, Leydi Mary onun her zaman son derece sağlıklı olduğu görüşünde. Bu konuda benim de kendime ait fikirlerim var. İyi olmanın da dereceleri mevcuttur. Göreceğiz.</p>

  <p>Mr. Jennings mükemmel bir beyefendi. Bununla birlikte, insan onda tuhaf bir şeyin farkına varıyor. Biraz şüpheli bir izlenim bırakmakta. Buna katkıda bulunduğundan hiç şüphe edilemeyecek şeylerden birisini, sanıyorum ki insanlar hatırlamıyorlar, ya da yeterince farkında değiller. Mr. Jennings hep yan yan halıyı gözlüyor, sanki orada duran bir şeyin hareketlerini takip edermişçesine. Elbette devamlı olmuyor bu. Sadece ara sıra. Ama söylediğim gibi, tavırlarına belli bir tuhaflık katacak derecede sık, yerde gezinen bakışındaysa hem utanç sezilmekte, hem de tedirginlik.</p>

  <p>Bana tıp felsefecisi demekle incelik ediyorsun, bildiğin gibi bir tıp felsefecisi, kendi bulduğu, izlediği ve daha fazla vakit ayırarak incelediği vakaların yardımıyla kuramlar üretir ve sıradan bir hekimin yapabileceğinden çok daha ince ayrıntılara iner, bu arada kendisine her yerde eşlik eden ve kimilerinin küstahça ifade ettiği gibi, bir ödül kazanma olasılığının en düşük seviyede olduğu durumlarda kendisini gösteren o gözlemcilik alışkanlığına tutulur.</p>

  <p>İlk kez o küçük akşam toplantısında tanıştığım bu zayıf, nazik ama çekingen beyefendide işte bu türden bir ödül vaadi seziyordum. Tabii ki burada yazdığımdan daha fazlasını gözlemledim, ama teknik sayılabilecek her şeyi tamamıyla bilimsel bir makaleye saklıyorum.</p>

  <p>Bu arada belirteyim ki, tıp ilmi dediğim vakit bu terimi, genellikle akla gelen maddesel tedavinin ötesinde, çok daha kapsamlı bir kavramı anlatmak için kullanıyorum. Tüm doğal dünyanın, aslında ona kaynak teşkil eden ruhlar aleminin nihai bir dışavurumu olduğu inancındayım. Bence insanın özü ruhtur, ruh da organik bir maddedir, ama bizim bildiğimiz maddeden farklıdır, tıpkı elektrik ya da ışık gibi. Maddi beden ise kelimenin tam anlamıyla bir elbisedir ve dolayısıyla ölüm dediğimiz şey de yaşayan bir insanın mevcudiyetinin yarıda kesilmesi değil, doğal bedeninden kurtulmasıdır ...ölüm anı diye bildiğimiz vakit başlayıp, en çok birkaç gün süren, sonunda da yeniden dirilişle sonlanan bir süreçtir.</p>

  <p>Bu durumların önemini takdir eden kişi, onların tıp ilmiyle pratikteki ilişkilerini de görebilecektir. Ne var ki burası ne kanıtların sergilenmesi, ne de gene fazla bilinmeyen gerçeklerin sonuçlarının tartışılması için uygun bir yer değil.</p>

  <p>Alışkanlığım doğrultusunda, gizliden gizliye, pür dikkat Mr. Jennings'i gözlemliyordum —sanırım o da bunun farkına vardı ve onun da düpedüz beni incelediğini gördüm. Leydi Mary o sırada bana ismimle, Doktor Hesselius diye hitap etti ve adamın bana daha dikkatlice baktığını, sonra da birkaç dakikalığına kendi düşüncelerine gömüldüğünü fark ettim.</p>

  <p>Bu uzun boylu din adamı çok geçmeden bana yaklaştı ve az sonra sohbete dalmıştık. Okumayı seven, çeşitli mekanları ve kitapları bilen, dünyayı gezmiş, konuşmaktan zevk alan iki insan bir araya geldi mi, üzerine laf söyleyecek konu bulamamaları pek görüldük şey değildir. Onu benim yanıma getiren ve konuşmaya sevk eden şey şans değildi. Almanca biliyordu ve aslında içinde yazılı olanlardan daha fazlasını ima eden <span class="t14">Metafizik T</span><span class="t14">ı</span><span class="t14">p Makaleleri</span> adlı eserimi okumuştu.</p>

  <p>Bu kibar, utangaç, ince adam hiç şüphesiz kendini okumaya ve düşünmeye vermiş biriydi, aramızda dolaşıp konuşsa da tamamiyle bizden biri değildi.</p>

  <p>Onun daha şimdiden sadece dünyaya değil, en yakın dostlarına bile kapanmış kapıların ardında korkuları ve iç yüzü ustaca gizlenmiş bir hayat sürdüğünden ve zihninde bana doğru bir adım atma fikrini tarttığından şüphelenir olmuştum.</p>

  <p>Farkında olmadan onun düşüncelerine girmiştim, ona ilişkin şüphelerime ve beni de içeren planlarına dair tahminlerimi dile getirip, kabuğuna çekilmesine sebep olmamak için çok temkinli davranıyordum.</p>

  <p>Bir süre havadan sudan konuştuk, ama en sonunda şöyle dedi:</p>

  <p>"Bazı makaleleriniz çok ilgimi çekmişti, Doktor Hesselius, Metafizik Tıp adını verdiğiniz konuda yazdıklarınız on, on iki yıl önce Almancadan okumuştum— acaba dilimize çevrildi mi?"</p>

  <p>"Hayır, çevrilmediklerinden eminim... yoksa duyardım. En azından iznimi isterlerdi diye düşünüyorum."</p>

  <p>"Birkaç ay önce bu civardaki yayıncılardan bana kitabın orjinal Almanca versiyonunu bulmalarını istedim, ama baskısının tükendiğini söylediler."</p>

  <p>"Doğru, birkaç yıldır da öyle, ama bir yazar olarak küçük kitabımı unutmamış olmanız gururumu okşuyor, gerçi," diye ekledim gülerek, "on — on iki sene, bu kitabı arayıp da bulamamak için uzun bir süre, sanıyorum ki bu konuyu aklınızda evirip çeviriyordunuz, ya da son zamanlarda bu konuya yönelik merakınızı canlandıracak bir şey oldu."</p>

  <p>Sorgulayıcı bir bakışın eşliğinde yönelttiğim bu sorunun ardından Mr. Jennings'in üzerine, genç hanımefendilerin yanaklarını kızartan ve onları aptala çeviren cinsten bir mahçubiyet çöküverdi. Gözlerini aşağı indirdi, huzursuzca ellerini oğuşturdu ve gözlerinde bir an için tuhaf, belki de suçlu bir bakışla baktı bana.</p>

  <p>Onun bu acayip durumdan kurtulmasına, mümkün olan en iyi yoldan, yani olayın farkına varmamış gibi yaparak yardımcı oldum ve sözümü sürdürdüm: "Sık sık benim de bir konuya yönelik merakım canlanır, bir kitap diğerini çağrıştırır ve beni yirmi yılı aşkın bir süre öncesine ait kitapların peşinde koşmaya mecbur eder. Ama eğer hâlâ kitabın bir kopyasına sahip olmak arzusundaysanız, size takdim etmek beni mutlu edecektir. Yanımda iki üç adet mevcut ve eğer size hediye etmeme izin verirseniz bundan onur duyarım."</p>

  <p>"Gerçekten de çok iyisiniz," dedi, bir anda yeniden rahatlamıştı. "Neredeyse ümitsizliğe kapılmıştım... size nasıl teşekkür edebilirim, bilemiyorum."</p>

  <p>"Rica ederim bir tek kelime daha söylemeyin, o kitabın değeri o kadar küçüktür ki, size sunmuş olduğum için bile eziklik hissediyorum ve eğer bir kez daha teşekkür edecek olursanız bir alçak gönüllülük krizi geçirip, kitabı ateşe fırlatmam gerekecek."</p>

  <p>Mr. Jennings gülümsedi. Londra'da kaldığım yeri sordu ve çeşitli konularda biraz daha sohbet ettikten sonra oradan ayrıldı.</p>

  <p><br /></p>

  <p><br /></p>

  <h1 id="sigil_toc_id_9"><span class="t15">II</span></h1>

  <p><span class="t14"><br /></span></p>

  <p><span class="t14"><br /></span></p>

  <h5 id="sigil_toc_id_10"><span class="t14">Doktor Leydi Mary'yi Sorguluyor ve O da Yan</span><span class="t14">ı</span><span class="t14">tl</span><span class="t14">ı</span><span class="t14">yor</span></h5>

  <p>"Rahibinizden çok hoşlandım, Leydi Mary," dedim, adam gider gitmez. "Okumuş, gezmiş, düşünmüş ve acı çekmiş, elinden her iş gelen bir dost olsa gerek."</p>

  <p>"Öyledir, dahası, gerçekten iyi bir adamdır," dedi Leydi. "Okullarıma ve Dawlbridge'deki yatırımlarıma ilişkin verdiği öğütler çok değerlidir. Çok titizdir, öyle çok özveride bulunur ki tahmin bile edemezsiniz bir işe yarayabileceğini düşündüğü her yerdedir, çok iyi huylu ve düşüncelidir."</p>

  <p>"Onun dostane erdemleri hakkında böyle iyi şeyler söylendiğini işitmek çok güzel. Sadece onun hoş ve nazik bir dost olduğunu doğrulayabilirim ve sanırım, bana anlattıklarınıza ek olarak onun hakkında bir iki laf söyleyebilirim," dedim.</p>

  <p>"Gerçekten mi?"</p>

  <p>"Evet, birincisi, evli değil."</p>

  <p>"Evet, bu doğru... devam edin."</p>

  <p>"Yazı yazıyormuş, ama bırakmış ve belki iki üç senedir üzerine eğilmemiş, yazdığı kitap da son derece soyut bir konu üzerineymiş... belki de dinbilim."</p>

  <p>"Şey, dediğiniz gibi, bir kitap yazıyordu, ne hakkında olduğundan pek emin değilim ama tek hatırladığım benim ilgimi çeken türden bir şey olmadığı, büyük olasılıkla haklısınız, yazmayı da kesinlikle bıraktı... evet."</p>

  <p>"Ayrıca bu gece çok az kahve içmesine rağmen, normalde tercihi çaydan yana, en azından bir zamanlar tiryakisiymiş."</p>

  <p>"Evet, bu <span class="t14">tamamiyle</span> doğru."</p>

  <p>"Bol miktarda yeşil çay içerdi, değil mi?" diye ısrar ettim.</p>

  <p>"Ama bu çok tuhaf! Yeşil çay yüzünden neredeyse birbirimize girerdik onunla."</p>

  <p>"Ama uzunca bir süre önce buna da son verdi," dedim.</p>

  <p>"Öyle yaptı."</p>

  <p>"işte şimdi, bir gerçek daha. Annesini ya da babasını tanıyor muydunuz?"</p>

  <p>"Evet, ikisini de, babası öldüğü vakit o daha on yaşındaydı, Dawlbridge yakınlarında yaşarlardı. Onları çok iyi tanırdık," diye yanıtladı kadın.</p>

  <p>"Hımm, ya annesi, ya da babası ...gerçi bana kalırsa babası, bir hayalet görmüştü," dedim.</p>

  <p>"Siz gerçek bir sihirbazsınız, Doktor Hesselius."</p>

  <p>"Sihirbazım ya da değilim, söylediğim doğru, değil mi?" diye yanıtladım neşeyle.</p>

  <p>"Kesinlikle doğru, hayaleti gören babasıydı. Sessiz, tuhaf fikirleri olan bir adamdı, rüyalarından bahsedip babamın keyfini kaçırırdı, en sonunda görüp konuştuğu bir hayaletten bahsetmişti, çok garip bir öyküydü bu. Bilhassa hatırlıyorum, çünkü o adamdan çok korkardım. Ölmeden çok önce anlatmıştı bu öyküyü, ben henüz bir çocuktum... adamın hareketleri çok sessiz ve kederliydi, oturma odasında yalnız başımayken bazen akşam karanlığında bize uğrardı, onun çevresini hayaletlerin kuşattığını düşünürdüm."</p>

  <p>Gülümsedim ve başımı salladım.</p>

  <p>"Şimdi, sihirbazlığımı kanıtladığıma göre, iyi geceler deme vakti geldi sanırım," dedim.</p>

  <p>"Ama bunları nereden bildiniz?"</p>

  <p>'Tabii ki çingenelerin yaptığı gibi, gezegenlere bakarak," diye karşılık verdim ve böylece neşe içinde vedalaştık.</p>

  <p>Ertesi sabah sorduğu kitabı Mr. Jennings'e bir notla birlikte yolladım, kiraladığım odaya geç saatte döndüğümde onun beni ziyarete geldiğini ve kartını bıraktığını öğrendim. Benim evde olup olmadığımı ve beni hangi saatte bulmasının muhtemel olacağını sormuş.</p>

  <p>Durumunu bana açıp, hani derler ya, "profesyonelce" danışmak niyetinde mi acaba? Umarım öyledir. Daha şimdiden ona ilişkin bir teorim var. Leydi Mary'nin giderayak sorduğum sorulara verdiği cevaplar da bunu destekliyor, işin doğrusunu Jennings'in kendi ağzından dinlemeyi istiyorum. Ama kibarlıkla çelişecek bir harekette bulunmadan, bir itirafı yüreklendirecek ne yapabilirim ki? Hiçbir şey. Umarım o bir şeyler düşünüyordur. Ne olursa olsun, sevgili Van L., onun kolaylıkla ulaşabileceği yerlerde olacağım, yarın da ziyaretine karşılık vermeyi düşünüyorum. Sırf kibarlığının karşılığında onu görmeyi istemem uygarca bir davranış olacak. Belki bundan bir şeyler çıkabilir. Belki az, belki çok, belki de hiç, sevgili Van L., ama seni haberdar edeceğim.</p>

  <p><br /></p>

  <p><br /></p>

  <h1 id="sigil_toc_id_11"><span class="t15">III</span></h1>

  <p><span class="t14"><br /></span></p>

  <p><span class="t14"><br /></span></p>

  <h5 id="sigil_toc_id_12"><span class="t14">Doktor Hesselius Latince Kitaplarda Bir</span> <span class="t14">Ş</span><span class="t14">eyler Buluyor</span></h5>

  <p>Evet, Blank Caddesine uğradım.</p>

  <p>Kapıyı çalıp sorduğumda, uşak bana Mr. Jennings'in Kenlis'ten gelen bir din adamıyla, kendi kasaba papazıyla görüşmekte olduğunu söyledi. Ziyaret hakkımı bir başka sefere saklayarak, sadece daha sonra geleceğimi ima ettim. Arkamı dönmüş gidiyordum ki, uşak benden özür diledi, onun seviyesindeki iyi eğitimli kişilerin genellikle yaptığından daha dikkatlice baktı bana ve Doktor Hesselius olup olmadığımı sordu, bizzat kendisi olduğumu öğrenince de, "Öyleyse efendim, belki geldiğinizi Mr. Jennings'e bildirmeme izin verirsiniz, çünkü sizi görmek istediğinden eminim," dedi.</p>

  <p>Mr.Jennings'ten, oturma odası niyetine kullandığı çalışma odasına buyurmamı, kendisinin de birkaç dakika içinde geleceğini bildiren bir mesajla birlikte bir çırpıda dönüverdi uşak.</p>

  <p>Burası gerçekten de bir çalışma odasıydı... neredeyse bir kütüphane sayılabilirdi. Oda yüksekti, iki uzun, dar penceresi ve koyu renkli kalın perdeleri vardı. Umduğumdan çok daha genişti ve her köşesi yerden tavana değin kitap doluydu. En üstteki halı çünkü ayağımı bastıkça üst üste birkaç tane olduğu hissine kapılmıştım— bir Türk halisiydi. Ayak seslerim duyulmuyordu. Uzun kitaplıklar pencereleri, özellikle de dar olanları çok çok geride bırakmışlardı. Oda son derece rahat, hatta lüks olmasına karşın, yarattığı etki hiç tartışmasız kasvetli, sessizliğin de katkısıyla adeta bunaltıcıydı. Belki de odanın yaratabileceği çağrışımları göz önünde bulundurmalıydım. Mr. Jennings ile korkunç fikirleri ilişkilendirmekteydi aklım. Bu çıt çıkmayan evin kusursuz sessizlikteki bir odasına tuhaf bir önseziyle adımımı atmıştım ve odanın karanlığı ile asık yüzlü kitaplar duvardaki iki dar ayna dışında her yeri kaplamıştı, bunlar içimdeki o keder duygusunu daha da pekiştiriyordu.</p>

  <p>Mr. Jennings'i beklerken, rafları dolduran kitapların bazılarına göz atıp vakit geçirdim. Raflara dizili kitapların arasında değil, ama aşağısında, yerde, sırtları yukarı bakar vaziyette sıralanmış duran Swedenborg'un <span class="t14">Arcana Caelestia</span>'sının orjinal Latince baskısına rastladım. Çok kaliteli bir setti, dinbilimin gerektirdiği o zarif üniformayla, yani gerçek deriyle ciltlenmiş, altın harflerle ve lâl rengi kenarlarla süslenmişti. Ağırbaşlı bir Latinceyle yazılmış, marjinlerine kurşun kalemle işaret konmuş bir dizi cümleyi okudum. Bunlardan birkaçını, dilimize çevirerek aktarıyorum:</p>

  <p>"İnsanın içsel görüsü açıldığında, ki bu ruhuna aittir, bedensel duyularla görünür kılınamayan ve bir başka yaşama ait nice şeyler ortaya çıkar..."</p>

  <p>"İçgörü sayesinde bana, dünyadakilerden çok daha net bir şekilde, öte yaşama ait şeyleri görme yeteneği bahşedildi. Bu hususlar ispatlamaktadır ki, dışgörü, içgörüden çıkmıştır,içgörü de daha içteki bir hayalden kaynaklanır, bu böyle devam eder..."</p>

  <p>"Her insanın başına en az iki kötü ruh musallattır..."</p>

  <p>İfritler akıcı konuşurlar, ama sesleri cırtlak ve kulak tırmalayıcıdır. Aralarında kullandıkları bir de akıcı olmayan, muhalif düşüncelerin farkedilmeden, gizliden gizliye işlendiği bir dil vardır."</p>

  <p>İnsanlara musallat olan kötü ruhlar, gerçekten de cehennemden gelirler, ama insanın yanındayken cehennemde değildirler, oradan salıverilmişlerdir. O vakit içinde bulundukları yer, cennet ile cehennem arasında bir yerdir ve ruhlar alemi olarak bilinir... kötü ruhlar bu alemdeyken artık cehennem azabı çekmezler, ama insanoğlunun her düşüncesinde ve duygusunda, onun keyif aldığı her şeydedirler. Ne var ki, tekrar cehennemlerine döndüklerinde eski hallerini alırlar..."</p>

  <p>"Eğer kötü ruhlar bir insana bağlı yine de ondan ayrı ruhlar olduklarını keşfederlerse ve onun bedenine sızabilirlerse, yoketmek için sayısız yola başvururlar, çünkü insana karşı ölümcül bir garezleri vardır..."</p>

  <p>"Benim beden sahibi bir insan olduğumu bildiklerinden, hiç durmadan beni yoketmeye çalışıyorlardı, sadece bedenimi değil, bilhassa ruhumu, çünkü bir insanı ya da ruhu yoketmek, cehennemdekilerin en büyük hazzıdır, ama Tanrı beni devamlı gözetiyordu. Bundan dolayı, sağlam bir iman sahibi olmadığı sürece insanın ruhlarla ilişkide bulunması çok tehlikelidir..."</p>

  <p>"Bu ortakçı ruhlardan en büyük dikkatle sakınılması gereken bilgi, kendilerinin bir insana bu şekilde bağlanmış olduklarıdır, çünkü bunu bilecek olurlarsa onunla konuşurlar, niyetleri yoketmektir onu..."</p>

  <p>"Cehennemin keyif aldığı şey insana eziyet etmek, böylece ebedi mahvoluşunu hızlandırmaktır."</p>

  <p>Sayfanın altında, Mr. Jennings'in özenli el yazısıyla yazılmış, çok sivri ve ince uçlu bir kalemden çıkma uzunca bir not ilişti gözüme. Onun metine yönelik eleştiride bulunmuş olacağını bekleyerek bir iki kelime okudum ve durdum, çünkü bu bütünüyle farklı bir şeydi ve şöyle başlıyordu: <span class="t14">Deus misereatur mei —</span> "Tanrı bana acısın.” Böylece yazının içeriğinin özel olduğunu anlayıp gözlerimi kaçırdım ve kitabı kapattım, merakımı cezbeden bir tanesi dışında tüm ciltleri bulduğum şekilde yerlerine yerleştirdim, yalnız başına yaşayan çalışkan insanların alışkanlığı olduğu üzere, dış dünyaya dikkat etmeyecek ya da nerede bulunduğumu hatırlamayacak ölçüde kendimi okumaya kaptırdım.</p>

  <p>Swedenborg'un teknik diliyle, "temsilcilere" ve "izdüşümlere" değinen sayfaları okuyordum, okuduğum kısımda bu kötü ruhların kendi cehennemlik hemcinsleri dışındakilerin gözlerine göründükleri vakit "izdüşüm" şeklinde, kendi özel yaşam ve arzularını temsil eden, korkunç ve vahşi hayvan <span class="t14">(fera)</span> suretlerine büründükleri konu ediliyordu. Uzun bir bölümdür bu ve hayvan biçimlerinin bazılarını ayrıntısıyla tarif eder.</p>

  <p><br /></p>

  <p><br /></p>

  <h1 id="sigil_toc_id_13"><span class="t15">IV</span></h1>

  <p><span class="t14"><br /></span></p>

  <p><span class="t14"><br /></span></p>

  <h5 id="sigil_toc_id_14"><span class="t14">Metni Okuyan iki Çift Göz</span></h5>

  <p>Yazıyı okurken, bir yandan da kalem kutumun kenarını satır boyunca gezdiriyordum ve bir şey bakışlarımı kaldırmama neden oldu.</p>

  <p>Sözünü ettiğim aynalardan biri tam önümdeydi, aynada dostum Mr. Jennings'in uzun gövdesinin omzumun üstünden eğilmiş, beni meşgul eden sayfayı okumakta olduğu görülüyordu, yüzü öyle kasvetli ve hiddetliydi ki, onu güçlükle tanıyabilmiştim.</p>

  <p>Döndüm ve doğruldum. O da dimdik durdu, kendini zorlayıp azıcık gülümsedi ve konuştu:</p>

  <p>"İçeriye girip hatırınızı sordum, ama sizi daldığınız kitaptan kaldırmayı başaramadım, bu yüzden merakımı dizginleyemedim ve sanırım son derece kaba bir tavırla, omzunuzun üzerinden baktım. Bu sayfaları ilk okuyuşunuz olmasa gerek. Kuşkusuz Swedenborg'u uzun süre önce okumuşsunuzdur, değil mi?</p>

  <p>"Aman Tanrım, evet! Swedenborg'a çok şey borçluyum, büyük bir incelik göstererek anımsadığınız Metafizik Tıp konusundaki küçük kitabımda ondan izler bulacaksınız."</p>

  <p>Dostum yapmacık bir neşe takındıysa da yüzü hafifçe kızarmıştı ve içten içe telaşlandığını anlayabiliyordum.</p>

  <p>"Bu konuda elinize su dökemem, Swedenborg hakkında o kadar az şey biliyorum ki. Bu kitapları elde edeli ancak on beş gün oldu," diye karşılık verdi, "ve sanırım yalnız bir adamın huzurunu kaçırmaları olası... yani okuduğum azıcık kısma bakacak olursak. Huzurumu kaçırdıklarını söylemiyorum," gülümsedi, "kitap için size minnettarım. Umarım notum size ulaşmıştır?"</p>

  <p>Uygun bir dille ona teşekkür ettim ve alçakgönüllü bir tavırla övgülerini kabul ettim.</p>

  <p>"Hiç sizinki kadar içindekilerle fikir birliğine vardığım bir kitap okumamıştım," diye devam etti söze. "Kitabın içinde göze görünenden fazlasının olduğunu hemen anlayıverdim. Doktor Harley'i tanıyor musunuz?" diye sordu durup dururken.</p>

  <p>(Bu arada, editör hatırlatır ki, adı anılan doktor, İngiltere'nin gelmiş geçmiş en ünlü doktorlarından biridir.)</p>

  <p>Onu tanıyordum, kendisiyle mektuplaşmıştık, İngiltere ziyaretim sırasında kendisinden büyük bir misafirperverlik ve hatırı sayılır yardım görmüştüm.</p>

  <p>"Bana kalırsa o adam hayatım boyunca tanıdığım en büyük aptallardan biri," dedi Mr. Jennings.</p>

  <p>Onun ağzından ilk kez bir başkasına yönelik incitici sözler çıktığını duyuyordum ve böylesine nam salmış bir ismi hedef alması beni biraz irkiltmişti.</p>

  <p>"Gerçekten mi? Pekala, hangi konuda?"</p>

  <p>"Mesleği konusunda," diye yanıt verdi.</p>

  <p>Gülümsedim.</p>

  <p>"Demek istediğim şu,” dedi, "bana öyle geliyor ki o adam yarı yarıya kör yani baktığı şeylerin yarısı karanlık geri kalanıysa doğaüstü bir parlaklık ve canlılıkta, işin kötüsü, adam <span class="t14">bildi</span><span class="t14">ğ</span><span class="t14">ini okuyor.</span> Ona anlatamıyorum —yani anlamıyor— onun doktorluğuna dair deneyimim var ama bu açıdan, benim gözümde o, beyninin yansı felce uğramış bir yarım akıllı. Bunu size anlatacağım —biliyorum, bir ara tümünü aktaracağım— hepsini," dedi biraz telaşla. "İngiltere’de birkaç ay daha kalın. Eğer siz buradayken kasaba dışında olursam, sizi mektuplarımla rahatsız etmeme izin verir misiniz?"</p>

  <p>"Bu beni mutlu eder," diye teselli ettim onu.</p>

  <p>"Çok iyisiniz. Harley'den öylesine hoşnutsuzum ki."</p>

  <p>"Biraz materyalist ekole meyilli," dedim.</p>

  <p><span class="t14">"Kat</span><span class="t14">ı</span><span class="t14">ks</span><span class="t14">ı</span><span class="t14">z</span> bir materyalist," diye düzeltti beni, "bu türden bir şey, işin aslının öyle olmadığını bilen birini ne kadar rahatsız eder, tahmin edemezsiniz. Hiç kimseye tanıdığınız dostlarımdan hiçbirine rahatsız olduğumu söylemeyin, hiç kimseye, hatta Leydi Mary'ye bile Doktor Harley'i ya da başka doktorları ziyaret ettiğimi o da bilmiyor. Yalvarırım siz de bundan bahsetmeyin ve eğer bir kriz geçirecek olursam size yazmama, veya şehirdeysem sizinle konuşmama izin verin."</p>

  <p>Aklım varsayımlarla dolup taşıyordu ve elimde olmadan gözlerimi ciddi bir tavırla ona dikmiş olduğumu fark ettim, çünkü adam kendi bakışlarını indirdi ve konuştu:</p>

  <p>"Görüyorum ki, size her şeyi şimdi de anlatabileceğimi düşünüyorsunuz, yoksa kendiniz tahminlerde bulunacaksınız, ama bunu da bir köşeye bırakabilirsiniz. Tüm hayatınız boyunca tahmin etmeye çabalasanız bile bulmanız olası değil."</p>

  <p>Gülümseyerek başını salladı ve o kış güneşi yine bir kara bulutla örtüldü, acı çeken birisi gibi dişlerinin arasından nefes aldı.</p>

  <p>"Bizlerden birine danışmanızı gerektirecek bir durumdan kaygı duyduğunuzu bilmek elbette üzücü, ama ne zaman ve nasıl isterseniz bağlantı kurun benimle, sizi sırlarınızın emin ellerde olduğuna dair temin etmeme gerek bile yok."</p>

  <p>Sonra tamamen farklı başka şeyler hakkında nispeten neşeli bir tarzda sohbet ettik ve çok geçmeden izin isteyip kalktım.</p>
</body>
</html>
