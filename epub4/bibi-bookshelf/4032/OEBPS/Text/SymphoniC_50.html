<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>HOWARD PHILLIPS LOVECRAFT</title>
</head>

<body>
  <h1><a id="a123"></a>HOWARD PHILLIPS LOVECRAFT</h1>

  <p>1890 - 1937</p>

  <p><span class="t14">Weird Tales</span> adlı kült derginin en önemli üç yazarından biridir.</p>

  <p>Rhode Island'ın Providence kasabasında 20 Ağustos 1890 tarihinde doğdu ve ömrünün hemen hemen tamamını burada geçirdi. Dostluklarını asıl olarak postayla kurmuş ve sürdürmüştür.</p>

  <p>Lovecraft beş yaşındayken babasının vefat etmesi üzerine aşırı koruyucu, dış dünyayla başa çıkma gücünden yoksun ve kocasına olan küskünlüğünü çok çirkin bir çocuk olduğunu telkin ederek oğluna yönelten bir anneyle büyümek zorunda kaldı. Zaten hastalıklı olan bünyesine annesinin aşırı evhamları da eklenince içine kapanık ve yalnız bir genç olarak yetişti. Büyükbabasının zengin kitaplığında bir kitap kurdu olarak geçirdiği çocukluk yıllarını "yetişkinlerle birlikte olmayı diğer çocukların arkadaşlıklarına tercih ettiğim çok tuhaf ve duyarlı yıllar" olarak tanımlar. Teker teker yitirmekte olduğu akrabalarıyla sınırlı yaşantısını sonuna dek sürdürmüş ve zengin düş gücünün dünyalarına sığınmıştır.</p>

  <p>Lovecraft'ın düşlerini şekillendiren başlıca merakları arasında öncelikle astronomi olmak üzere pozitif bilimler, Eski Yunan ve Roma tarihi, <span class="t14">Binbir Gece Masallar</span><span class="t14">ı</span><span class="t14">,</span> 18nci yüzyıl İngiltere'si ve gotik akım vardır. On beş yaşındayken yazdığı ilk öyküsü <span class="t14">The Beast in the Cave</span> <span class="t14">- Ma</span><span class="t14">ğ</span><span class="t14">aradaki Hayvan</span> kalemine gotik geleneğin yön vereceğinin habercisi sayılır.</p>

  <p>1914 yılında Amatör Yazarlar Birliği'ne katılmış ve 1908 yılında yazdığı öyküsü <span class="t14">The Alchemist</span> &mdash; Simyacı&rsquo;nın <span class="t14">The United</span> <span class="t14">Amateur</span> adlı dergide yayımlaması ile aktif yazarlık yaşantısına başlamıştır. Ama tanınması ancak 1918 yılında yazdığı <span class="t14">Dagon</span> adlı öykünün 1923 yılında <span class="t14">Weird Tales'</span> te yayımlanmasıyla birlikte olmuştur. Robert E. Howard ve Seabury Quinn ile birlikte <span class="t14">Weird Ta</span><span class="t14">les</span> dergisinin en önemli üç yazarı arasına giren Lovecraft, Clark Ashton Smith ve Frank Belknap Long gibi yazarlarla yakın mektup arkadaşlığı yapmıştır.</p>

  <p>Lovecraft'ın yapıtlarını iki önemli başlık altında sınıflandırabiliriz: Fan- tazyalar&mdash;ki çok etkilendiğini kendinin de belirttiği Lord Dunsany çizgisindedir- ve tuhaf korku öyküleri.</p>

  <p>Korku öykülerini de iki grup altında toplamak mümkündür, ilk grubu New England kırsalında ve küçük kasabalarında geçen öyküler oluşturur. İkinci grupta ise en çok tanınan Cthulhu Mitosu'na ait ve bilimkurgu öğelerinin de kısmen yer aldığı (başka boyutlar, uzaylı yaratıkların insanoğlunun evrimine ve kültürüne müdahale etmeleri gibi) kozmik dehşet öyküleri vardır. Cthulhu Mitosunda özünde insana düşman ve korkunç bir evren yaratır.</p>
</body>
</html>
