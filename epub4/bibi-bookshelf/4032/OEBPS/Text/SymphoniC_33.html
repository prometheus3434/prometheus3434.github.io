<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>Büyüyen korkumun ölü ağırlığı üzerime çöktü ve beni sarstı. Sonra ben de gülmeye başladım. Yapılacak tek şey buydu,- kahkahamın sesi, arkadaşımınkini de anlamamı sağladı. Fiziksel baskının yarattığı gerilim neden oluyordu buna. .. ikimizden de gelen bu doğal olmayan kahkaha patlamalarına,- bastırılmış kuvvetlerin rahatlama çabasıydı,- geçici bir güvenlik vanasıydı. İkimizin kahkahaları da aynı şekilde, ansızın kesildi.</p>

  <p>Hâlâ kendimle uyumlu olmaya ve bir açıklama bulmaya kararlı şekilde, 'Tamamen benim aptallığım!" diye bağırdım. "Açıkçası Pressburg'da ekmek almayı unutmuşum. O çenesi düşük kadın kafamdaki her şeyi sildi ve somunu tezgahın üzerinde bırakmış olmalıyım, ya da..."</p>

  <p>"Yulaf ezmesi de bu sabahkinden çok daha azalmış," diye sözümü kesti İsveçli.</p>

  <p>Neden dikkatimi oraya çekmek zorunda ki, diye düşündüm öfkeyle.</p>

  <p>"Yarına yetecek kadar var," dedim güveci hiddetle karıştırarak, "ve Kornom ya da Gran'da istediğimiz kadar alabiliriz. Yirmi dört saat içinde buradan kilometrelerce uzakta olacağız."</p>

  <p>"Umarım... Tanrının izniyle," diye mırıldandı yerdekileri torbaya geri koyarken, aptalca bir gülüşle "tabii önce kurban töreni için adak olarak seçilmezsek," diye de ekledi. Torbayı, sanırım güvenlik için, çadırın içine sürükledi ve onun kendi kendine homurdandığını işittim, ama o kadar belirsizdi ki sözlerini duymazdan gelmenin doğal olacağını düşündüm.</p>

  <p>Yemeğimiz su götürmez şekilde kasvetliydi,- neredeyse sessizlik içinde, birbirimizin gözüne bakmaktan kaçınarak ve ateşi harlı tutmaya çalışarak yedik. Sonra yıkandık, gece için hazırlandık ve zihnimizi belirli bir işle meşgul etmeden pipo içerken, gün boyu hissettiğim endişe arttı ve mutlak bir hal aldı. Sanının o anda faal bir korku değildi, ama kaynağının belirsizliği, beni onunla yüzleşsem hissedeceğimden daha çok huzursuz ediyordu. Bir gongun- kine benzettiğim tuhaf ses şimdi neredeyse kesintisizdi ve gecenin sessizliğini, bir dizi belirgin nota yerine hafif, sürekli bir uğultuyla bölüyordu. Bir an arka tarafta, bir an sonra önümüzdeydi. Bazen solumuzdaki çalılıklardan, hemen sonra ise sağ tarafımızdaki kümelerden geldiğini sanıyordum. Sıklıkla kanat çırpılması gibi yukarıdan geliyordu. Gerçekten de her an her yerdeydi, arkada, önde, yanlarda ve başlarımızın üzerinde,- bizi çepeçevre kuşatıyordu. Ses, hiç şüphesiz tanımın ötesindeydi. Ama bilgim dahilindeki hiçbir şey, bataklık ve söğütlerin o terk edilmiş diyarından yükselen, ardı arkası gelmez o boğulmuş uğultuya benzemiyor.</p>

  <p>Benzer bir sessizlik içinde oturup pipolarımızı tüttürdük,- her geçen saniye gerginlik büyüyordu. Bana kalırsa işin en kötü yanı, ne beklememiz gerektiğini bilmememiz ve dolayısıyla savunma için hiçbir hazırlık yapmamamızdı. Hiçbir şeyi tahmin edemiyorduk. Dahası, gün ışığında yapmış olduğum açıklamalar şimdi gelip, aptalca ve tatmin edicilikten uzak doğalarıyla bana işkence ediyorlardı ve yol arkadaşımla açık bir konuşma yapmanın gerekliliği, hoşuma gitse de gitmese de ikimiz için de giderek gerekli bir hale geliyordu. Ne de olsa geceyi birlikte geçirmek ve aynı çadırda uyumak zorundaydık. Onun desteği olmadan çok fazla dayanamayacağımı anlamıştım, bu yüzden sözümüzü sakınmadan konuşmamız kaçınılmazdı. Ancak, bu sonu mümkün olduğunca uzun bir süre erteledim ve dostumun arada sırada ortaya savurduğu lafları duymazlıktan gelmeye veya onlara gülüp geçmeye çalıştım.</p>

  <p>Üstüne üstlük, bu cümlelerden bazıları benim de hissettiğim birçok şeyi açığa vurmak üzere söylendiklerinde, beni utanç derecesinde rahatsız ediyordu,- aynı şekilde tamamen farklı bir bakış açısıyla yapılan &mdash;ve bu utancı daha da belirginleştiren&mdash; açıklamalar da. Fazlasıyla tuhaf cümleler kuruyor ve bunları bana birbiriyle öylesine bağıntısız şekilde sunuyordu ki, sanki ana düşünce çizgisi kendine sakladığı bir sırdı ve bu parçalar, hazmetmeyi olanaksız bulduğu parçalardı. Mırıldanarak kurtuluyordu onlardan. Konuşmak onu rahatlatıyordu. Mide bulantısı gibi bir şeydi.</p>

  <p>"Çevremizde, eminim ki, düzensizlik, çözünme ve yokoluş, bizim yokoluşumuzdan sorumlu bir şeyler var," dedi bir keresinde, ateş aramızda parlarken. "Bir yerlerlerde güven çizgisinden saptık."</p>

  <p>Bir başka sefer, gong sesleri eskisinden daha yüksek çınlayarak doğrudan başlarımızın üzerine yaklaştığında, sanki kendi kendine konuşuyormuşçasına şöyle dedi:</p>

  <p>"Bir fonografın bunu kaydedebileceğini sanmam. Ses bana kulaklar vasıtasıyla gelmiyor. Titreşimler tamamen farklı bir yolla ulaşıyorlar ve içimde gibiler,- bu da sanki dördüncü boyuttan bir sesin kendisini duyurmaya çalışması."</p>

  <p>Bilerek bir yanıt vermedim, ama ateşe biraz daha yanaştım ve karanlıkta çevreme bakındım. Bulutlar gökyüzünde kümelenmişlerdi ve aralarından hiç ay ışığı sızmıyordu. Her şey fazlasıyla sessizdi, böylece nehir ve kurbağalar istedikleri gibi davranıyorlardı.</p>

  <p>"Olağan deneyimlerden tamamiyle farklı," diye devam etti dostum, "bir şeyler var onda. Bilinmeyen bir şeyler. Onu sadece bir şekilde tanımlamak mümkün,- insana ait olmayan bir ses bu,- yani insanlık dışı bir ses demek istiyorum."</p>

  <p>Kendini bu sindirimi zor lokmadan kurtardıktan sonra bir süre sessizce uzandı,- ama benim düşüncelerimi öyle hayranlık duyulacak biçimde ifade etmişti ki düşündüğümü sesli duymak ve zihinde tehlikeli biçimde oradan oraya dolaşması yerine sözcüklerle sınırlamak bir rahatlama sağlamıştı.</p>

  <p>Tuna'daki kamp yerimizin ıssızlığı, ah, bunu hiç unutabilir miyim? Boş bir gezegende tam anlamıyla tek başına olma hissi! Düşüncelerim hiç durmadan kentlere ve insan kalabalıklarına kayıyordu. İlerlerken geçtiğimiz o Bavyera köylerinin 'hissi' için,- hani derler ya, canımı bile feda edebilirdim,- normal, insanların bulunduğu sıradan yerler, bira içen köylüler, ağaçların altında masalar, sıcak gün ışığı ve kırmızı çatılı kilisenin ardındaki kayaların üzerinde duran viran şato. Turistleri bile içtenlikle karşılayabilirdim.</p>

  <p>Yine de hissettiğim korku, sıradan bir hayalet korkusu değildi. Çok daha büyüktü, tuhaftı ve bildiğim ya da düşlediğim herhangi bir şeyden çok daha rahatsız edici, belirsiz irsi bir dehşet duygusundan kaynaklanıyor gibiydi, İsveçli'nin söylediği gibi, risklerin büyük olduğu, ama tarafımızdan bilinmeyen koşullara sahip bir bölgeye veya tuzağa sürüklenmiştik',- çevremizde bilinmeyen bir diyarın sınırları bulunuyordu. Dış uzayda yaşayan varlıkların el koyduğu bir bölge, kendileri görülmeden dünyayı gözleyebilecekleri bir gözetleme deliği, peçenin az da olsa yırtıldığı bir noktaydı. Burada uzamış bir ziyaretin sonucu olarak, fiziksel değil, zihinsel güçler tarafından, sınırdan geçirilmemiz ve 'hayatlarımız' dediğimiz şeyden yoksun bırakılmamız gerekiyordu. Bu anlamda, dostumun dediği gibi, maceramızın kurbanları, birer adak, olacaktık.</p>

  <p>Bizi her birimizin duyarlılık ve karşı koyma gücüne bağlı olarak farklı farklı etkiliyordu Bunu belirsiz bir şekilde, onları kasıtlı ve zararlı bir amacın dehşetiyle doldurarak, üreme yerlerine cüretkar bir şekilde gelişimizden pişman bir halde, fazlasıyla huzursuz edilmiş doğa güçlerinin kişileşmelerine bağlıyordum,- arkadaşımsa bunu, eski tanrıların hâlâ başıboş gezindikleri, daha önce ibadet edenlerin duygusal kuvvetlerinin canlılığını sürdürdüğü eski bir mabede izinsiz girmemizin belirsizliğine bağlıyordu ve damarlarındaki kan, onun bu putperest büyüye boyun eğmesine neden oluyordu.</p>

  <p>Her halükarda, burası insanlar tarafından kirletilmemiş, kaba insan etkisinden rüzgârlar tarafından korunmuş, ruhsal aracıların ulaşılabilir ve saldırgan oldukları bir yerdi. Asla, bundan önce veya sonra, başka bir yaşam şeklinin, insanlığa paralel olmayan bir evrimin 'arka bölgesini çağrıştıran tanımlanamaz yaratıkları tarafından saldırıya uğramadım. Sonunda zihinlerimiz bu korkunç büyünün ağırlığı altında çökecek ve onların dünyasının sınırının ötesine çekilecektik.</p>

  <p>Ufak tefek şeyler burasının bu şaşırtıcı gücünü destekliyordu ve şimdi, ateşin çevresindeki sessizlikte zihinlerimiz tarafından fark edilmelerine izin vermişlerdi. Bizzat ortamın havası her işareti abartacak bir aracı olduğunu ispat etmişti: akıntıda dönüp duran su samuru, işaretler yapan aceleci sandalcı, yer değiştiren söğütler, hepsi birden doğal yapılarından mahrum bırakılmışlar ve diğer görünüşlerinden... o diğer bölgenin sınırında var oldukları halden daha farklı bir şeyler olarak ortaya çıkarılmışlardı. Bu değiştirilmiş yön, benim için olduğu kadar, türümüz için de yeniydi. Kenarından temas ettiğimiz deneyimin tümü insanlığa yabancıydı. Yeni bir deneyim çeşidiydi ve kelimenin tam anlamıyla dünya dışıydı.</p>

  <p>"İnsanların cesaretini sıfıra indiren şey,- kasıtlı, hesaplı amaçları," dedi İsveçli aniden, benim düşüncelerimi izliyormuş gibiydi sanki. "Yoksa, hayal gücü oldukça fazla şeyi açıklardı. Ama kürek, kano, yiyeceğin azalması..."</p>

  <p>"Ben bunların hepsini açıklamadım mı?" diye sözünü kestim sertçe.</p>

  <p>"Açıkladın,&rdquo; diye yanıt verdi kuru bir sesle, "gerçekten de açıkladın."</p>

  <p>Her zamanki gibi, açık olarak bir kurban sağlama kararlılığı' dediği şey hakkında başka konuşmalar da yaptı, ama artık düşüncelerimi düzene sokmuş olduğumdan dolayı, bunun sadece hayati bir organına yapılan saldırı ve kendisinin bir şekilde ele geçirileceği veya yok edileceği fikri karşısında, onun korkmuş ruhunun bir çığlığı olduğunun farkına vardım. Durum ikimizin de elde edemeyeceği bir cesaret ve sakinliği gerektiriyordu ve içimdeki iki kişinin varlığının daha önce hiçbir zaman o zamanki kadar farkında olmamıştım... biri her şeyi açıklıyor, diğeri ise böylesine aptalca açıklamalara gülüyor, ama aynı zamanda korkuyordu da.</p>

  <p>Bu arada zifiri gecede ateş söndü ve çalı çırpı kümesi azaldı. İkimiz de stoğumuzu arttırmak için kımıldamadık ve bunun sonucunda, karanlık yüzlerimize iyice yaklaştı. Ateşin birkaç ayak ötesi mürekkep gibi kapkaraydı. Arada sırada küçük bir esinti çevremizdeki söğütleri titretiyordu, ama bu pek de arzu edilmeyen sesin dışında, derin ve sinir bozucu bir sessizlik hüküm sürüyor, sadece nehrin uğultusu ve başlarımızın üzerindeki havanın mırıltısıyla bölünüyordu.</p>

  <p>Sanırım ikimiz de rüzgârın gürültülü arkadaşlığını özlüyorduk.</p>

  <p>Zaman içinde, küçük esintinin sanki rüzgâr yeniden başlayacakmış gibi uzun sürdüğü bir anda, içimde bir doyum noktasına, sadece konuşmakla rahata ereceğim, ya da ikimiz üzerinde de etkisinin daha kötü olacağı isterik bir taşkınlıkla kendime ihanet edeceğim noktaya varmıştım. Aniden ateşi tekmeleyerek dağıttım ve dostuma döndüm. Bana şaşkınlıkla baktı.</p>

  <p>"Artık daha fazla saklayamayacağım," dedim,- "buradan, karanlıktan, seslerden ve duyduğum korkunç hislerden hoşlanmıyorum. Burada beni tamamen yıkan bir şeyler var. Ödüm kopuyor, işte bütün gerçek bu. Eğer diğer kıyı... güvenli olsaydı, yemin ederim yüzmekten kaçınmazdım!"</p>

  <p>İsveçlinin yüzü, rüzgâr ve güneşin sebep olduğu bronzluğun altında bembeyaz kesildi. Doğrudan yüzüme baktı ve alçak sesle yanıt verdi ama sesinin doğal olmayan sakinliği, heyecanını açığa vuruyordu. O an için, her halükarda, aramızda güçlü olan oydu. En azından, daha soğukkanlıydı.</p>

  <p>"Bu, kaçarak kurtulabileceğimiz fiziksel bir durum değil," diye yanıtladı, ciddi bir hastalığı teşhis eden bir doktorun ses tonuyla,- "Sakin olmalı ve beklemeliyiz. Buradaki kuvvetler, bizim bir sineği ezebileceğimiz kolaylıkla bir fil sürüsünü öldürebilirler. Tek şansımız mümkün olduğunca hareketsiz kalmak. Belki önemsizliğimiz bizi kurtarabilir."</p>

  <p>Yüz ifademe bir düzine soru yerleştirdim, ama söyleyecek söz bulamadım. Belirtilerinin beni şaşkına çevirdiği bir hastalığın kesin bir tanımını dinlemek- tan farksızdı bu.</p>

  <p>"Demek istediğim, rahatsız edici varlığımızın farkında olmalarına rağmen bizi şimdiye kadar bulamadılar...ya da Amerikalıların dediği gibi, 'yerimizi tespit edemediler,'" diye devam etti sözlerine. "Gaz kaçağı arayan biri gibi dolanıp duruyorlar. Kürek, kano, erzak bunun birer kanıtı. Bence bizi hissediyorlar, ama gerçekten göremiyorlar. Zihinlerimizi sessiz tutmalıyız... onların hissettikleri zihinlerimiz. Düşüncelerimizi kontrol etmeliyiz,- yoksa halimiz harap."</p>

  <p>Söylediklerinin dehşetiyle buz kesmiş bir halde, "Ölümden mi söz ediyorsun?" diye kekeledim.</p>

  <p>"Çok... çok daha kötüsünden," dedi. "Ölüm, kişinin inancına göre ya yok olma, ya da duyuların sınırlamasından kurtulma anlamına gelir, ama bir kişilik değişimi söz konusu değildir. Bedenin yok olduğu için, sen birdenbire değişmezsin. Ama burada kökten bir değişim, tamamiyle farklılaşma, yer değiştirmeyle kişinin bütünüyle kaybı söz konusu... ölümden daha beter ve yok olma bile değil. Onların bölgesinin bizimkiyle kesiştiği bir yerde kamp kurmuş bulunuyoruz ve aradaki perde incelmiş durumda..." Tanrım! Benim kendi ifademi, kendi sözcüklerimi kullanıyordu... "O yüzden onların mekanında olduğumuzun bilincindeler."</p>

  <p>"Ama bilincinde olanlar kim?" diye sordum.</p>

  <p>Rüzgârsız dinginlikte titreşen söğütleri, başımızın üzerindeki uğultuyu, açıklayabileceğimden daha fazla korktuğum bir yanıtı bekliyor olmamdan başka her şeyi unutmuştum.</p>

  <p>Hemen yanıtlamak için sesini alçalttı, ateşin üzerine eğildi,- yüzündeki tanımlanamaz bir değişim gözlerimi gözlerinden kaçırmama ve yere bakmama neden oldu.</p>

  <p>"Bütün hayatım boyunca," dedi, "tuhaf, kesin bir şekilde başka bir bölgenin varlığının farkındaydım &mdash;bir bakımdan bizim kendi dünyamızdan çok da uzakta olmayan, yine de bütünüyle farklı- hiç durmadan büyük olayların oluştuğu, muazzam ve korkunç kişiliklerin, karşılaştırıldığında dünya olaylarının, ulusların yükseliş ve çöküşlerinin, orduların ve kıtaların kaderlerinin toz tanecikleri sayılabileceği, inanılmaz amaçlar peşinde koşturdukları bir diyarın,- demek istediğim, sadece dolaylı olarak değil de, doğrudan ruhla ilgili inanılmaz amaçlar..."</p>

  <p>"Şimdi ileri süreceğim şey..." diye söze başladım, onu susturma amacıyla, sanki bir deliyle karşı karşıyaymışım gibi hissederek. Ama hemen bir söz seliyle beni bastırdı. _ ~</p>

  <p>"Sana göre," dedi, "bu doğa güçlerinin ruhu ve ben de bunun eski tanrılar olduğunu düşünmüştüm. Ama şimdi sana bunun... ikisi de olmadığını söylüyorum. Bunlar anlaşılabilir varlıklar olurdu, çünkü insanlarla ilişkileri vardır, insanlara tapınma veya adak için muhtaçtırlar,- oysa şimdi çevremizde bulunan bu varlıkların insanlıkla hiçbir ilişkileri yok ve uzaylarının bizimkiyle tam bu noktada çakışması sadece tesadüf."</p>

  <p>Ben o ıssız adanın karanlık sessizliğinde dinlerken, arkadaşımın sözlerinin her nasılsa bu kadar inandırıcı hale getirdiği bu açıklama beni tepeden tırnağa ürpertti. Hareketlerimi kontrol etmem imkânsızdı.</p>

  <p>"Ne yapmamızı öneriyorsun?" diye söze başladım yeniden.</p>

  <p>"Bir adak, bir kurban, biz uzaklaşana kadar onların dikkatini üzerimizden çekebilir," diye devam etti sözlerine, "tıpkı kurtların, köpeklerin tadına bakmak için durması ve kızağa hareket şansı tanıması gibi. Ama... şu anda başka bir kurban şansı göremiyorum."</p>

  <p>Boş gözlerle ona baktım. Gözlerindeki parıltı korkutucuydu. Hemen kaldığı yerden devam etti.</p>

  <p>"Söğütler, tabii ki. Söğütler diğerlerini maskeliyor, ama diğerleri bizi bulmaya çabalıyor. Eğer zihinlerimizin korkumuzu açığa çıkarmasına izin verirsek, işimiz biter." Öylesine sakin, öylesine kararlı, öylesine ciddi bir ifadeyle baktı ki bana, artık aklının yerinde olduğu konusunda hiçbir şüphem kalmamıştı. Bir insanın olabileceği kadar aklı başındaydı. "Eğer gece boyu dayanabilirsek," diye ekledi, "gün ışığında fark edilmeden, daha doğrusu keşfedilmeden ayrılabiliriz."</p>

  <p>"Ama gerçekten bir adağın..."</p>

  <p>Ben konuşurken, gong benzeri uğultu başımızın çok yakınına geldi, ama aslında beni durduran arkadaşımın korku dolu yüzüydü.</p>

  <p>"Şşşt," diye fısıldadı, elini kaldırarak. "Elinden geldiğince onlardan bahset- memeye çalış. Onları isimleriyle çağırma. İsim vermek ortaya çıkarmaktır,- kaçınılmaz bir ipucudur ve onların bizi fark etmemesi için bizim tek umudumuz, onları tanımazdan gelmektir."</p>

  <p>"Düşüncede bile mi?" Olağanüstü derecede heyecanlanmıştı.</p>

  <p>"Özellikle düşüncede. Düşüncelerimiz onların dünyasında sarmallar yaratıyor. Her ne pahasına olursa olsun, onları zihinlerimizden uzak tutmalıyız."</p>

  <p>Karanlığın her tarafa hakim olmasını engellemek için ateşi bir araya topladım. Güneşe asla, o yaz gecesinin korkunç karanlığındaki kadar özlem duymamıştım.</p>

  <p>"Dün bütün gece uyanık mıydın?" diye sözlerine devam etti aniden.</p>

  <p>Doğru olduklarını içten içe bildiğim yönlendirmelerini izlemeye çalışarak, "Şafaktan sonra rahatsız da olsa biraz uyudum," diye baştan savma yanıtladım, "ama rüzgâr, tabii..."</p>

  <p>"Biliyorum. Ama rüzgâr bütün gürültülerden sorumlu olamaz."</p>

  <p>"O zaman sen de duydun, ha?"</p>

  <p>"Duyduğum şey sayısız minik ayak sesiydi," dedi ve bir anlık tereddütten sonra ekledi, "diğer ses gelince..."</p>

  <p>"Çadırın üzerindeki, üstümüze çok büyük, devasa bir şey bastırmış gibi olandan mı söz ediyorsun?"</p>

  <p>Başıyla onayladı.</p>

  <p>"Bir çeşit boğulmanın başlangıcı gibi miydi?"</p>

  <p>"Kısmen evet. Bana atmosferin ağırlığı değişmiş... neredeyse altında ezileceğimiz derecede artmış gibi geldi.</p>

  <p>Gonga benzer sesin rüzgâr gibi yükselip alçalarak kesintisiz uğuldadığı gökyüzünü işaret ederek, "Peki şu,&rdquo; diye devam ettim bütün her şeyi açığa çıkarmaya kararlı bir halde, "Bundan ne çıkarıyorsun?"</p>

  <p>"Bu onların sesi,&rdquo; diye fısıldadı ciddiyetle. "Dünyalarının sesi, bölgelerinin uğultusu. Buradaki bölünme o kadar ince ki, bir şekilde buraya sızıyor. Ama, dikkatle dinlersen, sadece yukarıda veya çevremizde olmadığını anlayacaksın. Söğütlerin arasında. Uğultuyu çıkaran söğütler, çünkü söğütler burada bize karşı olan güçlerin simgesi haline getirilmişler."</p>

  <p>Bununla ne demek istediğini tam olarak anlayamamıştım, yine de zihnimdeki düşünce ve fikirlerin onun zihnindekilerle aynı olduğu şüphe götürmezdi. Onun farkına vardığı şeyin farkına varmıştım, sadece onunkinden biraz daha az analiz gücüyle. En sonunda yükselen şekiller ve hareket eden söğütler hakkındaki varsanımı anlatmak dilimin ucuna kadar gelmişti ki, arkadaşım birdenbire yüzünü ateşin üzerinden benimkine yaklaştırdı ve içten bir fısıltıyla konuşmaya başladı. Sakinliği ve yürekliliğiyle, duruma belirgin şekilde hakim oluşuyla beni şaşırtmıştı. Hem de yıllar boyu hayal gücünden yoksun, duygusuz olarak kabullendiğim bu adam!</p>

  <p>"Şimdi dinle," dedi. "Şimdi yapmamız gereken, hiçbir şey olmamış gibi hareket etmek, her zamanki alışkanlıklarımızı sürdürmek, yatmak ve sonra hiçbir şey hissetmemiş ve fark etmemiş gibi kalkmak. Bu tamamen bir zihin sorunu ve onları ne kadar az düşünürsek, kaçma şansımız o kadar artar. En önemlisi düşünmemek, çünkü düşündüğün şey gerçekleşir."</p>

  <p>"Pekala," diye yanıt vermeyi başardım, sözlerinden ve her şeyin tuhaflığından dolayı soluksuz kalmıştım,- "pekala, deneyeceğim, ama bana bir şey daha söyle. Yerdeki, etrafımızı tamamen saran şu deliklerle, şu kum bacaları hakkında ne düşündüğünü söyle."</p>

  <p>"Hayır," diye bağırdı, o heyecanla fısıldamayı unutarak. "Eğer tahmin edemediysen, memnun oldum. Tahmin etmeyi de deneme. Onlar bunu zihnime işlediler,- seninkine de işlememeleri için elinden geleni yap."</p>

  <p>Sözlerini bitirmeden önce sesi yine bir fısıltıya dönüşmüştü, ben de açıklaması için onu zorlamadım. Zaten kaldırabileceğimden fazla dehşet yüklenmiştim. Konuşma sona erdi ve pipolarımızı sessizlik içinde aceleyle içtik.</p>

  <p>Sonra, sinirler aşırı gerginken her zaman hissedildiği gibi bir şey oldu,- görünürde önemsiz bir şeydi ve bu ufak olay kısa bir süre için bana tamamen başka bir bakış açısıyla bakabilme olanağı sağladı. Gözlerim sandaletlerime -kanoda giydiğimiz türden olanlara- takıldı ve başparmağımın oradaki boşluk birdenbire bana, Londra'da onları satın aldığım dükkanı, satıcının bana uygun bir şeyler bulmada yaşadığı zorluğu ve ilginç olmayan, ama pratik olaylara ilişkin bir sürü ayrıntıyı çağrıştırdı. Kızarmış biftek ve bira, motorlu arabalar, polisler ve sıradanlığın veya çalışmanın ruhunu oluşturan bir düzine şey geldi aklıma. Bunun etkisi ani ve benim için bile şaşırtıcı oldu. Psikolojik olarak, sanırım, bu sadece normal bilince olanaksız ve inanılmaz gelen şeylerle dolu bir atmosferde yaşama gerginliğine karşı ani ve şiddetli bir tepkiydi. Ama, neden ne olursa olsun, bir an için yüreğimi hafifletti ve kendimi bir dakika için özgür ve tamamen korkusuz hissetmeme yol açtı. Karşımda oturan arkadaşıma baktım.</p>

  <p>"Seni lanet olası yaşlı kafir!" diye bağırdım, yüzüne karşı kahkahalar atarak. "Seni hayalci şapşal! Seni batıl inançlı putperest! Seni..."</p>

  <p>O bildik korku içimi sardı ve cümlenin ortasında durdum. Sesimi kutsal bir şeylere saygısızlık ediyormuşum gibi bastırmaya çalıştım. İsveçli de, tabii ki, duymuştu &mdash;karanlıkta başımızın üzerindeki o tuhaf çığlığı&mdash; ve sanki bir şey gelmiş gibi havadaki ani basınç artışını hissetmişti.</p>

  <p>Güneş yanığının altında kül rengine döndü. Hemen ateşin önünde dimdik doğruldu ve bana baktı.</p>

  <p>"Bundan sonra," dedi bir çeşit çaresizlik, çılgınlık içinde, "gitmemiz gerek! Artık kalamayız,- kampı şu anda söküp gitmeliyiz ...nehrin aşağılarına."</p>

  <p>Gördüğüm kadarıyla çok heyecanlı bir şekilde konuşuyordu, kelimeleri derin bir korkuyla çıkıyordu... uzun zamandır karşı koyduğu, ama en sonunda kendisini yakalayan bir korkuyla.</p>

  <p>"Karanlıkta mı?" diye bağırdım oldukça şiddetli bir şekilde, isterik patlamamdan sonra korku dolu olarak, ama artık durumumuzu arkadaşımdan daha iyi anlıyordum. 'Tamamen çılgınlık! Nehir kabarmış durumda ve sadece bir küreğimiz var. Ayrıca, onların diyarının daha da derinlerine gireceğiz! Önümüzdeki yetmiş kilometre boyunca hiçbir şey yok, sadece söğüt, söğüt, söğüt!"</p>

  <p>Çöker gibi oturdu. Konumlarımız, doğanın çok sevdiği o renkli değişimlerden biriyle, birdenbire yer değiştirmişti ve kuvvetlerimizin denetimi benim elime geçmişti. Zihni en sonunda zayıflamaya başladığı bir noktaya gelmişti.</p>

  <p>'Tanrı aşkına, ne demeye böyle bir şey yaptın?" diye fısıldadı, sesinde ve yüzünde gerçek bir korku iziyle.</p>

  <p>Ateşin etrafından dolanıp, onu yanına gittim. Yanında diz çökerek, iki elini de benimkilerin arasına aldım ve dosdoğru, korkmuş gözlerinin içine baktım.</p>

  <p>"Son bir ateş daha yakacağız," dedim sert bir şekilde, "ve gece için çadıra çekileceğiz. Güneş doğduğunda son hızla Komorn'a doğru yola çıkacağız. Şimdi biraz kendini topla ve korkuyu düşünmeme hakkında kendi öğüdünü hatırla."</p>

  <p>Başka bir şey söylemedi,- onun boyun eğdiğini ve söyleneni yapacağını gördüm. Ayağa kalkıp, biraz daha çalı çırpı bulmak için karanlığa bir gezi yapmak bir bakıma rahatlatıcıydı. Çalıların arasında ve kumların üzerinde el yordamıyla aranırken, birbirimize neredeyse dokunacak kadar yakın duruyorduk. Havadaki uğultu hiç kesilmiyordu, ama biz ateşten uzaklaştıkça artmış gibi geliyordu bana. Tüyleri ürperten bir işti.</p>

  <p>Daha önceki bir taşkında sürüklenen bir miktar çalı çırpının dalların arasına takılı kalmış olduğu bir söğüt kümesi içinde ilerlemeye çalışıyorduk ki, vücudum neredeyse kumların içine düşmeme neden olacak şekilde tutuldu. İsveçliydi beni tutan. Üzerime devrilmişti ve destek almak için bana tutunuyordu. Hızlı hızlı soluduğunu duydum.</p>

  <p>"Bak! Aman Tanrım!" diye fısıldadı ve ilk defa olarak bir insan sesinde dehşet damlaları duymanın nasıl bir deneyim olduğunu yaşadım. Yirmi metre kadar ilerideki ateşi işaret ediyordu. Parmağının yönünü izledim ve yemin ederim ki kalbim bir an çarpmayı bıraktı.</p>

  <p>Orada, donuk parıltının önünde, bir şey kımıldıyordu.</p>

  <p>Sanki bir peçenin ardından görüyordum onu... bir parça puslu şekilde. Ne bir insan, ne de bir hayvan şekliydi. Bende atlar gibi, iki ya da üçü birlikte bir grup hayvanın bir araya gelmesiyle oluşmuş gibi tuhaf bir izlenim yarattı. İsveçli de benzer bir sonuç çıkartmıştı, ancak bunu daha farklı ifade etti, çünkü onu,- tepesi yuvarlatılmış ve kendi yüzeyi üzerinde kıpırdayan &mdash;daha sonra 'duman gibi kendi üzerine kıvrılan diye tanımladı&mdash; bir söğüt kümesi büyüklüğünde ve şeklinde olduğunu düşünüyordu.</p>

  <p>"Onun çalılıklar arasına yerleştiğini gördüm," diyerek hıçkırdı. "Bak! Tanrı aşkına! Bu yöne geliyor! Ah! Ah!" &mdash;ıslık çalar gibi bağırdı&mdash; "Bizi buldular!"</p>

  <p>Gölgeli şeklin çalıların arasından bize doğru salındığını görmemi sağlayan bir bakış fırlattım ve sonra bir gümbürtüyle arkaya doğru, çalıların içine çöktüm. Bunlar, tabii ki ağırlığımı taşımayı başaramadılar, böylece İsveçli üzerimde olmak üzere çabalayan bir yığın halinde kumun üstüne düştük. Neler olduğunu gerçekten bilmiyordum. Sadece sinirleri etten çekip alan, onları bir o yana, bir bu yana büküp, titreştirerek yerlerine bırakan, buz gibi bir korku hissinin beni kapladığının bilincindeydim. Gözlerim sımsıkı kapalıydı-, boğazımda bir şeyler beni boğuyordu,- bilincimin genişlediğine, uzaya doğru uzandığına dair bir his hızla yerini bilincimi tamamen kaybettiğime ve ölmekte olduğuma dair bir hisse bıraktı.</p>

  <p>Vücudumu ani bir acı sardı ve İsveçlinin beni, canımı acıtacak şekilde tuttuğunun farkına vardım. Düşerken beni böyle yakalamıştı.</p>

  <p>Ama beni kurtaran, diye açıkladı daha sonra, bu acı olmuştu: benim onları unutmama ve tam beni bulmak üzere oldukları anda başka bir şey düşünmeme neden olmuştu. Keşfedilme anında, yine de onların beni korkunç bir şekilde kavramalarını engellemek için tam zamanında, zihnimi onlardan uzaklaştırmıştı. Kendisiyse, dediğine göre, aynı anda bayılmıştı ve onu kurtaran da bu olmuştu.</p>

  <p>Ne kadar kısa veya uzun olduğunu söylememin mümkün olmadığı daha sonraki bir zamanda kendimi kaygan söğüt dalları ağından çıkmaya çabalarken bulduğumu ve arkadaşımın önümde, yardım etmek için elini uzatır halde durduğunu anımsıyorum. Geri kıvırmış olduğu kolumu ovuşturarak şaşkınlıkla ona baktım. Ancak, aklıma söyleyecek bir şey gelmedi.</p>

  <p>"Birkaç saniyeliğine bilincimi kaybetmişim," dediğini duydum arkadaşımın. "Beni bu kurtardı. Onları düşünmemi engelledi."</p>

  <p>"Neredeyse kolumu kırıyordun," dedim, o anda aklımda olan tek anlamlı cümleydi bu. Üzerime bir uyuşukluk çökmüştü.</p>

  <p>"Bu da seni kurtardı!" diye-yanıtladı. "Aramızda, onları yanlış bir iz üzerine sürmeyi başardık. Uğultu dindi. Gitti... en azından şu an için!"</p>

  <p>Beni yeniden bir isterik kahkaha dalgası sardı ve bu sefer arkadaşıma da sıçradı... birbirlerini izlerlerken inanılmaz derecede rahatlama getiren, bizi sarsan, iyileştiren kahkaha patlamalarıydı bunlar. Ateşin başına geri döndük ve odun attık, böylece alevler hemen parladı. Sonra çadırın çökmüş olduğunu ve yerde karmakarışık bir yığın halinde durduğunu gördük.</p>

  <p>Çadırı kaldırdık, bu işlem sırasında bir çok kere sendeledik ve ayağımız kumlara gömüldü.</p>

  <p>Çadır yeniden kurulup, ateş çevremizdeki birkaç metreyi aydınlattığında, "Şu kum bacaları yüzünden," diye hiddetle söylendi İsveçli, "Şunların büyüklüğüne bak!"</p>

  <p>Çadırın ve ateşin etrafında, hareketli gölgeleri gördüğümüz yerlerde, kumda baca şekilli delikler vardı, tıpkı daha önce adanın her tarafında gördüklerimize benziyorlardı, sadece çok daha büyük ve derin, daha düzgün şekilli ve bazı yerlerde tüm ayağımı ve bacağımı içine sığdırabileceğim kadar geniştiler.</p>

  <p>İkimiz de bir söz söylemedik. Yapabileceğimiz en güvenli şeyin uyumak olduğunu biliyorduk ve bu yüzden daha fazla gecikmeden, önce ateşin üzerine kum döktük, sonra da erzak çantasıyla küreği çadıra taşıyıp yattık. Kanoyu da çadırın ucuna öyle bir şekilde yerleştirmiştik ki ayaklarımıza değiyordu ve en ufak bir kıpırtı bizi uyandıracaktı.</p>

  <p>Ayrıca, acil bir durumda hemen harekete geçebilmek için, yatağa giysilerimizle girmiştik.</p>

  <p><span class="t3">V</span></p>

  <p>Niyetim bütün gece uyanık kalıp nöbet tutmaktı, ama sinirlerimin ve bedenimin yorgunluğu buna izin vermedi ve bir süre sonra uyku hoşnutlukla karşılanan bir kayıtsızlık battaniyesi gibi üzerime çöktü. Arkadaşımın uyuyor olması da bunu çabuklaştırdı. İlk başlarda sürekli olarak yatakta kıpırdanmış, kalkmış, bana şunu' duyup duymadığımı veya 'bunu' duyup duymadığımı sormuştu. Mantardan şiltesinde dönüp durmuş, çadırın hareket ettiğini ve nehrin adayı neredeyse tamamen kapladığını söylemişti,- ama çevreyi her kolaçan edişimde, her şeyin yolunda olduğunu belirten bir raporla geri döndüm ve sonunda sakinleşip, kıpırtısız bir şekilde yattı. Bir süre sonra soluğu düzene girdi ve başka şeyle karıştırılamaz bir horlama duydum ...hayatımda ilk ve son defa bir horlama üzerimde bu kadar hoş ve rahatlatıcı bir etki yaptı.</p>

  <p>Uyumadan önce aklımdaki son düşünce olduğunu hatırlıyorum.</p>

  <p>Soluk almada çektiğim zorluk uyandırdı beni ve battaniyeyi yüzümün üzerinde buldum. Ama üzerime baskı yapan şey battaniye değildi ve ilk düşüncem arkadaşımın uyurken kendi şiltesinden benimkine yuvarlandığı oldu. Ona seslenip doğruldum ve aynı anda çadırın kuşatıldığı düşüncesi geldi aklıma. Dışarıda yine geceyi dehşetle dolduran o sonsuz sayıda yumuşak pıtırtı sesleri duyuluyordu.</p>

  <p>Yeniden, bu sefer daha yüksek sesle, seslendim arkadaşıma. Yanıt vermedi, ama horlamasının sesini de duyamadım ve çadır kapısındaki örtünün açık olduğunun farkına vardım. Bu affedilemez bir günahtı. Karanlıkta örtüyü sıkıca kapatmak için emekledim ve sonra birden İsveçlinin orada olmadığının farkına vardım. Gitmişti.</p>

  <p>Çılgınca koşarak, korkutucu bir sıkıntıyla sarmalanmış bir halde dışarı fırladım ve dışarı çıktığım anda beni tamamen saran ve gökyüzünün her yanından aynı anda gelen bir uğultu fırtınasının ortasına daldım. Aynı tanıdık uğultuydu gene, ama bu sefer çıldırmıştı. Havada bir kovan dolusu kocaman, görünmez arı dolaşıyor sanılabilirdi. Ses-, havanın kendisini yoğunlaştırıyor gibiydi ve ciğerlerimin zorlukla çalıştığını hissettim.</p>

  <p>Ama arkadaşım tehlikedeydi ve ben duraksayamazdım.</p>

  <p>Şafak sökmek üzereydi ve bulutların arasındaki ince, berrak bir ufuk çizgisinden beyaza çalan bir ışık yayılıyordu. Hiç rüzgâr yoktu. Çalılıkları, arkalarındaki nehri ve kum adacıklarını ancak görebiliyordum. Çılgın gibi bir o yana bir bu yana koşuşturdum, arkadaşımın adını bağırdım, aklıma gelen ilk sözcükleri ciğerlerimin bütün gücüyle haykırdım. Ama söğütler sesimi boğuyor ve uğultu bastırıyordu, bu yüzden ses sadece birkaç metre çevremde duyula- bildi. Çalılıkların arasına daldım, ayaklarım köklere dolanıyordu, yol vermeyen dalların arasında oraya buraya koştururken yüzümü çizdim.</p>

  <p>Sonra, oldukça beklenmedik bir şekilde, adanın ucuna vardım ve suyla hava arasında belli belirsiz fark edilen bir şekil gördüm. İsveçliydi bu. Bir ayağı suya girmişti bile. Bir dakika daha geçse suya dalmış olacaktı.</p>

  <p>Üzerine atıldım, kollarımı beline doladım ve bütün gücümle onu kıyıya çektim. Tabii ki şiddetle karşı koydu, sürekli olarak o lanet olası uğultu gibi bir ses çıkartıyor ve kızgınlıkla, 'içeri Onlara gitmek', 'suyun ve nehrin izlediği yolu izlemek' ve daha sonra anımsamak için boş yere çabaladığım, ama dinlerken beni dehşet ve şaşkınlığa sürükleyen, ne olduğunu sadece Tanrının bildiği başka bir sürü şey hakkında tuhaf ifadeler kullanıyordu. Ama sonunda onu çadırın nispeten güvenli ortamına getirmeyi başardım ve soluk soluğa kalmış ve küfreden arkadaşımı şiltesine fırlatıp, nöbet geçinceye kadar ona sarıldım.</p>

  <p>Her şeyin sona erdiği ve arkadaşımın sakinleştiği anın ne kadar aniden geldiğini düşünüyorum ve bunun dışarıdaki şekillerin aynı anilikle ortadan kaybolması ve uğultunun kesilmesiyle çakışmasını... sanırım tüm olanların arasında en tuhaf kısım buydu herhalde. Çünkü arkadaşım gözlerini açtı ve yorgun yüzünü, şafağın çadır kapısından bir parça aydınlatacağı şekilde bana döndürdü ve korkmuş bir çocuk gibi şöyle dedi:</p>

  <p>"Hayatım, dostum... sana hayatımı borçluyum. Ama zaten her şey bitti. Bizim yerimize bir kurban buldular!"</p>

  <p>Sonra yeniden battaniyelerin üzerine düştü ve gözlerimin önünde kelimenin tam anlamıyla uykuya daldı. Sadece başı düştü ve sanki hiçbir şey olmamış ve sanki hiç kendi hayatını bir adak olarak vermek üzere kendini boğmaya kalkmamış gibi, sağlıklı bir şekilde horlamaya başladı. Üç saat sonra &mdash;benim için ızdırap dolu saatlerdi&mdash; güneş ışığı onu uyandırdığında, ne yapmaya kalkıştığına dair kesinlikle hiçbir şey anımsamadığı öylesine açıktı ki, kendimi tutup, tehlikeli sorular sormamayı akıllıca buldum</p>

  <p>Söylediğim gibi, güneş rüzgârsız, sıcak bir gökyüzünde iyice yükselmişken, doğal ve kolay bir şekilde uyandı ve kalkar kalkmaz kahvaltı için ateşi hazırlamaya koyuldu. Banyo alırken endişeyle onu izledim, ama dalmaya kalkışmadı, sadece başını suya soktu ve suyun aşırı soğukluğu hakkında birkaç yorumda bulundu.</p>

  <p>"Nehir en sonunda alçalıyor," dedi, "ve ben buna çok memnunum."</p>

  <p>Uğultu da kesildi," dedim.</p>

  <p>Başını kaldırıp, bana normal yüz ifadesiyle baktı. Kendi intihar girişimi dışında her şeyi hatırladığı açıktı.</p>

  <p>"Her şey durdu," dedi, "çünkü..."</p>

  <p>Duraksadı. Ama bu ifadenin kesinlikle bayılmadan önce zihninde olan düşünceyle ilgili olduğunu biliyordum ve bunun ne olduğunu öğrenmeye kararlıydım.</p>

  <p>"Çünkü 'başka bir kurban' mı buldular?" dedim, zorla da olsa biraz gülmeye çalışarak.</p>

  <p>"Kesinlikle," diye yanıt verdi, "kesinlikle! Bundan oldukça eminim, sanki... sanki... yani, kendimi oldukça güvende hissediyorum," diye bitirdi sözlerini.</p>

  <p>Merakla çevresine bakmaya başladı. Güneş ışığı kumda kızgın kısımlar oluşturmuştu. Rüzgâr yoktu. Söğütler kıpırtısızdı. Yavaşça ayağa kalktı.</p>

  <p>"Gel,&rdquo; dedi,- "sanırım bakarsak, buluruz."</p>

  <p>Koşarak ilerlemeye başladı ve ben de arkasından gittim. Kıyıya yakın duruyor, kumlu tepecikleri, mağaraları ve minik su birikintilerini bir sopayla yokluyordu,- ben de topuklarından ayrılmıyordum.</p>

  <p>"Ahi" diye bağırdı sonunda, "ahi"</p>

  <p>Sesinin tonu her nedense son yirmi dört saatin dehşetini çok canlı bir şekilde getirdi aklıma ve aceleyle ona yaklaştım. Sopasıyla yarısı kumda, yarısı suda yatan bir nesneyi işaret ediyordu. Bazı kıvrık söğüt kökleri tarafından tutulmuşa benziyordu, bu yüzden nehir onu sürükleyememişti. Birkaç saat önce bu nokta sular altındaydı herhalde.</p>

  <p>"Görüyor musun?" dedi yavaşça, "kaçmamızı olanaklı kılan şey bu."</p>

  <p>Omuzunun üzerinden göz attığımda, sopasının bir adamın vücudu üzerinde durduğunu gördüm. Cesedi çevirdi. Bir köylünün cesediydi ve yüzü kumda saklıydı. Adamın daha birkaç saat önce boğulmuş ve cesedinin şafak sularında bizim adamıza sürüklenmiş olduğu açıktı... tam dostumun nöbetinin geçtiği anda.</p>

  <p>"Onu uygun biçimde gömmemiz gerekiyor, biliyorsun."</p>

  <p>"Sanırım," diye yanıtladım. Elimde olmadan ürperdim, çünkü boğulmuş zavallı adamın görünüşünde beni donduran bir şeyler vardı.</p>

  <p>İsveçli, yüzünde çözülemez bir ifadeyle, bana ters bir bakış fırlattı ve kıyıya inmeye başladı. Onu yavaşça izledim. Cesedin üzerindeki giysilerin çoğunun akıntı tarafından parçalamış olduğunun farkına vardım, bu yüzden ensesi ve göğsünün bir kısmı açıktaydı.</p>

  <p>Kıyıya inen yolun yansında, arkadaşım birdenbire durdu ve elini uyarır şekilde kaldırdı,- ama ya ayağım kaydı ya da kendimi hemen durduramayacak kadar momentum kazanmış olmalıydım, çünkü ona çarptım ve o sıçrayarak kendini kurtarmak isterken, onu yere ittim. İkimiz de ayaklarımız suda kalacak şekilde, sert kumların üzerine yuvarlandık. Herhangi bir şey yapamadan önce, cesede biraz da hızlı bir şekilde çarptık.</p>

  <p>İsveçli keskin bir çığlık attı. Ben de, sanki vurulmuş gibi, geriye sıçradım. Cesede dokunduğumuz anda, yüzeyinden yüksek bir uğultu sesi &mdash;birkaç uğultu sesi&mdash; yükseldi ve çevremizdeki havadan kanatlı bir şeylerin gürültüsü gibi geçerek, gökyüzüne doğru kayboldular,- sesler sonunda uzaklarda kesilene dek yavaş yavaş azaldı. Sanki iş başında olan, canlı ama görünmez varlıkları rahatsız etmiş gibiydi.</p>

  <p>Arkadaşım bana sarıldı ve sanırım ben de ona sarıldım, ama ikimizden birisi beklenmeyen şaşkınlıktan kendini toplayabilmesi için zaman bulamadan, akıntının cesedi söğüt köklerinin kavrayışından kurtulacağı şekilde döndürdüğünü gördük. Bir dakika sonra tamamen dönmüştü, ölü yüz gökyüzüne bakarak duruyordu. Ana akıntının kenarında yatıyordu. Bir an sonra ise sürüklenip götürülecekti.</p>

  <p>İsveçli, 'uygun bir gömülme' hakkında yine anlayamadığım bir şeyler bağırarak, onu kurtarmaya çabaladı... sonra dizleri üzerinde kuma düştü ve gözlerini elleriyle örttü. Anında yanına geldim.</p>

  <p>Arkadaşımın görmüş olduğu şeyi gördüm.</p>

  <p>Ceset akıntıyla ilerlerken, yüzü ve açıktaki göğsü bize doğru dönmüş ve açıkça deriyle etin düzgün şekilli, adanın her tarafında bulmuş olduğumuz kum bacalarıyla tamamen aynı tarzda ufak deliklerle delinmiş olduğunu göstermişti.</p>

  <p>"Onların işareti!" diye ağzının içinde mırıldandığını duydum arkadaşımın. "Onların korkunç işareti!"</p>

  <p>Gözlerimi onun bembeyaz kesilmiş yüzünden nehre çevirdiğimde, akıntı işini bitirmişti ve ceset nehrin orta yerine sürüklenmişti bile,- ulaşamayacağımız ve neredeyse göremeyeceğimiz kadar uzaklaşmıştı ve dalgaların üzerinde dönüp duruyordu... tıpkı bir su samuru gibi.</p>

  <p><span class="t14">Çeviren: Ay</span><span class="t14">ş</span><span class="t14">e Gorbon</span></p>

  <p class="p10">&nbsp;</p>
</body>
</html>
