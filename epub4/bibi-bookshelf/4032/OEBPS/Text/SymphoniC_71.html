<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>ama o da orada değildi.</p>

  <p>Üst kata çıktım ve en büyük yedek odamızın kapısının açık olduğunu gördüm. Constantin içerideydi. Anahtarın odanın kapısından kaldırılması, tabii ki, söz konusu olmamıştı. Girmek için anahtarı sadece çevirmek yeterliydi.</p>

  <p>"Merhaba, Lene,&rdquo; dedi Constantin her zamanki duygusuz sesiyle. "Aksonometrik izdüşümleri çalışıyoruz ve ben de senin evinin izdüşümünü çıkarıyordum." Kalın ve beyaz bir kağıt üzerine bir şeyler çizmekle meşguldü. "Ev ödevim için. Diğerlerinin ödevlerini ezip geçeceğim. Onlar kendi gerçek evlerini yapmak zorundalar."</p>

  <p>Constantin'den hoşlanmadığımın sanılmasını istemem, sakinliği ve titizliğiyle canımı sıkıyor da olsa. Evimi görmeyeli haftalar olmuştu ve gözüme hiç beklenmedik biçimde ilgi çekici görünüyordu. O sırada tuhaf bir şey oldu ve hayatımda son kez de değildi. Geçici olarak, kendine güvenen, işbilir, doğal bir başka kişiye dönüşmüştüm. Bunda güz güneşinin berrak ışıklarının katkısı da vardı sanırım.</p>

  <p>"Sana yardım edeceğim," dedim. "Ne yapmam gerektiğini söyle bana."</p>

  <p>"Ölçü almak için evin içine girememem çok can sıkıcı. Gerçi girmek <span class="t14">zorun</span><span class="t14">da da</span> değiliz. Aslında, Clot bize girmememiz gerektiğini söylemişti. Sadece genel bir izlenim yeter dedi. Amaç bizim aksonometri <span class="t14">kavram</span><span class="t14">ı</span><span class="t14">m</span> iyice algılamamız. Ama &mdash;ulu tanrım!&mdash; santim ve milimlerle her şey çok daha kolay olacaktı.</p>

  <p>Çok kısa olması gereken bir sürede doldurduğu kağıtların miktarına bakılırsa, Constantin bayağı iyi gidiyora benziyordu, ama mükemmelden daha azıyla yetinemeyecek birisiydi.</p>

  <p>"Ne yapacağımı söyle bana,&rdquo; dedi, "ki ben de yapayım."</p>

  <p>Özel bir araçla kaleminin ucunu sivriltirken "Teşekkürler," diye yanıtladı. "Ama bu tek kişilik bir iş. Olayın özü böyle. Daha sonra sana nasıl yapılacağını öğretirim ve sen de dilersen başka bir binayı yaparsın.&rdquo;</p>

  <p>Constantin dikkatini dağıtmakta olduğumu açıkça belirtinceye kadar evime bakarak ve orasını burasını yoklayarak odada kaldım. Sonra ayrıldım, ayakkabılarımı değiştirdim ve annemin geliş saatini düşünerek çaydanlığı ateşe koydum.</p>

  <p>Constantin aşağı indiğinde (annem ona üç kez seslenmişti, ama bu olağanüstü bir durum değildi), "Hey, bacım," dedi, "al sana acayip bir şey."</p>

  <p>"Argo konuşma," dedi annem, "ve ablana da bacım diye hitap etme."</p>

  <p>Onun tarafından her azarlanışında yaptığı gibi "Özür dilerim, anne," dedi. Sonra elindeki kağıdı bana uzattı. "Bak, eksik olan bir şey var. Ne demek istediğimi görüyor musun?" Ucu diş izleriyle kaplı kurşun kalemiyle gösteriyordu bana.</p>

  <p>Tabii ki görmüyordum. Hiçbir şey anlamıyordum.</p>

  <p>"Çaydan sonra," dedi annem. Böyle sıradan sözcüklere annesel değil sultansı bir kesinlik verirdi.</p>

  <p>"Ama anne yaa..." diye yalvardı Constantin.</p>

  <p>"Anneciğim," diye düzeltti annem.</p>

  <p>Constantin dikkatini lahana turşusu avlamaya yöneltti.</p>

  <p>Sessizce yiyerek sakinleştik, ya da ben öyle gözüktüm. Geliştirdiğim ikinci kişiliğim, Constantin tarafından reddedilmeyi atlatmış olsa da, yavaş yavaş geriliyordu.</p>

  <p>"Bütün bu yaptıkların neyin nesidir?" diye sordu annem sonunda. "Rosetta Taşını andırıyor."</p>

  <p>"Lene'nin yaşgünü evinin aksonometrik izdüşümünü çıkarıyorum."</p>

  <p>"Yani?"</p>

  <p>Ama Constantin artık derhal açıklamayacaktı tabii. Üzerine ev yapımı peynirden sürdüğü bir parça çavdar ekmeğini attı ağzına. Sonra sakin sakin konuştu-, "Evin kabaca çizimini çıkardım, ama odalar bir türlü uymuyor. En azından giriş katındakiler. Üst katta sorun yok sanırım. Aslında tuhaf olan da bu. Affedersin, anne." Ağzı doluyken konuşmuştu ve şimdi daha da doldurdu.</p>

  <p>"Bütün bu saçmalık da nedir?" Annem ona hiç de alışık olmadığımız bir öfkeyle bakıyormuş gibi geldi bana.</p>

  <p>"Saçmalık değil, anne, içerisini ölçemedim tabii. Çünkü bu mümkün değildi. Ama aksonometriyi de boşuna yapmış değilim. Giriş katının bir türlü ulaşamadığım bir köşesi var. Gizli bir oda ya da bunun gibi bir şey."</p>

  <p>"Göster bakayım."</p>

  <p>"Pekala, anne." Constantin ekmek ve peynirinden arta kalanı bıraktı. Rengi biraz solmuş bir halde ayağa kalktı. Çizimi masanın çevresini dönerek anneme götürdü.</p>

  <p>"Onu değil. Onu anlayamıyorum ve senin de anladığını sanmıyorum." Annem sadece babamla böyle konuşurdu arada bir. "Evin üzerinde göster bana."</p>

  <p>Ben de ayağa kalktım.</p>

  <p>"Sen burada dur, Lene. Çaydanlığa biraz daha su koy ve kaynat."</p>

  <p>"Ama o benim evim. Bilmeye hakkım var."</p>

  <p>Annemin yüzü daha tanıdık bir ifade aldı. "Evet, Lene," dedi, "hakkın var. Ama lütfen şimdi olmasın. Senden rica ediyorum."</p>

  <p>Ona gülümsedim ve çaydanlığı aldım.</p>

  <p>"Gel, Constantin," dedi annem.</p>

  <p>Annemin canını sıkacağını bildiğim tarzda kulak kabartıyor ya da gereğinden fazla hevesli görünmemek için mutfakta çaydanlığın başında oyalandım. Annemin benden saklamak gereğini duyduğu hiçbir şeyi öğrenmeye çalışmamıştım ve "Her şey zamanıyla," demesini hiçbir zaman sorgulamamıştım.</p>

  <p>Ama yukarıda uzun süre kalmadılar, çünkü daha çaydanlık fokurdamaya başlamadan önce, annemin güzel sesi beni çağırıyordu.</p>

  <p>"Constantin oldukça haklı," dedi yemek salonundaki masanın başına vardığımda. "Bundan kuşkulanmakta hatalıydım. Ev tuhaf bir şekilde yapılmış. Ama bu neyi değiştirir ki?"</p>

  <p>Constantin yemekten kesilmişti.</p>

  <p>"iyi çalışmandan ve böyle yararlı şeyler öğreniyor olmandan memnunum," dedi annem.</p>

  <p>Bu konu üzerinde daha fazla konuşulmasını istemiyordu, biz de konuşmadık.</p>

  <p>Gerçekten de, daha fazla ne söylenebileceğini kestirmek çok zordu. Ama Constantin<span class="t16">1</span> le yalnız kalabileceğim bir anı kolladım. Babamın alışık olmadığımız yokluğu bunu daha zorlaştırıyordu ve fırsat hava tamamen kararıncaya kadar elime geçmedi.</p>

  <p>O zaman ise, bekleneceği üzere, Constantin eklenecek bir şey olmadığını belirttiğinde, benden bir şeyleri gizlemek için annemle işbirliği yaptığına dair bir hisse kapıldım.</p>

  <p>"Ama orada <span class="t14">neler</span> oldu?&rdquo; diye üsteledim. "Onunla birlikte odaya girdiğinizde ne oldu?"</p>

  <p>"Sence ne olmuş olabilir?" diye karşılık verdi Constantin, sanırım, annemin geri dönmesini dileyerek. "Annem benim haklı olduğumu kavradı. Başka bir şey değil. Zaten ne fark eder ki?"</p>

  <p>Bu son sorusu kuşkularımı haklı çıkarmıştı.</p>

  <p>"Constantin," dedim. "Yapmam gereken bir şey var mı?"</p>

  <p>"En iyisi evi keserek açman," dedi biraz huzursuzca.</p>

  <p>Ama Constantin'in fikrine uymaya karar vermiş olsaydım bile beni bir yığın zahmetten kurtaracak şeyler oldu. Ertesi gün okuldan eve döndüğümde, evim gitmişti.</p>

  <p>Constantin bu kez Yunan paradigmalarına dalmış halde her zamanki köşesinde oturuyordu. Onunla konuşmadan (çalışmakta olduğuna göre bunda garip bir taraf yoktu) dosdoğru en büyük yedek odamıza gittim. Bir zamanlar olduğundan çok daha az temizlenmiş dev çam masanın üzeri boştu. Evimin durduğu yer açıkça belliydi, sanki cinler bir sarayı uçurmuşlarcasına. Ama evin gidişine dair başka hiçbir ize rastlamadım: ne tahtanın üzerinde çiziklere, ne yerde bot izlerine, ne de evden dökülmüş kırıntılara.</p>

  <p>Constantin bu haber karşısında gerçekten de şaşırmışa benziyordu. Ama ondan yine de şüpheleniyordum.</p>

  <p>"Biliyordun," dedim.</p>

  <p>"Tabii ki bilmiyordum."</p>

  <p>Yine de, aklımdan geçenleri anlamıştı.</p>

  <p>"Bilmiyordum," diye tekrarladı.</p>

  <p>Benim aksime, hep gerçeği söylerdi.</p>

  <p>Bütün gücümü topladım ve baklayı ağzımdan çıkardım: "Bunu kendileri mi yaptılar?" Kaçınılmaz olarak korkmuştum, ama bir bakıma da kendimi rahatlamış hissediyordum.</p>

  <p>"Kimden bahsediyorsun?"</p>

  <p>"Onlardan."</p>

  <p>Gülünç duruma düşüyordum, ama Constantin anlayışlıydı.</p>

  <p>"Sanırım bunu yapanı biliyorum," dedi, "ama sakın ağzından kaçırma. Galiba bu annemin işi."</p>

  <p>Benden çok neler bildiğini boş yere öğrenmeye çalışmadım. "Ama <span class="t14">nas</span><span class="t14">ı</span><span class="t14">l?"</span> dedim.</p>

  <p>Constantin omuz silkti. Yıllar süresince bir yığın başka şeyle birlikte geliştirdiği bir hareketti bu.</p>

  <p>"Annem bu sabah evden bizimle birlikte ayrıldı ve hâlâ dönmedi."</p>

  <p>"Bu işi babama yıkmış olmalı."</p>

  <p>"Ama hiç iz yok."</p>

  <p>"Babam yardım çağırmış olsa gerek." Bir an durakladı. Sonra "Üzgün müsün?" diye sordu.</p>

  <p>"Kısmen," diye yanıt verdim. Constantin büyümüş de küçülmüşlerin bilgeliğiyle bu konuyu daha fazla kurcalamadı.</p>

  <p>Annem döndüğünde babamın yeni işini kaybettiğini ve bu yüzden bazı şeyleri satmak zorunda kaldığımı söyleyerek kısa kesti.</p>

  <p>"Umarım beni ve babanı affedersin," dedi annem. "Benim saatlerimden birini de satmak zorunda kaldık. Baban birazdan çay için dönecek."</p>

  <p>Onun da hiç yalan söylemediğini iyi bilirdim,- ama şimdi gerçeğin ne denli göreceli ve kullanılabilir olduğunu kavramaya başlamıştım.</p>

  <p>Söylemem gerekmiyor, en azından bu koşullarda. Böyle açık kavramlar, sundukları tüm kazanç ve kayıplarla, daha sonra gelecekler, eğer gelirlerse. Geçmişte olup bitenlerin hiçbir tanıklık değerlerinin kalmadığını söylemem gerekiyor. Hemen hiçbir delil koymuyorum ortaya. Zaten o kadar az ki! Yapabileceğim tek şey neler olduğunu, şu anda bana göründüğü şekliyle, anlatmak.</p>

  <p>Annemin verdiği haber ve artık o evi gerçekten sevmediğimi ve bütçemiz elverdiğinde çok daha değerli bir şey alabileceğini söylemesi üzerine surat astığımı anımsıyorum.</p>

  <p>Babam akşam yemeği için ıslık çalarak ve kaybettiği işi hakkında sahte bir kaygısızlıkla eve döndüğünde, evimin karşılığında kaç para aldığını sordum.</p>

  <p>"Verdiğimden biraz fazlasını. Sadece iş bu."</p>

  <p>"Şimdi nerede?"</p>

  <p>'Takma kafanı."</p>

  <p>"Söyle ona," dedi Constantin. "Bilmek istiyor."</p>

  <p>"Önündeki balığını ye," dedi babam sertçe, "ve kendi işine bak."</p>

  <p>Böylece, evim çok geçmeden unutulmuş ve ara sıra bastıran kabuslarım daha eski temalarına geri dönmüşlerdi.</p>

  <p>Dediğim gibi, o eve 1921 yılının iki ya da üç ayı boyunca sahip oldum ve içinde yaşayan bebekler olduğuna inandığım yaratıkların zaman zaman evimizde her nasıl oluyorsa dolaştıklarını düşündüm. Bunu izleyen az ya da çok otuz yılı kolayca silebiliriz: Dış dünyayla boy ölçüşmeye çalıştığım bir dönemdi bu.</p>

  <p>Gerçekten de bir balerin olmuştum ve sanatımın üst düzeyleri bana uzak kalmaya devam etmişlerse de birkaç yıl boyunca kendi kendime bakabilmiştim, ki bu da az bir başarı sayılmazdı. Hani derler ya, izdivaç nedeniyle emekliye ayrıldım. Kocam başlangıçta bende fiziksel arzu uyandırmış, ama başka birçok şeyi de köreltip öldürmüştü. Şu haksız savaşların sonuncusundan geri dönmedi. En azından kesinlikle bana dönmedi. Böyle yaptığım için kendimden utansam da onu hâlâ arada bir özlüyorum.</p>

  <p>On beş yaşımdayken babam bir trafik kazasında vefat etti.- Bana dans etmeyi öğreten soluk benizli Fransız kadınından özel bir tavsiye mektubu aldığım gün oldu bu. Babamın ölümünden sonra sevgili annem hep Almanya'ya geri dönmeyi istemeye başlamıştı. Çok geçmeden ruhsal bakımdan bunu gerçekleştirebilecek kadar kendime yeterli olmuştum, ya da öyle iddia ediyordum. Hiç aksatmadan bana haftada iki kez mektup yazdı ve ben yanıt vermek için sözcükler bulmaya zorlandım. Onun ülkesinin koşulları benim için giderek daha ve daha sevimsiz bir hale gelirken bazen ziyaretine gidiyordum. Küçük bir üniversitede İngiliz Dili ve Edebiyatı öğrettiği, iyi sayılabilir bir konumu vardı ve çevresinde esmekte olan yeni kavramlarla duygular fırtınasından payını almaya başlamış gibiydi. Onların dağdağalı coşkuları yüzünden zaman zaman ruhsal dengemi korumakta güçlüğe düştüğümü itiraf etmeliyim, ancak ben bir yabancıydım ve iyimser bir mizaca sahip olduğumu da kimse iddia edemezdi. Tüm profesyonel dansçıların şen ve şakrak olduklarını düşünmek bir hatadır.</p>

  <p>Yeni rejime yönelik giderek artan bir sempatiye sahipmiş gibi görünse de, annem ortadan kayboldu. O, birbirinden çok farklı yönlerden benim için önemli olan ve böylesine mantıksızca ortadan kaybolup giden iki kişiden biriydi. Bir süre kendimi hiç iyi hissetmedim ve tabii ki onu herkesten daha fazla seviyorum hâlâ. Eğer benimle kalmış olsaydı, eminim ki hiç evlenmezdim. Hiç hoşlanmadığım pisikolojiye fazla bulaşmadan şu kadarını söyleyebilirim ki kocamın acı acı ve haklı olarak yakınıp durduğu içe dönüklüğümün altında annemle ilgili anı ve düşüncelerim yatıyordu. Zihnimi meşgul eden şey aslında kendim değil mükemmelliğin anisiydi. Böylesine bir güzellik, iyilik, derinlik ve sevebilme yeteneğinin yalnızca anneme özgü olduğu yalın bir gerçekti.</p>

  <p>Constantin bütün bu daldan dala atlayan çalışmalarını terk ederek bir rahip hatta İsa Cemiyeti&rsquo;nin bir üyesi oldu. Pek yüce bir hali vardı (hatta meslektaşlarını rahatsız edecek kadar), ama artık onunla ne konuşabiliyor ne de varlığına tahammül edebiliyorum. Beni ürkütüyor. Zavallı Constantin!</p>

  <p>Öte yandan, her zaman kuşkucu olan ben tam bir inançsız olup çıktım. Constantin'in kendi yüreğinin sesine kulak vermekten öte bir şey yaptığını sanmıyorum (ki çocukluğumuzdan bu yana onun ses tonu da çok değişti) ve benim yüreğim ise bambaşka bir dilden konuşuyor. Uzun vadede ölümden başka arzu edilecek bir şeyin olabileceğinden çok kuşkuluyum, ya da acı dışında herhangi bir şeyin kalıcılığından. Artık kendimi bıldırcınlı sofralarda tahayyül etmeyi çoktan bıraktım.</p>

  <p>Yaşam öyküm için bu kadar ara yeter. Yakın zamanda gerçekleşen ikinci ev sahibeliğimin öyküsünü anlatmaya geçiyorum.</p>

  <p class="p23"><span class="t27">* * *</span></p>

  <p>Birincisi, çok aptalca bir iş yaptım. Haritada işaretli yolu izleyeceğime, kestirmeden gitmeye yeltendim. Kestirmenin de haritada belirtilmiş olduğu doğruydu, ancak o bölge gezgin bir yaya, özellikle de garaj ya da otobüs durağından öteye yürümeyi bilmeyen zamane neslinin bir üyesi için, güven telkin etmeyecek kadar az uğranılan bir yerdi. Tüm ülkedeki en ıssız yörelerden biriydi ve dahası ilk viran bahçe kapısını açtığımda güz akşamlarının alacası yavaş yavaş çökmeye başlamıştı.</p>

  <p>Bir kere patika, üzerinde ne sığır ne de ekin olan bir dizi küçük ve batak çayırın arasında, belli belirsiz kıvrılarak gidiyordu. Bu çayırların üçüncü ya da dördüncüsüne vardığında yol giderek artmakta olan çamurun içinde neredeyse büsbütün kaybolmuştu ve yola devam edebilmenin tek çaresi ilerideki çitin üzerinde seçilebilen geçit ya da kapıdan gözünü ayırmamaktı. Tarlalar küçük olduğu sürece bu zor bir iş değildi,- ama bir süre sonra tarladan ziyade bataklık kabul edilebilecek ve moral bozacak kadar geniş bir açıklığa çıkmıştım. İşte bu noktada gerisin geri dönmeli ve kıvrıla kıvrıla giden yolu izlemeye başlamalıymışım.</p>

  <p>Ama az çok patikadan sayılabilecek bir yol devam ediyordu önümde ve bu ufak serüvenimin şimdiden yirmi dakikamı aldığının farkına varmıştım. Böyle- ce bunu göze aldım, ancak çok geçmeden çevremdeki batağa bileklerime dek gömülmemek için çimen topaklarının birinden öbürüne sıçramaya başlamıştım bile. En temel rahatlıklarla uğraşırken kişinin düz ya da önceden belirlenmiş bir rotadan ne denli kolay sapabileceği olağanüstü bir gerçektir. Bataklığın öte ucundaki çite hâlâ epey bir mesafe vardı ve çimenli toprak parçaları gittikçe daha küçük ve daha seyrek bir hale geliyorlardı, öyle ki ayaklarım otların içinden sık sık batağa gömülmeye başlamışlardı. Bataklığın gittiğim yöne doğru hafifçe meyillendiğini fark ettim, ki bu da çite varmadan önce bir akarsuyu aşmam gerekebileceğinin habercisiydi. Karşıma çıkan şey bir ırmak ya da çay değil sadece yumuşaklığın ve nemin biraz daha arttığı bir hat olmuştu. Bata çıka ve ayak basacak sağlam bir yer bulmaktan ümidi keserek geçtim karşıya. Her iki ayağımda artık bileklerime dek vıcık vıcıktı ve görüş mesafem de rahatsızlık verecek kadar kısalmıştı.</p>

  <p>Çit olduğunu sandığım şeye ulaştığımda bunun geniş bir korunun kenarı olduğunu gördüm. Güz, yeşilliğin büyük kısmını lekelemiş ve dökülen bir yaşlılığa boğmuştu,- çıplak, kahverengi yaban gülü dalları karmakarışık eğiliyor ve kana susamış mor dikenler her yönde uzanıyorlardı. Daha fazla ilerlemek için bir baltaya gerek vardı. Ya o can sıkıcı batağı, belirgin biçimde kararan havada, gerisin geriye aşacaktım ya da çalılığın kenarını izleyerek bir geçit bulmaya çalışacaktım. Kararsız halde dönüp arkama baktım. Bataklığa girdiğim noktayı gözden kaybettiğimi anladım. Ölü yaban güllerinin, küflenmiş böğürtlenlerin ve zıvanadan çıkmış ısırganların boyunca ve hâlâ güven telkin etmeyen toprakta usul usul ilerlemeye çalışmaktan başka çarem yoktu.</p>

  <p>Ama, birbirine kenetlenmiş bitkilerin altında, kesinlikle düz olmasa da, sanki bir çeşit keçiyolu varmış gibi görünüyordu ve hatırı sayılır genişlikteki bir geçide varmam fazla zaman almadı. Keçiyolu önemli bir mesafe boyunca kesintisiz sürüyordu ve toprak tabanlarımın altında gittikçe daha sıkı bir hale geliyordu... çalılığın tartışma götürmez bir biçimde ormana dönüştüğünü anlayıncaya kadar. Haritanın bir ormanı gösterdiğini anımsamıyordum. Eğer, gerçekten de göstermiş idiyse, bu keçiyoluna sapmış olmam en hayırlısı olacaktı, çünkü hayatımda gerçekten de yolumu kaybettiğim ve ne ilerleyip ne de geri dönebildiğim tek defası, babamın bizim ormanın içinde kelimenin tam anlamıyla kaybolmamıza neden olduğu zamandı ve o günden beridir ki ormanlara karşı olan duygularım hiç değişmemişti. O zaman bir buçuk saat boyunca duyduğum, ancak hiç kimseye açmadığım ve ağaçlardan çıktığımızda uçup giden his ölüm korkusuydu. Şimdi haritamı elbisemin baldırıma denk gelen yerindeki büyük cebinden çıkardım ve karanlığın ne denli çökmüş olduğunu ancak onu okumaya kalktığımda anlayabildim. Yolun çıkardığı dertler, sıra harfleri okumaya gelinceye dek, bana kedi gözleri vermişti. Gözlerimi kısıp baktım, ama haritanın üzerinde ne orman vardı ne de yeşil bir leke... sadece sarı yolların birleştiği noktaya doğru giden bir dizi minik çizgi. Ama bundan aptalca bir sonuç çıkarmadım. Sadece yolumdan çok uzak düştüğümü anladım,- harita hiç olmak istemediğim yerleri gösteren yeşil lekelerle kaplıydı ve soru şu anda onların hangisinde bulunduğumdu. Bunu bulmanın bir yolunu düşünemiyordum. Neredeyse tamamen kaybolmuştum ve bu kez suçu babamın üzerine atamazdım.</p>

  <p>İzlemekte olduğum keçiyolu henüz tamamen gözden kaybolmamış halde hâlâ uzanıp gidiyordu ve ben de onu izlemeye devam ettim. Çevremdeki ağaçlar büyüyüp sıklaştıkça üzerime bir korku çöktü, ancak şimdi beni neyin beklediğini bildiğim için daha öncekine benzeyen bir korku değildi bu. Beni gerçekliğin küçük ama daha silik ve kavranılması daha güç bir parçasının beklediğini hissediyordum. İnsanlara böyle zamanlarda olduğu üzere kendimi bedenimden yarıyarıya ayrılmış sanıyordum. Eğer ilerlemeye devam edersem apayrı bir kişiye dönüşecektim.</p>

  <p>Ama olan benim beklediğim şey değildi. Aniden bir ışığın titreştiğini gördüm. Sol taraftan kaynaklanıp ağaçların arasında bir an için sallandıktan sonra sağ tarafta gözden kayboluyor gibiydi. Beklediğim bu değildi, ama hiç de teskin edici sayılmazdı. O güne dek görmediğim, ama bataklıklarla ilgili olduğunu bildiğim bir şey, bir bataklık yakamozu olup olmadığını merak ettim. Sonra daha basit bir olasılık geldi aklıma, çok daha umut verici bir tane: köşeyi dönmekte olan bir otomobilin farları. Daha akla yatkın olan olasılık buydu galiba, ama huzursuzluğum hiç azalmamıştı.</p>

  <p>Düşe kalka ilerledim ve ışık yine ortaya çıktı: biraz daha güçlüydü ve ağaçların arasından kıvrılarak bana doğru geliyordu. Tabii her ne kadar ıssız bir yöredeysem de yolun aynı noktasında başka bir otomobilin daha olması olasılık dışında değildi. Sonra, insanı hiç de rahatlatmayan bir alacakaranlığın ardından üçüncü kez göründü ve sonra dördüncü kez. Motor sesi duyulmuyordu ve bana ışığın geçişi bir otomobil için biraz fazlaca hızlıymış gibi geldi.</p>

  <p>Sonra beklemekte olduğum o şey gerçekleşti. Ansızın dörtgen şeklinde ve muazzam bir evle karşı karşıya geldim. Bunu bekliyordum, ama yüreğim yine de sıkışmıştı.</p>

  <p>Bir düşünün gerçek olduğunu görmek insanın her gün karşılaştığı bir şey değildir ve çok korkmuş olsam da bazı ayrıntıları fark etmekten kendimi alı- koyamamıştım: örneğin, üst kattaki her pencerede tek tek ışıklar yanıyordu. Şüphesiz ki düşler de şiirler gibi belirli bir özgürlüğe sahiptir ve ben de, düşümde olduğu gibi, evin dört yanını birden aynı anda göremiyordum. Ama belki en kötüsü de buydu: şu anda düş görmediğim kesindi.</p>

  <p>Pembe-yeşil bir ışık çevremdeki ot bürümüş bakımsız batak araziyi ansızın aydınlattı ve ardından sağ tarafımdaki ağaçların arasına saklandı. Sağa sola sıçrayıp duran ışıkların tek açıklaması bir fırtınanın yaklaşmakta olduğuydu. Ama bu daha önce karşılaştığım şimşeklerin hiçbirine benzemiyordu: daha yavaş, daha sessiz, daha düzenliydi.</p>

  <p>Kaçmaktan başka yapacak bir şey yokmuş gibi görünüyordu, ama o durumda bile gerisin geri ormanın içine kaçmak pek akıllıca olmayacaktı. Gün ışığının son kırıntılarının altında, kayıp avludaki diz boyu çürük otların içinde yürümeye başladım. Sol tarafımda, upuzun bir hat halinde, orman çizgisinin devam ettiğini seçmek hâlâ mümkündü,- evden olabildiğince uzak kalabilmek için bu çizgiyi takip etmeye çalıştım. Geçerken ormandan çıktığım noktaya bakan büyük sütunlu girişi fark ettim. Sonra, mesafemi koruyarak, hepsi kapalı ama ikisi kırılmış halde iki dizi sivri penceresi olan gri doğu cephesi boyunca ilerledim ve fırtına yüklü alacakaranlıkta bile kuzeydekinden çok daha geniş ama en az o ölçüde viran haldeki güney avlusuna çıktım. Orman avluyu ileride ve sağımda çevreliyordu. Eğer bir patika bulamazsam halim gerçekten vahim olacaktı ve evin ön girişine ulaşım benim izlediğim keçiyoluyla sağlandığına göre ayrıca bir patika daha olması için hiçbir neden yok gibi görünüyordu.</p>

  <p>Ben ilerlemeye çabalarken tüm manzara değişmişti: Bir an içinde gökyüzü gürlemelerle, yer ise bardaktan boşanırcasına yağan yağmurla dolmuştu. Yakındaki ağaçların altına sığınmak istedim, ama bir anda kendimi sarmaşıklara ve dallara dolanmış, görünmez mızraklar tarafından doğranırken buldum. Bir dakikaya kalmadan sırılsıklam olacaktım. Islak otların içinden sütunlu girişe doğru koştum.</p>

  <p>Büyük kapının önünde birkaç dakika şimşekleri seyrederek ve dinleyerek durdum. Yağmur damlaları düştükleri yerden toprak sanki onları acıtıyormuş gibi sıçrıyorlardı. Artmakta olan soğuk yaşlı otları ürpetti. Böylesine karanlık bir evde birilerinin oturuyor olmaları mümkün görünmüyordu, ama kapının kanatlarından birinin ardımda gıcırdayarak açıldığını duydum. Döndüm. Sürpriz kutusundan fırlayan bir kafa gibi, karanlık bir baş iki kapının arasından dışarı uzanmıştı.</p>

  <p>"Ah." Tiz ses beni gördüğüne tabii ki çok şaşırmıştı.</p>

  <p>Döndüm. "Yağmur dininceye dek bekleyebilir miyim lütfen?"</p>

  <p>"İçeri giremezsiniz."</p>

  <p>Geri çekildim,- o kadar ki girişin üstünden düşen bir damla ensemden içeri girmişti. Gök abes bir melodram gibi şiddetle gürledi.</p>

  <p>"Aklımdan bile geçirmem," dedim. "Yağmur izin verir vermez yola koyulmam gerek." Hâlâ sadece kapının iki kanadı arasından dışarı uzanan yusyuvarlak kafayı görebiliyordum.</p>

  <p>"Eski günlerde sık sık ziyaretçilerimiz olurdu." Bu cümle çocukluk yıllarında çingenelerle sık sık konuştuğunu belirten bir Cheltenham hanımefendisinin edasıyla söylenmişti. "Sadece fırtınaya bir göz atmak istemiştim."</p>

  <p>Şimdi, evin içinden, neden bahsettiğini çıkaramasam da, başka ve daha hafif bir sesin daha geldiğini işittim. Kapının kanatları arasındaki uzun aralıktan verandanın taşlarına ve karanlık basamaklara doğru bir ışık sütunu yayıldı.</p>

  <p>"Yağmurun dinmesini bekliyormuş," dedi tiz ses.</p>

  <p>"İçeri girmesini söyle," dedi derin bir ses. "Gerçekten de, Zümrüt, bütün bu zaman sonunda nezaketi büsbütün unutmuşsun."</p>

  <p>"Ona söyledim," dedi Zümrüt diklenerek ve başını içeri çekerek. "Gelmiyor."</p>

  <p>"Boş laf,&rdquo; dedi diğeri. "Sadece yalan söylüyorsun. Hikaye anlatıyorsun." Zümrüt'e hep bu şekilde hitap ettiği geçti aklımdan her nedense.</p>

  <p>Sonra kapı açıldı ve arkalarındaki bir masanın üzerinde duran lambanın aydınlığında gölgelerinin dış hatlarını görebiliyordum. Birisi çok daha uzun boyluydu, kafaları yuvarlaktı, ikisi de uzun, biçimsiz elbiseler giymişlerdi. Kaçıp gitmeyi çok istiyordum ve sırf gidecek bir yer olmadığı için yapmadım bunu.</p>

  <p>"Lütfen hemen içeri giriniz," dedi daha uzun olan gölge, "ve ıslak giysilerinizi çıkarmamıza izin veriniz."</p>

  <p>"Evet, evet," diye ciyakladı Zümrüt, mantıksız bir neşeyle.</p>

  <p>'Teşekkür ederim. Ama giysilerim tamamen ıslanmış değiller."</p>

  <p>"Yine de lütfen içeri geliniz. Eğer reddederseniz bunu kabalık kabul edeceğiz."</p>

  <p>Yeni bir gök gürlemesi reddetmekte daha fazla ısrar etmenin hiç te pratik olmayacağını vurguladı. Eğer bu bir düş ise, hiç kuşkusuz ve deneyimlerime dayanarak, o anda uyanmış olmam gerektiğine karar verdim.</p>

  <p>Aslında bir düşe benziyordu da, çünkü ön kapıda iki tane büyük tahta takoz vardı ve holün sağında lambanın ışığında gölgelenmiş halde Ganimet Odası duruyordu... her ne kadar duvarlardaki hayvan başları şimdi talaşları dökülmüş ve düzensiz döşeme taşlarının arasındaki çatlak ve yarıklara dolmuş, kendileri ise küflü paçavralara dönüşmüş olsalar bile.</p>

  <p>"Bizi hoşgörmelisiniz," dedi uzun boylu gölge. "Ne yazık ki ev sahibemiz bizi ihmal ediyor ve bakımsızlık içinde kaldık. Aslında, kendi imkanlarımız olmasa ne yapardık bilemiyorum." Bu sözlerin üzerine Zümrüt kıkırdayarak güldü. Sonra yanıma geldi ve giysilerimi yoklamaya başladı.</p>

  <p>Uzun boylu olan kapıyı kapattı.</p>

  <p>"Elleme!" diye bağırdı Zümrüt&rsquo;e derin ve gıcırtılı sesiyle. "Çek ellerini oradan!"</p>

  <p>Büyük bir gaz lambasını aldı. Saçlarının rengi yer yer uçmuş, kırlaşmıştı.</p>

  <p>"Kız kardeşim adına özür dilerim," dedi. "O kadar ihmal edildik ki bazılarımız nasıl davranmamız gerektiğini unuttular. Gel, Zümrüt."</p>

  <p>Zümrüt u önü sıra iterek yolu gösterdi.</p>

  <p>Arada bir Odasında ve Sabah Odasında mobilyaların verniği yonga yonga kabarmıştı, aile portreleri kalın çerçevelerinin içinden dik dik bakıyorlardı ve çizgili duvar kağıdı lambanın ışığında sönmüş balonlar gibi sarkıyordu duvarlardan.</p>

  <p>Kanton Bakanlar Kurulunun kapısına vardığımızda ev sahibem bana döndü: "Sizi kız kardeşlerimle tanıştırmaya götürüyorum," dedi.</p>

  <p>Gerçekleri tıpkı çocukluğumda yaptığım gibi göz ardı ederek, "Memnun olurum," dedim.</p>

  <p>Başını hafifçe salladı ve devam etti. "Dikkat ediniz," dedi. "Döşemeler yer yer çok zayıflamış."</p>

  <p>Kanton Bakanlar Kurulunda, güzel biçimli avizelerde ve muhakak ki saz tipi mumların yan-aydınlığında diğer altısı oturuyorlardı. Ama şimdi, tabii ki, yüzlerini görebiliyordum.</p>

  <p>"Hepimiz de kendi burçlarımızın taşıyla adlandırılmışız," dedi ev sahibem. "Zümrütü tanıyorsunuz. Ben Opal'im. Bunlar da Elmas, Lal, Akik ve Krizolit. Kır saçlı olanımız Sarı Akik ve güzel olanımız da Firuze."</p>

  <p>Hepsi ayağa kalktılar. Tanışma töreni boyunca hafif ve tuhaf sesler çıkarmışlardı.</p>

  <p>"Zümrüt ve ben en büyükleriyiz ve tabii ki Firuze en küçüğümüz."</p>

  <p>Zümrüt önümde bir köşede duruyor, kızıla boyalı kafasını hafif hafif sallıyordu. Oda çürümüşlük içindeydi. Örümcek ağları lambanın ışığı altında çelik teller gibi ışıldıyordu ve kız kardeşler tül yastıklar gibi örümcek ağından kozalara bürünmüşlerdi.</p>

  <p>"Bir kız kardeşimiz daha var: Topaz. Ama şu anda yazmakla meşgul."</p>

  <p>"Bizim güncelerimizi yazıyor," dedi Zümrüt.</p>

  <p>"Kayıt tutuyor," dedi ev sahibem.</p>

  <p>Bir sessizlik oldu.</p>

  <p>"Oturalım haydi," dedi ev sahibem. "Konuğumuzu ağırlayalım."</p>

  <p>Altısı da eski yerlerine gıcırtılar çıkararak yerleştiler. Zümrüt ve ev sahibem ayakta kalmışlardı.</p>

  <p>"Otur, Zümrüt. Konuğumuz benim koltuğumu alacak, çünkü en iyisi o." Fazla koltukları olmadığını kaçınılmaz biçimde fark ettim.</p>

  <p>'Tabii ki olmaz," dedim. "Sadece bir dakika kalabilirim. Yağmurun dinmesini bekliyorum," diye dermansızca açıkladım diğerlerine.</p>

  <p>"Israr ediyorum," dedi ev sahibem.</p>

  <p>Göstermekte olduğu koltuğa baktım. Döşemesi çürümüş ve patlamış, tahtalarının renkleri uçmuş ve parçalanmak üzerelerdi. Hepsi de ablak suratlarındaki yusyuvarlak, donuk gözleriyle beni izlemekteydiler.</p>

  <p>"Gerçekten de olmaz," dedim, "teşekkür ederim. Çok naziksiniz, ama gitmem gerek." Buna rağmen dışarıdaki orman ve onun da ötesindeki bataklık, evden ve içinde yaşayanlardan daha az dehşet verici sayılmazdı.</p>

  <p>"Size ikram edecek daha çok şeyimiz olabilirdi, her yönden daha çok ve güzel, eğer şu ev sahibemiz olmasaydı." Acı bir ses tonuyla konuşuyordu ve bütün yüzlerdeki ifadeler de değişmiş gibi geldi bana. Zümrüt köşesinden bana doğru yaklaştı ve yine giysilerimi çekiştirmeye başladı. Ama kız kardeşi onu bu kez uyarmadı ve ben bir adım gerilediğimde o da bir adım ilerleyerek çekiştirmeye devam etti.</p>

  <p>"Ev sahibemiz en ufak bakımın asgarisini bile yapmadı."</p>

  <p>Kullandığı sözcükler karşısında elimde olmadan irkilmiştim. Birdenbire Zümrüt giysimi yakaladı ve sımsıkı tuttu.</p>

  <p>"Ama bizi mahrum bırakamayacağı bir şey var. Kendimizce eğlenebileceğimiz bir yer."</p>

  <p>"Lütfen," diye yalvardım. "Daha fazla istemiyorum. Gidiyorum şimdi."</p>

  <p>Zümrüt un küçük pençesi daha da sıkılaştı.</p>

  <p>"Burası yemek yediğimiz oda."</p>

  <p>Bana dikili gözlerin hepsi parladılar ve daha önce olmadıkları bir şeye dönüştüler.</p>

  <p>"Ziyafet çektiğimiz bile diyebilirim."</p>

  <p>Altısı birden örümcek ağlarıyla kaplı yuvalarından doğruluyorlardı.</p>

  <p>"Çünkü o oraya ulaşamaz."</p>

  <p>Kız kardeşler ellerini çırptılar... hışırdayan yapraklar gibi.</p>

  <p>"Orada dilediğimiz gibi olabiliriz."</p>

  <p>Sekizi de şimdi çevreme toplanmışlardı. En küçükleri olarak tanıtılanın sivri, kupkuru dilini dudaklarında dolaştırdığını fark ettim.</p>

  <p>"Hanımefendilere yakışmayan bir şey değil, tabii ki."</p>

  <p>'Tabii ki değil," diye katıldım.</p>

  <p>"Ama sağlam," diye araya girdi Zümrüt, konuşurken bir yandan da elbiseme asılarak. "Babam bunun hepsinden önce gelmesi gerektiğini söylerdi."</p>

  <p>"Babam en ufak bir saygısızlık karşısında ölçüsüz biçimde öfkeye kapılan bir adamdı," dedi ev sahibem. "Bizi ayakta tutan şey onun evimizde büyük ölçüde süregelen varlığıdır."</p>

  <p>"Ona göstereyim mi?" diye sordu Zümrüt.</p>

  <p>"Eğer istiyorsan," dedi ablası dudak bükerek.</p>

  <p>Zümrüt paslı giysilerinin içinde bir yerden bir parça kağıt çıkarıp bana uzattı. "Eline al bunu. Almana izin vereceğim."</p>

  <p>Bu bir fotoğraftı, soluk ve belirsiz.</p>

  <p>"Işık tutun," diye ciyakladı Zümrüt. Ablası aldırmaz bir edayla kaldırdı lambayı.</p>

  <p>Bu benim bir çocukluk resmimdi, at kuyruklu ve belsiz. Kalbimin tam üzerine küçük, paslı bir toplu iğne batırılmıştı.</p>

  <p>"Hepimizin böyle şeylerimiz var," dedi Zümrüt kendinden pek memnun bir halde. "Yüreği şimdiye dek çoktan paslanmamış mıdır sizce?"</p>

  <p>Ablası lambayı masaya koyarken "Bir kalbi olmadı ki hiç," dedi küçümseyerek.</p>

  <p>"Ne yaptıysa istemeden yapmış olmalı," diye bağırdım.</p>

  <p>Kız kardeşlerin o çelimsiz nefeslerini tuttuklarını fark ettim.</p>

  <p>"Önemli olan ne yaptığınızdır," dedi ev sahibem rengi uçmuş döşemelere bakarak, "daha sonra neler hissettiğiniz değil. Babamız bu konuda çok ısrar ederdi. Çok açık."</p>

  <p>"Onu bana geri ver," dedi Zümrüt gözlerini gözlerime dikerek. Bir an duraksadım.</p>

  <p>"Geri ver onu," dedi ev sahibem hor gören ifadesiyle. "Artık fark etmez. Zümrüt dışında herkes görevimizin yapıldığını görebiliyor."</p>

  <p>Fotoğrafı geri verdim ve Zümrüt onu cebine tıkıştırırken elbisemi bıraktı.</p>

  <p>"Şimdi bize katılır mısınız?" diye sordu ev sahibem. "İç odada?" Olabildiğince kayıtsız davranıyordu.</p>

  <p>"Eminim yağmur durmuştur," diye yanıt verdim. "Yolumda olsam gerek."</p>

  <p>"Babamız sizi kesinlikle bu kadar kolay bırakmazdı, ama sanırım bizim sizinle daha fazla işimiz kalmadı."</p>

  <p>Başımı eğdim.</p>

  <p>"Vedaya zahmet etmeyin," dedi. "Kız kardeşlerim bu tür şeyleri artık beklemiyorlar." Lambayı eline aldı. "Beni izleyin ve dikkat edin. Döşeme yer yer çürümüş."</p>

  <p>"Hoşçakal," diye ciyakladı Zümrüt.</p>

  <p>"Eğer istemiyorsanız, duymamazlıktan gelebilirsiniz," dedi ev sahibem.</p>

  <p>Küflü odaların içinden ve çürük döşemelerin üzerinden peşisıra izledim onu. Dış kapının iki kanadını da açtı ve benim çıkmamı bekledi. Dışarıda ay doğmuştu ve o, gümüş bir selin içinde, karanlık ve şekilsiz bekliyordu.</p>

  <p>Sundurmanın eşiğinde, ya da biraz daha ötesinde durup konuştum.</p>

  <p>"Ben hiçbir şey yapmadım," dedim. "Yapmadım.&rdquo;</p>

  <p>Yanıt vermekten uzak, erircesine kayboldu karanlığın içinde ve kapıyı sessizce kapadı.</p>

  <p>Ağaçların arasından ve kasvetli bataklığın üzerinden küçük, san patikayı bulmak umuduyla acıyla dolu, yitik ve unutulmuş yolumda yürümeye başladım.</p>

  <p><span class="t14">Çeviren: Sönmez Güven</span></p>

  <p class="p10">&nbsp;</p>
</body>
</html>
