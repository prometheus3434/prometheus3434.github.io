<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>ŞAHMARAN</title>
</head>

<body>
  <h1><a id="a155"></a>ŞAHMARAN</h1>

  <p class="p18">Faslı şahmaranın canına kıymış,</p>

  <p class="p18">Kumlu düzlüğe cansız çivilemiş, ama</p>

  <p class="p18">Gizli zehir mızraktan yukarı yürür</p>

  <p class="p18">Bulaşır ele, muzaffer gelen ölür.</p>

  <p>&nbsp;</p>

  <p class="p9">- Lucan : Pharsalia (Marcus Annaeus Lucanus)</p>

  <p class="p9">&nbsp;</p>

  <p>Topçu üssü çevresinde bir gece devriyesinden dönen Onbaşı Vernon Lestig düşmanların kurduğu bir tuzağa düştü. Geriden geliyor, yakın zamanda işgale uğrayan sekizinci sektörden çekilen devriyenin arkasını kolluyordu ki, fazlaca gerilerde kaldı ve çalıların arasındaki patikayı kaybetti. Devriyenin izlediği yola paralel, onların otuz metre solunda olduğunu bilmesi mümkün değilse bile, yollarının kesişeceğini umarak ilerlemeyi sürdürdü. İnsafsız açılarla yerleştirilmiş, zehirle kaplanmış, nihai etki sağlamak için meyil verilmiş, uçları sonsuza kadar sivriltilmiş pungi kazıklarını görmedi.</p>

  <p>Birbirine yakın kazıklardan ikisi postalın engelini aştı,- ilki ayak kemerini deldi ve askerin ağırlığıyla ilerleyip ayak bileğinin hemen üzerinden dışarı çıktı, postalın içinde kaldı,- diğeriyse ayak tabanını delip topuğun yukarısında fibula kemiğine dayandı, deriyi parçalamadan kırıldı.</p>

  <p>Bütün devreler kontak yaptı, bütün lambalar yandı, vakumlar içe çöktü, yılanlar derilerini döktüler, vagon tekerlekleri gıcırdadı, dökme cam pencereler kırıldı, dişçi delgileri sinir uçlarına değdi, kusmuk gırtlakları yol yol yaktı, kızlık zarları yırtıldı, kıvrılmış tırnaklar kara tahtaları çizdi, su kaynadı,- lav. Nova derecesinde acı. Lestig'in kalbi durdu, yağlandı, tekrar çalıştı, tekledi,- beyni bu yükü reddederek devre dışı kaldı,- tüm algılan durdu,- sağlam sol ayağıyla yana sendeledi, pungi kazıklarından birini yerinden söktü ve yaptığı bu tek hareket sırasında bile şuursuzdu,- ardından bayıldı, basitçe, doğrudan, acıyla bayıldı.</p>

  <p>Olan şuydu: açık ağızlı koca kara hayvan karanlığın içinden sessizce ona doğru yürüyordu. Mitlerin içinden ufuksuz bir yolculuk yapmış, etin delinme anının <span class="t14">öncesine</span> gelmişti. Derinliklerinde morötesi ölüm renkleri tüten, yağlı gölcükler kadar parlak gözleriyle, o ejderha, kertenkele hayvan. Simsiyah kılsız derisinin altında ipek gibi kayan kirişli adaleler, kayıp bir diyarın deneyimli sürat koşucusu, koreografisi yapılmış bir gücün en yumuşak hareketleri. İnancın uyumak nedir bilmeyen bekçisi, şu anda insanları efendilerinden ayırmak için dikilmiş güçlü engellerin sislerinden aşağı zarifçe iniyordu.</p>

  <p>Postalın bambu kazığa dokunmasından bir önceki an, şahmaran, zamanın, uzayın, boyutun ve düşüncenin akıl almaz örtülerinin sonuncusundan geçip, Vernon Lestig'in orman dünyasında somut bir biçim aldı. Ve bu dönüşüm sırasında değişti, harika şekilde farklılaştı. Nefesi ölüm kokan ejderin kara, kalın ve yağlı postu ışıldadı, düz bozkır topraklarında sıcak bir yıldırımın çaktığı, dağ zirvelerinin ötesinde altın şimşeklerin sıçradığı görüldü ve koca yaratık bin bir renge büründü. Şahmaranın derisinde yeşil elmaslar, adsız bir tanrının bir milyon ölümcül gözü, yandı,. Zamanın şafağından beri oradan nabız gibi akan kehribara kısılmış böceklerin su seyrekliğindeki kanıyla şişti yakutlar. Altın mücevherler an be an şekil, koku ve renk değiştirdiler... Derinin duvar halısı mozayiğinin içindeydiler. Muazzam adaleli tehditlerin üzerine sımsıkı gerili zarif, ince, gösterişli bir labirent, etten bir kaleydoskop.</p>

  <p>Şahmaran dünyadaydı.</p>

  <p>Ve Lestig henüz acıyı tatmamıştı.</p>

  <p>Yaratık saten patili pençesini kaldırıp pungi kazıkların uçlarına değdirdi. Yavaşça ağırlığını verdi ve kazıklar, kara ay biçimli kaba, duyarlı patileri deldi. Kazıkların üzerine kara, dumanı tüten bir serum akıp, doğu işi zehirle karıştı. Şahmaran pençesini geri çekti ve ikiz yaralar bir an içinde iyileşti, kapandı ve yok oldu.</p>

  <p>Yok oldu. Kasların bükülüşü, göğe bir sıçrayış, karanlık havanın kazandaymışçasına burgaçlanışı ve şahmaran hiçliğe sıçrayıp yok oldu.</p>

  <p>O anın sonu geldiğinde Vernon Lestig pungi kazıklarının üzerine bastı.</p>

  <p>Kanıyla <span class="t14">vrykolaka'n</span><span class="t14">ı</span><span class="t14">n,</span> vampirin susuzluğunu gideren bir kimsenin karanlığın içicilerine katılacağı, yüce ilahın bir kulu olacağı ve o ilahın müritlerinin gücünü paylaşacağı, herkesin malumudur.</p>

  <p>Ne şahmaran vampirlerin kanından gelmeydi, ne de onun gücü kan içicilerin gücüydü. Şahmaranın efendisinin, onu Onbaşı Vernon Lestig'i orduya almak için göndermiş olması birraslantı değildi. Kainatın karanlık tarafının da bir düzeni vardır.</p>

  <p>Lestig, hücresel bir seviyede, duyularının geri dönüşüyle birlikte kendisini bekleyen acıyı biliyormuş gibi, şuuruyla mücadele etti. Ama kırmızı dalga daha yukarılara vurdu, askerin eriyip giden gövdesinin gitgide daha fazlasını yuttu ve nihayet acı, kan denizinin içinde gürledi, uzun, kıvrık bir dalgayla geldi ve koenestazi büsbütün üzerine çullandı. Haykırdı ve çığlığı uzunca bir</p>
</body>
</html>
