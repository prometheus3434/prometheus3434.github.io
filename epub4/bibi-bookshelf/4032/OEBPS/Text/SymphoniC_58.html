<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>ROBERT ERVIN HOWARD</title>
</head>

<body>
  <h1><a id="a132"></a>ROBERT ERVIN HOWARD</h1>

  <p>1906- 1936</p>

  <p>Howard 1906 yılında, Teksas'ın sürülerin azalmaya başlamasıyla birlikte giderek ufalmakta olan Peaster kasabasında doğdu. Babası bir kasaba hekimi, annesi ise veremli bir aileden gelen ve sürekli hasta olan bir kadındı. Babasının ailesi için hep yeni çıkışlar arayan kişiliği yüzünden, sekiz yaşına gelinceye dek kasabadan kasabaya taşınmak zorunda kalmışlardı. Sonunda, otuz yıllık ömrünün kalan kısmını geçireceği bir petrol kasabasına, Cross Plains'e yerleştiler. Howard bu kasabanın havasını şöyle anlatır: "Petrol için şu kadarını söyleyebilirim ki, küçük bir çocuğa yaşamın ne denli çürük olduğunu daha çabuk öğretecek başka bir şey düşünemiyorum."</p>

  <p>İnançların, beklentilerin ve gerçeklerin kurduğu üçlü kumpas Howard'in zihninde dünyayı karanlık ve asık suratlı bir yere dönüştürmüştü ve bu henüz otuz yaşını bitiremeden öldürdü onu.</p>

  <p>İlk gençlik yıllarından itibaren profesyonel bir yazar olmaya niyet etmiş ve ilk öyküsünü de 18 yaşındayken satmayı başarmıştır. O günlerde çok sayıda yayımlanmakta olan pulp dergileri yazar adayları için fırsatlar sunuyorlardı. Howard bu dergiler arasında en tanınmışı olan <span class="t14">Weird Tale</span>s'ın yazarları arasına girdi ve Seabury Quinn le birlikte en çok tutulan iki yazarından biri oldu.</p>

  <p>Yapıtları boks, kılıç ve büyü, oryantal serüvenler, western ve korku başlıkları altında toplanabilir. Kılıç ve büyü türünün yaratıcısı sayılmaktadır.</p>

  <p>Howard'in annesi oğlunu diğer kadınların etkisinden titizlikle koruyan ve normal bir yetişkin yaşantısı sürmesine engel olan, aşırı koruyucu, hastalıklı bir kadındı. O da annesine karşı aşırı özverili davranmış, kendine ait bir yaşam kuracağı yerde onun her isteğine ve evhamına boyun eğmişti. 1935 ve 1936 yıllarında annesinin sağlığının giderek daha da bozulması ve öykülerinden alacağı para ödemelerinin sürekli gecikmesi gibi nedenler yazarın büyük bir yeise yuvarlanmasına yol açmıştı. Annesinin son komasına girdiğinin ertesi günü, 11 Haziran 1936'da, tabancayla intihar etti.</p>

  <p>&nbsp;</p>
</body>
</html>
