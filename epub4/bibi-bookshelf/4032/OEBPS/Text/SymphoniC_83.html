<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>süre devam etti, ta ki onlar geri gelip acıyı hafifleten bir iğne yapana ve Lestig bir zamanlar sağ ayağı olmuş olan kaosla bağlantısını yitirene kadar.</p>

  <p>Tekrar kendine geldiğinde karanlıktaydı ve ilk başta gece olduğunu sandı,- ama gözlerini açtığında karanlık hâlâ devam ediyordu. Sağ ayağının kaşıntısı dayanılmazdı. Tekrar uyudu, koma değil, uyku.</p>

  <p>Bir kez daha kendine geldiğinde hâlâ geceydi, gözlerini açtı ve kör olduğunu anladı. Sol elinin altındaki samanları yoklayınca bir döşeğin üzerinde olduğunun ve düşmana esir düştüğünün farkına vardı,- ardından ağlamaya başladı, çünkü emin olmak için eliyle yoklamasa bile sağ ayağının kesildiğini biliyordu. Belki de tüm bacağının. Ağladı, akşam yemeğinden hemen önce arabayla yanın litrelik bira almaya gidemeyeceği için,- insanlar kendisini görmemiş gibi yapmaksızın sinemaya gidemeyeceği için,- Teresa ve şimdi onun vermek zorunda kalacağı karar için,- elbiselerinin üzerinde nasıl duracağı için,- her seferinde söylemesi gerecek şeyler için,- ayakkabıları için ve daha bir sürü şey için. Ailesine, devriye ekibine, düşmanlara ve kendisini buraya gönderenlere lanet etti, aralarından bir tekiyle yerini değiştirebilmeyi ümitsizce diledi, istedi, bunun için dua etti. Ağlaması sonunda bitip, sadece ölmeyi istediğinde onu almaya geldiler, bir kulübeye götürüp sorgulamaya başladılar. Gece vaktiydi. Lestig geceyi de beraberinde taşıyordu.</p>

  <p>Bunlar miraslarında kölelik olan, kökleri eskiye dayanan insanlardı ve onlar için ızdırabın, bir çöl gezegeninin yükseklerindeki en ince kızıl bulutun hışırtısından, ya da gökteki en uzak yıldızdan daha fazla anlamı yoktu. Ama ızdırap verme yöntemlerini biliyorlardı ve onların gözünde, bu işte hiçbir kötülük yoktu,- çünkü geçmişinde kölelik olan bir halk için, kötülük, prangaları taşıyan değil, yapan insanlara özgü bir kavramdır. Özgürlük uğruna, canavarlığın her boyutu meşrudur.</p>

  <p>Böylece Lestig'e işkence yaptılar, o da bilmek istedikleri her şeyi söyledi. Bildiği en ufak bilgi kırıntısına varıncaya değin. Konumlar, hareketler, planlar, savunma tedbirleri, asker gücü, silahların karmaşıklığı, görevinin amacı, kulağına çalman dedikodular, adı, rütbesi ve aklına gelen tüm seri numaraları, Kansas'taki evinin posta adresinden, ehliyet numarasına, Teresa'nın telefonundan gaz sayacına kadar. Onlara hepsini anlattı.</p>

  <p>Sanki hiçbir sır saklamamasının ödülüymüş gibi, bir anaokulu sınıfında tebeşirle yazılmış isminin yanına zamkla altın bir yıldız yapıştırıldığı sırada, görme yetisi hafifçe geri gelmeye başladı. Gri bir pusun arasından, sırf şekilleri seçebilmesini, geceyi gündüzden ayırdedebilmesini sağlayacak kadar ışık titreşiyordu ve gitgide güçlendi, ta ki bir seferinde gerçekten <span class="t14">dakikalarca</span> görebilmesini sağlayacak kadar... sonra tekrar körlük. Görüşü bir gidip bir geliyordu ve onları görebildiğini anladıklarında, sorgulamaları daha da ateşli bir seviyeye çıktı. Ama söyleyecek hiçbir şeyi kalmamıştı,- kendi kendini boşaltmıştı.</p>

  <p>Ama üzerine geldiler. Zarar görmüş göz kürelerine bambu kıymıkları çakmakla tehdit ettiler. Onu omuz yüksekliğinde tahta bir duvara, elleri arkasından bağlı, kan dolaşımı kesilmiş, ağırlığı kollarını omzundan çıkaracak şekilde astılar ve upuzun bambu çubuklarla, <span class="t14">bojitsu</span> sopalarıyla karnına vurdular. Artık bağıramıyordu bile. Onu aç, susuz bıraktılar, artık gözünden yaş gelmiyordu. Ama nefesi göğsünden derin, boğuk burulmalarla çıkıyordu ve sorgucularından biri, öne çıkıp, Lestig'in başını saçından tutma, yukarı kaldırma ve bir başka soru sormak için yüzünü yanaştırma gafletinde bulundu. Bayılan, düşen Lestig, hayatta kalmak için çabalayarak derin bir nefes saldı,- ve o nefesle, korkunç bir şey gerçekleşti.</p>

  <p>Topçu üssünden gelen takviye birlikler düşman karargahının kontrolünü keşfedip de, Huey helikopterleri açıklığa indiklerinde, Süpermarket Üssüne biri dışında, civardaki tüm düşmanların öldüğünü, adı Vernon C. Lestig, 526- 90-5416 olan Deniz piyade onbaşısının, hepsi de en korkunç, garip ve mide bulandırıcı biçimde ölmüş dokuz düşman subayının yattığı kulübenin pis zemininde şuursuz halde bulunduğunu bildirdiler. İnanmak için burayı görmek gerekirdi. Üstekiler, İsa aşkına buranın nasıl koktuğuna inanamazsınız, şu çekik gözlüleri bir görmelisiniz, onlara bunu yapan korkunç bir hastalık olmalı, yeni teğmen gerçekten altüst oldu ve istifra etti. Ölmeden önce çalıların arasında sürünen, suratı eriyen herifi ne yapmalı, askerlerin ödü patladı ve...</p>

  <p>...ve keşif birliklerini derhal geri çekip, tüm araziyi Çok Gizli diye mühürleyen İstihbarat şubesine şevkettiler ve suratı çürüyen adamdan -ölmesinden hemen önce- Lestig'in öttüğünü öğrendiler. Onu önce bir sahra hastanesine, oradan Saygon'a, sonra Tokyo'ya, nihayet San Diego'ya yolladılar, orada devlete ihanet ve düşmanla işbirliği suçlarından askeri mahkemeye çıkarıldı. Bu olay basında büyük yankı uyandırdı ve mahkeme kapalı kapılar ardında gerçekleştirildi, uzunca bir süre sonra Lestig bir onur madalyasıyla ile dışarı salındı ve ona körlüğü ve kaybettiği ayağı için tazminat ödendi. On bir ay hastanede kaldı ve görme yeteneğini bir şekilde geri kazandı, ama koyu renk camlı gözlükler kullanmak zorundaydı.</p>

  <p>Kansas'a, evine döndü.</p>

  <p>Syracuse ile Garden City arasında, otobüsün pencere kenarında oturup, camı kaplayan tozun içinden, gözünü Kansas düzlüklerinden buraya kadar bindiği, kayıp giden trenin hayalet görüntüsüne dikti. Çamurla kabarmış Ar- kansas Nehri ufkun altında kalın, şurup gibi, kahverengi bir çizgiydi.</p>

  <p>"Hey, sen Onbaşı Lestig misin?"</p>

  <p>Vernon Lestig gözlerini tekrar odakladı ve camdaki hayaleti gördü. Döndü, boynuna bir kayışla tutturulmuş göğüs hizasında asılı tepsinin üzerinde şekerler, alkolsüz içecekler, beyaz ekmek ya da çavdar ekmeği arasına yerleştirilmiş peynir ve salamlı sandviçler, gazeteler ve <span class="t14">Reader's Digest</span> dergileri bulunan garson ona bakıyordu.</p>

  <p>"Hayır, teşekkürler," dedi Lestig bu malları reddederek.</p>

  <p>"Hayır, sen gerçekten de şu Onbaşı Lestig değil misin..." Tepside rulo halinde duran gazetelerden birini aldı, hemen açtı. "Evet, işte burada. Görüyor musun?"</p>

  <p>Lestig basında yer alan haberlerin çoğunu görmüştü, ama bu, yerel bir gazete, Wichita'ydi. Cebinde bozuk para arandı. "Ne kadar?"</p>

  <p>"On sent." Garsonun yüzünde şaşkın bir bakış vardı, sonra anlayışla, "O kadar uzun süre hizmetteydin ki, gazete fiyatını bile hatırlamıyorsun, değil mi?", derken bakış yerini tebessüme bıraktı.</p>

  <p>Lestig ona iki adet beş sent uzattı, gazeteyi tekrar rulo yapıp hızla pencereye döndü. Yazıyı okudu. Çok ağırdı. Editörün yazısına bir değinme gördü ve o sayfayı açıp baktı, insanlar öfkeli, diyordu yazı. Gizli mahkemelere son, diyordu. Ordunun ve hükümetin yüzsüzlüğü bitmeli, diyordu. Katilleri ve vatan hainlerini kolluyorlar, hatta şereflendiriyorlar, diyordu. Gazetenin ellerinden kayıp gitmesine izin verdi. Gazete bir süre kucağında asılı kaldı, sonra yere düştü.</p>

  <p>"Bunu daha önce söylememiştim, ama <span class="t14">benim</span> fikrimi sorarsan seni vurmalıydılar!" dedi garson ve koridorun diğer ucundan hızla gelip, kayboldu. Lestig dönüp bakmadı. Yaralı gözlerini korumak için kara gözlükler taksa bile, açık seçik görebiliyordu. Aylar süren körlüğü aklından geçirdi, o kulübede olan biteni bir kez daha merak etti ve kör kalmanın daha iyi olacağını düşündü.</p>

  <p>Rock Island hattı çok iyi bir yoldu, Rock Island hattı gidilecek yoldu. Eve gitmek için. Dışarıdaki topraklar onun gözünde karardı, tıpkı nesnelerin sık sık karardığı gibi. Sanki gözlerine yapılan tedavi sadece geçiciymiş, görüşüne güç sağlamak amacıyla yedek bir jeneratör zaman zaman devreye giriyormuş da, kullandıkça ışıklar sönükleşiyormuş gibiydi. Derken ışık tekrar sızdı ve tekrar görebildi. Ama gözlerinin üzerinde, toprağın üzerinde bir sis asılıydı.</p>

  <p>Başka bir yerde, başka bir sisin içinde koca bir hayvan kamburunu çıkarmış, mücevherli bedeninden renkli ateşler damladığı halde pençesindeki yumuşak bir şeyden parçalar koparıp yiyordu,- tırnakları kara ay şeklindeki patilerinden fırlamıştı, izliyor, nefes alıp veriyor, Lestig'in görüşünün netleşmesini bekliyordu.</p>

  <p>Wichita'da araba kiralayıp Grafton&rsquo;a kadar altmış beş mil geri gitmişti. Rock Island hattı artık oradan geçmiyordu. Kansas'ta yolcu trenleri neredeyse unutulmuştu.</p>

  <p>Lestig sessizce sürdü. Hiçbir radyo sesi ona eşlik etmedi. Ne mırıldandı, ne de öksürdü. Gözleri dosdoğru önüne sabitlenmiş, arasından geçtiği tepeleri, vadileri görmeden, Kansas'ın çarşaf gibi dümdüz olduğu söylencelerini yalanlayan yer şekillerini umursamadan sürdü. İmgelerin gücüne sahip biri gibi sürdü, kendini doğruca tuzlu denize çekilen bir su kaplumbağası gibi hissediyordu.</p>

  <p>Arkansas'ın güney ucundaki kum tepelerinin şeridine paralel gitti, Elmer&rsquo;da 66 numaralı karayoluna, Hutchinsoridan ise güneye, 17. yola saptı. Üç yıldır bu yollarda araba kullanmamıştı, ama yüzmemiş, bisiklete de binmemişti,- insan bir kez öğrendi mi, unutmazdı bunları.</p>

  <p>Ya da Teresa'yı.</p>

  <p>Ya da evi. Unutmazdı.</p>

  <p>Ya da kulübeyi.</p>

  <p>Ya da oranın kokusunu. Unutmazdı.</p>

  <p>Chenney koruma bölgesinin batı ucundan North Forku geçti ve Pretty Praire'nin yukarısında batıya, 17. yola döndü. Akşam karanlığının çökmesinden az önce arabayı Grafton a çekti,- güneşin akıntılı devasa yarası tepelerin ardında sönüyordu. Terkedileli artık yirmi yıl geçmiş olan çinko madeninin binaları göğün önünde, en yakın tepenin ardında açılmış ve uzanmış dev bir elin parmaklan gibi görünmekteydiler.</p>

  <p>Kasabanın alışveriş merkezinin etrafında bir kez döndü,- Piyadeler ve Denizciler Anıtı ve ufalanmakta olan bando platformu oranın tek süsüydü artık. Belediye Sarayının üzerinde yarıya indirilmiş bir bayrak sallanıyordu. Bir tane de postanede.</p>

  <p>Hava kararıyordu. Farları yaktı. Gözlerinin önündeki sis garip bir şekilde rahatlatıcıydı, sanki onu bir anda hem aşina hem de yabancı gelen bu topraklardan ayırıyordu.</p>

  <p>Fitch Sokağındaki dükkanlar kapanmışlardı, ama Ütopya Sinemasının ilan panosu ışıklar saçıyordu ve dışarıda küçük bir kalabalık birikmiş, bilet gişesinin açılmasını beklemeye koyulmuştu. Tanıdık birilerini görürüm umuduyla yavaşladı ve insanlar da ona baktılar. Tanımadığı genç bir çocuk onu işaret edip arkadaşlarına döndü. Lestig dikiz aynasından, çocuklardan ikisinin kuyruktan ayrılıp sinemanın yanındaki şekerleme dükkanına yöneldiklerini gördü. İşyerlerinin bulunduğu kısmı geçip eve doğru sürdü arabayı.</p>

  <p>Uzunları yaktı, ama bunun, ilerleyişini gösteren loşluğu dağıtmaya gözle görülür bir yararı dokunmadı. Şayet imgelerle düşünen bir insan olsaydı, dünyayı şimdi özel bir hayvanın gözlerinden görmekte olduğunu hayal edebilirdi. Ama öyle biri değildi o.</p>

  <p>Ailesinin on altı senedir yaşamış olduğu ev boştu.</p>

  <p>Ön bahçenin biçilmemiş çimlerinin üzerinde bir emlakçının SATILIK ilanı duruyordu. Ayrık otları dört bir yanı bürümüştü. Birisi ön bahçedeki meşe ağacını elektrikli testereyle kesmişti. Ağaç devrildiği vakit üst dalları ve evin yan sundurmasının bir kısmını da beraberinde götürmüştü.</p>

  <p>Evin arkasındaki kömürlüğü zorlayarak eve girdi ve görme yeteneğinin isli kalıntılarıyla her bir odayı, alt ve üst katları taradı. Yavaş bir işti,- alüminyum bir koltuk değneğiyle yürüyordu.</p>

  <p>Annesi, babası ve Neola evden apar topar ayrılmışlardı. Elbise askıları, rahatlamak için birbirilerine sokulmuş, ürkek yaratıklar gibi kümelenmişlerdi dolaplarda. Bir marketten alınmış boş koliler mutfak zeminine saçılmıştı ve bunların birinde sapı kırık bir fincan ters dönmüş vaziyetteydi. Şöminenin bacası açık bırakılmış, yağan yağmur ızgaradaki külleri kara bir macuna çevirmişti. Bir mutfak rafında açık bırakılmış böğürtlen reçeli küflenmişti. Etraf tozluydu.</p>

  <p>Salonun bir penceresinde duran yırtık perdeye dokunuyordu ki evin önüne doğru dönmekte olan farları gördü. Üç araba tampon tampona durdular. İkisi de kaldırıma çekti, farları salonu soluk bir aydınlığa boğdu. Kapılar çarpıldı.</p>

  <p>Lestig koltuk değneğiyle geriledi, yana çekildi.</p>

  <p>Sert hatlı şekiller farların önünden geçtiler, görünüşe göre konuşuyor, gruplara ayrılıyorlardı. Birisi aralarından ayrıldı, bir kol havaya kalktı ve ışıkta bir şey bir anlığına parıldadı,- sonra camın patlayışıyla birlikte ön pencereden içeri bir Stillson anahtarı girdi.</p>

  <p>"Lestig, seni orospu çocuğu, çık dışarı!"</p>

  <p>Hantalca, ama ses çıkarmadan salondan çıktı, önce mutfağa gitti, oradan da bodruma indi. Kömürlüğün penceresini açarken pür dikkat kesildi ve daracık aralıktan dışarıda hareket eden birini gördü. Evin her yanını sarmışlardı. Kömürler ayağının altında kaydı.</p>

  <p>Pencereyi sessizce yerine bıraktı ve giriş katına çıkmak için döndü. Bodrumda kıstırılmak istemiyordu. Üst kattan kırılan pencerelerin seslerini işitti. Trabzana tutunarak, beceriksizce tırmandı merdivenleri, koltuk değneği yararsızdı. Ama evin içinde hızla ilerleyip üst katın merdivenlerini tırmandı. Üst verandanın kapısı bir zamanlar ebeveynlerinin odası olan yerdeydi,- kilidi açtı. Tel kapı tek bir menteşeyle dış duvara dayanmış, aşağı sarkmıştı. Devrilen ağacın yapıyı zayıflattığı yerlerden sakınmaya özen göstererek sundurmaya adımını attı. Sırtını duvara yapıştırıp aşağıya baktı ama hiç kimseyi göremedi. Parmaklıktan sarkıp alüminyum değneği aşağı bıraktı, sonra sundurma direklerine küçücük bir çocukken yatağa yollandıktan sonra sıvışmak için yapmış olduğu gibi uyluklarıyla sıkı sıkı tutunarak aşağı indi.</p>

  <p>Her şey o kadar çabuk olup bitti ki, olay gerçekleştikten sonra bile yaşananlara dair bir fikri yoktu. Ayağı daha yere değmeden, birisi onu arkadan yakaladı. Çubuğun üzerindeki bir maymun gibi, direkte kalmak için çabaladı, hatta sağlam ayağıyla tekme savurmaya bile yeltendi,- ama direkten koparılıp şiddetle yere fırlatıldı. Yuvarlanmaya çalıştı, ama bir böğürtlen çalısına çarptı. Bunun üzerine hareketsiz yatıp tortop olmak istedi ama böğrüne bir tekme isabet edince sırt üstü düştü. Kara gözlükleri gözünden fırladı ve isli sisin arasından göğsüne çökmeye hazırlanan, başının üzerine uzun ve kalın bir şey kaldırmış birisini gördü... adamın kaldırdığı şeyin ne olduğunu seçmeye çalıştı... çalıştı...</p>

  <p>Derken gölge haykırdı, silahı elinden düşürdü ve iki eliyle birlikte yüzünü avuçladı. Sendeleyerek ayağa kalkıp tökezledi, hâlâ çığlık çığlığa bağırmakta olduğu halde böğürtlen çalılarına tosladı.</p>

  <p>Lestig el yordamıyla gözlüklerini bulup gözüne geçirdi. Alüminyum değneğin üzerinde yatıyordu. Düşüşün ardından doğrulan bir kayakçı misali, değneğin yardımıyla ayağa kalktı.</p>

  <p>Topallayarak yandaki evin arkasına gitti, etrafında döndü ve farları evi kirli bir ışıkla boyayan, hâlâ kaldırımda duran boş arabalara yaklaştı. Birinin direksiyonuna geçti, düz vitesli olduğunu gördü ve tek ayaklı birinin bunu idare edemeyeceğini anladı. Sessizce dışarı kaydı, ikinci arabaya yaklaştı, otomatik vitesi görüp usulca kapıyı araladı. Direksiyona oturup anahtarı sertçe çevirdi. Araba hayata döndü ve evin yanından bir yığın gölge fırladı.</p>

  <p>Ama daha onlar sokağa ulaşamadan, gitmişti bile.</p>

  <p>Karanlığın, görüşünü bulandıran o isli sisin, çalıntı arabanın içinde oturuyordu. Teresa'nın evinin dışında. Kendisi üç yıl önce gittiği vakit kızın içinde yaşadığı ev değil, onun altı ay önce, Lestig'in adı gazetelerin manşetlerine fırlayınca evleniverdiği adamın evinde.</p>

  <p>Once kızın ailesinin evine gitmişti, ama evin ışıkları yanmıyordu. Kapıyı kırıp bekleyemezdi &mdash;ya da beklemezdi- ama posta kutusuna, postacıdan Teresa McCausland adına gelen tüm mektupları diğer eve göndermesini rica eden bir not iliştirilmişti.</p>

  <p>Parmaklarıyla direksiyonda ritim tuttu. Sağ bacağı düşüş yüzünden ağrıyordu. Gömleğinin yeni yırtılmış, çalılar sol kolunda upuzun, derin olmayan bir yara açmıştı. Ama kanama kesilmişti.</p>

  <p>Nihayet arabadan sürünerek indi, omzunu değneğin kolçağına koydu ve fırtınalı havada güvertede dolaşmayı bilen birisi gibi, ön kapıya yollandı.</p>

  <p>Barok tarzı yuvadaki beyaz plastik düğme, üzerinde HOWARD yazılı küçük bir plakayla aydınlatılmıştı. Düğmeye bastı ve kapının diğer tarafında bir yerlerde bir zil çaldı.</p>

  <p>Kapıyı Teresa açtı, kot şort ve düğmeleri açık, eski püskü, beyaz bir erkek gömleği giymişti,- kocasının eskilerinden birini.</p>

  <p>"Vern..." kadın daha <span class="t14">ah</span> veya seti <span class="t14">burada</span> ya da <span class="t14">dediler ki</span> ya da <span class="t14">hay</span><span class="t14">ı</span><span class="t14">r!</span> diyemeden öylece kaldı.</p>

  <p>"İçeri girebilir miyim?"</p>

  <p>"Git buradan, Vern. Kocam..."</p>
</body>
</html>
