<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>WARBURG TANTAVUL&rsquo;UN ŞAKASI</title>
</head>

<body>
  <h1><a id="a121"></a>WARBURG TANTAVUL&rsquo;UN ŞAKASI</h1>

  <p>Warburg Tantavul ölüyordu. Büyük kızaklı karyolasında yastıklarla desteklenmiş halde yatıyor ve ölüm fikrini eğlendirici buluyormuşçasına belli belirsiz gülümsüyordu.</p>

  <p>Göreceli olarak daha sağlıklı olduğu zamanlarda bile pek çekici bir adam sayılmamıştı. Şimdi, hastalıktan tükenmiş haldeyken ve kırışık suratındaki kendini beğenmiş ifadeyle kelimenin tam anlamıyla çirkindi. Doğanın ona bahşettiği gözleri küçük, gömük ve acımasızdı. Kendi düşüncelerinin yıllar boyunca biçimlendirdiği geniş ağzını çevreleyen dudakları ince, neredeyse renksiz ve istirahat halindeyken dahi küçük ve tuhaf biçimde düzenli dişlerinin üzerine sıkıca gerilmiş gibiydi. Şimdi sırıtırken gözden ırak bir ateşin hafifçe parıldayan yansıması gibi bir ışık titreşti sarımsı gözlerinde ve bir dizi sert ve beyaz diş sanki bir kahkahanın kaçmasına engel olmak istercesine alt dudağının üzerinde belirdi.</p>

  <p>Küçümseyici, alaycı sırıtışını genç adama yönelterek "Hâlâ Arabella&rsquo;yla evlenmeye kararlı mısın?" diye sordu oğluna.</p>

  <p>"Evet, baba, ama..."</p>

  <p>"Aması yok, evlat," ...kahkaha ağzından kaçmıştı bu kez, alçak ve bastırılmış, ama yine de cam gibi sert... "aması yok,- karşı olduğumu sana söylemiştim ve eğer o kızla evlenirsen ömrünün sonuna dek pişman olacaksın, ama..." Durakladı, soluğu pörsümüş boğazında hışırdadı. "... ama git ve evlen onunla, eğer gönlünden böyle geçiyorsa. Ben diyeceğimi dedim ve seni uyardım... Heh, evlat, zavallı yaşlı babam beni uyarmamıştı deme sakın!&rdquo;</p>

  <p>Üst üste yığılmış yastıklarına yaslandı bir an için ve sanki uçup gitmekte olan yaşam soluğunu geri almak istiyormuşçasına sarsılarak nefes aldı. Sonra aniden "Çık dışarı." diye emretti. "Çık dışarı ve orada kal, seni zavallı şaşkın,- ama söylediklerimi de sakın unutma."</p>

  <p>Genç Tantavul yatağa doğru bir adım atarak "Baba." diye başladı söze, ama yaşlı adamın kahverengimsi gözlerindeki öfkenin yoğunluğu karşısında yarı yolda donakaldı.</p>

  <p>"Çık... dışarı... dedim," diye homurdandı baba<span class="t22">;</span> sonra, kapı oğlunun ardından yavaşça kapanırken, ekledi: "hemşire... şu... fotoğrafı... bana... ver." Yavaş yavaş soluk alıp veriyordu şimdi, sığ ve zor hıçkırıklarla, ama kurumuş parmakları emreder tarzda kıvrılarak bir kadının yatak odası penceresinin cumbasındaki küçük masanın üzerinde duran gümüş çerçeveli fotoğrafına doğru uzandı.</p>

  <p>Portreyi sanki nadide bir andaçmışçasına kavradı ve bir dakika boyunca bakışlarının üzerinde gezinmesine izin verdi. "Lucy." diye fısıldadı boğuk bir sesle ve dudaklarından dökülen sözcükler kısık ve anlaşılmazdı. "Lucy, tüm söylediklerime rağmen evlenecekler. Evlenecekler, Lucy, duyuyor musun?" Resmin gümüş çerçevesini sımsıkı tutar ve yüzünün hizasına kaldırırken sesi giderek tizleşmişti. "Evlenecekler, Lucy sevgilim ve bir..."</p>

  <p>Ansızın, artık içine hava üflenmeyen bir düdüğün sesinin kesilmesi gibi yaşlı Tantavul'un feryadı da dinmişti. Hâlâ sıkı sıkı tuttuğu resim püsküllü yatak örtüsünün üzerine düştü, yaşlı adamın zayıf çenesi gevşedi ve donuklaşan gözlerinde alaycı gülümseyişinin gölgesi hâlâ dolaşırken yastıklarına doğru yıkıldı.</p>

  <p>Görgü kuralları hemşirenin böyle zamanlarda hekimin onayını beklemesini gerektirirdi. Böylece, ben yaşlı adamın nabzını kontrol edip başımı sallayıncaya dek, Bayan Williamson mesleki kurallara uygun biçimde yatağın başucunda bekledi; sonra yılların deneyimiyle görevini yerine getirerek Martin'in Cenaze İşleri şirketinden temsilci geldiğinde hazır olabilmesi için cesedin el ve ayak bilekleriyle çenesini bağlamaya başladı.</p>

  <p>* * *</p>

  <p>Dostum de Grandinin canı sıkılmıştı. Yumruklarını kalçasına dayayışı, siyah ipekli kumaştan kimonosunu bir yas giysisi gibi bedenine dolayışı, şikayetçiliğini tartışmaya mahal bırakmayacak biçimde dile getirmekteydi. Öylesine kısacık on beş dakikaya kadar tiyatroya gitmek üzere çıkmak zorundaydı ve çiçekçi olacak şu domuz oğlu domuz gardenyalarını hâlâ teslim etmemişti. Yakasına taptaze bir gardenya takmadan hiçbir yere gidemeyeceği bir gerçek değil miydi? Ama kuşkusuz! Şu <span class="t14">sale</span> <span class="t14">cbameau</span> niçin oyalanıyordu ki? Şu adı lazım değil çiçeği gecenin şu ağza alınmaz dakikasına kadar niçin hâlâ teslim etmemişti? O Jules de Grandin'di, o,- kendine çiçekçi diyen hiçbir keçi türü tarafından taciz edilemezdi. Ama hayır. Bu olamazdı, olmamalıydı. Olmamalıydı, albızlar alası! Hele bir...</p>

  <p>Nora McGinnis çalışma odasının kapısından uzanarak "Affınıza sığınırım, beyefendi," diye araya girdi. &ldquo;Bay ve Bayan Tantavul sizi görmek istiyorlar ve..."</p>

  <p>"Sav gitsinler, <span class="t14">ma charmtuse.</span> Kendilerini denize atmalarını rica ediver... <span class="t14">Grand</span> <span class="t14">Dieu,"</span> ...söylevini kısa kesti... <span class="t14">"les</span> <span class="t14">enfants dans le bois!"</span></p>

  <p>Gerçekten de, Nora'nın peşi sıra çalışma odasının kapısında beliren ikilinin Ormandaki Çocukları anımsatan bir halleri vardı. Dennis Tantavul onu anımsadığımdan da genç ve çocuksu görünüyordu ve yanındaki kız ise o denli çocuksuydu ki ona karşı derhal içgüdüsel bir acıma hissi duymaya başlamıştım. Onların da korkmuş oldukları apaçıktı, çünkü bir mezarlığın yanından geçen ürkmüş iki çocuk gibi el ele tutuşmuşlardı ve gözlerinden röntgen ve laboratuvar bulguları bir kanser öntanısını doğruladığında sık sık karşılaştığım o hastalıklı dehşeti okuyabiliyordum.</p>

  <p>"Mösyö, Matmazel!" Ufak tefek Fransız kimonosunu ve vakarını kolunun tek bir hareketiyle toparladıktan sonra ökçelerini vurarak kalçasının üzerinde sertçe eğildi. "Yakışıksız sözlerim için affınıza sığınırım. Korkunç ve felaket misali bir talihsizliğe uğramış olmasaydım, kendimi bu şekilde kaybetmezdim..."</p>

  <p>Kızın gülümsemesi özürler dizisini yarıyolda kesiverdi. "Anlıyoruz," diye temin etti kız. "Biz de eziyete uğradık ve Dr. Trowbridge'e..."</p>

  <p>"Ah, öyleyse çekilmem için izin var demektir," Yine eğildi ve topuklarının üzerinde döndü, ama onu geri çağırdım.</p>

  <p>"Belki bize yardımcı olabilirsin," dedim ziyaretçileri tanıtırken.</p>

  <p>Kız parmaklarını dudaklarına götürdü ve "O şeref tamamen bana ait, Matmazel," dedi. "Siz ve kardeşiniz Mösyö..."</p>

  <p>"O benim kardeşim değil," diye düzeltti kız. "Biz kuzeniz. Bu nedenden dolayıdır ki Dr. Trowbridge'e başvurduk."</p>

  <p>De Grandin küçük sarı bıyıklarının zaten iğne gibi sivri uçlarını biraz daha burdu. <span class="t14">"Pardonnez-moi</span>?" diye özür diledi. "Ülkenizde sadece kısa bir süreden beri bulunmaktayım,- belki de dilinizi yeterince anlayamıyorum. Siz ve Mösyö kuzen olduğunuz için mi görmeye geldiniz doktoru? Ben... ben biraz künt ve bir domuz kadar da aptal sayılırım,- korkarım ki kavrayamıyorum."</p>

  <p>Dennis Tantavul yanıt verdi: "Akrabalığımız nedeniyle değil, Doktor... Ya da en azından tamamen değil, ama..."</p>

  <p>Bana doğru döndü. "Öldüğü sırada babamın başucundaydınız,- Arbella'ya evlenmem konusunda neler söylediğini anımsıyorsunuz."</p>

  <p>Başımla onayladım.</p>

  <p>"Bu uyarının içinde bir şey, korkunç ve gizli bir tehdit vardı, Doktor. Sanki benimle alay ediyor, Arabella'yla evlenmem için meydan okuyordu,- yine de..." "Vasiyetinde bir şart var mıydı?" diye sordum.</p>

  <p>"Evet, efendim," diye yanıt verdi genç adam. "İşte burada." Cebinde katlanmış bir parça parşömen çıkardı, açtı ve bir paragrafı işaret etti:</p>

  <p>"Ölümüm halinde oğlu Dennis Tantavula, Arabella Tantavul'la evlendiği takdirde sahibi ya da ortağı olduğum her türlü malımı bırakıyor ve veriyorum,- ama eğer adı geçen Arabella Tantavul'la evlenmezse o zaman mal varlığımın sadece yansını alması, kalan kısmın ise çocukluğundan bu yana benimle aynı evi paylaşan ve bana öz kızımmış gibi yakın olan Arabella Tantavul'a verilmesi vasiyetimdir."</p>

  <p>"Hımm," diyerek belgeyi geri verdim, "göründüğü kadarıyla kuzeninle evlenmeni sanırım gerçekten istiyormuş,- her ne kadar...&rdquo;</p>

  <p>"Bir de şuna bakın, efendim," diye araya girdi Dennis, "babamın belgeleri arasında işte bu zarfı bulduk."</p>

  <p>Kırmızı balmumuyla mühürlenmiş ağır parşömen paketin üzerinde şunlar yazılıydı: "Çocuklarım Dennis ve Arabella Tantavul'a, ilk çocuklarının doğumu halinde açılmak üzere."</p>

  <p>De Grandin'in gözleri ilgisinin uyandığını gösteren titrek bir ışıkla kıvılcımlanmıştı. "Mösyö Dennis," diyerek kalın zarfı ziyaretçisinin elinden aldı, "Dr. Trowbridge babanızın ölüm tablosu hakkında bana bazı şeyler söyledi. Bütün bu olup bitenin içinde bir gizem saklı. Size önerim zarfta yazılı olanları şimdi okumanızdır..."</p>

  <p>"Hayır, efendim. Bunu yapmayacağım. Babam beni sevmedi &mdash;hatta kimi zaman benden nefret ettiğini bile düşünmüşümdür&mdash; ama onun hiçbir arzusuna karşı gelmedim ve şimdi de kendimi bu şekilde davranabilmek özgürlüğüne sahip görmüyorum. Bu ölüye saygısızlık gibi bir şey olurdu. Ama..." Biraz utangaçça gülümsedi. "Babamın avukatı Mr. Bainbridge halen iş nedeniyle şehir dışında ve vasiyeti resmen onaylamak onun görevidir. Bu arada vasiyet ve zarf eğer benden başka birisinin elinde kalırsa kendimi daha iyi hissedeceğim. Dolayısıyla Mr. Bainbridge geri dönünceye dek bu sorumluluğu üstlenmesi için Dr. Trowbridge'e rica etmeye geldik ve bu arada..."</p>

  <p>Genç adam duralayınca, de Grandin, "Evet, Mösyö, bu arada?" diye üsteledi. "İnsan doğasını bilirsiniz, Doktor," diye bana döndü Dennis. "İnsanoğlunu maskesi düşmüş haliyle izleyen bir hekim kadar, saklı anlamları daha iyi hiç kimse göremez. Babam beni Arabella&rsquo;yla evlenmemem için uyardığında hastalığı nedeniyle saçmalıyor olabilir miydi, ya da..." Sesi giderek kesilmişti ama bakışları çok şeyi anlatıyordu.</p>

  <p>"Hımm." Koltuğumda huzursuzca kıpırdandım. 'Tereddüt etmek için bir neden görmüyorum, Dennis. Arabella'yla evlenmen durumunda tüm malını sana bırakıyor olması babanın gerçek duygularını yeterince ortaya koyuyor." Sözcüklerimi ikna edici seçmeye özen göstermiştim, ama ölmekte olan Tantavul'un sözleri hâlâ kulağımda çınlıyordu. Oğluyla kuzeninin evlenmelerinden bahsederken sesinde şeytansı bir haz saklı gibiydi.</p>

  <p>* * *</p>

  <p>De Grandin ses tonumdaki tereddütü yakalamıştı. "Mösyö," diye hitap etti Dennis'e, "babanızın yaptığı uyarının öncesinden biraz bahseder misiniz bize? Dr. Trowbridge belki de duruma net bir biçimde değerlendiremeyecek kadar yakındı. Bana gelince, benim babanızla ya da ailenizle önceden hiçbir tanışıklığım olmadı. Siz ve Matmazel tuhaf biçimde benzeşiyorsunuz. Vasiyet onun da çocukluğundan beri sizinle birlikte yaşadığını söylüyor. Bunun nasıl olduğunu anlatır mısınız, lütfen?"</p>

  <p>Tantavullar, arkadaşımın da dediği gibi, tuhaf biçimde benzeşiyorlardı. Herhangi bir yabancının onları ikiz sanması işten bile değildi. Küçük ve düz burunları, duyarlı ağızları, kıvırcık inci sarısı saçlarıyla aynı kalıptan dökülmüş iki alçı portre gibiydiler.</p>

  <p>Şimdi, bir kez daha el ele tutuşmuş halde karşımızda sedirin üzerinde oturuyorlardı ve Dennis konuşurken gözlerinin o korkmuş, ürkmüş bakışla dolduğunu gördüm.</p>

  <p>"Bizim çocukluğumuzu anımsıyor musunuz, Doktor?" diye sordu bana.</p>

  <p>"Evet, siz çocukları görmem için ilk kez çağırılmamdan bu yana belki yirmi yıl geçti. Yaşlı Stephanların evine yeni taşınmıştınız ve Çinli aşçısı ve iki küçük çocuğuyla birlikte Batı'dan gelen, tüm komşularını huysuzca tersleyen ve hemen hiç kimseyle konuşmayan o garip beyefendi hakkında dedikodular alıp yürümüştü."</p>

  <p>"Bizim hakkımızda ne düşünmüştünüz, efendim?"</p>

  <p>"Hımm, senin ve kız kardeşinin -o zaman öyle sanmıştım&mdash; dört dörtlük bir kızamık çıkartmakta olduğunuzu düşünmüştüm."</p>

  <p>"Peki, o vakitlerde kaç yaşındaydık, anımsıyor musunuz?"</p>

  <p>"Eh, sanırım sen üç yaşında kadardın, küçük kız ise yaklaşık senin yan yaşında."</p>

  <p>"Bizi ikinci görüşünüz de hatırınızda mı?"</p>

  <p>"Evet. O zamanlar biraz daha büyümüştün, sekiz ya da on yaşlarındaydın. Bu kez sorun kabakulaktı. Biraz garip ve içine kapanık küçük yumurcaklardınız. Sana bir salatalık turşusu isteyip istemediğini sormuştum ve sen de 'Hayır efendim, teşekkür ederim, ama çok yakıyor.' demiştin."</p>

  <p>"Yakıyordu da. Babam her gün bir tane yemeye zorlardı bizi,- son kırıntısını da yutmamıza dek kırbaçla beklerdi başımızda."</p>

  <p>"Ne?"</p>

  <p>Dennis yanıt verirken her iki genç de başlarını ciddiyetle sallamışlardı. "Evet, efendim, her gün. Yapmış olduğumuz ilerlemeyi görmek istediğini söylemişti."</p>

  <p>Bir an için sessiz kaldı, sonra: "Dr. Trowbridge," dedi, "eğer birisi sizi ömrünüz boyunca inceden inceye düşünülmüş bir zulümle ezseydi, eğer o adamdan yana bir tek güzel söz ya da sevecen bir hareket gördüğünüzü dahi anımsamasaydınız ve aynı kişi ansızın size iyilik yapmaya kalksaydı, en içten dileğinizi gerçekleştirmenizi mümkün kılsa ve hatta bunu yapmadığınız takdirde sizi cezalandırmakla tehdit etseydi, şüphelenmez miydiniz? İğrenç bir çeşit şakadan kuşku duymaz mıydınız?"</p>

  <p>"Korkarım ki tam olarak anlayamıyorum."</p>

  <p>"Dinleyiniz o halde: Tüm yaşamım boyunca babamın bir kez bile gülümsediğine, yani dostlukla, neşeyle ya da sevgiyle gülümsediğine tanık olmadım. Yaşantım -tabii Arabella'nınki de- onun ellerinde upuzun bir tacizden ibaretti. Harrisonville'e geldiğimizde iki yaşında kadardım sanırım, ama Batı'daki evimize ait bulanık anılarım hâlâ duruyor,- okyanusu gören yüksek bir tepenin üzerindeki sarmaşıklarla mor renkli çiçeklerin sardığı duvar ve beni kollarına alan, göğsüne sımsıkı bastıran ve bazen kaşıkla dondurma yediren güzel bir hanımefendiye... O evde küçük bir kız kardeşim olduğuna dair anılar da taşıyorum, ama bunlar çocukluğumun o kadar erken devrelerine aitler ki sanırım kendi kendime kurduğum ve bu denli içten ve bu denli gizli oldukları için zamanla bir çeşit gerçekliğe dönüşmüş çocukluk fantezileriydiler.</p>

  <p>"Gerçek anılarım, yani kesinkes anımsadığım şeyler, babam, garip biçimde sessiz Çinli bir hizmetçi ve bana kuzenim Arabella olduğunu söyledikleri küçük bir kızla birlikte sıcak, kuru, rahatsız bir arazide yaptığımız acele bir tren yolculuğuydu.</p>

  <p>"Babam bana ve Arabella'ya aynı acımasızlıkla davranıyordu. En ufak hatamızda dövülüyorduk ve hatalarımız da boldu. Eğer sessizce oturursak surat asmakla suçlanırdık ve niçin gidip oynamadığımız sorulurdu. Oynamaya kalkıp biraz bağıracak olsak gürültücü veletler olmakla suçlanıp kamçılanırdık.</p>

  <p>"Komşu çocuklarıyla arkadaşlık kurmamıza izin verilmediği için kendi oyunlarımızı kendimiz yaratmaya başladık. Ben Geraint olurdum, Arabella da güvercin beyazı ayaklı Enid olurdu,- ya da ben Perilieous Kalesinden Kral Art- hur olurdum, o da Arthur'a büyülü kılıcını geri veren Gölün Hanımefendisi. Hiçbir zaman dile getirmesek de yaşadığımız serüven ne olursa olsun savaştığım sahte şövalyenin ya da canavarın aslında babamız olduğunu ikimiz de biliyorduk. Ama gerçek bela gelip çattığında hiç de kahramanca bir manzara sergileyememiştim.</p>

  <p>"Son dayağımı yediğimde on iki ya da on üç yaşındaydım. Arazimizin aşağısından küçük bir çay akardı ve eski sahipleri orayı küçük bir nilüfer gölcüğüne dönüştürmüşlerdi. Çiçekler öleli yıllar olmuştu, ama gölcük sınırlarını hâlâ koruyordu ve orası bizim en sevdiğimiz yazlık oyun yerimizdi. Orada yüzmeyi kendi kendimize öğrenmiştik &mdash;çok iyi değil tabii, ama yeterince&mdash; ve mayomuz olmadığı için iç çamaşırlarımızla girerdik suya. Yüzmeyi bitirdiğimizde çamaşırlarımız kuruyuncaya kadar güneşte uzanır, sonra elbiselerimizi giyerdik. Bir öğle üzeri suda bir çift yavru su samuru gibi oynarken ve neşeyle kahkahalar atmaya o güne dek olmadığımız kadar yaklaşmışken babam ansızın belirmişti kıyıda.</p>

  <p>'"Çıkın oradan dışarı!' diye bağırdı bana ve sesinde o güne dek duymadığım kadar keskin bir kuruluk vardı. 'Demek vaktinizi böyle harcıyorsunuz!' dedi ben kıyıya tırmanırken. 'Sizi edebinizle yaşatmak için göstermiş olduğum tüm çabama rağmen!'</p>

  <p>"'Ama baba, biz sadece yüzüyorduk...' diye söze başlamıştım ki ağzımın üzerine bir şamar indirdi.</p>

  <p>"'Kes sesini, seni küçük sefihi' diye kükredi. 'Sana öğretmesini bilirim ben!<span class="t16">1</span> Bir söğüt dalı kesip başımı iki dizinin arasına sıkıştırdı,- sonra beni bir mengene gibi sımsıkı tutarken kan çıkıncaya ve pamuklu kısa pantolonumu ıslatın- caya dek söğüt dalıyla dövdü beni. Sonra zalim sahibinin hırpaladığı bir köpek misali tekmeledi beni tekrar gölün içine.</p>

  <p>"'Dediğim gibi, pek yiğitçe bir manzara çizmiyordum. İmdadıma koşan Arabella olmuştu. Gölcüğün kaygan kıyısından yukarı tırmanmama yardım etti ve beni kollarına aldı. 'Zavallı Dennie.' dedi. 'Zavallı, zavallı Dennie! Bu benim suçumdu, Dennie, canım, çünkü beni yüzmeye götürmene neden oldum.' Sonra öptü beni... yan bulanık anılarımdaki güzel hanımefendiden sonra beni öpen ilk kişiydi. 'Warburg Amcanın öldüğü gün evlenmiş olacağız,' diye söz verdi bana, 've sana o kadar iyi, o kadar hoş davranacağım ve sen beni o kadar içten bir sevgiyle seveceksin ki bu kötü günleri ikimiz de tamamen unutacağız.'</p>

  <p>"Babamın gittiğini sanmıştık, ama o ne konuşacağımızı dinleyebilmek için beklemiş olsa gerekti, çünkü Arabella sözlerini bitirdiğinde bir rododendron çalısının ardından ortaya çıktı ve ilk kez gördüm onun güldüğünü. 'Evleneceksiniz, öyle mi?' diye sordu. 'Bak bu iyi bir şaka olurdu işte... hem de en iyisi. Pekala, hiç durmayın... görün bakalım nereye varıyorsunuz.&rsquo;</p>

  <p>"Bana son vuruşu da bu olmuştu gerçekten, ama o günden itibaren bize yeni işkenceler icat edebilmek için elinden geleni ardına koymamıştı sanki. Okula gitmemize izin yoktu. Ericson adında fare suratlı ufak tefek bir adamı özel öğretmen olarak tutmuştu ve gündüz öğrendiğimiz dersleri akşam olduğunda kitabı eline alıp bizi karşısına dizerek ezberden tekrarlatırdı. Eğer ikimizden biri bir aritmetik problemine takılacak olsak, ya da Fransızca veya Latince bir fiilin çekimini beceremesek iğneleyici sözlerle bizi iyice afallatır ve sözlerini hep evlenme isteğimizle alay ederek ve eğer bunu yapacak olursak başımıza çok kötü şeyler getirmekle tehdit ederek bağlardı.</p>

  <p>"Eh, Dr. Trowbridge, şimdi niçin kuşkucu davrandığımı biliyorsunuz artık. Vasiyetteki bu koşul babamın bizim için bile bile hazırladığı korkunç bir şakanın bir parçasına benziyor... sanki mezarında bize daha şimdiden kahkahalarla gülüyormuşçasına."</p>

  <p>"Duygularını anlayabiliyorum, evlat," diye yanıt verdim, "ama..."</p>

  <p>"Ama ona lanet olsun ve cehennemin mutfağındaki en kızgın ızgaralarda yansın!" Jules ve Grandin araya girmişti. "O uğursuz ölünün cenazesi yarın öğleden sonra saat ikide, <span class="t14">n'estce pas?</span></p>

  <p>"Tres <span class="t14">bien.</span> Yarın akşam sekizde -ya da eğer uygun olursa daha erken bir saatte- evlenmiş olacaksınız. Eğer sağdıçınız olmama izin verirseniz bunu bir lütuf addedeceğim,- Dr. Trowbridge de gelin tarafını temsil edecek ve işte şuraya yazıyorum, birlikte çok eğleneceğiz! Harika bir balayına çıkacaksınız ve aşkın ne denli zevkli olabileceğini öğreneceksiniz... hele hele bu kadar yıl boyunca sizden esirgendikten sonra. Bu arada biz ise avukatınızın dönüşüne dek evraklarınızı koruma altına alacağız."</p>

  <p>"Tatsız bir şakadan mı çekiniyorsunuz? <span class="t14">Mais non,</span> ben şakaya uğrayanın da son gülenin de başkaları olacağından eminim."</p>

  <p>* * *</p>

  <p>Warburg Tantavul ne çok tanınır ne de sevilirdi, ama çekilmiş olduğu inziva onu gizemli bir havaya büründürmüştü,- ama şimdi cenaze töreninin başlamasıyla birlikte Martin Cenaze Evinde toplanmış olan çoğu kadın, yüzün üzerindeki komşu tarafından bu gizliliğin parmaklıkları alaşağı edilmiş ve yalnızlığın duvarları yıkılmıştı. Öğleden sonra güneşi pencerelerin renkli camlarını okşuyor ve tabutun maun kaplamasından yansıyordu. Orada burada bir kadının şapkasını ya da bir adamın kravatını gösteren canlı renk beneklerine dokunuyordu. Ağır sessizlik arada bir fısıltılarla bölünüyordu: "Niçin ölmüş? Çok şey bırakmış mı? İki genç yegane vârisleri miydi?"</p>

  <p>Sonra ayin başlamıştı: "Tanrım, nesilden nesile hep sana sığındık... Senin gözünde bin yıl sadece dün gibidir... Kalan günlerimizi bize bildir ki yüreklerimizi bilgeliğine açalım..."</p>

  <p>Son amin sesiyle birlikte Mr. Martin'in papaz latalarına bürünmüş genç görevlileri kayarcasına öne çıktılar, tabutun yanında durdular ve klişeleşmiş açıklamayı yaptılar: "Mr. Tantavula veda etmek isteyenler şimdi edebilir."</p>

  <p>Sal önünden geçişin ürpertici ayini uzadıkça uzamıştı. Bana kalsa orayı çoktan terk ederdim,- adamın ölü suratını ve kavuşturulmuş ellerini görmeye hiç de hevesli değildim,- ama de Grandin dirseğimden sıkı sıkı yakaladı, meraktan yerinde duramayan son kadın da cenazenin önünden geçer geçmez beni tabuta doğru iteledi.</p>

  <p>Cenazenin önünde bir an için durakladı ve öne doğru eğildiğinde dudaklarının alaycı bir gülümsemeyle kıvrıldıklarını görür gibi oldum. <span class="t14">"Eh bien,</span> yaşlı dostum,- bizim bir sırrımız var, senin ve benim, <span class="t14">n'est ce pas?"</span> diye sordu önümüzde yatan sessiz bedene.</p>

  <p>Bir korku ve hayret nidasını boğazımda zorlukla düğümledim. Belki loş ışığın bir oyunuydu, belki de her hekim ve tahnitçinin meslek yaşamlarının bir noktasında karşı karşıya kaldığı o açıklanamaz ve korkunç şeylerden biriydi -belki formaldehitin kurutucu etkisi, belki vücudun bir boşluğunda sıkışmış gazın basıncı, ya da bunun gibi bir şey&mdash; her halükarda Jules de Grandin konuşurken cesedin üst dudağı birkaç milim de olsa çekilmiş ve gözkapakları bize sanki nefret ve öfkeyle karışık bakan çizgi gibi sarı gözlerini ortaya çıkarmıştı.</p>

  <p>"Aman tanrım, çekil oradan!" diye yalvardım. "Sanki baktı bize, öyle değil mi de Grandin?"</p>

  <p><span class="t14">"Et puis...</span> baktıysa ne olmuş? İstediği kadar kesişebileceğimden hiç kuşkum yok, dostum. Kurnaz biri olduğunu teslim etmeliyim,- ama sakın yanılmayasın ha, Jules de Grandin kimsenin şamar oğlanı değildir!"</p>

  <p>Nikah St. Chrysostom mahallesi papazının evinde kıyıldı. Rahip atkısını ve beyaz cüppesini giymiş haldeki Dr. Bentley, Dennis ve Arabella'ya, ardından da de Grandinle bana sevecen bakışlarla baktıktan sonra söze girdi: "Muhterem kardeşlerim, Tanrının huzurunda şu kadınla şu erkeği kutsal evlilik bağıyla bağlamak üzere bir araya gelmiş bulunuyoruz..." Uyarısını yaparken yanağından kan damlayan toparlak yüzü daha da kızarır gibi oldu: "Eğer yasal olarak bir araya gelemeyeceklerine dair haklı bir itirazı olan varsa ya şimdi konuşsun ya da sonsuza dek sussun."</p>

  <p>Geleneklere uygun biçimde dramatik bir an için sustu ve de Grandin'in yüzüne sert ve yavuz bir ifadenin yayıldığını görür gibi oldum. Çok uzaklardan neredeyse duyulamayacak kadar hafif ama gittikçe güçlenen ince, tiz bir çığlık gelmeye başlamıştı. Gariptir, bu ses bana bir yük treninin durgun ve boğucu bir yaz gecesinde kilometrelerce öteden işitilen düdüğüymüş gibi gelmişti... tuhaf, korkunç ve kararsız. Şimdi ise şiddeti aynı kalsa bile giderek tizleşiyor gibiydi.</p>

  <p>Arabella'nın gözlerine netameli bir dehşet ifadesinin yerleştiğini gördüm ve kulakları tırmalayan düdük sesi gittikçe daha ve daha çok tizleşirken, Den- nis'in yüzü kireç gibi oldu,- sonra, bu iğnenin batışına artık daha fazla tahammül edebileceğimi sanmadığım bir anda aniden kesilerek yerini rahatlatıcı, kutsanmış bir sessizliğe bıraktı. Ama sessizliğin içinden yarı yarıya histerik, yarı yarıya tıkanırcasına, ama tamamen iblisçe bir kahkaha çıkageldi: <span class="t14">H</span><span class="t14">ı</span><span class="t14">h... h</span><span class="t14">ı</span><span class="t14">h... h</span><span class="t14">ıı</span><span class="t14">h.&rsquo;</span> Son hece neredeyse inilti gibi uzamıştı.</p>

  <p>De Grandin papaza sertçe "Rüzgâr, <span class="t14">Monsieur le</span> <span class="t14">Cure,</span> rüzgârdı sadece," dedi. "Sizce bir sakıncası yoksa nikah işlemlerine devam edebiliriz."</p>

  <p>"Rüzgâr mı?" diye yineledi Dr. Bentley. "Oysa birisinin gülmekte olduğuna yemin edebilirdim..."</p>

  <p>"Rüzgâr, mösyö, kimi zaman tuhaf oyunlar oynar," diye ısrar etti ufak tefek Fransız çivi gibi sert ve küçük mavi gözleriyle. "Lütfederseniz devam edelim. Sizi bekliyoruz."</p>

  <p>"Dennis ve Arabella'nın kutsal evlilik bağıyla bağlanmaya rıza göstermiş olmalarına binaen onları karı koca ilan ediyorum." diye açıkladı Dr. Bentley ve de Grandin, şaşmaz centilmenliğiyle gelinin dudaklarının üzerine bir öpücük kondurdu ve onu durdurmama zaman bırakmadan Dennis'in de iki yanağını birden öptü.</p>

  <p><span class="t14">"Cordieu,</span> bir an için sorun çıkacak sanmıştım," dedi bana evlenme dairesinden ayrılırken.</p>

  <p>"Duyduğumuz o berbat çığlık sesi de neyin nesiydi?" diye sordum.</p>

  <p>"Rüzgârdı, dostum," diye yanıtladı sert ve yavan bir sesle. "On kere lanetlenmiş, ama nafile rüzgâr."</p>

  <p>"Pekala, seni küçük günahkar, omuzlarına yüklendiğin ölümlülük yükü için ağla bakalım. Sızlan, feryat et ve nefes al, benim küçük buruşuğum. Ha, yapmayacak mısın? <span class="t14">Pardieu,</span> ben yapacaksın diyorum ama!"</p>

  <p>Sıcak suda sıkılmış bir havluyu topuz yapıp küçücük kırmızı bebeğin küçücük kırmızı poposuna hafif, ama ustalıklı bir darbe indirdi ve darbenin şapırtılı sesiyle birlikte açılan küçük, dişsiz ağız ince, tiz, düdük gibi bir yaygara koyuverdi. "Ah, böylesi daha iyi işte, <span class="t14">mon</span> <span class="t14">petit ami,"</span> diye kıkırdadı de Grandin. "Yeni katılmış bulunduğun dünyamızda kişinin canının istediği gibi değil ona söylendiği gibi davranması gerektiğini bir an önce öğrenmiş oldun. Şuna bir bakınız, matmazel." Kıvranan, feryat eden insanoğlu topağını hemşireye verdi ve Arabella'nın yatmakta olduğu masaya doğru eğildi. "Küçük anne nasıllar, Trowbridge arkadaş?" diye sordu.</p>

  <p>&ldquo;Mmmp," diye kaçamak bir yanıt verdim. "Biraz yardım et, olur mu? Perine yırtığı ciddi görünüyor... acele tamir etmek gerek..."</p>

  <p>Arabella battaniyelere bürünmüş halde doğum odasından çıkarılırken, "Ama sabah olduğunda genç anne çektirdiğimiz tüm acıları affetmiş olacak," diye güldü de Grandin. "Biraz önce ilk nefesini aldırdığım küçük maymuna bakacak ve onun Tanrının tüm yaratıkları içinde en güzeli olduğunu düşünecek. Onu hassas göğsüne bastıracak ve gülümseyecek,- ona... <span class="t14">Sacre nom d&rsquo;un rat vert,</span> bu da neydi?"</p>

  <p>Bir dizi yeni doğmuş insanoğlu zerresinin tel sepetlerin içinde uyudukları ya da yaygara yaptıkları bebek odasından aniden bir korku çığlığı, bir kadının dehşet içindeki bağırışı duyulmuştu.</p>

  <p>Koridor boyunca çılgın gibi koştuk, cam duvarlı bölmeye eriştik ve odanın özenle ayarlanmış ısısını bozmamak için gereğinden fazla açmamaya özen göstererek kapıdan içeri daldık.</p>

  <p>Görevli hemşire karşı duvara kadar gerilemiş, yüzü dehşetten kül kesilmiş durumda çatı aydınlatmasının camlarına irileşmiş gözlerle bakıyor ve biz içeri girerken bile yeni bir çığlık daha atmak üzere dudaklarını aralıyordu.</p>

  <p>"Vazgeçiniz, <span class="t14">ma</span> <span class="t14">bonne,</span> küçük emanetlerinizi rahatsız ediyorsunuz!" De Grandin korkudan deliye dönmüş kızı omuzlarından yakaladı ve sarstı. Sonra? "Ne oldu, matmazel?" diye fısıldadı. "Konuşmaktan korkmayınız!"</p>

  <p>"O... oradaydı!" Kızcağız titreyen bir parmakla çatı aydınlatmasının karanlık camını işaret etmişti. &ldquo;Tantavul Bebeği daha yeni getirmişlerdi ve bir kahkaha duyar gibi olduğumda onu sepetine yerleştirmekle meşguldüm. Oh," Anısı bile onu titretmeye yetmişti, "korkunçtu! Gerçek bir kahkaha bile değil, ama sanki bitmek bilmeyen isterik bir inilti! Hiç gıdıklanmaktan bitkin düşmüş bir çocuk duymuş muydunuz? Nasıl bir yandan nefesini toparlayıp bir yandan da gülmeye çabaladığını? Sanırım cehennem zebanileri de böyle gülüyorlardır!"</p>

  <p>De Grandin "Evet, evet, anlıyoruz," diye salladı başını. "Ama sonra neler olduğunu söyle bize."</p>

  <p>"Odanın her yanına bakındım, ama bebeklerle benden başka kimse yoktu. Sonra kahkaha yine geldi, bu kez şiddetli ve sanki tam tepemden dökülüyormuşçasına. Aydınlatmaya doğru kaldırdım başımı ve... tam oradaydı!</p>

  <p>"Bu bir surattı, efendim... sadece bir surat, vücutsuz ve camın üzerinde süzülüyor gibiydi, sonra cama doğru alçaldı, tıpkı bir çocuğun rüzgârda sürüklenen balonu gibi ve sonra dosdoğru bana baktı, bir de Tantavul Bebeğe ve yine güldü."</p>

  <p>"Bir surat mı diyorsunuz, Matmazel..?"</p>

  <p>"Evet, efendim, evet! Bugüne dek gördüğüm en korkunç yüz! Zayıf ve kırışıktı -bir maymununki gibi kırış kırış- ve Tantavul bebeğe bakarken, akı göz- bebeğini tamamen çevreleyinceye kadar açtı gözlerini ve ağzı da hafifçe aralanmıştı, sanki çok lezzetli bir şey çiğniyormuşçasına... ve iğrenç sevinç kahkahasını gıdaklar gibi attı yine! Evet işte bu! Daha önce düşünememiştim, ama Dr. de Grandin, o vücutsuz kafa bir çeşit habis zafer kahkahası atıyor gibiydi!"</p>

  <p>De Grandin "Hımm," diyerek burdu sıkı sıkı mumlanmış bıyığını, "bu beni hiç şaşırtmadı, Matmazel." Bana dönerek fısıldadı: "Onunla kalınız, lütfen, aziz dostum. Başhemşireyi görüp kızcağıza yardımcı olmak üzere bir görevli daha göndermesini rica edeceğim. Küçük Tantavul için özel bakım isteyeceğim. Şu an için tehlikenin çok büyük olduğunu düşünmüyorum, ama kedi uyanıksa fare adımını dikkatli atmalıdır."</p>

  <p>* * *</p>

  <p>"Ne tatlı şey, değil mi?&rdquo; Arabella bakışlarını göğsüne yaslı küçük ve dazlak kafadan kaldırdı, kendinden geçercesine mutlu olduğu gözlerinden okunabiliyordu. "Bu kadar güzel bir bebek görmüş olduğumu sanmıyorum."</p>

  <p>"Tiens, Madam, en azından sesine diyecek yok," diye yanıtladı ve de Grandin sırıtarak, "göründüğü kadarıyla iştahı da yerinde."</p>

  <p>Arabella gülümsedi ve küçük yaratığın sırtını okşadı. "Biliyor musunuz, hiçbir zaman oyuncak bir bebeğim olmamıştı,&rdquo; diye itiraf etti. "Şimdi ise bu canım yavrucağa sahibim ve onunla çok mutlu olacağım. Ah, Warburg Amcamın hayatta olmasını isterdim. Bu şirin bebek onun katı yüreğini bile yumuşatırdı, biliyorum.</p>

  <p>"Ama onun hakkında böyle şeyler söylememeliyim, değil mi? Benim Dennis'le evlenmemi gerçekten istemişti. Vasiyetnamesi bunu kanıtlıyor. Bizim evlenmemizi istediğini düşünüyor musunuz, Doktor?"</p>

  <p>"İstemiş olduğuna kaniyim, Madam. Evlenmeniz onun en içten dileği, en büyük umuduydu," diye yanıtladı Fransız ciddiyetle.</p>

  <p>"Ben de öyle hissettim. Büyümekte olduğumuz yıllarda bize karşı çok katı ve acımasız davranmıştı ve bu taş yürekli tavrını sonuna kadar terk etmemişti, ama bütün bunların altında bir merhamet, Dennis ve bana karşı hep bir sevecenlik gizliymiş demek... yoksa o cümleyi vasiyetine eklemezdi."</p>

  <p>"Ayrıca şu notu da senin için bırakmazdı," diye araya girdi de Grandin ve babasının cenaze töreninden bir gün önce Dennis'in ona teslim ettiği parşömen zarfı ceketinden çıkardı.</p>

  <p>Kızcağız canlı bir akrep görmüş gibi irkilerek geri çekildi ve kucağındaki bebeği koruma içgüdüsüyle kollarıyla sarmaladı. "Şu... şu mektubu mu?" diye kekeledi zorlukla ve kesik kesik nefes alarak. "Onu tamamen unutmuştum. Tamamen aklımdan çıkmış. Oh, Doktor de Grandin, yakınız onu! İçinde nelerin yazılı olduğunu görmeme izin vermeyiniz. Korkuyorum!"</p>

  <p>Pencerenin önündeki akçaağaçların yapraklarını dahi kıpırdatacak bir esintinin olmadığı aydınlık bir Mayıs sabahıydı, ama de Grandin mektubu elinde tuttuğu sırada hastane duvarının köşesini bir rüzgar güz geldiğinde mezarlık servileri arasında dolaşırcasına kurnaz ve keskin döndü ansızın ve tuhaftır ki, sanki içinde bir yerlerde haince bir kahkaha saklıydı.</p>

  <p>Ufak tefek Fransız da işitmişti bunu ve bir an için pencereye doğru baktı,- bıyığının mumlu uçlarının altında dudaklarını alaycı biçimde büktüğünü görür gibi oldum.</p>

  <p>"Açınız, Madam," diye emretti. "Mektup siz, Mösyö Dennis ve şu küçük Mösyö Bebek içindir."</p>

  <p>"Ce... cesaret edemem..."</p>

  <p><span class="t14">"Tene</span>z, o zaman Jules de Grandin eder!" iki ucuna bastırıldığı için ortası kabaran kalın zarfı çakısıyla kesti ve içindekileri yatak örtüsünün üzerine boşalttı. Pikenin üzerine on adet elli dolarlık banknot düşmüştü. Başka hiçbir şey yoktu.</p>

  <p>Nefesi kesilircesine "Beş yüz dolar!" dedi Arabella. "Ama niçin..."</p>

  <p><span class="t14">"Petit Monsieur</span> <span class="t14">Bebe'</span> için doğum günü armağanı olduğu akla geliyor," diye güldü de Grandin. <span class="t14">"Eh bien,</span> yaşlı adam çirkin dış kabuğunun altında hoş bir mizah duygusuna sahipmiş demek ki. Aslında sadece bir kutlama armağanıyken bütün bu süre boyunca zarfın içinde korkunç şeyler olduğu tedirginliğiyle sizi diken üzerinde bekletti."</p>

  <p>"Ama Warburg Amca nın böyle bir armağan vermiş olması... Anlamıyorum!"</p>

  <p>"Belki böylesi daha iyidir, Madam. Armağanınıza sevinin ve Warburg Amcanızı hiç olmazsa bir iyi hareketi için takdir edin. <span class="t14">Au voir"</span></p>
</body>
</html>
