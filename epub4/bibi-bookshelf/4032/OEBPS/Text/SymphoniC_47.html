<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>"Bu işten bir şey anlamışsam eğer Arap olayım," diye itiraf ettim hastaneden ayrılırken. "Eğer o yaşlı cimri onları çocuk sahibi oldukları için aptallıkla itham eden bir mesaj ya da ikisini de mirasından mahram eden yeni bir vasiyet bırakmış olsaydı, kişiliğine çok daha uygun düşerdi,- ama böylesi bir armağan... eh, yani gerçekten çok şaşırdım."</p>

  <p>Hayrettir ki, tam odanın orta yerinde durdu ve yaşlar yanaklarından aşağı süzülünceye dek katıla katıla güldü. "Sen şaşırdın ha!" dedi bana yine nefes almaya başladığında. <span class="t14">"Cordieu,</span> dostum, Mösyö Warburg Tantavul'un yarısı kadar bile şaşırmamışsındır!"</p>

  <p>* * *</p>

  <p>Dennis Tantavul bana ızdırap dolu gözlerle baktı. "Anlayamıyorum işte," diye itiraf etti. 'Tamamen ani oldu, tamamen..."</p>

  <p>De Grandin muayene odasının kapısında belirerek <span class="t14">"Parâonnez&mdash;moi"</span> diye araya girdi. "Sözlerinize istemeden kulak misafiri oldum ve eğer bunu bir kabalık saymazsanız..."</p>

  <p>"Hiç de değil, efendim," diye yanıt verdi genç adam. "Sizin öğütlerinizden yararlanmak isterim. Ama Arabella, korkarım o çok..."</p>

  <p><span class="t14">"Non,</span> sakın deneme, <span class="t14">mon ami,"</span> diye uyardı de Grandin. "Bize bulgularınızı veriniz ve bırakınız tanıyı biz koyalım. Kendi hekimliğini kendisi yapmaya kalkan hasta tam bir budaladır, bildiğiniz gibi."</p>

  <p>Pekala o halde, gerçekler işte şunlar: Bu sabah Arabella beni uyandırdı, sanki yüreği yarılıyormuşçasına ağlayarak. Ona derdinin ne olduğunu sordum ve bana bir yabancıymışım gibi baktı... hayır, tam öyle de değil, sanki yanı başında ansızın bulduğu ürkünç bir şeymişim gibi! Gözleri dehşetten yusyuvarlak olmuştu ve onu teskin etmek amacıyla kollarıma almak üzere uzandığımda sanki vebalıymışım gibi kaçtı benden.</p>

  <p>"&lsquo;Ah, Dennis, hayır!<span class="t16">1</span> diye yalvardı ve benden öteye büzüldü. Sonra yataktan aşağı sıçradı, onu pijamaları içinde görmemden utanıyormuşçasına sabahlığına büründü ve koşarak odadan dışarı çıktı."</p>

  <p>&ldquo;Sonra bebek odasından ağıt seslerinin geldiğini duydum ve peşi sıra oraya daldığımda..." Durakladı ve gözleri yaşla doldu. "Küçük Dennis'in yattığı bölmenin yanında duruyordu ve kaldırdığı elinde uzun, sivri bir mektup açacağı vardı. 'Zavallı küçüğüm, affolunmaz bir günahın zavallı küçük çiçeği.' dedi. 'Gitmemiz gerek, sevgili bebeğim,- sen arafa, ben cehenneme &mdash;ah, tanrı seni bizim günahımız yüzünden cezalandıracak kadar zalim olamaz, olmayacaktır!- ama üçümüz de bitmek tükenmek bilmeyen bir azaba tutsak olacağız, çünkü bilmiyorduk!"'</p>

  <p>"Bıçağı küçük bebeğimizin yüreğine saplamak için kaldırdı ve bebek ellerini çeliğin üzerinde ışıldayan gün ışığına uzatarak gülücükler yapmaya başladı. Bir an içinde bir elimle bıçağı parmaklarından söküp alırken diğeriyle de onu tutmaya çalışarak üzerine atıldım, ama elimden kurtuldu.</p>

  <p>'"Dokunma bana, Dennis, lütfen, lütfen yapma!' diye yalvardı. 'Bunun ölümcül bir günah olduğunu biliyorum, sevgilim, ama seni o kadar seviyorum ki eğer beni kollarına alırsan fazla direnebileceğimi sanmıyorum.'</p>

  <p>"Onu öpmeye çalıştım, ama yüzünü omzuma gömerek sakladı ve dudaklarımı boynunda hissettiğinde acı içindeymişçesine inledi. Sonra kollanma yığılıp kaldı ve onun bilinçsiz ama hâlâ acınacak biçimde inleyen bedenini oturma odasına taşıyıp divana uzattım. Sarah'ı, odayı terk etmesine izin vermemesi konusunda sıkı sıkıya tembihleyerek, onunla ilgilenmesi için yanında bıraktım. Hemen gelemez misiniz?"</p>

  <p>De Grandin'in sigarası bıyıklarını tehdit edecek kadar yanmıştı ve küçük mavi gözlerinden cinayet okunuyordu. <span class="t14">"Betel"</span> diye homurdandı vahşice. <span class="t14">"Sale</span> <span class="t14">chameau</span> kokmuş teke soyu! Bunun onun işi olduğundan hiç şüphe yok. Gelin, dostlarım, koşalım, acele edelim. Madam Arabella'yla konuşmalıyım."</p>

  <p class="p21"><span class="t31">* * *</span></p>

  <p>Arabella'yı sorduğumuzda şişman ebehemşire "Hayır, efendim, o buradan gitti," dedi. "Dennis Beyefendinin ayrılmasından hemen sonra bebek müthiş bir ağıt tutturmuştu ve kahvaltı zamanının geldiğini biliyordum. Bayan Arabella divanda hiç kımıldamadan tatlı tatlı uzanıyordu ve ben de 'Ben bebeğinle ilgilenirken sen yat orada, canım,' dedim,- böylece bebek odasına gittim ve küçüğe kahvaltısını yedirdim ve kucağıma alıp Bayan Arabella'nın olduğu oturma odasına götürdüm, ama o artık orada değildi. Hayır, efendim."</p>

  <p>"Sanırım sana demiştim ki..." diye öfkeyle başladı Dennis, ama de Grandin elini onun kolunun üzerine koydu.</p>

  <p>"Azarlamayınız, <span class="t14">mon ami,</span> böyle yaptığını bilmese bile o bilgece davrandı. Bütün bu süre boyunca ufaklıkla birlikteydi, bu sayede bebeğe hiçbir zarar gelmemiş oldu. Bu sabah tanık olduğun şeylerden sonra böylesi daha iyi değil mi?"</p>

  <p>"E...vet,&rdquo; diye kabul etti diğeri küskün bir sesle, "sanırım öyle. Ama Arabella..."</p>

  <p>"Haydi, bakalım ondan bir iz bulabilecek miyiz?" diye araya girdi Fransız. "Dikkatlice bakınız, giysilerinden gözünüze ilişmeyen var mı?"</p>

  <p>Dennis alaca çiçekleri olan basma perdeli sevimli odaya göz gezdirdi. Araştırmasını tamamladığında "Evet," diye kararını belirtti, "elbisesi şu koltuğun üzerindeydi ve ayakkabılarıyla çorapları da yerde, hemen altında. Hepsi gitmiş."</p>

  <p>"Demek böyle," diye başını salladı de Grandin. "O çılgın haliyle dışarı çıkmayı planlamamış olsaydı eğer giyinmek üzere duracağını sanmazdım. Azizim Trowbridge, lütfen polis karakolunu arayıp onları durumdan haberdar eder misiniz? Kentin tüm çıkışlarının kontrol altına alınmasını isteyiniz."</p>

  <p>Ben telefonu kaldırırken o ve Dennis evin odalarını teker teker araştırmaya koyuldular.</p>

  <p>Kayıp Kişiler Masasıyla konuşmamın ardından ahizeyi yerine koyarken, "Bir şey bulabildiniz mi?" diye sordum.</p>

  <p><span class="t14">"Corbleu,</span> ama lanet olsun ki evet demek zorundayım!" diye yanıtladı de Grandin, üst kattaki oturma odasında onlara katıldığımda. "Lütfen şuraya bir bakar mısınız, aziz dostum?"</p>

  <p>Oda evin en mahrem bölümü olsa gerekti. Rahat görünümlü, deri kaplı koltukların yanlarına renkli gölgelikleriyle gece lambaları yerleştirilmişti. Yerden dört ayak yüksekliğe kadar tüm duvarlar fildişi kakmalı kitap raflarıyla çevriliydi ve üzerlerinde ise hoş, ufak tefek süsler diziliydi... işlemeli sigara kutuları, dövme bronzdan biblolar. Mavi, kırmızı ve mor renkli eski porselenler raflardaki boşluklarda yumuşacık parıldıyor ve renkleri yerdeki antika Hamedan halısının soluk mavi ve yeşillerine güç katıyordu. Bir şal köşedeki minik kuyruklu piyanonun üzerine kaşkol misali atılıvermişti.</p>

  <p>Kapının tam karşısına düşen kitaplığın üzerinde oyma bir haç duruyordu. Eski fildişi gövdesi ve abanoz haçıyla çok ince bir İtalyan işiydi ve öylesine mükemmel işlenmişti ki en çok on beş santim boyunda da olsa asılı insan vücudunun gergin ve ızdırap içindeki kaslarını, acı inlemelerle kabarmış gırtlağını, işkencenin soğuk terleri altında ıslanarak düğüm düğüm kırışmış alnını görebiliyordunuz. Heykelciğin dikenlerle taçlandırılmış başının üzerine, ışıltılı bir hale olarak görülebilen, mücevher kakmalı platin bir parça, bir kadının elmas işlemeli nikah yüzüğü yerleştirilmişti.</p>

  <p><span class="t14">"Helas,</span> çarmıha gerilmiş aşk bu!" diye fısıldadı Jules de Grandin.</p>

  <p>* * *</p>

  <p>Aradan üç ay geçti ve araştırmalar dur durak bilmeksizin sürdürülse de Arabella'dan hiçbir iz bulunamadı. Dennis Tantavul aniden ıssızlaşmış evine yüksek eğitim almış ve hararetle tavsiye edilen bir hemşire tutmuştu ve vaktini polis karakollarıyla gazete bürolarında geçiriyordu. Arabella'nın ayrılışından bu yana geçen doksan gün içinde neredeyse on yıl yaşlanmıştı,- omuzları çökmüş, ayağını sürümeye başlamış ve bakışlarına hiç dinmeyen bir elem yerleşmişti. Vaktinden önce yaşlanmış, kırgın bir adamdı artık.</p>

  <p>Birlikte Batı 42nci Cadde'den aşağı West Shore Ferry'ye doğru yürürken, "Bugüne dek tanık olduğum en netametli şey bu," dedim de Grandine. Birtakım cerrahi malzemeleri almak üzere New York&rsquo;a gitmiştik ve büyük kentlerde araba kullanmaktan kaçınırım. Oralardaki kamyon sürücüleri biraz fazlaca dikkatsiz ve yamulmuş çamurlukların tamir fiyatları da oldukça yüksektir. "Yetişkin bir kadın nasıl böyle buhar olup uçabilir, anlamam mümkün değil. Tabii, kendini öldürmüş, bir feribottan aşağı atlamış, ya da..."</p>

  <p>"Şşşt..." Islığımsı uyarıyla kısa kestim. "Şuradaki kadın, dostum, lütfen bakar mısın?" Yirmi adım kadar önümüzdeki dişi bir gölgeyi işaret ediyordu.</p>

  <p>Baktım ve bu pejmürde sokak şırfıntısına olan ani ilgisinin nereden kaynaklandığını merak ettim. Kadın uzun, eski ve yıpranmışlığıyla daha da berbat gözüken zevksiz ve süslü püslü bir giysi giyinmişti. En adisinden ipekli eteği aşırı dar ve saten pabuçlarının yüksek topukları şaşırtıcı derecede ezik büzüktü. Yanakları, dudakları ve gözleri makyajla badanalanmış gibiydi ve şapkasının kenarından fırça gibi kısa, siyah saçları görünüyordu. Kadınların en eski ve en onursuz mesleğinin damgası yanılmaya mahal bırakmayacak biçimde vurulmuştu üzerine.</p>

  <p>"Bak sen," dedim iğneleyici bir sesle, "böyle bir şeyle ne ilgin..."</p>

  <p>"O kadar hızlı konuşma," diye fıslıdadı parmaklan kolumu kavrarken, "ve sesini de yükseltme. Onu izlemeliyiz diyorum, ama bunu fark etmesini istemiyorum."</p>

  <p>Saygın olmaktan çok uzak bir mahalledeydik ve genç şıllığın kışkırtıcı biçimde sağa sola salınan kalçalarının peşi sıra Kırk İkinci Cadde'den On birinci Bulvara dönüp iki pis kokulu blok boyunca yürüdükten sonra kirli ve bakımsız bir pansiyonun kapısından içeri sızdığını gördüğümüzde aşırı göze batmakta olduğumuzu düşünerek huzursuzlandım.</p>

  <p>Loş ve çıplak bir hol boyunca ve bir dizi gölgeli merdiven basamağından yukarı izledik onu ve bir ucunda merdiven, diğer ucunda ise parmaklıklı ve çok pis bir pencerenin sınırladığı ve her iki yanda boyası dökülmüş iki kapının sarktığı dikdörtgen şeklinde bir lobiye çıktık. Kapıların her birine, kentin yoksul semtlerinde hâlâ iş bulabilmekte olan profesyonel hattatların süslü el yazılarıyla yazılmış birer kart asılmıştı. Havada ağır bir ucuz viski, domuz pastırması ve kızarmış soğan kokusu vardı.</p>

  <p>Holde acele bir tur attık ve kartlarda yazılı olanları inceledik. Uzak kapıdaki duyuruda Miss Sieglinde yazıyordu.</p>

  <p>"<span class="t14">Mon dieu</span>!" diye bağırdı arkadaşım kartı okurken, <span class="t14">"c'est la mot proprel"</span></p>

  <p>"Ha!" diye yanıt verdim.</p>

  <p>"Sieglinde... onu anımsamıyor musun?"</p>

  <p>"Hayır, anımsadığımı söyleyemem. Anımsadığım tek şey, Sieglinde, Wanger'in <span class="t14">Die Valküre</span> oparesında istemeden erkek kardeşinin metresi durumuna düşen ve ondan bir çocuğu olan karakterdi..."</p>

  <p><span class="t14">"Precisement!</span> Haydi, dilerseniz içeri girelim." Çalmaya zahmet etmeksizin kapının tokmağını çevirdi ve pislik içindeki odaya girdi.</p>

  <p>Kadın, şapkasını alnından geriye doğru itmiş halde, dağınık yatağının üzerinde oturuyordu. Bir elinde çatlak bir çay fincanı tutuyor, diğeriyle ise bir viski şişesinden fincana içki boşaltıyordu. Partallaşmış iskarpinlerini öteye savur- muştu,- çorapsız olduğunu ve bir madencinin uzun süredir su görmemiş elleri kadar kara ve çıplak ayaklarının simsiyah tırnakları olduğunu gördük. "Çıkın dışarı!" diye emretti boğuk bir sesle. "Derhal çıkın buradan! Müşteri almıyorum..." Sözcükleri bir hıçkırıkla kesildi ve başını aceleyle öte yana çevirdi. Sonra: "Defolun sizi iğrenç serseriler!" diye bağırdı. "Siz kendinizi ne sanıyorsunuz da bir hanımefendinin odasına böyle girebiliyorsunuz? Defolun, yoksa..."</p>

  <p>De Grandin onu dikkatle süzdü ve tiz komutları duraklar duraklamaz yumuşak bir sesle "Madam Arabella," diye söze girdi, "sizi evinize götürmeye geldik."</p>

  <p>"Aman tannın, sen delirdin mi be adam!" diye bağırdım. "Arabella ha! Bu...&rdquo;</p>

  <p>"Kesinlikle, eski dostum,- karşımızda duran kişi aylardır boş yere arayıp durduğumuz Madam Arabella Tantavul'dur." Odayı iki adımda geçerek büzülmüş kadıncağızı omuzlarından yakaladı ve yüzünü ışığa çevirdi. Baktım ve midemin aniden bulandığını hissettim.</p>

  <p>Haklıydı... Haklıydı... Hastalık derecesinde bir deri bir kemik kalmış, sürdürdüğü habis yaşantının derin çizgileri yüzünde daha şimdiden açılmış bu kadın, her ne kadar yüz hatlarındaki şaşırtıcı değişim ve koyu siyaha boyanmış saçları onu tanınmayacak hale getirmiş olsa da, Arabella Tantavul'du.</p>

  <p>"Seni evine götürmeye geldik, <span class="t14">ma pauvre,"</span> diye tekrarladı de Grandin. "Kocan...</p>

  <p>"Kocam mı!" Kadının yanıtı yarı yarıya bir feryattı. "Ulu tanrım, sanki bir kocam varmış gibi..."</p>

  <p>Arkadaşım "Bir de size ihtiyacı olan ufaklık," diye devam etti. "Onları bu şekilde terk edemezsiniz, Madam."</p>

  <p>"Edemem, öyle mi? Ah, işte bu noktada yanılıyorsunuz, Doktor,- bebeğimi bir daha hiçbir zaman göremem, ne bu dünyada ne de ötekinde. Lütfen gidiniz ve beni gördüğünüzü unutunuz, yoksa denize atlayarak kendimi öldürmek zorunda kalacağım... zaten iki kez denedim,- ilkinde kurtardılar, İkincisinde ise cesaretim yetmedi. Ama eğer beni geri götürmeye kalkışırsanız, ya da eğer beni gördüğünüzü Dennis'e söylerseniz..."</p>

  <p>"Söylesenize, Madam," diye araya girdi de Grandin, "kaçmanıza bir ölünün ziyareti yol açmamış mıydı?"</p>

  <p>Kadının soluk kahverengi gözleri -açık altın rengindeki saçlarıyla öylesine şaşırtıcı bir tezat oluşturan gözleri- irileştiler. "Bunu nasıl bildiniz?" diye fısıldadı.</p>

  <p><span class="t14">"Tiens,</span> ama tahminde bulunabiliriz. Tam olarak nelerin geçtiğini bize anlatmayacak mısınız? İçinde bulunduğunuz güç durumdan kurtulmanın bir yolu olduğunu düşünüyorum."</p>

  <p>"Hayır, hayır, yok,- olamaz!" Başı cansızca düştü göğsüne. "Her şeyi titizlikle planlamış ve bana kalan tek çıkar yol ölümdür... ardından da lanetlenmek!"</p>

  <p>"Ama eğer bir yol varsa ve eğer bunu size gösterirsem?"</p>

  <p>'Tanrının yasalarını iptal edebilir misiniz?"</p>

  <p>"Ben çok zeki bir kişiyimdir, Madam. Tamamen iptal edemesem bile belki kaçamak bir yol ayarlayabilirim. Şimdi söyleyiniz bana, müteveffa ama kesinlikle rahmetsiz amcanız nasıl ve ne zaman göründü size?"</p>

  <p>"Kaçmamdan önceki gece. Aşağı yukarı geceyarısıydı ki Dennie'nin odasından bir ağıt sesi duyduğumu sanarak uyandım. Bebeğimin uyuduğu odaya vardığımda amcamın yüzünün pencereden bana dik dik bakmakta olduğunu gördüm. İçinden gelen bir çeşit cehennemi ışıkla aydınlanmış gibiydi, çünkü karanlığın içinde balkabağından bir fener gibi duruyordu ve bana o korkunç sırıtışıyla sırıtıyordu. 'Arabella,' dedi ve ölü dudaklarının sanki dişleri ateş gibi sıcakmışçasına geriye doğru kıvrıldıklarını gördüm. 'Evliliğinin bir kepazelik ve yalan olduğunu söylemeye geldim sana. Evlendiğin kişi senin erkek kardeşindir ve doğurduğun çocuk iki kat gayri meşrudur. Onlarla birlikte yaşamaya devam edemezsin, Arabella. Bu daha da büyük bir günah olur. Onları derhal terk etmelisin, ya da...' -dudakları, dişleri fırlayıncaya dek kıvrıldılar yine- 'ya da her gece geleceğim sana ve bebek yeterince büyüdüğünde anne ve babasının gerçekte kimler olduğunu ona açıklayacağım. Seçimini yap, kızım. Onları terk et ve bırak mezarıma geri döneyim,- ya da kal ve beni her gece gör ve bil ki oğlun anlayabileceği kadar büyüdüğünde ona söyleyeceğim. Eğer bunu yaparsam senden iğrenecek, nefret edecek ve onu doğurduğun günü laneyleyecektir!"</p>

  <p>"'Eğer gidersem Dennis'in ve bebeğin yanına bir daha gelmeyeceğine dair söz veriyor musun?&rsquo; diye sordum."</p>

  <p>"Söz verdi ve sendeleyerek yatağıma kadar geriledim ve orada bayıldım."</p>

  <p>"Ertesi sabah uyandığımda bunun kötü bir düş olduğundan emindim, ama Dennis'e ve aynada kendi suretime baktığımda bunun kötü bir düş değil ama bir ölünün korkunç ziyareti olduğunu anladım."</p>

  <p>"Çıldırmıştım. Bebeğimi öldürmeye çalıştım ve Dennis bana engel olduğunda kaçmak için ilk fırsatı değerlendirerek New York'a geldim ve bu işe başladım." Perişan odasına bir göz gezdirdi. "Şehrin fahişelerinin arasında aramayacaklarını biliyordum Arabella Tantavul'u,- burada da takipten Avrupa'da ya da Çin'de olacağım kadar güvencedeydim."</p>

  <p>"Ama, Madam," de Grandinin sesi serzeniş doluydu, "görmüş olduğunuz sadece bir düştü,- çok tatsız bir düş olduğunu kabul ediyorum, ama yine de sadece bir düş işte. Gözlerime bakınız, lütfederseniz!"</p>

  <p>Kız bakışlarını kaldırdı ve de Grandin'in gözbebeklerinin karanlıktaki bir kedininkiler kadar irileştiklerini, korneasının ince bir çizgi halinde kaldığını ve kızın önce dehşete kapılmışa, sonraysa ölümdeki gibi camlaşan bakışlarını kendi delice bakışlarıyla yakaladığını gördüm.</p>

  <p>"Beni dikkatle dinleyiniz, Madam Arabella," diye yumuşak bir sesle emretti. "Yorgunsunuz... <span class="t14">Grand</span> <span class="t14">Dieu,</span> nasıl da yorgunsunuz! Çok eziyet gördünüz, ama artık dinlenmek üzeresiniz. O geceye ait anılarınız kaybolup gittiler,- o günden bu yana olanlar da. Size söylenildiği gibi hareket edecek, uyuyacak ve yemek yiyeceksiniz,- ama size kendinize gelmenizi emredene dek çevrenizde nelerin olup bittiğine dair hiç iz kalmayacak belleğinizde. Beni duyuyor musunuz, Madam Arabella?"</p>

  <p>"Duyuyorum," diye yanıtladı, hafif, yorgun bir sesle.</p>

  <p>"Tres <span class="t14">bon.</span> Uzanınız, sevgili küçüğüm. Dinlenmek ve sevgi düşleri görmek için uzanınız. Dinleniniz, düşleyiniz ve unutunuz.</p>

  <p>&ldquo;Dr. Wyckoff'a telefon etmek inceliğini gösterir misiniz?" diye sordu bana. "Madam Arabellayı onun sanatoryumuna yatıracağız, şu s <span class="t14">acre</span> boyayı saçlarından yıkayacağız ve sağlığına kavuşması için ona bakacağız,- her şey tamam olduğunda yaşamına ve sevgisine yeniden kavuşturmak üzere onu evine götüreceğiz. Yaşamının bu bölümü sonsuza dek kapanmış ve mühürlenmiştir.</p>

  <p>"Her gün yanına uğrayacak ve sevgili Doktor Wyckoff'a söyleyeceğimiz türde hafif ve tedavi edilebilir bir hasta haline gelinceye dek hipnotizma uygulamaya devam edeceğim. Hipnotizma tedavisine son verdiğimde mutluluğunu paramparça eden o kötü düşten zihninde eser bile kalmayacak."</p>

  <p>* * *</p>

  <p>Arabella Tantavul, narin omuzlarının üzerine orkide desenli sabahlığını almış, ayaklarını ve dizlerim yumuşak bir battaniyeye sarmış halde, sevimli yatak odasındaki divanda uzanmaktadı. Nikah yüzüğünü bir kez daha takmıştı parmağına. En ustaca uygulanmış kozmetiklerin bile saklayamadığın kadar solgundu yüzü ve amber renkli gözlerinin altındaki mor halkalarıyla bitkin biçimde uzanıyor, ocakta çıtırdayan elma ağacı dallarından yayılan iç ısıtıcı sıcaklığı sanki soğuruyordu. Doktor Wyckoff'un sanatoryumunda geçirdiği iki ay yüzündeki sefahat izlerini silmiş ve güzellik uzmanlarının çalışmaları saçına eski açık sarı parlaklığını yine kazandırmıştı,- ama topyekün çöküntüsünü izleyen bitkinlik hâlâ hastalıklı bir ateş gibi üzerindeydi.</p>

  <p>"Hastalığım hakkında hiçbir şey anımsamıyorum, Dr. Trowbridge," dedi bana yorgun, küçük bir gülümsemeyle. "Ama sanki görmüş olduğum bulanık bir düşle ilgiliydi. Ayrıca..." anımsamaya çalışarak pürüzsüz alnını kırıştırdı, "sanırım dün gece çok kötü bir düş gördüm, ama..."</p>

  <p>"Aha!" De Grandin koltuğunda aniden öne doğru eğildi. "Düşünüzde ne görmüştünüz, Madam?"</p>

  <p>"Bilmiyorum..." diye yanıtladı usulca. "Bir düşün çok kötü olduğunu anımsamanız, ama ayrıntılarını çıkaramamanız ne tuhaf, değil mi? Sanki Warburg Amcayla ilgiliymiş gibi geliyor, ancak..."</p>

  <p><span class="t14">"Parbleu,</span> öyle mi diyorsunuz? O geri mi döndü? <span class="t14">Ah hah,</span> beni çok öfkelendiriyor, şu adam!"</p>

  <p>"Ayrılma zamanımız geldi, dostum," dedi de Grandin holdeki büyük saat onuncu kez vurduğunda,- "yerine getirmemiz gereken çok önemli görevlerimiz var."</p>

  <p>"Tanrı aşkına," diye itiraz ettim, "gecenin bu saatinde mi?"</p>

  <p>"Kesinlikle. Mösyö Tantavul'un evine bir ziyaretçinin gelmesini bekliyorum bu gece... Onun için hazırlık yapmalıyız."</p>

  <p>"Madam Arabella uyuyor mu?" diye sordu Dennis kapıyı açtığında.</p>

  <p>Genç koca 'Tıpkı bir bebek gibi," diye yanıt verdi. "Bütün akşam boyunca yanında oturdum ve yatağında bir kez bile döndüğünü sanmıyorum.&rdquo;</p>

  <p>"Pencereyi de kapalı tutuyorsunuzdur, benim istediğim gibi."</p>

  <p>"Evet, efendim,- kapalı ve kilitli."</p>

  <p><span class="t14">"Bien.</span> Bizi burada bekle, <span class="t14">mon brave,</span> birazdan sana katılacağız."</p>

  <p>Arabella'nın yatak odasına doğru yürüdü, bizim evden yüklendiği irice bir paketin ambalajını açtı ve böylece ortaya çıkan nesneyi büyük bir gururla gösterdi. Sevinçle "Şuna bir baksanıza!" dedi. "Harikulade, değil mi?"</p>

  <p>"Ama... Vay canına! Bu basit bir pencere kafesinden başka bir şey değil!"</p>

  <p>"Bir pencere kafesi olduğunu kabul ediyorum, azizim,- ama sıradan bir kafes değil. Bakırdan yapılmış olduğunu görmüyor musunuz?"</p>

  <p>Şey...</p>

  <p><span class="t14">&ldquo;Parbleu,</span> ama mükemmel olduğunu söylemeliyim," diye sırıttı. "Nasıl çalıştığına bakınız şimdi."</p>

  <p>Malzeme çantasının içinden yalıtılmış bir tel makara, bir elektrik transformatörü ve bazı el araç gerecini çıkardı. Hızla çalışarak kafesin ahşap çerçevesini bantladı, kablonun bir ucunu en yakın elektrik prizine, diğer ucunu transformatöre bağladı, sonra yakındaki bir ampul duyundan transformatöre bir hat çekti ve bundan da çıkardığı pamukla izole edilmiş bir çift teli kafesin bakır örgüsüyle birleştirdi. Üçüncü bir teli ise ısı kaydedicinin madeni örgüsüne bağlamıştı. En son olarak da bir şırıngaya çektiği suyu, teller sabah güneşindeki örümcek ağları gibi parlayıncaya kadar, örgüye püskürttü. "Şimdi <span class="t14">Monsieur de Revenant,"</span> diye kıkırdadı işini bitirdiğinde, "size sıcak bir hoş geldin partisi vermek için her şey hazır."</p>

  <p>Bir saate yakın bir süre bekledik, sonra ayaklarının ucuna basarak yatağın yanına gitti ve Arabella'ya doğru eğildi.</p>

  <p>"Madam!"</p>

  <p>Kız yarı anlaşılır bir şeyler mırıldanarak hafifçe kıpırdadı.</p>

  <p>"Yarım saate kadar uyanmış olacaksınız," dedi kıza. "Sabahlığınızı giyecek ve pencerenin önünde duracaksınız,- ama hiçbir şekilde ona yaklaşmayacak ya da dokunmayacaksınız. Eğer dışarıdan seslenen biri olursa yanıt vereceksiniz, ama ne söylediğinizi ve size söylenenleri anımsamayacaksınız."</p>

  <p>Bana kendisini izlememi işaret etti ve odadan çıkarak hemen dışarıdaki holde yerimizi aldık.</p>

  <p>Ne kadar beklediğimiz hakkında kesin bir fikrim yok. Belki bir saatti, belki daha az, herhalükarda sessiz nöbetimiz hiç bitmeyecekmiş gibi geliyordu. Bir esnemeyi bastırmak üzere elimi kaldırmıştım ki kapının öte yanından gelen yumuşak sesini duyduk Arabella'nın:</p>

  <p>"Evet, Warburg Amca, seni işitebiliyorum.&rdquo;</p>

  <p>Ayaklarımızın ucuna basarak kapıya yöneldik. Arabella pencerenin önünde duruyordu ve dışarıda ise Warburg Tantavul'un dik dik bakan suratı vardı.</p>

  <p>Ölüydü, bundan kuşku yok. Çökmüş avurtları, ince burnu ve cildinin sarımsı gri renginde ölümün ve çürümenin erken dönemlerinin delilleri vardı,- ama ölü de olsa korkunç bir tür yaşamla kıpırdamaktaydı! Gözler ürkütücü bir öfkeyle bakıyordu ve dudakları sanki taze kanla boyanmışlar gibi kıpkızıldı.</p>

  <p>"Beni duyuyorsun, değil mi?&rdquo; diye sordu. "Dinle o zaman, kızım,- yaptığımız pazarlığı bozdun, ben de şimdi tehditimi yerine getirmeye geldim,- kocanı her öpüşünde..." Sözleri acı bir kahkahayla kesildi ve dik dik bakan gözleri iblisçe bir mutlulukla yarı kapandılar, "...ya da o kadar çok sevdiğin çocuğunu, gölgem üzerinize düşecek. Bugüne dek beni dışarıda tutmayı başardın, ama bir gece mutlaka içeri gireceğim ve..."</p>

  <p>Zayıf, ölü çene düştü, sonra sırf irade gücüyle kaldırılmış gibi yine kapandı ve ceset&mdash;suratın tüm ifadesi değişti. Şaşkınlık, inanamadığı bir zevk, bir ziyafetten önceki beklenti çizilmişti üzerine. "Ama," kıkırtılı gülüşü belkemiğimden aşağı buzlu suların akmasına yol açmıştı, "ama pencere açık! Kafesi değiştirmişsin ve ben içeri girebiliyorum!"</p>

  <p>Yavaşça, küçük bir çocuğun serseri bir rüzgârla sürüklenen balonu gibi, korkunç şey pencereye doğru yaklaştı. Kafese yaklaştığında Arabella gerilemeye başladı ve cehennemi zafer sırıtışından kurtulabilmek için elleriyle gözlerini kapattı.</p>

  <p><span class="t14">"Sapristi,"</span> diye küfretti de Grandin usulca. "Gel bakalım, benim habis moruğum, birazcık daha gel hele..."</p>

  <p>Ölü şey daha da yakına süzüldü. Alaycı ağzı ve buruşuk, sivri burnu neredeyse kafesin bakır tel örgüsüne yapışacaktı,- şimdi örgünün aralıklarından içeri bir sisin saçakları gibi sızmaya başlamıştı.</p>

  <p>Gözü kör edici mavi&mdash;beyaz bir ateş parlaması oldu, kaynayan maden tükürür gibi fışkırdı, ölümcül bir ızdırap hıçkırığı tarzında düğümlenen deli bir feryat ve yanmış etin keskin, genizleri yakan kokusu odayı doldurdu.</p>

  <p>"Arabella... Sevgilim... Ona bir şey olmadı, değil mi?" Dennis Tantavul merdivenlerden yukarı koşarak çıkmıştı. "Bir çığlık duyduğumu sandım..."</p>

  <p>"Duydunuz, dostum," diye yanıtladı de Grandin. "Ama öldüğünüz vakit cehenneme gidecek kadar bahtsız değilseniz eğer, bir daha işiteceğinizi sanmıyorum."</p>

  <p>"Neydi o?&rdquo;</p>

  <p><span class="t14">"Eh bien,</span> kendini kurnaz bir şakacı sanan birisi şakanın tadını kaçırdı. Bu arada, eşiniz Madam'la ilgileniniz. Bakın yatağında ne kadar da huzurlu yatıyor. Kabus görme devri bitti artık. Ona nazik davranınız, <span class="t14">mon jeune.</span> Unutmayınız, bir kadın bir sevgiliye sahip olmak ister, bu onun kocası olsa bile." Eğildi ve uyumakta olan kızı alnından öptü. <span class="t14">&ldquo;Au revoir,</span> sevgili küçüğüm," diye mırıldandı. Sonra bana dönerek:</p>

  <p>"Haydi, Trowbridge, aziz dostum." dedi. "Buradaki işimiz tamamlandı. Onları mutluluklarıyla baş başa bırakalım."</p>

  <p>* * *</p>

  <p>Bir saat sonra çalışma odasında şöminenin öte yanından bana bakıyordu. "Belki şimdi bütün bunların ne anlama geldiğini bana açıklamaya tenezzül edersin," dedim iğneleyici bir sesle.</p>

  <p>"Belki ederim." diye sırıttı. "Şu can sıkıcı Mösyö Ölü&mdash;Ama&mdash;Ölü&mdash;Değil'in pencerelerin önünde birkaç kez belirip pis pis sırıtmış olduğunu anımsayacaksınız. Ama, lütfen unutmayınız ki, hep dışarıdan. Hastanede, <span class="t14">guarde-malaâem</span> az kalsın inme geçirmesine neden olduğu gece, tavan aydınlatmasından kahkahalar atarak seslenmişti. İlk kez belirip Madam Arabella'yı tehdit ettiğinde onunla penceresinden konuşmuştu."</p>

  <p>"Ama penceresi açıktı," diye itiraz edecek oldum.</p>

  <p>"Evet, ama tel kafesli," diye yanıtladı gülümseyerek. "Demir tellerle örülmüştü, eğer bilmek isterseniz."</p>

  <p>"Bu ne fark eder? Bu gece neredeyse zorlayarak içeri girdiğini..."</p>

  <p>"Bakır bir tel örgüden," diye açıkladı. "Bu geceki kafes bakırdandı, tabii benim sayemde."</p>

  <p>Sonra, şaşkınlığımı görünce, "Demir tüm madenler içinde en topraksı olanıdır,&rdquo; dedi. "O ve bir türevi olan çelik ruhlar aleminden gelen yaratıkların tahammül edemeyecekleri kadar özdeşleşmiştir dünyanın özüyle. Efsaneler bize Süleyman'ın Tapınağının inşası sırasında hiçbir demir aletin kullanılmadığını söyler, çünkü dost canlısı cinler bile yardıma çağırıldıklarında demirin yakınında görevlerini ifa edemezlerdi. Cadıları bulmak için demir bir toplu iğneyle tırtıklanmaları gerekir... kesinlikle pirinç iğneyle değil!</p>

  <p>"Pekala. Habis ölünün tekrar ortaya çıkması üzerine ilk kez düşündüğüm vakit her defasında da pencerenin dışından seslendiğini not etmiştim. Camdan, açıktı ki, geçemiyordu. Camda da demir vardır! Demir pencere teli ise onu durduruyordu. 'Bu durumda, gerçek bir hayalet olamaz." dedim kendi kendime. 'Onlar sadece ruhsal varlıklardır, görünen düşüncelerdir. Bu ise nefretten oluşuyor, ama aynı zamanda da fiziksel bir maddeden; mezarında çürümekte olan cesedin yaydığı kimi gazlardan!' <span class="t14">Voila,</span> eğer fiziksel bir bileşkene sahipse demek ki fiziksel yöntemlerle yok da edilebilirdi!</p>

  <p>"Böylece tuzağımı kurdum. İçinden geçebileceği bir bakır örgü tedarik ettim, ama buna elektrik yükledim. Bir transformatör vasıtasıyla akım potansiyelini her ihtimale karşı ikiye katladım ve sineğini bekleyen bir örümcek gibi pusuya yatarak onun şarjlı kafesten geçmeye çalışmasını ve kendini elektrikli iskemlede kızartmasını bekledim. Evet, kesinlikle!"</p>

  <p>"Ama o gerçekten yok oldu mu?" diye sordum şüpheyle.</p>

  <p>"Üfürülmüş bir mum alevi kadar. O, nasıl denir, kısa devre yaptı. Sizi temin ederim ki, elektrikli iskemleye oturtulmuş hiçbir cani onun kadar temelli ölmemiştir."</p>

  <p>"Yine de, aslında gerçekten istediği halde o zavallı çocukları evlendiler diye taciz etmek üzere mezarından kalkıp gelmesi ve evliliklerini yıkmaya çalışması biraz tuhaf," diye merakla mırıldandım.</p>

  <p>"Aslında istemek mi! Doğru, avcı, kuşun tuzağın içine girmesini ister."</p>

  <p>"Ama küçük Dennis doğduğunda onlara çok güzel bir armağan vermişti..."</p>

  <p><span class="t14">"La la,</span> benim iyi yürekli, nazik, saf arkadaşım, çok toysunuz. Madam Ara- bella'ya verdiğim para bana aitti. Zarfın içine onu ben koydum."</p>

  <p>"Peki, bu takdirde gerçek mesaj neydi?"</p>

  <p>"Korkunç bir şeydi, dostum, korkunç ve habis bir şey. Mösyö Dennis o paketi bana emanet ettiği gece yaşlı Tantavul'un ona kötülük etmeye kararlı olduğunu saptamıştım,- dolayısıyla zarfı buharla açıp içinde yazılı olanları okudum. Dennis'in anımsadığını düşündüğü şeylere açıklık getiriyordu.</p>

  <p>"Çok, çok uzun bir zaman önce Mösyö Tantavul San Fransisco'da yaşamıştı. Eşi kendisinden yirmi yaş küçük, çok güzel ve çok neşeli bir kızdı. Ona sağlıklı iki çocuk doğurmuştu, bir oğlan ve bir de kız ve Tantavul'un kavrayamayacağı kadar büyük bir sevgiyle sevmişti onları. Onun huysuzluğu, kötü mizacı, sürekli hata bulması kadını gittikçe uzaklaştırdı ve kadıncağız sonunda boşanmak istedi.</p>

  <p>"Ama Tantavul daha önce davranmıştı. Çocuklarını kaçırdı ve intikam planını karısına anlattı. Çocuklarını çok uzak bir yere götürecek ve orada kuzen olduklarına inandırarak yetiştirecekti. Sonra ergenliğe eriştiklerinde onları evlenmeye yöneltecek ve ilişkilerindeki korkunç sırrı ilk çocuklarının doğumuna kadar açıklamayacaktı. Bundan böyle toplumdan tecrit edilme, ya da belki adli kovuşturma korkusuyla yaşayacaklar, ama vicdanları onlara bitip tükenmek bilmeyen bir eziyet çektirecek ve onları kaçmanın mümkün olmadığı iğrenç bir esaret zinciriyle bağlayarak birbirlerine karşı duydukları büyük sevgiyi ateşte kızdırılmış çelik bir maşaya dönüştürecekti. Çocuklarının görüntüsü bile onlar için bir utanç kaynağı olacak ve sevgiyle birleşmenin düşüncesi bile kusma noktasına kadar tiksindirecekti onları.</p>

  <p>"Bunları eşine anlattığında kadıncağız çıldırdı. Onu bir tımarhaneye kapattı ve orada ölüme terk ederek iki bebeği ile birlikte New Jersey'ye geldi ve sevgilerini kurnazlıkla ve desiseyle besleyerek, sonunda evlendikleri vakit tiksindirici intikamını almak üzere onları birlikte büyüttü."</p>

  <p>"Ama, ulu tanrım, onlar kardeş, be adam!" diye bağırdım dehşet içinde.</p>

  <p>"Tastamam öyle," diye yanıt verdi heyecanlanmadan. "Aynı zamanda da erkek ve kadın, karı ve koca, anne ve baba."</p>

  <p>"Ama... ama..." diye kekeledim söyleyecek söz bulamadan.</p>

  <p>"Aması maması yok, aziz dostum. Ne diyeceğini gayet iyi biliyorum. Çocukları mı? <span class="t14">Ah hah,</span> eski krallar birçok kez evlenmediler mi kendi kız kardeşleriyle ve ürünleri zeki ve sağlıklı olmamış mıydı? Ama kuşkusuz ki aile içi evlilikler eğer sadece çekinik genler karşı karşıya denk gelirlerse hastalıklı soylar ortaya çıkarır. Şu küçük Mösyö Dennis'i bir düşün. Eğer o aptalca, hayalci eğitim ve geleneklerinle yetiştirilmiş olmasaydın - anne ve babasının yakın akraba olduklarını sanmıyor muydun? Onu sağlıklı, güzel bir çocuk ilan etmekte bir an bile tereddüt edecek miydin?</p>

  <p>"Kaldı ki," diye ekledi samimiyetle, "onlar birbirlerini sevdiler,- iki kardeş olarak değil, bir erkek ve bir kadın olarak. Onlar birbirlerinin mutlyluk kaynakları ve küçük Mösyö Dennis de ikisine birden mutluluk veriyor. Bu sevinci &mdash;ki neşeden uzak geçmiş çocukluklarıyla bunu çoktan hak ettiklerini <span class="t14">le bon Dieu</span> biliyor- sırf sessiz kalmakla onlar adına koruyabilecekken niçin mahvedelim?"</p>

  <p><span class="t14">Çeviren: Sönmez Güven</span></p>

  <p class="p10">&nbsp;</p>
</body>
</html>
