<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>İçeriden bir ses yükseldi. "Kim o, Terry?"</p>

  <p>"Lütfen git," diye fısıldadı kadın.</p>

  <p>"Annemin, babamın ve Neola'nın nereye gittiğini bilmek istiyorum."</p>

  <p>'Terry?"</p>

  <p>"Seninle konuşamam... git çabuk!"</p>

  <p>"Burada neler döndüğünü bilmek <span class="t14">zorunday</span><span class="t14">ı</span><span class="t14">m."</span></p>

  <p>'Terry? Orada biri mi var?"</p>

  <p>"Güle güle, Vern. Ben..." Kadın kapıyı çarptı ve <span class="t14">üzgünüm</span> sözcüğünü söylemedi.</p>

  <p>Gitmek üzere arkasını döndü. Bir yerlerde koca kirişli kaslar kasıldı, yılankavi bir boyun yükseldi, tırnaklar yıldızların karşısında ışıldadı. Lestig'in görüşü puslandı, bir anlığına netleşti ve işte o anda içine öfke doldu. Tekrar döndü, duvara yaslandı ve kapıyı koltuk değneğiyle dövdü.</p>

  <p>İçeriden kıpırtılar geliyordu,- Teresa'nın tartıştığını, dil döktüğünü, birisini gürültüye yanıt vermekten alıkoymaya çalıştığını işitti, ama bir saniye sonra kapı ardına dek açıldı ve Lestig'in lise son sınıftaki son görüşünden hatırladığına kıyasla daha yaşlı, omuzları daha da geniş ve öfkeli olan Gary Howard kapı ağzında dikildi. Bir İncil satıcısı, kalp vakfı gönüllüsü, kız izci kurabiyeleri satıcısı, kapıyı çalıp kaçan bir haylaz beklentisi içindeki öfkeli bakış, yerini zoraki bir gülümsemeye bıraktı.</p>

  <p>Howard kapı pervazına yaslandı, kollarını, göğüs kaslarıyla Sherwood yeşili atletini şişirecek şekilde, göğsünde kavuşturdu.</p>

  <p>"İyi akşamlar, Vern. Ne zaman döndün?"</p>

  <p>Lestig dikleşti, değneği koltuk altına sıkıştırdı. 'Terry'yle konuşmak istiyorum."</p>

  <p>"Ne zaman geleceğinden emin değildik, Vern, ama geleceğini biliyorduk. Savaş nasıldı, eski dost?"</p>

  <p>"Onunla konuşmama izin verecek misin?"</p>

  <p>"Ona engel olan yok, eski dost. İş eski erkek arkadaşlarıyla konuşmaya geldiğinde, karım özgür bir şahıstır. <span class="t14">Benim kar</span><span class="t14">ı</span><span class="t14">m,</span> yani. İyice duydun mu... eski dost?"</p>

  <p><span class="t14">"Terry?"</span> Lestig öne yaslandı ve Howard'in yanından içeri seslendi.</p>

  <p>Gary Howard yüzünde bayanların-tercihi-dans gülücüğüyle gülümsedi ve bir elini Lestig'in göğsüne dayadı. "Kimsenin canını sıkma, Vern."</p>

  <p>"Onunla konuşuyorum, Howard. Şu anda üzerinden geçmem gerekse bile."</p>

  <p>Howard dikleşti, eli hâlâ Lestig'in göğsüne dayalıydı. Çok yavaşça, "Seni ödlek orospu çocuğu," dedi ve itti. Koltuk değneği bir kenara giden Lestig kollarını sallayarak geriye düştü ve basamaktan aşağı yuvarlandı.</p>

  <p>Howard ona tepeden baktı ve yüzündeki lise son sınıf başkanı gülümsemesi kayboldu. "Geri geleyim deme, Vern. Bir dahaki sefere kahrolasıca kalbini deşerim."</p>

  <p>Kapı çarpıldı ve içeriden sesler duyuldu. Yüksek sesler, ardından Howard'ın tokadının sesi.</p>

  <p>Lestig koltuk değneğine doğru emekledi, duvara tutunarak doğruldu. Kapıyı kırmayı düşündü ama o... bir zamanlar koşu takımındaki Lestig'di, Howard ise futbolcuydu. Hâlâ da öyleydi. Pazar akşamlarını, serin cumartesi geceleri Teresa'yla yatakta yaptıkları çocuklarla oynayarak geçirecekti.</p>

  <p>Arabaya geri dönüp karanlıkta oturdu. Orada öylece oturduğunun farkında bile değildi, derken pencereye bir gölge yaklaştı ve başını hızla kaldırdı.</p>

  <p>"Vern...?"</p>

  <p>"İçeri girsen iyi olur. Başına daha fazla bela açmak istemiyorum."</p>

  <p>"O yukarıda satış raporlan hazırlıyor. Hava Kuvvetleri'nden ayrıldıktan sonra Shoop Motors'ta satıcı olarak güzel bir iş buldu. Güzel bir yaşantımız var Vern. Bana karşı çok iyi davranıyor... ah, Vern... neden? Neden <span class="t14">yapt</span><span class="t14">ı</span><span class="t14">n</span> bunu?"</p>

  <p>"İçeri girsen iyi edersin."</p>

  <p>"Bekledim, Tanrım, beklediğimi sen de <span class="t14">biliyorsun,</span> Vern. Derken o korkunç şey oldu... Vern, neden <span class="t14">yapt</span><span class="t14">ı</span><span class="t14">n?"</span></p>

  <p>"Haydi, Terry. Yorgunum. Beni yalnız bırak."</p>

  <p>"Bütün bir kasaba, Vern. Herkes yerin dibine girdi. Muhabirler ve televizyoncular buraya doluşup <span class="t14">herkesle</span> konuştular. Annen, baban, Neola, artık burada kalamazlardı..."</p>

  <p>"Neredeler, Terry?"</p>

  <p>'Taşındılar, Vern. Sanırım Kansas City'ye"</p>

  <p>"Aman Tanrım."</p>

  <p>"Neola daha yakında yaşıyor."</p>

  <p>"Nerede?&rdquo;</p>

  <p>"Bilmeni istemiyor, Vern. Sanırım evlendi. Adını değiştirdiğini biliyorum... Lestig adı buralarda hoş karşılanmıyor artık."</p>

  <p>"Onunla konuşmalıyım, Terry. Lütfen. Onun nerede olduğunu söylemelisin."</p>

  <p>"Yapamam, Vern. Söz verdim."</p>

  <p>"Öyleyse onu ara. Sende numarası var mı? Onunla irtibat kurabilir misin?&rdquo;</p>

  <p>"Evet, sanırım. Ah, Vern..."</p>

  <p>"Onu ara. Onunla konuşuncaya kadar kasabada kalacağımı söyle. Bu gece. Lütfen, Terry!"</p>

  <p>Kadın sessiz kaldı. Sonra konuştu, "Pekala, Vern. Seninle evinizde mi buluşsun?"</p>

  <p>Farların aydınlığında sert hatlı şekilleri ve kendisi böğürtlen çalısının yanında yatarken canhıraş çığlıklarla kaçan şeyi hatırladı. "Hayır. Onu kilisede bekleyeceğimi söyle."</p>

  <p>"Aziz Matthew's kilisesi mi?"</p>

  <p>"Hayır. Harvest Baptist kilisesi."</p>

  <p>"Ama orası kapalı, yıllardır da öyle."</p>

  <p>"Biliyorum. Ben ayrılmadan önce kapanmıştı. İçeri girmenin bir yolunu biliyorum. O da hatırlıyordur. Onu bekleyeceğimi söyle."</p>

  <p>Ön kapıdan ışık saçıldı ve gözlerini çalıntı arabanın tavanına dikmiş olan Teresa Howard&rsquo;ın yüzü göründü. Güle güle bile demedi, ama eliyle Lestig'in yüzüne dokundu, çabucak ve soğuk,- sonra koşarak kaçtı.</p>

  <p>Bir kez daha yolculuk vaktinin gelip çattığını anlayan ejder nefesli ölüm hayvanı yılan gibi ayağa kalktı ve sınırsız sonsuzlukların arasından özenle aşağı inmeye başladı. Gırtlağından beklenti dolu, yumuşak bir mırıltı yükseldi ve gözleri keyifle parladı.</p>

  <p>Sıralardan birine boylu boyuna uzanmış yatıyordu ki, kıyafet odasının duvarlarındaki gevşek tahtalar gıcırdadı ve Lestig kızkardeşinin geldiğini anladı. Doğrulup, sisli gözlerinden uykuyu sildi, kara gözlüklerini taktı. Her nasılsa, bunun yardımı olmuştu.</p>

  <p>Kız karanlığın içinde, mihrabın önündeki koridordan geldi ve durdu. "Vernon?"</p>

  <p>"Buradayım."</p>

  <p>Kız ona yaklaştı ama üç sıra geride durdu. "Neden döndün?"</p>

  <p>Lestig'in ağzı kurumuştu. Şimdi bir bira çok iyi giderdi. "Nereye gitmeliydim?"</p>

  <p>Güneydoğu Asya'nın bir yerlerinde bıraktığı sağ ayağından ve görme yeteneğinden bahsetmek istedi. Ama karanlıkta azıcık görebildiği ten bile ona, kızın yüzünün daha yaşlı, yorgun ve değişmiş olduğunu belli etti, bunu yapamadı.</p>

  <p>"Korkunçtu, Vernon. Korkunç. Bizimle gelip röportaj yaptılar ve bir an olsun rahat bırakmadılar. Dışarıya kameralarını kurdular, evin filmlerini çektiler, dışarı bile çıkamaz olduk. Onlar gidince kasaba halkı geldi, onlar daha da beterdiler,- Tanrı aşkına, Vern, yaptıkları şeylere inanamazsın. Bir gece geldiler, her şeyi kırıp döktüler, ağacı kestiler ve babam onları durdurmaya çalıştı. Onu çok kötü dövdüler, Vern. Görmeliydin. Görsen ağlardın, Vern."</p>

  <p>Bir de kendi ayağını düşünmüştü.</p>

  <p>"Kaçtık, Vern. Kaçmak zorundaydık. Umduk ki..." Durdu.</p>

  <p>"Mahkum edilip vurulmamı ya da uzaklara gönderilmemi umdunuz."</p>

  <p>Kız hiçbir şey demedi.</p>

  <p>Vernon kulübeyi ve kokuyu düşündü.</p>

  <p>"Pekala, kardeşim. Anlıyorum."</p>

  <p>"Üzgünüm, Vernon. Gerçekten üzgünüm, canım. Ama bunu bize neden yaptın? Neden?"</p>

  <p>Uzunca bir süre yanıt vermedi, nihayet kız ona yaklaştı, kollarını sarıp boynundan öptü, ardından karanlığa karışıp gitti,- duvarın tahtaları gıcırdadı,- Lestig bir başınaydı.</p>

  <p>Hiçbir şey düşünmeden, sırada oturdu. Gözlerini, kendisine oyunlar oynamaya başlayıncaya kadar gölgelere dikti, dans eden küçük ışık benekleri gördüğünü sandı. Sonra ışıltılar değişti, yekvücut oldu, kırmızıya döndü ve önce bir aynaya, sonra devasa bir yaratığın gözlerine baktığını sandı, başı ağrıdı, gözleri sancıdı...</p>

  <p>Sonra kilise değişti, gözlerinin önünde eridi, uçuştu, nefes almaya çabalayarak kendi boğazını tırmaladı ve kilise tekrar birleşti, bir kez daha kulübedeydi; onu Sürgülüyorlardı.</p>

  <p>Sürünüyordu.</p>

  <p>Çamurlu bir zeminde sürünüyor, toprakta etten oyuklar açan parmaklarıyla kendini yukarı kaldırıyor, sürünerek onlardan uzak durmaya çalışıyordu.</p>

  <p>"Sürün! Sürünürsen belki yaşamana izin veririz!"</p>

  <p>Süründü ve onların bacakları kendi göz hizasındaydı. Birine dokunmak üzere uzanınca, vurdular ona. Tekrar ve tekrar. Ama en kötüsü, acı değildi. Onu sonu gelmeyen günler ve geceler boyu içine kapattıkları maymun kafesi. Ayakta durmak için çok küçük, uzanmak için çok dar, yağmura ve kesik ayağındaki açık yaraya yuvalanıp yumurta bırakan böceklere karşı açıktı, böğrüne Lilliputvari oklar saplayan kaşıntı, ağaçların arasına özensizce asılmış tellerden sarkan, gece gündüz hiç sönmeyen o ışık, uykusuzluk, sorular, bitmek bilmeyen sorular... Tanrı aşkına, nasıl da sürünmüştü... Sırf uyuyabilmek için, sırf acı oklarını durdurmak için pantolonlarının dizleri eriyene kadar kanlı ellerinin ve tek ayağının üzerinde sürünüp, dünya turu atabilirdi... dünyanın merkezine sürünüp, bu gezegenin adet kanını içebilirdi... sadece bacaklarını uzatıp, sessizce, rahat bir uyku çekebilmek için...</p>

  <p><span class="t14">Bunu bize neden yapt</span><span class="t14">ı</span><span class="t14">n? Neden?</span></p>

  <p>Çünkü ben bir insanım, zayıfım ve hiç kimsenin buna dayanabilmesi beklenemezdi. Çünkü ben bir erkeğim, katlanmam gerektiğini söyleyen bir kanun kitabı değil. Çünkü orada uykusuzdum, orada olmayı istemiyordum ve imdadıma koşacak kimse yoktu. Çünkü yaşamak istiyordum.</p>

  <p>Kalasların gıcırdadığını duydu.</p>

  <p>Gözlerini kırpıştırdı, sessizce oturup dinledi. Kilisede bir kıpırtı vardı. Kara gözlüklerine uzandı, ama erişemeyeceği mesafedeydiler, daha fazla uzandığında koltuk değneği kayıp, büyük bir gürültüyle sıradan aşağı düştü. O anda üzerine çullandılar.</p>

  <p>Gelenler aynı kişiler miydi, asla bilemedi.</p>

  <p>Üzerine geldiler, sıraların üzerinden sıçradılar ve evdeki çocuğun -şu anda Belediye Sarayında bir masada, yeşil lekelerin ve acayip çürük kokularının sızdığı bir örtünün altında yatan çocuğun&mdash; üzerinde kullandığı şey her ne ise, onu kullanmasına fırsat bırakmadılar.</p>

  <p>Üzerine sıçrayıp onu dövdüler, gövdelerin karmaşasından kollarını savurarak kurtuldu ve gözleri faltaşı gibi açık bir maymun suratlıyla gözgöze geldi ve ona <span class="t14">bakt</span><span class="t14">ı</span><span class="t14">.</span></p>

  <p>Ona <span class="t14">bakt</span><span class="t14">ı</span><span class="t14">.</span> Ölümhayvanı saldırdığı anda.</p>

  <p>Adam çığlık atıp elleriyle yüzünü tırmaladı ve yüzü avuç avuç döküldü, çürüyen etleri parmaklarının arasından aktı. Beraberinde iki kişiyi daha götürerek geri devrildi ve Lestig birdenbire kulübede neler olduğunu anımsadı, solumayı ve bakmayı hatırladı ve burada, yitmiş bir Tanrının evinde onlara döndü, hepsiyle teker teker yüzleşti, derin bir nefes alıp suratlarına üfledi ve bir başka kainatın kötücül gece topraklarının üzerinden onlara baktı, o baktıkça insanlar feryatlar içinde öldüler ve bir kez daha tek başına kaldı. Kıyafet odasının duvarından, Neola'nın peşinden gelen, ağzından laf almak için karısını döven Gary Howard'ın telefonla çağırdığı diğerleri, durdular ve dönüp kaçtılar.</p>

  <p>Böylece, yalnızca Lestig, kendisi çok uzaklardaki adsız bir karanlık ilahın hizmetçisi olan şahmaranın kardeşi, yalnızca Lestig kaldı bir zamanlar insan olan çarpılmış bedenlerin arasında.</p>

  <p>Tek başına durdu, içinde nabız gibi atan kudreti ve öfkeyi, gözlerinin parladığını hissetti, dilinin üzerinde, boğazının derinliklerinde yatan ölümü, ciğerlerindeki ölüm rüzgârını hissetti. Ve nihayet gecenin çöktüğünü anladı.</p>

  <p>Şehrin iki çıkışına da barikat kurmuşlardı. Sonra sekiz pilli cep fenerlerini, Coleman lambalarını, mağara lambalarını ve aralarında yıllar önce çinko madeninde çalışmış olanlar üzeri ışıklı madenci kasklarını donandılar, hatta sopaların etrafına paçavralar sarıp gazyağına batırdılar, tutuşturdular ve oğullarını, kocalarını, ağabeylerini öldüren aşağılık vatan haininin peşine düştüler. Ararlarından bir teki bile eski bir filmden fırlamışa benzeyen, eli meşaleli kalabalık manzarası karşısında gülmedi. Canavarın avlandığı bir film gibiydi. Aradaki benzerliğe dikkat etmediler, şayet bunu yapmış olsalardı da yine gülmeyeceklerdi.</p>

  <p>Gecenin içinde aradılar, ama onu bulamadılar. Şafak söktüğünde fenerlerini söndürdüler, kasabada dolaşan araba konvoyunun uzun farları, yerlerini park ışıklarına bıraktı, onu hâlâ bulamamışlardı. Nihayet ne yapacakları konusunda bir karara varmak üzere alışveriş merkezinde bir araya geldiler.</p>

  <p>O, oradaydı.</p>

  <p>Tüm geceyi, bir elini göğe kaldırmış, yumruğunda bir Springfield tüfeği tutan, 1. Dünya Savaşı'ndan kalma bir taşoğlanın bacaklarının dibinde sokulduğu yerde, Piyadeler ve Denizciler anıtının üzerinde duruyordu. Oradaydı ve bu sembolizm gözlerinden kaçmadı.</p>

  <p>"İndirin onu aşağı!" diye bağırdı biri. Mermer ve bronzdan yapılmış anıta hücum ettiler.</p>

  <p>Veron Lestig, soğuk, dondurucu, alüminyum şafak sisinin ardından gelişlerini izledi ve ellerindeki tüfeklerden, sopalardan ve savaş hatırası Luger'lerden etkilenmemiş gözüktü.</p>

  <p>Anıtın kaidesine tırmanan ilk kişi, yüzünde "golü attım kalabalık beni alkışlıyor" gülümsemesiyle Gary Howard oldu. Lestig'in kara gözlüklerin ardındaki gözleri büyüdü ve umursamazca onları çıkarıp attı, iri yarı, çok dişli araba satıcısına <span class="t14">bakt</span><span class="t14">ı</span><span class="t14">.</span></p>

  <p>Teresa'nın kocasının dumanı hâlâ tüten bedeni, üst kısmı çarpılmış, kolları ardına dek açılmış vaziyette üzerlerine yuvarlandığında kalabalığın hücumu durdu ve hep bir ağızdan haykırdılar.</p>

  <p>Arkadakiler kaçmaya çalıştılar. Lestig onları biçti. Kalabalık durdu. Bir adam onu öldürmek üzere altıpatlarını kaldıracak oldu, ama yere düştü,&rdquo; Yüzü yanmıştı, bir zamanlar gözlerinin olduğu yerdeki irin kesecikleri duman saçıyordu.</p>

  <p>Durdular. Titreyen kasların, gidecek yeri olmayan ve koşan enerjinin dünyasında donmuşlardı.</p>

  <p>"Sizlere göstereceğim!" diye bağırdı Lestig. "Size nasıl olduğunu göstereceğim! Madem ki bilmek istiyorsunuz, göstereceğim!"</p>

  <p>Sonra nefesini saldı ve insanlar öldü. Sonra baktı ve başkaları öldü. Sonra, duyabilmeleri için çok yavaşça: "Oluncaya kadar kolay gözüküyor. Asla bilemeyeceksiniz, Yurtseverler! Sadece yaşıyor, cesur olmanın neler gerektirdiği hakkında kurallarınızı sıralıyorsunuz, ama keşfetmeniz gereken zaman gelinceye kadar, asla <span class="t14">bilmezsiniz.</span> Ben bunun çok kolay olmadığını keşfettim. Şimdi de s<span class="t14">izler</span> keşfedeceksiniz."</p>

  <p>Yeri işaret etti.</p>

  <p>"Dizlerinizin üzerine çöküp sürünün, Yurtseverler! Bana doğru sürünürseniz belki yaşamanıza izin veririm. Hayvanlar gibi domalın ve karınlarınızın üzerinde sürünün."</p>

  <p>Kalabalığın içinden tek bir bağırış geldi ve adam öldü.</p>

  <p><span class="t14">"Sürünün, dedim!</span> Bana doğru sürünün!"</p>

  <p>Şurada burada kalabalıktan bazı kişiler gözden kayboldular. Arka sıralardan bir kadın kaçmaya yeltendi ve Lestig onu yaktı. Kadın bir kabuk halinde yere düştü, yüzünden yükselen duman tutamlarını görenler dizlerinin üzerine çöktüler. Sonra gruplar halinde çökmeye başladılar: birden kalabalığın bir bölümü yere devrildi. Sonra hepsi birden dizlerinin üzerindeydiler.</p>

  <p>"Sürünün! Sürünün, cesurlar, iyi sürünün halkım! Sürünün ve her ne şekilde olursa olsun <span class="t14">ya</span><span class="t14">ş</span><span class="t14">aman</span><span class="t14">ı</span><span class="t14">n,</span> hayatta kalmanın daha iyi olduğunu görün, çünkü insansınız. Sürünün ve sloganlarınızın bir boka yaramadığını, kurallarınızın başkaları için olduğunu görün. Kahrolasıca yaşamlarınız için sürünün ve anlayın! <span class="t14">Sürünün!"</span></p>

  <p>Süründüler. Ellerinin ve dizlerinin üzerinde, çimenin, betonun, çamurun ve küçük çalı dallarının, toprağın üzerinde süründüler. Sürünerek ona geldiler.</p>

  <p>Uzaklarda, karanlığın sislerinin içinde, herkesten yüksekte, tahtında oturan Miğferli Olan gülümsedi, şahmaran ayağının dibindeydi.</p>

  <p>"Sürünün, Tanrı cezanızı versin!"</p>

  <p>Ama Lestig hizmet ettiği Tanrının adını bilmiyordu.</p>

  <p>"Sürünün!"</p>

  <p>Kalabalığın ortasında, evinin ön penceresinde altın yıldız asılı duran bir kadın, 32 kalibrelik bir Police Positive'e doğru süründü, eliyle dokundu, parmaklarını ona sardı, aniden doğrulup "Keny içinnnn &rdquo; diye haykırdı ve ateş etti.</p>

  <p>Kurşun Lestig'in köprücük kemiğini parçaladı ve onu etrafında döndürüp, Yanki&rsquo;nin tozluklarına doğru savurdu. Ayakta kalmaya çalıştı, ne var ki koltuk değneği düşmüştü ve kalabalık artık ayağa kalkmış ateş ediyordu...ateş ediyordu...</p>

  <p>Cesedi işaretsiz bir mezara gömdüler ve hiç kimse bu konuda konuşmadı. Çok uzaklarda, yüksek tahtındaki Silahlı Olan bile konuşmadı, ayaklarının altında sadık bir bekçi köpeği gibi uzanan şahmaranın zarif postunu gıdıkladı. Konuşmaya gerek yoktu. Lestig gitmişti, ama bu önceden tahmin edilmesi gereken bir şeydi.</p>

  <p>Silah etkisiz hale getirilmişti,- ama Mars, Ebedi Olan, Hiç Ölmeyen Tanrı, Geleceklerin Lordu, Karanlık Mekanların Bekçisi, İhtilafın Her şeye Kadir Evladı, İnsanların Efendisi, Mars, memnundu.</p>

  <p>Askere alma işi iyi gitmişti. İnsanlar sağ olsun.</p>

  <p class="p9"><span class="t14">Çeviren.- Bar</span><span class="t14">ı</span><span class="t14">ş</span> <span class="t14">E. Alk</span><span class="t14">ı</span><span class="t14">m</span></p>

  <p class="p10">&nbsp;</p>
</body>
</html>
