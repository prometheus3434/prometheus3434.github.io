<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>DENİZDEKİ İKİNCİ GECE</title>
</head>

<body>
  <h1><a id="a141"></a>DENİZDEKİ İKİNCİ GECE</h1>

  <p>Kamaramdan çıktığımda geceyarısını geçmişti. Üst gezinti güvertesi tamamen ıssızdı ve sisin incecik saçakları koltukların üzerinde salınıyor ya da korkuluğun parlak demirlerinin çevresinde kıvrılıp çözülüyordu. Havada en ufak bir kımıltı bile yoktu. Gemi sisle kefenlenmiş durgun denizin üzerinde miskin miskin yol alıyordu.</p>

  <p>Ama ben sise itiraz etmiyordum. Parmaklıklara dayandım ve nemli, bulamaç gibi havayı açgözlülükle doldurdum ciğerlerime. O dayanılmaz mide bulantısı, o her yanıma nüfuz eden ruhsal ve fiziksel perişanlığım geçmiş, beni dinginlik ve huzur içinde bırakmıştı. Zevk alabilme yetime yine kavuşmuştum ve deniz suyunun kokusunu ne incilerle ne de yakutlarla değişirdim. O anda tadını çıkarmak üzere olduğum şeyler için &mdash; nefis ve görkemli Havana'da, girişimci ve umarım kabul edilebilecek ölçüde dürüst bir turizm temsilcisi tarafından bana vaad edilen beş kısa günlük keşif ve özgürlük gezisi - fahiş denebilecek miktarda para ödemiştim. Ben her yönümle zengin bir adamın antiteziyimdir ve Loriland Turizm'in aç gözlü isteklerini karşıyalabilmek için banka hesabımı o denli zorlamıştım ki akşam yemeğinin üzerine tüttürülen bir puro ya da okyanusa karşı içilecek bir kadeh şeri gibi gerçekten de olmazsa olmaz hoşluklardan bile vaz geçmiştim.</p>

  <p>Ama halimden pek memnundum. Güvertede dolaştım, nemli ve sert havayı ciğerlerime çektim. Vebadan ya da kan zehirlenmesinden bile daha bitap düşürücü bir deniz illeti nedeniyle tam otuz saattir kamarama kapalı kalmıştım, ama hastalığımın demir ökçesinin altından sonunda kıvrılıp kurtulmuş ve beklentilerimi gerçekleştirme fırsatını yakalayabilmiştim. Bunlar kıskanılmaya değer beklentilerdi. Küba'da, güneşle yıkanan Malecon Caddesi boyunca limuzinle bir aşağı bir yukarı turlayarak ve meraklı bakışlarıma Columbus Katedrali'nin ve Batı Hint Adalarının büyük mağazası La Fuerza'yla gece kulüplerinin pembe duvarlarında ziyafet çekme fırsatıyla geçecek beş gün. Yine, İspanyol usulü evlerin güneşli avlularını ziyaret etmek, açık hava kafelerinde ve ay ışığında <span class="t14">refrescola</span>r yudumlamak ve bu arada İspanyolların büyük ticareti ve fazla gayretkeş bir iş yaşamını hor gören yaklaşımlarından edinmek için beş kısa gün. Sonra karanlık ve büyüsel Haiti'ye: Virgin Adalarında sessiz yıldızların altında sıra sıra yükselen bacasız, kırmızı kiremitli evleriyle Eski Dünya&rsquo;nın olağandışı ve akıl almaz Charlotte Amalie limanı,- rengarenk balıkların, dalgıçların, güneşte ağarmış bacalarıyla yaşlı teknelerin ve şifa bulmaz ayyaş gemi süvarilerinin son limanları olan doğal Sargasso'ya... Bakır taşından bir amfiteatra yerleştirilmiş alev alev yanan bir opal... cazibesi gri sisin içinde parladı ve benim kuzeyli huysuzluğumu dağıtıverdi. Parmaklıklara yaslanarak birkaç güne kadar göreceğim Martinique'i ve Trinidad'ın Hintli ya da Çinli yosmalarını düşledim. Sonra üzerime ansızın bir sersemlik çöktü. O kadim ve amansız illet beni pençesine yine almıştı.</p>

  <p>Deniz tutması da, diğer tüm cefalar gibi, bireysel bir rahatsızlıktır. İki kişinin tamamen aynı belirti ve bulgularla hastalanması nadirdir. Belirtiler hafif bir kırıklık halinden kişiyi elden ayaktan kesen müthiş bir hastalığa kadar değişebilir. Ben düşünülebilecek en ağır bulgularla yakalanmış haldeydim. Nefesim boğulurcasına kesilerek parmaklıklardan ayrıldım ve güvertede bırakılmış son üç koltuktan birine umarsızca attım kendimi.</p>

  <p>Kamarotun koltukların güvertede kalmalarına niçin izin vermiş olduğu kavramam mümkün olmayan bir sırdı. Görevini kaytardığı apaçıktı, çünkü yolcuların gezinti güvertesini sabahın erken saatlerinde ziyaret etmeleri alışıldık bir şey değildi ve sis buharlı gemilerin hasır koltuklarını berbat ederdi. Ama ben kamarotun ihmalinin ortaya koyduğu yaralar için müteşekkirdim. Yüzümü buruşturarak, hava almaya ve kendimi hissettiğim kadar hasta olmadığıma inandırmaya çalışarak boylu boyunca uzanırcasına oturdum. Sonra, birdenbire, bana rahatsızlık veren belirli bir kaynağın farkına vardım.</p>

  <p>Koltuk çok itici bir koku yayıyordu. Yanılmak olanaksızdı. Döndüm ve yanağım ıslak, vernikli tahtaya temas ettiğinde, burun deliklerim keskin ve iç bayıltıcı kokuyla sızlandı. Koku aynı zamanda hem uyarıcı, hem de tarif edilmeyecek kadar tiksindiriciydi. Bir bakıma, fiziksel rahatsızlığımı tamamen geçirmiş, ancak beni dayanılmaz bir iğrenme hissiyle doldurmuştu... ani, isterik ve neredeyse çılgınca bir tiksintiyle.</p>

  <p>Koltuktan doğrulmaya çalıştım, ama kollarımın ve bacaklarımın dermanı kesilmişti. Sanki üzerime elle tutulmaz bir varlık çökmüştü ve beni koltuğa bastırıyordu. Sonra dünyanın dibi çıkıverdi sanki. Muziplik yapmaya çalışmıyorum. Bunun gibi bir şey oldu gerçekten de. O mantıklı ve tanıdık dünyamız zemini ortadan kayboldu, yutuldu. Batmaya başladım. Altımda sanki dipsiz kuyular açılmıştı ve ben boz bulanık bir boşluğun içine gömülmüştüm. Ancak, gemi ortadan kaybolmamıştı. Gemi, güverte, koltuğum beni desteklemeye devam ediyorlardı, ama yine de, gerçekliğin bu dış simgelerinin beni tutuyor olmalarına rağmen, uçsuz bucaksız bir boşlukta yüzüyordum. Sonsuzluğun içinde düşmekte, ya da umarsızca batmakta olduğum yanılsamasına kapıldım. Sanki üzerinde oturmakta olduğum güverte koltuğu tanıdık dünyamızdan ayrılmak - sızın başka bir boyuta kaymış gibiydi... sanki hem bizim üç boyutlu dünyamızda, hem de bilinmeyen boyutlara sahip yabancı bir başka dünyada yüzüyordu. Çevremde kıtalara ve adalara, lagünlere, atollere, muazzam ve gri su püskürtülerine baktım. Büyük derinliğe gömülmüştüm. Kara balçıklara bulanmıştım. Duyularımın sınırları dağılmıştı ve çürük bir nefes vücudumda dolanarak organlarımı kemirdi, beni tarifsiz bir acıyla doldurdu. Büyük derinlikte yapayalnızdım. Mutlak yalnızlığımın içinde bana eşlik eden şekiller kuru, siyah ve ölüydüler ve kokuşmuş, bebeksiz gözleri, denizin içinde ardları sıra sürüklenen barsaklarıyla küçük maymun kafaları şeklinde çılgınca oynaşıyorlardı.</p>

  <p>Sonra, yavaş yavaş, görüntüdeki bulanıklık kaybolmaya başladı. Yine koltuğuma geri dönmüştüm ve sis her zamanki gibi koyuydu ve gemi durgun denizin üzerinde sürekli olarak yol almaktaydı. Ama koku hâlâ oradaydı... keskin, baskın, kusturucu. Panik içinde fırladım koltuktan. Kendimi afallatıcı ve meşum bir <span class="t14">tecavüzden</span> kurtulmuş gibi hissediyordum... Dünyadaki tüm habislikleri bir anda tüketmiş ve kullanılmamış, dayanılmaz kaynaklara el atmış gibiydim.</p>

  <p>Rönesans öncesi İtalyan ve Flaman ressamlarının kaotik, iblis kaynayan, karanlık cehennemlerine gözümü bile kırpmadan bakmıştım. Heronymus Bosch ve Lucas Cranach'ın en büyük ezalarına sükunet içinde katlanmış ve baba Breughel'in en kötü sapıklara, rezilce gulyabanileri ve zebanileri -kendi kötülükleriyle öyle doluydular ki patlayıp paramparça olacak, kapkara ve tahammül edilmez bir köpük denizinin içinde korkunç biçimde dağılacaklardı &mdash; karşısında bile yılmamıştım. Ama ne Signorelli'nin <span class="t14">Lanetlilerin Ruhu,</span> ne Goya'nın <span class="t14">Los Caprichos'</span>su, ne de Segrelles&rsquo;nin kokuşmuş, mavi dünyalarında kör gözleriyle sürünen ürkünç, salyalı, şekilsiz deniz yaratıkları o kokuya eşlik eden parça parça yanılsamalar kadar sinir bozucu ve korkunç olabilirlerdi. İliklerime dek sarsılmıştım.</p>

  <p>Kendimi bir şekilde ılık ve nemli yukarı salondan içeri atabildim ve kamarotun yanıma gelmesini nefesi kesilmiş halde bekledim. Salonun ortasındaki merdivene bitişik ahşap duvar kaplamasında, üzerinde GÜVERTE KAMAROTU yazan küçük bir düğmeye basmıştım ve onun dışarıdaki iğrenç koku koskoca, bomboş salona sızmadan önce, çok geç olmadan gelmesini çılgınca diliyordum.</p>

  <p>Kamarot gündüz görev yapan subaylardandı ve onu sabahın saat birinde ranzasından koparmak büyük bir suçtu, ama birileriyle konuşmak zorundaydım ve koltuklardan o sorumlu olduğuna göre sorgulamamın doğal hedefi haline gelmesi çok mantıklıydı. O <span class="t14">bilirdi.</span> Açıklayabilirdi. Koku ona yabancı olamazdı. Koltuklan açıklayabilirdi... koltukları... koltukları... Kafam karışıyor ve isteriye doğru kayıyordum.</p>

  <p>Elimin tersiyle alnımda biriken ter damlacıklarını sildim ve kamarotun yaklaşmasını içim ferahlayarak bekledim. Orta merdivenin üzerinde ansızın belirmişti ve sanki mavi bir sisin içinden bana doğru geliyordu.</p>

  <p>Çok ihtimamlı, çok nazikti. Bana doğru eğildi ve elini endişeyle kolumun üzerine koydu. "Evet, bayım. Sizin için ne yapabilirim? Belki de hava biraz çarpmış olabilir mi? Ne yapabilirim?"</p>

  <p>Ne mi? Ne mi? Her şey korkunç biçimde kafa karıştırıcıydı. Sadece "Kamarot, koltuklar..." diye kekeleyebildim. "Güvertede. Üç koltuk. Onları niçin dışarıda bıraktınız? Niçin içeri almadınız?"</p>

  <p>Ona asıl sormak istediğim bu değildi. Onu koku hakkında sorgulamak istemiştim. Ama yaşadığım gerilim ve sarsıntı beni şaşırtmıştı. Kamarotu başucumda bu kadar endişeli, bu kadar nazik görmem onun bir yalancı ve haydut olduğunu düşündürtmüştü bana. Benim için endişeleniyormuş gibi görünüyordu, ama yine de sırf sapıklığından dolayı beni acınacak ve çaresiz bir enkaza dönüştüren tuzağı da yine o hazırlamıştı. Koltukları güvertede bile bile bırakmıştı zalimcesine ve kurnaz bir kötülükle ve hiç kuşkusuz onlara bir şeyin oturacağını ta en başından itibaren bilerek.</p>

  <p>Ama adamın tutumundaki neredeyse anlık değişim için hazır değildim. Tüyler ürperticiydi. Ne kadar afallamış olsam da, ona çok ciddi, hatta berbat bir haksızlık yaptığımı kavrayabiliyordum. Beti benzi uçmuş ve ağzı açık kalakalmıştı. Karşımda taş kesilmiş gibi duruyordu ve bir an çaresizlik içinde yere yıkılacağını sandım.</p>

  <p>"Siz... koltukları gördünüz mü?" diyebildi sonunda soluk soluğa.</p>

  <p>Başımı salladım.</p>

  <p>Kamarot bana doğru eğildi ve kolumdan yakaladı. Kan yüzünden tamamen çekilmişti. Korkuyla irileşmiş gözleri, parşömen gibi ağarmış aklarının içinden bana çılgınca bakıyorlardı.</p>

  <p>"Kara ve ölü şey olmalı," diye mırıldandı. "Maymun surat. Geri döneceğini <span class="t14">biliyordum.</span> İkinci gece, tam geceyarısında güverteye çıkar hep.&rdquo;</p>

  <p>Yutkundu ve kolumu biraz daha kuvvetlice sıktı.</p>

  <p>"Hep denizdeki ikinci gecemizdir. Koltukları nereye kaldırdığımı bilir ve onları güverteye çıkararak oturur. Son defasında onu <span class="t14">gördüm.</span> Koltukta kıvranıp duruyordu... Boylu boyunca uzanmıştı ve kıvranıyordu. Bir yılan balığı gibi. Koltukların üçüne de oturur. Beni görünce kalktı ve bana doğru gelmeye başladı. Ama kaçtım. Buraya girdim ve kapıyı kapattım. Ama onu pencereden görebiliyordum."</p>

  <p>Kamarot elini uzattı ve işaret etti.</p>

  <p>"Şuradan. Şuradaki pencereden. Yüzünü cama yaslamıştı. Kapkaraydı, buruşuktu ve yenik yenikti. Bu bir maymun suratıydı, bayım. Tanrı yardımcım olsun, bu ölmüş, çürümüş bir maymunun suratıydı, ama ıslaktı... sırılsıklam.</p>

  <p>Öyle korkmuştum ki nefes bile alamıyordum. Öylece kalakaldım ve inledim ve sonra yaratık çekip gitti."</p>

  <p>Yutkundu.</p>

  <p>"Saat bire on kala Dr. Blodgett ölümüne pençelendi, paramparça edildi. Çığlıklarını duyduk. Yaratık pencereden ayrıldıktan sonra sanırım koltuğuna geri döndü ve otuz ya da kırk dakika kadar daha oturdu. Sonra Dr. Blodgett'in kamarasına indi ve elbiselerini aldı. Dehşet vericiydi. Dr. Blodgett'in bacakları yoktu ve yüzü pelteye dönmüştü. Vücudu pençe izleriyle kaplıydı. Ranzasının perdeleri ise kan içindeydi.</p>

  <p>"Kaptan bana çenemi tutmamı söyledi. Ama birilerine anlatmak zorundaydım. Kendime hakim olamıyorum, bayım. Korkuyorum... Konuşmak zorundayım, konuşmalıyım. Üçüncü defadır ki gemiye çıkıyor. İlkinde kimseyi öldürmedi, ama koltuklarda oturdu. Onları ıslak ve yapış yapış bir halde bıraktı... simsiyah, pis kokulu bir balçıkla."</p>

  <p>Şaşkınlık içinde bakakalmıştım. Adam bana ne söylemeye çalışıyordu? Aklını tamamen oynatmış mıydı? Yoksa ben ne söylemek istediğini kavrayamayacak kadar şaşkın ve hasta mıydım?</p>

  <p>Delirmişçesine sürdürdü konuşmasını: "Açıklaması çok güç, bayım, ama bu gemiye <span class="t14">musallat olan</span> var. Her yolculuğumuzda, bayım... Denizdeki ikinci gecemizde. Her defasında da koltuklara oturuyor. Anlıyor musunuz?</p>

  <p>Dediklerini net biçimde anlayamadığım kesindi, ama onayladığımı gösterir bir şeyler mırıldanmaya çalıştım. Sesim tir tir titriyordu ve sanki salonun öbür ucundan geliyor gibiydi.</p>

  <p>"Oradaki bir şey," diyebildim nefesim kesilircesine. "Korkunçtu. Dışarıda, duydun mu? Berbat bir koktu. Beynim. Bana ne olduğunu anlayamıyorum. Üzerime neyin çöktüğünü anlayamadım, ama bir kısmı sanki beynime bastırıyormuş gibi hissettim. Buraya."</p>

  <p>Parmaklarımla alnıma dokundum.</p>

  <p>"Buraya bir şey... Bir şey..."</p>

  <p>Kamarot çok iyi anlaşıma benziyordu. Başını salladı ve ayağa kalkmama yardım etti. Hâlâ kendi dünyasındaydı, hâlâ gergindi, ama yine de beni teskine ve yardım etmeye çabaladığını da görebiliyordum.</p>

  <p>"Kamara 16-D mi? Evet, tabii. Dikkat edin, efendim."</p>

  <p>Kamarot koluma girmişti ve beni salonun ortasındaki merdivenlere doğru götürüyordu. Zar zor durabiliyordum ayakta. Düşkün halim o kadar belliydi ki kamarot kahramanlık derecesinde ilgi gösterecek kadar etkilenmişti. İki kez tökezledim ve refakatçim kolunu omuzlarıma dolayarak tutmasaydı beni yere kapaklanacaktım.</p>

  <p>"Birkaç adım daha, bayım. İşte oldu. Acele etmeyiniz. Bir yararı olmaz. Vantilatör çalıştığına göre bir kez içeri girdiğinizde rahat edersiniz. Sadece acele etmeyiniz lütfen, bayım."</p>

  <p>Kamaramın kapısına vardığımızda yanımdaki adama boğuk bir sesle fısıldadım. "Şimdi daha iyiyim. Eğer size ihtiyacım olursa zile basarım. Sadece... içeri... gireyim. Uzanmak istiyorum. Bu kapı içeriden kilitleniyor mu?"</p>

  <p>"Ama, evet. Evet, tabii ki. Ama belki size biraz su getirmem uygun olacaktır."</p>

  <p>"Hayır, zahmet etmeyiniz. Sadece bırakınız beni... lütfen."</p>

  <p>"Eh, peki, efendim." Kamarot isteksizce ayrıldı.</p>

  <p>Kamara çok karanlıktı. O kadar güçsüz düşmüştüm ki kapıyı kapayabilmek için tüm ağırlığımla abanmak zorunda kaldım. Kapı hafif bir tıkırtıyla kapandı ve anahtar yere düştü. İnleyerek diz üstü çöktüm ve yumuşak halının üzerini araştırmaya koyuldum. Ama anahtar bir türlü gelmiyordu elime.</p>

  <p>Lanet ederek ayağa kalkmak üzereydim ki elim lifli ve sert bir cisme temas etti. Nefesimi tutarak geri çekildim. Sonra parmaklarım ne olduğunu anlamak için cismin üzerini telaşla yokladılar. Bu bir, evet, hiç kuşku yok ki, ayakkabıydı. İçinden çıkan şey ise bir ayak bileği. Ayakkabı kamaranın tabanına sıkıca basmıştı. Üzerini örten çorabın içinde bileğin eti buz gibiydi.</p>

  <p>Bir anda ayağa fırlamış, dar kamaranın içinde dört dönmeye başlamıştım. Ellerim duvarları, tavanı yokluyordu. Ulu tanrım, elektrik düğmesi benden kaçmaktan bir vaz geçseydi keşke!</p>

  <p>Sonunda ellerim düz duvar kaplamasının üzerindeki lastiğimsi bir çıkıntıya denk geldi. Kararlılıkla bastırdım ve karanlık, köşedeki divanda dimdik oturmakta olan bir adamı ortaya çıkararak silindi... elinde bir çanta tutmakta olan, sakin, dinç, iyi giyimli bir adamı. Sadece yüzü görünmüyordu. Yüzünü bir mendil ile örtmüştü... Belki de açık pencereden gelebilecek soğuk hava akımlarına karşı oraya özellikle konulmuş büyük bir mendille. Adamın uyumakta olduğu aşikardı. Karanlıkta ayak bileklerini çekiştirmeme tepki vermemişti ve halen de hiç kıpırdamıyordu. Başının üzerindeki elektrik lambalarının parlaklığından hiçbir rahatsızlık duymamışa benziyordu.</p>

  <p>Aniden müthiş ferahladığımı hissettim. Davetsiz konuğumun yanına oturdum ve alnımdaki teri sildim. Her yanım hâlâ tiril tiril titriyordu, ama yanımdaki adamın sakin hali müthiş teskin ediciydi. Yanlış kamaraya giren bir yolcu olduğu kuşkusuzdu. Omuzuna hafif bir dokunuşun ardından yapacağım nazik bir açıklamayla konuğum çekip gidecekti. Basit bir işlemdi bu... eğer kararlılıkla davranabilecek kadar gücüm olsaydı! O kadar mecalsiz, o kadar zayıf ve hastaydım ki! Ama elimi uzatıp davetsiz konuğumun omzuna vuracak kadar enerjiyi sonunda toparlayabilmiştim.</p>

  <p>"Affedersiniz, beyefendi," diye mırıldandım, "ama yanlış kamaraya girmişsiniz. Eğer beni biraz deniz tutmuş olmasaydı, kalmanızı ve birlikte birer puro tüttürmemizi isterdim ama, gördüğünüz gibi, ben..." -kendimi gülümsemeye zorlayarak yabancının omzuna sinirli sinirli dokundum&mdash; "...yalnız kalmayı tercih ederim ve eğer sizce bir sakıncası yoksa...Uyandırdığım için özür dilerim."</p>

  <p>Fazla aceleci davrandığımı anlamakta gecikmedim. Konuğumu uyandıramamıştım. Yabancı kımıldamamıştı. Yüz hatlarını gizleyen mendili nefesiyle bile oynatmamıştı.</p>

  <p>Paniğimin geri dönmekte olduğunu fark ettim. Uzandım ve titreyen parmaklarımla mendilin bir köşesinden tuttum. Bu haddini aşan bir davranıştı hiç kuşkusuz, ama bilmek zorundaydım. Eğer davetsiz konuğumun yüzü de vücuduna uygunsa, sakin ve tanıdıksa, her şey yolunda olacaktı,- ama eğer...</p>

  <p>Kaldırdığım köşenin ortaya koyduğu fizyonomi hiç de yürek ferahlatıcı sayılmazdı. Nefesimi dehşet içinde tutarak mendili tamamen çekip aldım. Bir, sadece bir an için ceset beyazı, yapış yapış ve habis gözleri, basık ve maymunsu burnu, kıllı kulakları ve ağzından bana doğru sıçrıyora benzeyen kalın, kapkara diliyle tiksinti verici o karanlık çehreye bakakaldım. Ben onu seyrederken yüz <span class="t14">hareket</span> etti, iğrenç biçimde buruşup kıvrandı, baş konumunu değiştirdi ve kısmen yan dönerek önden görünüşünden de canavarca ve murdar bir profili ortaya koydu.</p>

  <p>Çılgın bir umutsuzluk içinde kapının önüne büzüldüm. Bir hayvan gibi acı çekiyordum. Geçirdiği şokla kavram oluşturma kapasitesini tamamen yitirmiş olan zihnim hayvansı bir bilinçle, dürtüsel olarak azap çekiyordu. Yine de, bütün bunların arasında, belirgin olan bir şey vardı: Varlığımın gizemli bir parçası korkunç biçimde gözlemlemeye devam ediyordu. Dilin ağzın içine yine geri kaçtığını, yüz hatlarının pörsüyüp yumuşadıklarını gördüm... ta ki salyalı ağzından ve beyaz, kör gözlerinden ince ince kan sızmaya başlayıncaya dek! Bir saniye sonra ağız bir dehşet lekesine dönüşmüş çehrenin ortasında kızıl bir yarık gibi kalmıştı... gittikçe açılan ve kızıl bir kan selinin içinde kaybolan bir yarık. Karşımdaki dehşet, yaşamın ana sıvısı halinde, korkunç ve iğrenç biçimde erimekteydi.</p>

  <p>Beni kendime getirmek kamarotun on dakikasını aldı. Sımsıkı kenetlenmiş dişlerimin arasından kaşıklar dolusu konyak akıtmak zorunda kalmış ve el ve ayak bileklerimi neredeyse vahşi biçimde ovuşturmuştu. Gözlerimi sonunda açtığımda benimle göz göze gelmekten kaçınmaya özen gösterdi. Benim dinlenmemi, sessiz kalmamı istediği belliydi ve kendi duygularına da güvenemiyordu. Ancak, kendime gelmemi sağlayan önlemleri alabilecek ve odadaki <span class="t14">ka</span><span class="t14">l</span><span class="t14">ı</span><span class="t14">nt</span><span class="t14">ı</span><span class="t14">lar</span> hakkında beni aydınlatabilecek kadar hakimdi sinirlerine.</p>

  <p>"Giysiler tamamen kana bulanmıştı... <span class="t14">v</span><span class="t14">ı</span><span class="t14">c</span><span class="t14">ı</span><span class="t14">k v</span><span class="t14">ı</span><span class="t14">c</span><span class="t14">ı</span><span class="t14">kt</span><span class="t14">ı</span><span class="t14">,</span> efendim. Onları yaktım."</p>

  <p>Ertesi gün dili biraz daha çözüldü. "Geçtiğimiz yolculukta öldürülen beyefendinin elbiselerini giyiyordu... Dr. Blodgett'in eşyalarını. Onları derhal tanıdım."</p>

  <p>"Ama, niçin..."</p>

  <p>Kamarot başını salladı. "Bilmiyorum, efendim. Belki güverteye çıkmış olmanız kurtardı sizi. Belki daha fazla bekleyemedi. Geçen seferkinden geç ayrılmıştı oradan ve sizi kamaranıza götürmem daha da sonra olmuştu. Bu arada gemi onun bölgesini geçmiş olmalı. Ya da belki uyuyakaldı ve zamanında geri dönemedi ve bu yüzden... eridi! Temelli gittiğini sanmıyorum. Dr. Blodgett'in kamarasının perdeleri kanlıydı ve korkarım o hep bu şekilde gidiyor. Gelecek yolculuğumuzda geri dönecektir, bayım. Bundan eminim."</p>

  <p>Öksürerek boğazını temizledi.</p>

  <p>"Zili çaldığınıza memnun oldum. Eğer doğrudan doğruya kamaranıza inseydiniz, gelecek yolculukta belki de sizin elbiselerinizi giyiyor olacaktı."</p>

  <p>Havana da beni kendime getiremedi. Haiti, tehdit edici gölgelerle dolu, yabancı bir terk edilmişliğin tiksindirici bir bataklığı ve kapkara bir dehşetti. Martinique'deki otel odamda ise bir saat bile huzur içinde uyuyamadım.</p>

  <p><span class="t14">Çeviren: Sönmez Güven</span></p>

  <p class="p10">&nbsp;</p>
</body>
</html>
