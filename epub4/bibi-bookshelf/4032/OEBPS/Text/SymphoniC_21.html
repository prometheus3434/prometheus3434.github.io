<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />
  <link href="../Styles/style.css" rel="stylesheet" type="text/css" />

  <title>AMBROSE BIERCE</title>
</head>

<body>
  <h1><a id="a95"></a>AMBROSE BIERCE</h1>

  <p>1842-1914</p>

  <p>Bir eleştirmen Ambrose Gwinett Bierce için "İblis'in Havarisi" demişti. Gerçekten de o, İngiliz dilinde yazılmış en ürkütücü korku öykülerinin bir kısmına imzasını atmış ve bunların esinini de, bazı biyograficilerin belirttikleri üzere, kendi kişisel güdü ve korkularından almıştır. İnsanlığa diğer çok az yazarda eşine rastlanabilir şiddette bir kin duymuş ve ruhu sürekli azap içinde olmuştu. Öyle ki, bu özelliği ona "Bitter," yani "Acı" lakabını kazandırdı.</p>

  <p>Bierce, Ohio'da, on üç çocuklu bir ailenin onuncu çocuğu olarak dünyaya geldi. Ruhsal açıdan dengesiz bir baba tarafından tuhaflıklarla dolu bir ortamda yetiştirildi ve kararsız bir duygulanımla sık sık öfke parlamaları gösterdi. Amerikan İç Savaşına katıldı ve 1865 yılında malulen ayrılıncaya dek üstün hizmet göstererek binbaşılığa kadar yükseldi. Savaştan sonra San Fransisco'da gazeteciliğe başladı ve yirmi altı yaşına geldiğinde artık kendi gazetesinin yayın yönetmenliğini yapmaktaydı. O kadar saygı duyulan ve çekinilen bir eleştirmen olarak ünlenmişti ki, yargılarıyla yeni yükselmekte olan bir yazarın ününe ün de katabilirdi, yok da edebilirdi. George Sterling onun için şunları söylemiştin "Yapıtlarının çoğu doğası itibariyle polemiğe yatkındı... Bierce'ın kurtlu tahtalardan yontulmuş ve aside batırılmış bir kalemi vardı ve... saldırısından, av bıçağı ya da tabancadan korkulduğundan çok daha fazla korkulurdu..."</p>

  <p>Bierce'ın öyküleri korku, dehşet ve doğaüstü güçler üzerinedir. <span class="t14">Tales of Soldiers and Civilians &mdash; Askerlerin ve Sivillerin Öyküleri (i 892) ve Can Such Things</span> Be? &mdash; <span class="t14">Böyle</span> <span class="t14">Ş</span><span class="t14">eyler Olabilir mi?</span> (1893) adlı öykü kitaplarında toplanan öyküleri genellikle gotik öğelerin Amerikan uzak batısı üzerine izdüşümleri şeklinde olmuştur. En çok ilgi çeken yapıtı ise, sözcükleri kendince yorumladığı, alaycı ama eğlendirici <span class="t14">Devil's Dictionary</span> - <span class="t14">Ş</span><span class="t14">eytan</span><span class="t14">ı</span><span class="t14">n Sözlü</span><span class="t14">ğ</span><span class="t14">üdür.</span></p>

  <p>Bierce 1913 yılında, yetmiş bir yaşındayken, hâlâ tam olarak açıklanamayan nedenlerle, savaşı izlemek ve Panço Villanın yanında savaşmak üzere Meksika'ya gitti ve derhal ortadan kayboldu. Kimileri askeri taktik üzerine anlaşamadığı Villayla kavga ettiğini ve kurşuna dizildiğini, kimileri ise 1914 yılındaki Ojigana Savaşında öldürüldüğünü ileri sürdüler.</p>

  <p>Bierce, en azından öyküleriyle, derlememizde yaşıyor.</p>

  <p class="p10">&nbsp;</p>
</body>
</html>
