<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7.html" xml:lang="tr-TR">
    <div class="Basic-Text-Frame">
      <p class="anabaslik-8 para-style-override-13" id="toc_marker-2">Köken<br />
      1871–1888</p>

      <p class="resim-8"><span class="char-style-override-7"><img alt="3.png" class="image" height="20" src="../Images/3_fmt1.jpeg" width="39" /></span></p>

      <p class="paragraf-12">Rosa Luxemburg çocukluk ve gençliğini Varşova’da, üniversite yıllarını ise Zürih, Cenevre ve Paris’te geçirdi. En uzun süre Berlin’de olmak üzere, Almanya’da yirmi yıldan fazla yaşadı. Yolu onu Amsterdam, Basel, Brüksel, Kopenhag ve Londra’ya götürdü; defalarca Paris ve Zürih’te bulundu, illegal olarak Varşova, Petersburg ve Kuokkala’da kaldı; İsviçre ve İtalya’da dinlendi. Afrika yerlilerinin yaşamına ilgi duydu ve Kafkasya, Buhara ve Semerkand’a seyahat etmeyi hayal etti. Sanki oralarda bulunmuş gibi, kitaplarında ve makalelerinde Mısır, Hindistan, Küçük Asya, Amerika, Asya ve Avustralya’nın değişik bölgeleri üzerine yazılar yazdı. Rosa Luxemburg kendisini dünyanın her yerinde evindeymiş gibi hissetti ve dünyayı değiştirmek istedi.</p>

      <p class="paragraf-12">Bu sıcakkanlı kadın 5 Mart 1871 tarihinde, Çarlık Rusya tarafından işgal edilmiş olan Polonya’nın Lublin eyaletinde, Zamość isimli küçük şehirde dünyaya geldi. En azından kendisi Şubat-Mart 1897’de Zürih üniversitesinde doktora sınavı başvurusunda bulunurken özgeçmişine doğum tarihi olarak bu tarihi yazdı;<span class="dip-8"><a class="footnote-link" href="#footnote-225-1" id="footnote-225-1-backlink">1</a></span>ama başka belgelerde başka tarihler, örneğin doğum yılı olarak 1870 veya doğum günü olarak 25 Aralık belirtilmişse<span class="dip-8"><a class="footnote-link" href="#footnote-225-2" id="footnote-225-2-backlink">2</a></span> buna itiraz etmedi, bunu önemsemiyordu. Bu nedenle yaşam öykücülerin farklı doğum tarihleri vermesi üzerine tartışmaya değmez. Rosa doğum gününü hep 5 Mart’ta kutlardı; babası da 1900 yılında 5 Mart’ı kızının doğum günü olarak kutlamıştı, fakat bundan üç yıl önce kızının 25 Aralık 1870’ta doğduğunu söylemişti.<span class="dip-8"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="paragraf-12">Rosa Luxemburg her tebrike seviniyor ve sürprizler karşısında, özellikle çiçek ve kitap olursa minnettar kalıyordu. Ancak konu çok fazla abartılırsa, böylesi “tarihsel günleri” hafife almaktan da kaçınmazdı. 1907 yılında Hollandalı arkadaşı Henriette Roland Holst’a yazdığı bir mektupta eğlencesini şöyle dile getirdi: “Doğum günü kartı için sana ve Rik’e candan teşekkür ederim. Karta biraz güldüm, çünkü ‘resmi’ doğum tarihim yanlış (henüz o kadar yaşlı değilim!). Dürüst bir insan olarak, yalnızca ‘edinilmiş’ ve ‘düzeltilmiş’ bir doğum belgem var, gerçek bir doğum belgem yok Ama elbette ilettiğin iyi dilekler gerçek…”<span class="dip-8"><a class="footnote-link" href="#footnote-225-4" id="footnote-225-4-backlink">4</a></span></p>

      <p class="paragraf-12">Rosa (Rosalie, Rosalia, Róża) Luxemburg, Avrupa’da Paris Komünü’nün ışığının parladığı ve Almanya ile Fransa arasında son savaşın yapıldığı esnada dünyaya geldi. Bismarck’ın kurduğu İmparatorluk, Büyük Britanya Krallığı, Kayser I. Franz Josef’in çok uluslu Avusturya-Macaristan devleti ve Çar II. Aleksander’in Rusya İmparatorluğu’nun yanında yeni bir süper güç olmaya başlamıştı. Bu yeni güç, yalnızca gerici Prusya militarizminin etkisi ve diğer Avrupalı süper güçlerle giriştiği silahlanma yarışı nedeniyle değil, aynı zamanda güçlenen sanayi ve finans sermayesinin Avrupa sınırlarını fazlasıyla aşan hâkimiyet talepleri nedeniyle de yeni savaş tehlikelerini artıracaktı. Buna karşılık birçok Avrupa ülkesinde, anti-militarizmi savunan, sosyal ve politik haklar için savaşan ve gelecekte kurmayı planladıkları özgürlükçü, demokratik, barışçı ve sosyalist bir devleti hayal eden işçi örgütleri gelişti.</p>

      <p class="paragraf-12">Polonya yüz yıldır bölünmüşlüğün ve Rusya, Avusturya-Macaristan ve Prusya’nın hâkimiyeti altında eziliyor, ülkede derin ekonomik ve sosyal dönüşümler gerçekleşiyordu. Rosa Luxemburg 1897 yılında yazdığı doktora tezinde “Ülkenin tüm görünümü son 25 yılda temelden değişti” saptamasında bulunuyordu. “Ülkenin ortasında bulunan küçük şehir <span class="char-style-override-2">Lódź</span> kısa sürede, modern bir fabrika şehri görünümünde büyük bir tekstil sanayi merkezi, bir başka deyişle ‘Polonya’nın Manchester’ı haline geldi […] Burada, yıllık 15 milyon adet üretimi ve 7000 işçisiyle Scheibler fabrikası bir dizi dev işletme arasında ilk sırada bulunuyor. Ülkenin güneybatı köşesinde Prusya sınırında, orman ve otlakların ortasında ortaya çıkan fabrikalar, şehirlerin oluşmasına öncülük ederek ve daha baştan her şeyi etrafında kümelendirerek, sanki yerden biten bir sanayi bölgesi meydana getirdi. Tüm zanaatın merkezi olan eski başkent Varşova’da zanaat dev boyutlara ulaştı; ama aynı zamanda tüccar sermayesinin zanaat üzerindeki hâkimiyeti de göz ardı edilemez. Küçük ve orta ölçekli müstakil işletmeler ev imalatının içinde eridi ve küçük üretimin rezervuarı olarak hazır zanaat ürünlerinin toplandığı büyük depolar ön plana çıktı. Tüm ülkenin ticareti borsada ve sayısız banka ve komisyon işleminde yoğunlaşmış durumda. Varşova’nın banliyösü Praga büyük bir metal endüstrisinin merkezi oldu ve Varşova yakınlarındaki 8000 işçili dev kanaviçe fabrikası Zyrardów kendi başına bir şehre dönüştü […] Sanayi artık maddi yaşamın tüm yan dallarını besleyen ana gövde haline geldi veya daha doğru bir deyişle sanayi, maddi yaşamın tüm kollarını dönüşüme uğratan ve ziraat, zanaat, ticaret ve trafik araçlarını kendisine tabi kılan başlıca etken oldu.”<span class="dip-8"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="paragraf-12">19. yüzyılın ortalarında nüfusu 6000’i bulan Zamość, o dönemden itibaren ekonomik açıdan önem kaybetmeye başlamıştı. Lublin ve Lwów gibi iki büyük sanayi şehrinin ortasında bulunan “Zamość 16. yüzyılda çeşitli kültürlerin kesişme ve nakliye yolları üzerinde olması nedeniyle önemli bir ticaret merkeziydi. Ermeniler, Türkler, Yunanlılar, İranlılar ve Yahudiler, Almanlar, İskoçlar ve İngilizler… hepsi ticari imtiyazlardan faydalanıyordu; şehir onlar için bir cazibe merkeziydi. Yerel aristokrasi kendine has bir kültür ve şatafat anlayışı geliştirdi. 1595 yılında kurulan Zamoyski akademisi şehrin kültürel hayatını zenginleştirdi.”<span class="dip-8"><a class="footnote-link" href="#footnote-225-6" id="footnote-225-6-backlink">6</a></span>İsveç savaşında Zamość zarar görmedi ama salgın hastalıklara, yangınlara ve mülteci akınlarına maruz kaldı.</p>

      <p class="paragraf-12">Polonya-Ukrayna sınırındaki şehrin değişken bir yazgısı oldu. Polonya’nın 1795 yılındaki üçüncü paylaşımında Zamość Avusturya’nın payına düştü. Kale 1809 yılında Napolyon’un talimatıyla Polonya birlikleri tarafından savunuldu, barış anlaşmasını takiben Büyük Varşova Dukalığı’na ve 1820-21’de Zamoyskiler şehir üzerindeki mülkiyet hakkından vazgeçince, 1815 yılında kurulmuş olan Polonya Krallığı’na bağlandı. Polonya Krallığı eski devlet topraklarının yüzde 82’sini elinde tutuyor ve Rusya ile mülki birlik içinde olduğu için, Kongre Polonya’sı veya Rus Polonya’sı olarak da adlandırılıyordu. Zamość’un merkezinde, Luxemburg’ların evinin karşısında bulunan görkemli bir belediye sarayı ile geç Rönesans stilinde kemerlerle süslenmiş bir meydan yer alıyordu. Zamość, Bernardo Morando’nun İtalyan tarzını andıran yerleşimi ve mimarisiyle ülke sınırlarının çok ötesinde bile “Kuzeyin Padua’sı” olarak tanınıyordu. Luxemburg ailesiyle dostça ilişkiler içerisinde olan Yahudi yazar İsaac Leib Peretz, şehri anılarında mizahi bir dille “Küçük Paris” diye adlandırmıştı.<span class="dip-8"><a class="footnote-link" href="#footnote-225-7" id="footnote-225-7-backlink">7</a></span></p>

      <p class="paragraf-12">Rosa Luxemburg, Yahudi aydınlanmasına bağlılık duyan bir Yahudi ailesinden gelir. Kökleri baba tarafından Kont Zamoyski’nin şehre çağırdığı arazi mimarlarına, anne tarafından ise 17 nesil boyu hahamlara ve İbrani alimlerine dayanır. Tüccarlık yapan babasının adı Eliasch Luksenburg’du; Rosa Luxemburg ona Eduard derdi ve soyadını, kız kardeşinin 1897 yılında hâlâ garipsediği üzere “m” harfiyle yazardı.<span class="dip-8"><a class="footnote-link" href="#footnote-225-8" id="footnote-225-8-backlink">8</a></span>Babası, 1830’dan 1900’e kadar yaşadı. Kızlık soyadı Löwenstein olan anne Lina, 1835’de Zamość’da doğdu ve 1897’de öldü.</p>

      <p class="paragraf-12">Rosa beş çocuğun en küçüğüydü. Ablası Anna (1857–1934) uzun süre ev işlerinde yardımcı oldu ve kardeşi Maksymilian’ın firmasında çalıştı. 1909 yılında inşaat ustası Nikodem Bresler’le evlendi. En büyük ağabeyi Natan/Mikolaj (1855–192?) tüccar olarak aile geleneğini sürdürdü ve Londra’ya yerleşti. Ağabeyi Maksymilian/Munio (1860–1943) Varşova’daki bir Polonya-Fransız ilaç şirketinin ortağı oldu. En küçük ağabey Józef (1866–1934) tıp öğrenimi gördü<span class="dip-8"><a class="footnote-link" href="#footnote-225-9" id="footnote-225-9-backlink">9</a></span> ve dâhiliyeci ve nöroloji patoloğu olarak Varşova’da çalışıp bilimsel araştırmalar yayınladı. Aile içinde Rosa Luxemburg’un mirasına en fazla eğilen o oldu.</p>

      <p class="paragraf-12">Rosa Luxemburg çocukluğu üzerine nadiren konuşurdu, bu konuda güvenilir pek az kaynak var. 1897 yılının öncesine ait hiçbir aile içi mektuplaşma günümüze kalmadı. Luise Kautsky <span class="char-style-override-2">Anılar</span>’ında şunları söylüyor: “Rosa’nın ağabeyi Dr. Josef Luxemburg’un açıklamalarına borçlu olduğum ve onun sözleriyle aktardığım Rosa’nın ilk çocukluk yılları hakkındaki bilgiler beni çok mutlu etti; çünkü bu bilgiler sayesinde Rosa’nın bazı karakter özelliklerini çok daha açık bir şekilde görebildim. […] Babası Eduard Luxemburg varlıklı bir tüccar aileden gelen, kendi evi olan, şehrin saygın tüccarlarından biriydi. Rosa’nın büyükbabası Almanya’yla sürekli ticari ilişkiler içinde bulunmuş ve Berlin’de ölmüştü. Yedi oğlu ve bir kızına güçlü bir eğitim olanağı sağlamış, onları Berlin ve Bromberg’deki okullara ve ticaret akademilerine göndermişti. Rosa’nın babası şehrin Yahudi entelektüel kesiminin bir mensubuydu; fakat kendini aynı zamanda bir Polonyalı olarak görüyordu. Bu nedenle sadece kendi dindaşlarının kültürel gayretlerinin ateşli bir destekçisi olmakla kalmayıp, o zamanlar düşük bir düzeyde olan Polonya eğitim sistemini daha yüksek bir düzeye çıkarmak için mücadele etti; ön ayak oldu. […] Eğitim gayretlerini her vesileyle ve büyük bir şevkle destekledi, Polonya halk okulu öğretmenlerinin ve gezgin tiyatro gruplarının hamisiydi.</p>

      <p class="paragraf-12">Kızlık soyadı Löwenstein olan Rosa’nın annesi Lina tüm bu faaliyetleri büyük bir anlayışla karşıladı, evdeki kültürel düzey oldukça yüksek sayılırdı. Rosa’nın annesi de çok aydın bir çevreden geliyordu. […] İyi edebiyata hayrandı ve Schiller’in eserlerini olduğu gibi Mickiewicz’in eserlerini de iyi tanıyordu. Alışılmamış derecede sakin ve yumuşak bir karaktere sahipti; yeni düşüncelere açık küçük Rosa ilk masal ve fablları sevgili annesinin ağzından dinledi. Rosa’nın çok seyrek anlatılarından annesinin, özellikle Yahudi ailelerinde sıkça rastlandığı gibi, tüm varlığını kocasına ve çocuklarına vakfeden kadınlardan olduğu izlenimi uyanıyor.”<span class="dip-8"><a class="footnote-link" href="#footnote-225-10" id="footnote-225-10-backlink">10</a></span></p>

      <p class="paragraf-12">Anne iyi kalpli, sessiz ve alçakgönüllüydü, aile dostlarından başka arkadaşı yoktu.<span class="dip-8"><a class="footnote-link" href="#footnote-225-11" id="footnote-225-11-backlink">11</a></span>Rosa Luxemburg’un hatırladığı gibi “annenin dünyada olmasının tek amacı hepimizin (özellikle de aile reisinin!) her zaman açık olan ağzını ne olursa olsun doldurmaktı”<span class="dip-8"><a class="footnote-link" href="#footnote-225-12" id="footnote-225-12-backlink">12</a></span>ve bu, ailenin karşı gelinemez doğa yasasıydı. Aynı yıl içinde kuşların dünyasına yoğunlaştığı zamanlar, düşünceleriyle geçmişe yöneldi: “Schiller’in yanı sıra İncil’i en yüksek bilginin kaynağı olarak gören annem, Kral Salomo’nun kuşların dilinden anladığına inanıyordu. O zamanlar on beş yaşımın ve modern fen eğitimimin tüm üstünlüğüyle annemin bu saflığına güldüm. Şimdi kendim Kral Salomo gibiyim, kuşların ve tüm hayvanların dilinden anlıyorum.”<span class="dip-8"><a class="footnote-link" href="#footnote-225-13" id="footnote-225-13-backlink">13</a></span></p>

      <p class="paragraf-12">Ailenin mali ya da maddi hayat koşullarıyla ilgili bir kaynak yok. “Zavallı babam maalesef istediği zaman tatil yapabilecek bir banker değil” diyordu Luxemburg 1899 yılında Leo Jogisches’e; “her şeyiyle üç kuruşluk işlerine bağımlı.”<span class="dip-8"><a class="footnote-link" href="#footnote-225-14" id="footnote-225-14-backlink">14</a></span>Babası, 1899-1900 yıllarında ağır bir hastalık geçirdiğinde, akrabalarından borç almak zorunda kaldı. Serzeniş içinde, çalışamadığı için başka bir çıkar yolu kalmadığını söylüyordu.<span class="dip-8"><a class="footnote-link" href="#footnote-225-15" id="footnote-225-15-backlink">15</a></span>Anna’nın drahoması onu endişelendiriyor ve Jogisches ailesinin varlık durumu zihnini kurcalıyordu. Duruma bakılırsa, hane halkının eldeki imkânları çok tutumlu kullanması gerekiyordu. Rosa Luxemburg daha sonraları, okulda hiçbir zaman kendisine ait kitap, harita vs. sahibi olmadığını ve teneffüslerde ödünç aldığı kitaplarla çabucak hazırlanmak zorunda kaldığını yazmıştı.<span class="dip-8"><a class="footnote-link" href="#footnote-225-16" id="footnote-225-16-backlink">16</a></span></p>

      <p class="paragraf-12">Rosa Luxemburg’un gençliğinden beri arkadaşı olan Julian Marchlewski “Aile sık sık yokluk çekiyordu” diyordu: “Ve yatak bile zaman zaman birkaç ruble için tefeciye rehin bırakılıyor, ama bu başkalarında olduğu gibi keder ve moral bozukluğu yaratmıyordu. Rosa’nın bana, bir kâğıt parçasıyla lambayı nasıl yaktığını ve sonradan bu kâğıt parçasının babası tarafından bin bir zorlukla kazanılmış evdeki son para olduğunun ortaya çıktığını anlattığını hatırlıyorum; babası kızını cezalandırmamış, ilk şoku atlattıktan sonra pahalıya mal olan kibritle ilgili şakalar yaparak teselli etmişti.”<span class="dip-8"><a class="footnote-link" href="#footnote-225-17" id="footnote-225-17-backlink">17</a></span></p>

      <p class="paragraf-12">1873 yılında Luxemburg ailesi Varşova’ya taşındı. Taşınmanın nedenleri tam olarak bilinmiyor. Baba Luxemburg, Varşova’nın ekonomik ve kültürel açıdan ülkenin merkezi haline gelmesinin işlerini olumlu yönde etkileyeceğini ve çocuklarına daha sağlam bir eğitim sağlayacağını düşünmüş olabilir. Rosa’nın bir yeğeni, babası Józef’in anılarına dayanarak, 1863-64 ayaklanmasına katılan Eliasch Luxemburg’un illegal silah ticareti yaptığına ilişkin şüpheler nedeniyle ailenin Zamość’u alelacele terk etmek zorunda kaldığını öne sürüyor.<span class="dip-8"><a class="footnote-link" href="#footnote-225-18" id="footnote-225-18-backlink">18</a></span>Elżbieta Ettinger’in, Luxemburg’ların Zamość’taki Yahudiler arasında sağlam dostları olmadığı görüşüne<span class="dip-8"><a class="footnote-link" href="#footnote-225-19" id="footnote-225-19-backlink">19</a></span> Jack Jacobs son araştırma bulgularına dayanarak karşı çıkıyor ve Eliasch Luxemburg’un Polonyalı Haskala yanlısı Maskilimlerle<span class="char-style-override-9"><a class="footnote-link" href="#footnote-225-20" id="footnote-225-20-backlink">20</a></span> yakınlığına dikkat çekiyor.</p>

      <p class="paragraf-12">Yahudilerin göreli olarak nüfusun küçük bir bölümünü oluşturduğu Zamość, 1820’lerden itibaren, Polonya’da Haskala yandaşlığının en yoğun olduğu ikinci merkezdi. Luxemburg’lar da bu hareketin içinde yer alıyordu. Yahudi cemaatinin seçkin bir üyesi olan baba Eduard, büyük bir olasılıkla, bir süre eğitim gördüğü Varşova Haham Semineri’nde Yahudi tarihi dersi veren Abraham Paprocki’nin görüşlerine katılıyordu. Paprocki şu görüşü ileri sürmekteydi: “Yahudiler yalnızca Tanrıya karşı olan görevlerinde bir birlik oluşturmaktadır, ama toplumsal açıdan ne bir millet, ne de ayrı bir sosyal gruptur.<span class="dip-8"><a class="footnote-link" href="#footnote-225-21" id="footnote-225-21-backlink">21</a></span>”Ancak 70’li yılların başında Yahudi cemaatindeki tüm tanınmış Maskilimlerin ölümü veya başka yerlere göçmesi nedeniyle Zamość’ta kontrol, sevilmeyen Ortodoks Yahudilerin eline geçti. I.L. Peretz de yaklaşık 1873 yılında şehri terk etti. Jacobs, muhtemelen Lublin eyaletindeki kolera salgını nedeniyle hızlanan Varşova göçünü “Zamość’taki eski ortama benzer, Maskilim ağırlıklı bir ortamı yeniden bulma”<span class="dip-8"><a class="footnote-link" href="#footnote-225-22" id="footnote-225-22-backlink">22</a></span>denemesi olarak görüyor. Luxemburg ailesi yalnızca Yiddiş<span class="char-style-override-9"><a class="footnote-link" href="#footnote-225-23" id="footnote-225-23-backlink">23</a></span> konuşmak ve Doğu Avrupa Yahudilerinin göreneklerine uymak zorunda kalmayacağı bir ortamda yaşamak istiyordu. Böylece Leh kültürüne açık olmaları, Lehçeyi tercih etmeleri ve kozmopolit düşünceleri nedeniyle nispeten küçük bir cemaat içindeki Ortodoksların kuşkucu bakışlarına ve düşmanca tavırlarına maruz kalmadan, Leh toplumu içinde asimile olabileceklerdi.</p>

      <p class="paragraf-12">Çarın Yahudiler için yerleşim sınırlamasını kaldıran 1862 yılındaki kararnamesinden sonra Yahudiler artık 1809’dan beri varlığını sürdüren gettoda yaşamak zorunda değildi ve Varşova Maskilimler için 70’li yılların Zamość’undan çok daha kolay ulaşılabilir bir yer olmuştu; bu ise asimilasyon yolunda bir aşama demekti.<span class="dip-8"><a class="footnote-link" href="#footnote-225-24" id="footnote-225-24-backlink">24</a></span>Elżbieta Ettinger’in açıkça resmettiği gibi, Luxemburg’lar taşındıkları semti dikkatle seçtiler: “Semt kısa bir süre önce Yahudilere açılmıştı ve Lehler tarafından ancak kısmen kabul görmüştü. Leh entelektüellere de ev sahipliği yapıyor; fakir ve Ortodoks Yahudilerin yaşadığı semte çok uzak olmamakla birlikte, araya yeterince mesafe koyuyordu. Egzotik atmosferli, şakaklarından kıvırcık saçlar sarkan, takke ve uzun kaftanlarıyla büyük siyah kuşlara benzeyen adamların el kol hareketleri yaparak konuştuğu ve sokaklarında perukalı kadınların ve dilencilerin dolaştığı bu Yahudi mahallesi, Batılı bir başkentten ziyade bir Ortaçağ manzarasını andırıyor ve halklarının geri kalmışlığından utanan ve onunla özdeşleştirilmek istemeyen asimile edilmiş Yahudiler için sürekli bir utanç ve üzüntü kaynağı teşkil ediyordu. İnançlarında reformlar yapıyor, ‘çocukların yanında’ Yiddiş konuşmuyor ve Batı tarzı giyinerek Sami dış görüntülerini yumuşatıyorlardı. Ama tüm bunlara rağmen birkaç sokak ötede, toplum tarafından kabul edilmelerine başlıca engeli oluşturan öteki dünya orada öylece duruyordu: tuhaf kostümler içinde gürültü yapan insanlar, cumartesi günleri çalışmayı reddeden işçiler, zaddikim mucizeleri vaat eden Hasidik tarikatı vaizleri ve yasa koyan hahamlar. Çarlık kararnameleriyle sakallarını kesip giysilerini çıkarmaya zorlanan din adamları ikisini de korumanın yollarını buluyor, bir semtten kovulup başka bir semtte tekrar ortaya çıkıyor ve Lehçe öğrenme mecburiyetine karşı Yiddişi edebiyat lisanı ilan ediyordu.”<span class="dip-8"><a class="footnote-link" href="#footnote-225-25" id="footnote-225-25-backlink">25</a></span></p>

      <p class="paragraf-12">Yedi kişilik Luxemburg ailesi Zlota sokağında bulunan kiralık bir daireye taşındı. Ön tarafa bakan üç odalı daire daha iyi ve pahalı dairelerden biriydi; avluya açılan ve arkaya bakan dairelerde insanlar daha dar alanda ve daha fakir koşullarda yaşıyordu. “Zlota sokağı 16 numaradaki ev, Bracka Sokağı ile büyük geçiş yolu olan Marszalkowska Sokağı’nı birbirine bağlayan bir bloğun tam ortasında bulunuyor ve batıya doğru fakirleşiyordu. Ama Luxemburg’ların oturduğu kısım, iyi bir yerleşim bölgesiydi. Bracka Sokağı on yıllar önce, Polonya ordusunun başkomutanı Rus Grandükü Konstantin’in günlük güzergâhı üzerindeydi. Konstantin at üzerinde her gün Belvedere köşkündeki ikametinden, emrindeki Polonyalıları o meşhur ve aşağılayıcı denetimlerine tabi tutmak üzere Saski Meydanı’na gelirdi. Grandükün Bracka Sokağı üzerinden yaptığı günlük at gezintilerinin tartışılmaz en önemli avantajı, sokağın zemininin sağlam parke taşlarla döşenmesiydi. Marszalkowska Sokağı’nda hareketli bir yaşam sürüyor, son Paris modasına göre giyinmiş kadınlar, zengin bir ithal ürün yelpazesi sunan dükkânlar, kahve, restoran ve kitapçılar başkente Avrupa şıklığından bir esinti veriyordu. Başkent çok uluslu, çok lisanlı, hayat dolu ve rengârenkti. Gösterişli at arabaları şık bayanları hayırseverlik görevlerine, bayları ise baş başa yenilen yemeklere götürüyor, parlak Rus üniformaları papaz cüppelerinin ve küçük kızların okul önlüklerinin arasına karışıyordu. Züppeler ve rahibeler, geniş kenarlı hasır şapkalar taşıyan Hasidimler, parlak kırmızı kasketli ayakçılar, koyu pelerinli dadılar ve sokak müzisyenleri, posbıyıklı Rus polislerin dikkatli bakışı altında sokağa parlak bir atmosfer katıyordu. Şehir merkezinin hemen dibinde, tamamen farklı bir görüntü hâkimdi.”<span class="dip-8"><a class="footnote-link" href="#footnote-225-26" id="footnote-225-26-backlink">26</a></span></p>

      <p class="paragraf-12">Rosa Luxemburg’un anne-babası ve kardeşleri asimilasyona olumlu yaklaşıyordu. Kültürel olarak Doğu Avrupalı Yahudilerin çoğundan daha fazla uyum sağlamışlardı.<span class="dip-8"><a class="footnote-link" href="#footnote-225-27" id="footnote-225-27-backlink">27</a></span>Ancak Yahudi kimliklerini kesinlikle yadsımıyorlardı. Baba Luxemburg, Jack Jacobs’a göre Ezra Mendelssohn’un tanımına büyük ölçüde uyan Polonyalı bir Yahudi’ydi: “‘Musevi inanca sahip Polonyalılar’ asimilasyonlarının bir ideolojisini yaratmaya pek fazla meyilli değildi. Yahudi tarihinin sonuna gelindiğini ilan etmiyor ve kendilerini Polonya’nın kutsal savaşıyla da özdeşleştirmiyorlardı. Gettonun sınırlarını geride bırakmışlar; nasıl Alman dindaşları kendilerini Alman olarak görüyorsa, onlar da kendilerini Polonyalı olarak görüyorlardı. Yahudi milliyetçiliğine karşı çıkıyor ve Yiddişe düşmanca bir tavırla yaklaşıyorlardı. Yahudi halkının geleceğine yönelik net bir programları yoktu. ‘Musevi inançlı Polonyalılar’ buna rağmen Yahudilerin dünyasında önemli bir rol oynuyordu. Onlara hem Rus Polonya’sında, hem de Galiçya’daki resmi Yahudi cemaatlerinde önemli mevkilerde Ortodokslarla birlikte çalışırken ve Yahudileri Yahudi olmayan makamlara karşı temsil ederken rastlamak mümkündü. On dokuzuncu yüzyılın altmışlı yıllarından beri Yahudi aydınlanması ve Polonyalı Yahudilerin Lehleştirilmesi için mücadele eden Yahudi-Polonya basınını destekliyorlardı.”<span class="dip-8"><a class="footnote-link" href="#footnote-225-28" id="footnote-225-28-backlink">28</a></span>Eduard Luxemburg’un çocuklarına “Polonyalılar ile Yahudiler arasındaki duvarların kaldırılması gerektiğini, Luksenburg ailesinin kültürünün Polonya kültürü olduğunu, Batı Avrupa göreneklerinin Doğu Avrupa Yahudiliğinin göreneklerinden daha fazla uygarlık taşıdığını […] ve Yahudilerin bir millet değil, dini bir topluluk olduğunu” öğrettiği neredeyse kesin gibidir. “Polonya’nın bağımsızlığı konusunda kuşkularını dile getirmiş olması da mümkün.”<span class="dip-8"><a class="footnote-link" href="#footnote-225-29" id="footnote-225-29-backlink">29</a></span></p>

      <p class="paragraf-12">Anne Luxemburg da Maskilimlerin düşüncelerine sempati besliyordu. Erkek kardeşi 1862 yılından beri Lemberg’deki Ortodoks olmayan bir cemaatin vaiziydi. Ancak anne Luxemburg katı dindardı. Yahudi bayramlarını kutluyor, Yahudiliğin dini geleneklerinin korunmasına özen gösteriyor ve özel yemekleri hazırlıyordu. Örneğin yeni yıl gününde puf böreğinin eksik olması düşünülemezdi. Aile içinde yedi günlük ölü nöbeti, aynı yas sonunda Kadiş duasını söylemek gibi doğal sayılıyordu.</p>

      <p class="paragraf-12">Annesinin Rosa’ya Yiddiş yazdığı söylenir, ancak bugüne kadar böyle bir mektup bulunamamıştır. Aynı zamanda hiçbir Luxemburg araştırmacısı da Rosa Luxemburg’a ait Yiddiş bir el yazısı bulamamıştır.<span class="dip-8"><a class="footnote-link" href="#footnote-225-30" id="footnote-225-30-backlink">30</a></span>Rosa Luxemburg Yiddiş anlıyor, ama bu lisanı bir jargon olarak görüyor ve nadiren –küfretmek veya kendisiyle dalga geçmek üzere– kullanıyordu. Rosa’yı iyi tanıyan Józef-Szloma Mill (John Mill), Rosa’nın Yiddişten nefret ettiğini ileri sürüyordu.<span class="dip-8"><a class="footnote-link" href="#footnote-225-31" id="footnote-225-31-backlink">31</a></span>Çok sevdiği Lehçeye ise güçlü duygularla bağlıydı.</p>

      <p class="paragraf-12">Rosa Luxemburg ağırlıklı olarak Lehçe konuşulan ve başka dil, din ve kültürlere ilginin uyandırılıp desteklendiği huzurlu bir evde büyüdü. Aile üyeleri Almanca biliyor ve Alman edebiyatı okuyordu. Ailenin saygı duyulan kişiliği olan hür düşünceli baba Luxemburg, katı sansüre rağmen yabancı gazeteleri gizlice tedarik ediyor ve bunlar okunup tartışılıyordu.<span class="dip-8"><a class="footnote-link" href="#footnote-225-32" id="footnote-225-32-backlink">32</a></span>Her çocuk kendi eğilimlerine yönelebiliyor ve bunları istediği gibi yaşayabiliyordu. Rosa Luxemburg bunu 1907 yılında şöyle dile getirdi: “Dün, çocukken bir seferinde evde bir gül tomurcuğunun nasıl açtığını görmek için tüm gün boyunca saksının önünde gözlerimi tomurcuktan ayırmadan nasıl baktığımı hatırladım. Tabii ki, tomurcuk hiç kıpırdamadı ve asık bir suratla yatağa gitmek zorunda kaldım. Ertesi sabah tomurcuğu açmış bir şekilde buldum. […] Nereden aklıma geldiğini bilmediğim başka bir şeyi daha hatırladım, karın içinde kırdığım bir şemsiyeyi… Bu olay beni çok güldürdü.”<span class="dip-8"><a class="footnote-link" href="#footnote-225-33" id="footnote-225-33-backlink">33</a></span>Rosa Luxemburg hayata herhangi bir çocuk gibi mutlu ve neşeli başladı. Hatıralarında çocukluk anıları bazen şekil değiştiriyordu, hatta Luise Kautsky’ye yazdığı bir mektupta bu anıların içinden bir edebiyat yükseliyordu: “O zamanlar evde sabahın erken saatlerinde, babamdan önce kalkmamız yasak olduğu için gizlice pencereye gidip açar ve büyük avluya bakardım. Seyredecek çok fazla bir şey olmazdı. Henüz her şey uyur, bir kedi yumuşak patileri üzerinde avluda gezinir, birkaç serçe yaramazca öterek dövüşür ve uzun boylu Antoni yaz kış üstünde olan kısa koyun kürküyle tulumbanın yanında, elleri ve çenesi süpürgenin sapına dayanmış ve uykulu yıkanmamış yüzünde düşünceli bir ifadeyle dururdu. Antoni yüksek eğilimlere sahip bir insandı. Her akşam kapılar kapandıktan sonra evin sahanlığında, üstünde uyuduğu banka oturur ve gaz lambasının etrafına yaydığı alacakaranlıkta ‘Polis Haberleri’nin harflerini yüksek sesle okur, bu ise tüm evde bir duaymış gibi algılanırdı. Antoni’yi buna sevk eden, yalnızca edebiyata duyduğu ilgiydi, çünkü okuduğundan hiçbir şey anlamaz, sadece harfleri severdi. Buna rağmen kolay tatmin olmazdı. Bir seferinde, benden okuyacak bir şeyler istemesi üzerine ona, zorlukla bitirdiğim ilk ‘ciddi’ kitap olan Lubbock’un ‘Medeniyetin Başlangıcı’nı verdiğimde, kitabı bana iki gün sonra ‘bunda iş yok’ diye iade etmişti. Antoni’nin ne denli haklı olduğunu ancak seneler sonra anlayabildim. Antoni hep bir süre için derin düşüncelere dalıyor ve çarpıcı, gürültülü ve uzaklardan gelen bir esnemeyle bu düşüncelerden sıyrılıyordu. Onu özgürlüğüne kavuşturan bu esneme her seferinde, artık işe başlama zamanı anlamına geliyordu. Antoni’nin ıslak ve eğri süpürgesinin parke taşların üzerinde estetik bir şekilde gezinip, kenarlarda Brüksel danteline benzeyen zarif ve düzgün daireler oluştururken çıkardığı sürtünme ve şaklama sesleri hâlâ kulağımda. Avluyu süpürmesi bir şiir gibiydi. En sevdiğim an, tüm binada sıkıcı, gürültülü, zonklayan ve çatırdayan hayat uyanmadan önceki bu andı. Sabahın kutsal sessizliği parke taşların sıradanlığı üzerine yayılır, yukarıdaki pencere camlarında genç güneşin altın ışıkları parlar ve en tepede, şehrin gri gökyüzünde, henüz erimemiş pembe kokulu bulutçuklar yüzerdi. O zamanlar ‘hayatın’, ‘gerçek’ hayatın çatıların üzerinde uzaklarda bir yerlerde olduğuna inanırdım. Hep onun peşinden gittim. Ama hayat hep başka çatıların arkasında saklanıyordu. Sonunda her şeyin benimle oynanan kötü bir oyun olduğunu anladım, gerçek hayat Antoni ile birlikte ‘Medeniyetin Başlangıcı’nı ilk defa okuduğumuz o avluda kalmıştı.”<span class="dip-8"><a class="footnote-link" href="#footnote-225-34" id="footnote-225-34-backlink">34</a></span></p>

      <p class="arabaslik-sol-kucuk-8">Bütün dertleri… tokların vicdanına yüklemek istiyorum</p>

      <p class="paragraf-12">Rosa evin en küçüğü olarak kardeşleri tarafından şımartıldı, özellikle de beş yaşındayken kalçasında bir sorun çıkıp alçıya alındığı zaman. Bir yıl boyunca zamanının çoğunu yatarak veya odasından çıkmadan geçirmek zorunda kaldı ve hayatının sonuna kadar aksayarak yürüdü. Hayat dolu ve zeki bir çocuk için neredeyse katlanılmaz olan bu durumu bir fırsata dönüştürmeye çalıştı: Annesinin desteğiyle beş yaşında okuma ve yazmayı öğrendi. Annesi, daha sonra “Róża hepimizin toplamından daha akıllı”<span class="dip-8"><a class="footnote-link" href="#footnote-225-35" id="footnote-225-35-backlink">35</a></span>diye dile getireceği bu durumu, herhalde daha o zamanlar hissetmişti. Kitap okumak ve mektup yazmak Rosa Luxemburg’un o zamanlardan kalan tutkularıydı, bu sayede yeni arkadaşlar kazandığı gibi, bazılarını da canından bezdirebiliyordu. Aile üyelerine mektup üstüne mektup yağdırıyor ve sabırsızca cevaplarını bekliyordu. “Okumayı öğrenir öğrenmez, o tarihlerde Rus Polonya’sında neredeyse hiçbirisi okur-yazar olmayan hizmetçilere okuma öğretmeye kalkıştı. […] Dur durak tanımayan bir faaliyet güdüsünce yönlendiriliyordu ve ne yaparsa yapsın son derece becerikliydi, oyuncak bebekleri için elbise dikerken, başka el işleriyle uğraşırken veya okumak ve yazmak yanında çok severek yaptığı gibi resim çizerken. […] Altı yaşına geldiğinde iyi derecede okuyup yazabiliyordu ve bir çocuk gazetesinin sürekli okuyucusu ve çalışkan bir çalışanıydı. Çok zaman geçmeden Rusçadan Lehçeye şiirler çevirmeye başladı, kendisi de Lehçe şiirler yazıyordu.”<span class="dip-8"><a class="footnote-link" href="#footnote-225-36" id="footnote-225-36-backlink">36</a></span>Adam Mickiewicz’in Polonya ulusal destanı Pan Tadeusz’u Rosa Luxemburg henüz çocukken okuyabiliyordu.</p>

      <p class="paragraf-12">Rosa Luxemburg dokuz yaşına kadar evde eğitim gördü ve 1880 yılında Varşova II. Kız Lisesi’ne başladı. Devletin yüksek eğitim kurumlarına ağırlıklı olarak Rus memur ve subay çocuklarının alındığı düşünülürse, bu bir mükâfat olarak görülebilir. Leh ve Yahudi ailelerin çocuklarına özel ve katı bir sınırlama uygulanıyordu. Eğitim sistemine Leh ve Yahudiler aleyhine ve Ruslar lehine kurallar hâkimdi. Bu durum 1863-64 yılındaki Leh ayaklanmasının bastırılması sonrasında alınan yeni Ruslaştırma önlemleriyle daha da pekiştirildi. Eğitim dili ve resmi dil Rusçaydı. Öğrencilerin kendi aralarında Lehçe konuşmaları da yasaktı. Din dersi için beyan bazında Rum-Katolik, Rus-Ortodoks ve Yahudi gruplara ayrılıyorlar, böylece az sayıdaki Yahudi kız öğrenciler ek bir aşağılayıcı tecride tabi tutuluyordu.</p>

      <p class="paragraf-12">Rosa Luxemburg tarafından Lehçe yazılan bir şiir buna rağmen okulda ve başka eğitim kurumlarında elden ele dolaştı ve hararetli tartışmalara yol açtı. Rosa’nın sınıf arkadaşı Jadwiga Sikorska ve onun kız kardeşi Helena bu şiiri muhafaza ederek kaybolmasını önledi.</p>

      <p class="paragraf-12 para-style-override-12"><span class="char-style-override-10">Ceza talep ediyorum,</span></p>

      <p class="paragraf-12"><span class="char-style-override-10">Bugün tok olanlara, sefa sürenlere,</span></p>

      <p class="paragraf-12"><span class="char-style-override-10">Milyonların ekmeğini hangi acılarla kazandığını</span></p>

      <p class="paragraf-12"><span class="char-style-override-10">Bilmeyenlere, hissetmeyenlere.</span></p>

      <p class="paragraf-12"><span class="char-style-override-10">Neşeli bir yüz,</span></p>

      <p class="paragraf-12"><span class="char-style-override-10">Neşeli bir gülüş görürsem</span></p>

      <p class="paragraf-12"><span class="char-style-override-10">Acı çekiyorum</span></p>

      <p class="paragraf-12"><span class="char-style-override-10">Zira yoksulluğa ve bilgisizliğe</span></p>

      <p class="paragraf-12"><span class="char-style-override-10">Mahkûm olanlar</span></p>

      <p class="paragraf-12"><span class="char-style-override-10">Gülmeyi ve neşeyi bilmezler.</span></p>

      <p class="paragraf-12"><span class="char-style-override-10">Bütün dertleri,</span></p>

      <p class="paragraf-12"><span class="char-style-override-10">Bütün gizli ve acı gözyaşlarını</span></p>

      <p class="paragraf-12"><span class="char-style-override-10">Tokların vicdanına yüklemek istiyorum,</span></p>

      <p class="paragraf-12"><span class="char-style-override-10">Ve yaptıkları her şeyin intikamını almak.</span><span class="dip-8"><a class="footnote-link" href="#footnote-225-37" id="footnote-225-37-backlink">37</a></span></p>

      <p class="paragraf-12 para-style-override-12">Rosa Luxemburg 1884 yılında Alman İmparatoru 1. Wilhelm’in Varşova ziyareti öncesinde Lehçe bir alay şiiri kaleme aldı:</p>

      <p class="paragraf-12 para-style-override-12"><span class="char-style-override-10">İmparator</span> <span class="char-style-override-10">Wilhelm’in Gelişi.</span></p>

      <p class="paragraf-12"><span class="char-style-override-10">Nihayet göreceğiz seni, Batı’nın heybetlisi,</span></p>

      <p class="paragraf-12"><span class="char-style-override-10">Yani Saksonya’nın bahçesine gelirsen,</span></p>

      <p class="paragraf-12"><span class="char-style-override-10">Çünkü ben sizin saraylarınıza gelmem,</span></p>

      <p class="paragraf-12"><span class="char-style-override-10">Şatafatlı konuşmalarınız umurumda değil.</span></p>

      <p class="paragraf-12"><span class="char-style-override-10">Ama orada ne gevezelikler ettiğinizi bilmek isterim.</span></p>

      <p class="paragraf-12"><span class="char-style-override-10">“Bizimkine” hitabın “sen” şeklindeymiş.</span></p>

      <p class="paragraf-12"><span class="char-style-override-10">Politikada henüz aptal bir koyun sayılırım,</span></p>

      <p class="paragraf-12"><span class="char-style-override-10">Onun için seninle fazla konuşmam;</span></p>

      <p class="paragraf-12"><span class="char-style-override-10">Ama sana bir şey söylemek isterim, sevgili</span> <span class="char-style-override-10">Wilhelm:</span></p>

      <p class="paragraf-12"><span class="char-style-override-10">Kurnaz hergelene,</span> <span class="char-style-override-10">Bismarck’a ilet,</span></p>

      <p class="paragraf-12"><span class="char-style-override-10">Avrupa için ilet, Batı’nın İmparatoru,</span></p>

      <p class="paragraf-12"><span class="char-style-override-10">Emret ona, barış pantolonunu pisletmesin.</span><span class="dip-8"><a class="footnote-link" href="#footnote-225-38" id="footnote-225-38-backlink">38</a></span></p>

      <p class="paragraf-12 para-style-override-12">Çok yönlü yeteneklere sahip olan Róża’ya öğrenmek kolay geliyordu. Tüm okul hayatı boyunca hep en iyi öğrenci oldu. “Ancak buna rağmen, muhalif ruhu, müdüriyetin ona karşı tavır takınmasına neden olduğu için mezuniyette hakkı olan altın madalyayı alamadı.”<span class="dip-8"><a class="footnote-link" href="#footnote-225-39" id="footnote-225-39-backlink">39</a></span>Rosa Luxemburg ile Rus dili ve edebiyatı öğretmeni Afanasyev arasında yaşanan “skandal”lardan birisini Jadwiga Sikorska anlatır: Rosa “çok iyi bir deneme yazmıştı, düşüncelerinin gerçekten olağanüstü bir tinsel kanatlanması. Önümüze koyulan taslak tüm bir defter sayfasını kaplarken, Rosa’nın denemesi üç mısradan, yalnızca üç mısradan ibaretti. Denemeyi sınıfın önünde sesli bir şekilde okumak suretiyle, özgür düşünmeye cesaret eden ve böylece arkadaşlarına kötü bir örnek oluşturduğu gibi, aynı zamanda öğretmenini hiçe sayan bu cüretkâr ve dikbaşlı öğrenciyi Afanasyev’in nasıl azarladığını görmek lazımdı. Kürsüden aşağıya bağırıyordu ve öfkeliydi. Alnı genelde olduğu gibi öfke kırışıklarıyla doluydu. Kelimenin tam anlamıyla itidalini kaybetmişti. Suçlunun soğukkanlılığını koruması bu durumu daha da pekiştiriyordu. Rosa tezlerini çok sakin bir şekilde, hatta gülümseyerek savunuyor ve isabetli argümanlarla cevap veriyor, ancak bu argümanlar Afanasyev’in beynine ulaşmıyordu. Hiçbirimiz bu denemeye duyduğumuz hayranlığı saklayamadık.”<span class="dip-8"><a class="footnote-link" href="#footnote-225-40" id="footnote-225-40-backlink">40</a></span></p>

      <p class="paragraf-12">1887 yılının yazında Rosa Luxemburg mezuniyet karnesini elinde tutuyordu: “II. Kız Lisesinin Pedagoji Kurulu […] adı geçen lisenin öğrencisi 17 yaşındaki Musevi mezhepli Rosalie Luxenburg’un, bu lisenin 1. sınıfından başlayarak okul döneminin sonu olan 14 Haziran 1887 tarihine kadar (7. sınıf) okula devam ettiğini onaylar. Kendisinin hal ve davranışları mükemmeldi ve final sınavlarında şu notları aldı: Din – 5; Rusça – 4; Pedagoji – 5; Lehçe – 5; Almanca – 4; Fransızca – 4; Aritmetik – 5; Cebir – 5; Geometri – 5; Genel Coğrafya – 4; Rusya Coğrafyası – 4; Fen Bilimleri – 5; Genel Tarih – 5; Rus Tarihi – 4; Fizik – 5; Kozmografya – 5; Kaligrafi – 5; Resim – 5; Kadın İşleri – 5. (5=mükemmel; 4=pekiyi).</p>

      <p class="paragraf-12">Rosalie Luxenburg’un derslerin genelinden pekiyi alarak okulu bitirmesi nedeniyle Eğitim Kurulu kendisine gerekli damga ve imzalarla donatılmış bu belgeyi vermeyi kararlaştırmıştır.”<span class="dip-8"><a class="footnote-link" href="#footnote-225-41" id="footnote-225-41-backlink">41</a></span></p>

      <p class="paragraf-12">Julian Marchlewski’nin anılarına göre, Varşova Kız Lisesi müdürünün Rosa Luxemburg’un “politik güvenilirliği”nden kuşkulanması nedeniyle Rosa’ya altın madalya verilmedi. Rosa Luxemburg, “içinde Proletarya partisi tarafından yayınlanan broşürlerin okunduğu ve işçiler arasında faaliyeti hedefleyen”<span class="dip-8"><a class="footnote-link" href="#footnote-225-42" id="footnote-225-42-backlink">42</a></span>lise ve üniversite öğrencilerinin oluşturduğu bir çevreye dâhildi. “I. Proletarya” veya “Büyük Proletarya” olarak bilinen sosyal devrimci “Proletarya” partisi 1882 yılının sonbaharında Varşova’da Ludwik Waryński’nin yönetiminde kurulmuştu. Marksist meyilliydi, burjuvaziye ve Çarlığa karşı mücadeleye çağırıyor ve bu özgürlük mücadelesinin başka ülkelerin işçi sınıflarıyla, özellikle de Rusya işçi sınıfıyla birlikte verilmesi gerektiğinden yola çıkıyordu. Parti Polonya’da illegal <span class="char-style-override-2">Proletarya</span> dergisini çıkartıyor, İsviçre’de yayınladığı <span class="char-style-override-2">Przzedświt</span> (Tan Kızıllığı) ve <span class="char-style-override-2">Walka Klas</span> (Sınıf Savaşı) dergilerini ülkeye gizlice sokup illegal yollardan dağıtıyordu. Parti, 1883-84 yıllarındaki bir tevkif dalgasıyla zayıflatıldı ve 1886 yılında Çarlık makamlarınca nihai olarak yok edildi. Partinin dört yöneticisi 1886 yılında Varşova kalesinin surları üzerinde asıldı, birçok tutuklu ağır hapse veya sürgüne mahkûm edildi, bunların çoğu hapiste veya sürgünde öldü. Ludwik Waryński de 1883 yılında tutuklandı ve 1889 yılında zindanda öldü.</p>

      <p class="paragraf-12">1880’li yıllarda Varşova’nın neredeyse tüm büyük eğitim kurumlarında, eğitim sisteminin Ruslaştırılmasına ve Polonya halkına yapılan diğer baskılara karşı muhalefet eden illegal gruplar oluştu. Bu gruplarda ulusal tarih öğreniliyor, Polonyalı yazarların yasak eserleri ve aynı zamanda sosyalist yazılar okunuyordu. Julian Marchlewski ile birlikte böyle bir gruba katılan ve sonradan yine onunla birlikte Rosa Luxemburg’un yoldaşları arasında yer alacak olan Adolf Warski’nin hatırladıklarına göre, “çok okunuyordu […] ve her şeyden önemlisi de karman çorman ve sistemsiz okunuyordu; bu nedenle okunan her şeyin ‘hazmedilmesi’ mümkün olmuyordu.”<span class="dip-8"><a class="footnote-link" href="#footnote-225-43" id="footnote-225-43-backlink">43</a></span></p>

      <p class="paragraf-12">Julian Marchlewski ve Adolf Warski gibi Rosa Luxemburg da yasak yayınlar sayesinde, sistematik Yahudi kıyımlarının seksenli yıllarda yeniden korku ve dehşet saçmaya başladığı ülkesinde politik ve sosyal açıdan dayanılmaz koşullara karşı eleştirel düşüncelere yöneldi. İlk kez 1881 yılında, henüz on yaşındayken Varşova gettolarını kasıp kavuran ve birçok Yahudi’nin yaralandığı veya öldürüldüğü bir toplu kıyıma şahit olmuştu. Binlerce aile kurban vermiş ve aşağılanmış; Luxemburg’ların oturduğu Zlota Sokağı da bağırıp çağıran ve her yeri yağmalayan bir güruhun saldırısına uğramıştı.</p>

      <p class="paragraf-12">Rosa Luxemburg bu korkunç çocukluk anısını içine gömdü ve henüz çocuk yaştayken yaşadığı şoku, böylesi insanlık dışı taşkınlıkların olmayacağı bir dünyayı gururla ve hırsla savunarak aştı. Bir okul arkadaşına ithafen, kendinden emin sözlerle şöyle yazıyordu: “Benim idealim, herkesi sevebileceğim bir toplumsal düzen. Bu ideale ulaşmak için ve bu ideal uğruna belki bir gün nefret etmem de gerekebilir. Sen bunu hiç yapamayacaksın, dünyaya boş yere bu kadar erken geldin.”<span class="dip-8"><a class="footnote-link" href="#footnote-225-44" id="footnote-225-44-backlink">44</a></span></p>

      <p class="paragraf-12">Rosa Luxemburg’un lise zamanında mı, yoksa okulu bitirdikten sonra mı illegal bir gruba katıldığı tam olarak bilinmiyor. Kronenberg Ticaret Okulu’nda Kazimierz Szczepański ve Ludwik Kulczycki tarafından kurulan ve liselilerin, üniversite öğrencilerinin ve işçilerin dâhil olduğu gruba yakın durduğu kesin.<span class="dip-8"><a class="footnote-link" href="#footnote-225-45" id="footnote-225-45-backlink">45</a></span>Bu grup, I. Proletarya partisinin Cenevre’ye iltica eden bazı üyeleriyle bağlantı içindeydi ve oradan sosyalist makaleler getiriyordu.</p>

      <p class="paragraf-12">1887/88 dönümünde Szczepański ve Kulczycki gibi genç Polonyalı sosyalistler Proletarya partisini yeniden kurmayı denedi. Kronenberg adlı aydın grubu, Ludwik Kulczycki’nin Ocak 1888’de Cenevre’den dönüşünden sonra, Ludwik Waryński’nin mücadele arkadaşı Adam Dabrowski tarafından yönetilen ve Julian Marchlewski’nin de dâhil olduğu bir işçi grubuyla birleşti. Böylece selefi gibi Proletarya adını alan ve tarihe II. Proletarya olarak geçen yeni bir sosyalist örgütün temeli atılmış oldu. Bu yeni partinin kurulmasına Poznanya hapishanesinden kaçıp gizlice Varşova’ya gelmiş olan çatı kaplamacısı Marcin Kasprzak’ın yönettiği bir işçi komitesi de katkıda bulundu.</p>

      <p class="paragraf-12">Yeni partinin politikası üzerine tartışmalar meydana geldi. Kulczycki, Narodnaya Volya (Halkın İradesi –<span class="char-style-override-2">çev.</span>) benzeri illegal bir terörist mücadele örgütü hedeflerken, Kasprzak bireysel terörü reddediyor ve Poznanya’dayken etkilendiği Alman sosyal demokrasisini örnek alan bir kitle örgütü oluşturmak istiyordu. Ayrıca aşırı milliyetçilikle, Kasprzak’ın savunduğu proletarya enternasyonalizmi karşı karşıya gelmişti.</p>

      <p class="paragraf-12">Rosa Luxemburg, aynı Adolf Warski ve Julian Marchlewski gibi, Marcin Kasprzak çevresindeki gruba meyilliydi. Parti büyüdü ve yoğun ajitasyon sayesinde etki kazandı. 1888 yılında Varşova’da bazı grevler örgütledi. Ancak Çarlık gizli polisi kısa bir süre sonra takibe başladı ve 1888 yılının sonbaharında, Ludwik Kulczycki ve Kazimierz Szczepański dâhil II. Proletarya partisinin 40 üyesi tevkif edildi. Rosa Luxemburg da tevkif ve takibat dalgasının tehdidi altındaydı ve bir süre için taşrada gizlenmek zorunda kaldı. “1889 ilkbaharında ağır bir zatürreeden sonra Kasprzak’ın yardımıyla oradan […] illegal yollarla sınırı geçti.”<span class="dip-8"><a class="footnote-link" href="#footnote-225-46" id="footnote-225-46-backlink">46</a></span></p>

      <p class="paragraf-12">Politik iltica yolu Rosa için elbette kolay değildi, ama bir kadın olarak özgürlüğüne ulaşmasında belirleyici bir adımdı. O da, yüksek okullara giden ağabeyleri, özellikle de tıp okuyan Józef gibi akademik bir meslek edinmek ve kendisinin belirlediği bir hayat sürdürmek istiyordu. Ülkesinin üniversitelerine kadınlar alınmazken, Batı Avrupa’da bir yüksek öğrenime başlamak imkânı bulunuyordu. Bu imkândan faydalanabilmek için, henüz 15 Mart 1888 tarihinde kendisine bir Polonya pasaportu çıkartmıştı.</p>

      <div class="footnotes">
        <div class="footnote">
          <p class="dipnot-8"><a class="footnote-anchor" href="#footnote-225-1-backlink" id="footnote-225-1">1</a> Bkz. Stadler-Labhart, Verena, Rosa Luxemburg an der Universität Zürich, s. 25.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-2-backlink" id="footnote-225-2">2</a> 5 Aralık 1870 tarihi, baba Eduard Luxemburg’un 11 (23) Kasım 1897’de verdiği bir belgede yazılı ve Zamość’da Berlin için evlenme ilanıyla ilgili olarak 29 Ocak 1898’de verilen resmi onaylı bir şahit ifadesinde duruyor. Daha sonraki sorgulama ve mahkeme dosyalarında Rosa Luxemburg’un onaylı kimliği ile ilgili olarak sürekli bir şekilde evlilik belgesindeki tarih görülüyor. Zürih şehrinin resmi nüfus kayıtlarında buna karşın 1871 tarihi veriliyor. Bkz. SAPMO., NY 4002/1, Bl. 2, 25, 36; NY 4002/61, 62, 76-80.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-3-backlink" id="footnote-225-3">3</a> Bkz. Eduard Luxemburg’dan Rosa Luxemburg’a, 1 Mart 1900. Ettinger, Elżbieta, Rosa Luxemburg, s. 348 (burada yanlışlıkla 7 Mart olarak verilmiş, Friedenau postanesinin damgasına göre mektup 4 Mart’ta ulaşmış); SAPMO-BArch., NY 4002/81, Bl. 6 ve NY 4002/1, Bl. 25.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-4-backlink" id="footnote-225-4">4</a> 30 Ocak 1907. GB 6, s. 143.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-5-backlink" id="footnote-225-5">5</a> GW 1/1, s. 135 ve 152.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-6-backlink" id="footnote-225-6">6</a> Ettinger, Elżbieta, Rosa Luxemburg, s. 17.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-7-backlink" id="footnote-225-7">7</a> Alıntı: Hirsch, Helmut, Rosa Luxemburg mit Selbstzeugnissen, s. 9.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-8-backlink" id="footnote-225-8">8</a> Bkz. Anna Luxemburg’dan Rosa Luxemburg’a, 9 Mayıs 1897. Ettinger, Elżbieta, Rosa Luxemburg. Ekler, s. 317.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-9-backlink" id="footnote-225-9">9</a> Kardeşlerin kişisel bilgileri farklı kitaplarda farklı şekillerde veriliyor. Burada verilen bilgiler Wilnalı Kazimierz Luxemburg’un 12 Haziran 1989 tarihli soy ağacı verilerine dayanıyor. SAPMO-BArch., NY 4002/1.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-10-backlink" id="footnote-225-10">10</a> Kautsky, Luise, Rosa Luxemburg. Ein Gedenkbuch, s. 22-24.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-11-backlink" id="footnote-225-11">11</a> Bkz. Anna Luxemburg’dan Rosa Luxemburg’a, 30 Eylül 1897 ve devamı. Ettinger, Elżbieta, Rosa Luxemburg. Ekler, s. 327.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-12-backlink" id="footnote-225-12">12</a> Hans Diefenbach’a, 20 Haziran 1917. GB 5, s. 259.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-13-backlink" id="footnote-225-13">13</a> Sophie Liebknecht’e, 23 Mayıs 1917. GB 5, s. 243.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-14-backlink" id="footnote-225-14">14</a> 3 Haziran 1899. GB 1, s. 343.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-15-backlink" id="footnote-225-15">15</a> <span xml:lang="en-US">Bkz. Eduard Luxemburg’dan Rosa Luxemburg’a, 11 NisZan 1900.</span> <span xml:lang="en-US">Ettinger, Elżbieta, Rosa Luxemburg. Ekler, s. 349.</span></p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-16-backlink" id="footnote-225-16">16</a> 2 Ekim [1907]. GB 2, s. 312.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-17-backlink" id="footnote-225-17">17</a> Marchlewski, Julian, Dem Gedanken Rosa Luxemburgs und Leo Jogiches. Die Kommunistische Internationale, 1 – Petrograd – (1919) – 3, 1 Temmuz 1919, s. 385.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-18-backlink" id="footnote-225-18">18</a> Luxemburg, Kazimierz, Zur Biographie von Rosa Luxemburg. SAPMO-Barch., NY 4002/1.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-19-backlink" id="footnote-225-19">19</a> Ettinger, Elżbieta, Rosa Luxemburg. s. 20.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-20-backlink" id="footnote-225-20">20</a> Maskilim: Yahudi aydınlanma hareketi Haskala yanlılarına verilen ad <span class="char-style-override-2">–çev.</span></p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-21-backlink" id="footnote-225-21">21</a> Alıntı: Jacobs, Jack, Vom Vater geprägt: Rosa Luxemburg, die polnischen Maskilim und die Ursprünge ihrer Ansichten. Sozialisten und die “jüdische Frage”, Marx. Mainz 1994, s. 73.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-22-backlink" id="footnote-225-22">22</a> Jacobs, Jack, Vom Vater geprägt…, s.75.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-23-backlink" id="footnote-225-23">23</a> Yiddiş/Yidce: Aşkenaz Yahudilerinin konuştuğu dil; Yahudi Almancası da denilir <span class="char-style-override-2">–çev</span>.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-24-backlink" id="footnote-225-24">24</a> Bkz. Ettinger, Elżbieta, Rosa Luxemburg, s. 23 ve Jacobs, Vom Vater geprägt, s. 75.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-25-backlink" id="footnote-225-25">25</a> Ettinger, Elżbieta, Rosa Luxemburg, s. 23.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-26-backlink" id="footnote-225-26">26</a> A.g.e. s. 24.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-27-backlink" id="footnote-225-27">27</a> Bkz. Jacobs, Jack, Vom Vater geprägt…, s. 72.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-28-backlink" id="footnote-225-28">28</a> Alıntı: A.g.e. s. 73.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-29-backlink" id="footnote-225-29">29</a> A.g.e. s. 76.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-30-backlink" id="footnote-225-30">30</a> Bkz. A.g.e. s. 75 ve 177.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-31-backlink" id="footnote-225-31">31</a> Bkz. A.g.e. s. 76</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-32-backlink" id="footnote-225-32">32</a> Bkz. Kautsky, Luise, Rosa Luxemburg. Ein Gedenkbuch. s. 26 ve 52.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-33-backlink" id="footnote-225-33">33</a> Kostja Zetkin’e, 14 [Temmuz 1907]. GB 2, s. 299.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-34-backlink" id="footnote-225-34">34</a> [Eylül 1904]. GB 2, s. 68.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-35-backlink" id="footnote-225-35">35</a> Anna Luxemburg’dan Rosa Luxemburg’a, 2 Kasım 1897. SAPMO-BArch., NY 4002/81, Bl. 54.; Bkz. Ettinger, Elżbieta, Rosa Luxemburg. Ekler, s. 332.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-36-backlink" id="footnote-225-36">36</a> Kautsky, Luise, Rosa Luxemburg. Ein Gedenkbuch, s. 24.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-37-backlink" id="footnote-225-37">37</a> Alıntı: Kochański, Aleksander, Róża Luksemburg, s. 15.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-38-backlink" id="footnote-225-38">38</a> Alıntı: A.g.e., s.26.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-39-backlink" id="footnote-225-39">39</a> Kautsky, Luise, Rosa Luxemburg. Ein Gedenkbuch, s. 26.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-40-backlink" id="footnote-225-40">40</a> Alıntı: Kochański, Aleksander, Róża Luksemburg, s. 14.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-41-backlink" id="footnote-225-41">41</a> SAPMO-BArch., NY 4002/1, Bl. 1.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-42-backlink" id="footnote-225-42">42</a> Marchlewski, Julian, Dem Gedanken Rosa Luxemburgs und Leo Jogiches …, Sp. 385.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-43-backlink" id="footnote-225-43">43</a> Alıntı: Schumacher, Horst/Tych, Feliks, Julian Marchlewski-Karski. Eine Biographie. Berlin 1966, s. 20.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-44-backlink" id="footnote-225-44">44</a> Alıntı: Kochański, Aleksander, Róża Luksemburg, S. 15-18.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-45-backlink" id="footnote-225-45">45</a> Bkz. Schumacher, Horst/Tych, Feliks, Julian Marchlewski-Karski, s. 24.</p>
        </div>

        <div class="footnote">
          <p class="dipnot-8"><a class="footnote-anchor" href="#footnote-225-46-backlink" id="footnote-225-46">46</a> Warski, Adolf, Julian Marchlewski. Erinnerungen. Moskova 1925, s. 121.</p>
        </div>
      </div>
    </div>
  </div>
</body>
</html>
