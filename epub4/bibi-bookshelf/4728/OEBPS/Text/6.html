<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6.html" xml:lang="tr-TR">
    <div class="Basic-Text-Frame">
      <p class="anabaslik-9" id="toc_marker-1">Önsöz</p>

      <p class="resim-9"><span class="char-style-override-7"><img alt="3.png" class="image" height="20" src="../Images/3_fmt.jpeg" width="39" /></span></p>

      <p class="paragraf-13">Rosa Luxemburg, 20. yüzyılın en ilginç karakterlerinden biridir. Kısa boyu, koyu renk saçları ve fazla göze çarpmayan dış görünüşüne karşın, konuşan gözleriyle, doğal cazibesiyle, sürükleyici coşkusuyla ve ilham verici kaleminin yanında kitleleri etkileyen hitap gücüyle göz kamaştırıyordu. Fikirlerle dolup taşıyordu, olağanüstü eğitimliydi, çok yönlü ve tutkuluydu. Bu sayede, özgürlükçü bir kadın olarak yılgınlık anlarında ve kişisel mağlubiyetlerde yıkılmadan ayakta kalabildi. Bir aile kurma arzusu gerçekleşmedi.</p>

      <p class="paragraf-13">Rosa Luxemburg’un hayatı yorucuydu ve çatışmalarla doluydu. Daha iyi bir dünya için savaştı. İdeali, halk tarafından biçimlendirilen, mutlak özgürlük ve demokrasi temeline dayanan ve kalıcı bir barışı güvence altına alan bir sosyalizmdi. Özgüven sahibi bir Marksist olarak, kapsamlı tarih bilgisi ve derin toplumsal analizleri etkileyiciydi. Uluslararası sosyalist hareket içerisinde kuruluşuna katıldığı veya etkilediği partilerde dogmatizme ve biçimciliğe tavizsizce karşı çıktı. Taraftarlarının gücüne güvenerek, sosyal adaletsizliklerin ve politik gericiliğin, ulusal düşmanlıkların ve savaşın kaynağı olan kapitalizme karşı yılmadan mücadele etti. Keskin polemikleri, itiraz ve öfke uyandırdı. Ancak olağandışı gerçeklik duygusu ve yaratıcı eleştirisi, Rosa Luxemburg’a sonraları doğrulanan öngörülerinde yardımcı oldu. Buna karşın, bazı temel konularda hataları ve hararetle savunduğu yanılgıları oldu.</p>

      <p class="paragraf-13"><span>Rosa Luxemburg mutluluk ve başarı arayışında pek çok dost ve sempatizan kazandığı gibi, bazen de kaybetti; sempati, hüsran ve kendi çevresi de dâhil olmak üzere hor görmeyle karşılaştı. Özel ve politik yaşamında hem kendisinden, hem de başkalarından beklentisini hep yüksek tuttu. Başkalarıyla birlikte vakit geçirmeyi sevmesine rağmen, çoğu zaman yalnızlığa sığındı. Nazik ve kaba, anlayışlı ve öfkeli, neşeli ve durgun, alçakgönüllü ve kendini beğenmiş, uyumlu ve kavgacı, soğukkanlı ve heyecanlı olabiliyordu. Edebiyat, resim ve müzik onun için, uzak ülkelere yapılan seyahatler gibi vazgeçilmezdi. Yabancı kültürlerde derinleştiği kadar yerli bitki ve hayvanlar dünyasında da derinleşti. Acımasız bir açıklıkla yazdığı birçok şairane mektubunda günlük baskılardan kaçış yolu aradı; arkadaşları ve karşıtlarıyla diyaloğunu sürdürdü. Bunlarda şu ilkeyi temel aldı: “İç dünyası gerçekten zengin ve özgür olan bir kişi her zaman doğal davranabilir ve kendisine ihanet etmeksizin tutkularının onu yönlendirmesine izin verebilir.”</span><span class="dip-9"><a class="footnote-link" href="#footnote-225-1" id="footnote-225-1-backlink">1</a></span></p>

      <p class="yildiz"><span>***</span></p>

      <p class="paragraf-13">Birçok yaşam öykücü Rosa Luxemburg’un kişiliği ve mirasının büyüsüne kapıldı.<span class="dip-9"><a class="footnote-link" href="#footnote-225-2" id="footnote-225-2-backlink">2</a></span>Bazıları Elzbieta Ettinger gibi “bir kadın, bir Yahudi ve bir sakat olarak üç damgayla lekelenmiş, genelde pek tanınmayan bir insanın”<span class="dip-9"><a class="footnote-link" href="#footnote-225-3" id="footnote-225-3-backlink">3</a></span>portresini çizmek istedi. Peter Nettl, Gilbert Badia veya Georg W. Strobel gibileri içinse Rosa Luxemburg bir bütün olarak her şeyiyle merak ve heyecan uyandırıcıydı; ama buna rağmen araştırmalarına tarihsel ağırlık noktaları koydular. Örneğin 1968 yılında Doğu ve Batı Avrupa’nın muhalif hareketlerinde gözlemlediği “Lenin, Mao, Castro, Sartre, Marcuse ve Rosa Luxemburg’un fikirlerinin çorbamsı bir karışım”ına şaşıran Peter Nettl “kurumsallaşmamış devrimin <span class="char-style-override-2">eşsiz</span> Peygamberi”ni<span class="dip-9"><a class="footnote-link" href="#footnote-225-4" id="footnote-225-4-backlink">4</a></span> araştırdı. Lelio Basso, Ossip K. Flechtheim, Iring Fetscher, Georges Haupt, Oskar Negt, Ernest Mandel ve Christel Neusüß gibi başkaları ise Rosa Luxemburg’un teorilerine ve bazı varsayımlarına yoğunlaşıp, bunları Marx ve diğer düşünürlerle ilişkilendirdi. Luise Kautsky ve Henriette Roland Holst-van der Schalk, Rosa Luxemburg ile yaşadıkları kişisel anılar temelinde, ona dair birbirine benzer portreler çizdiler. Paul Frölich, Feliks Tych, Helmut Hirsch, Alexander Kochański, Narihiko Ito ve Frederik Hetmann onu geniş bir okuyucu kitlesine tanıttı, Max Gallo “bir ütopya uğruna şehit düşmüş”<span class="dip-9"><a class="footnote-link" href="#footnote-225-5" id="footnote-225-5-backlink">5</a></span>bu kadının anısı önünde eğildi. Onu ideolojik bir çerçeveden komünist veya sosyal demokrat parti geleneğiyle özdeşleştirenler ise, genelde kendi tercihlerine dayalı seçmeci bir okuma yaptı.<span class="dip-9"><a class="footnote-link" href="#footnote-225-6" id="footnote-225-6-backlink">6</a></span></p>

      <p class="paragraf-13">Günter Radczun ve benim gibi, Rosa Luxemburg’u 100. doğum yıldönümünde Stalin’in “Lüksemburgizm”i lanetleyen yargılarından kurtarmak isteyenler birtakım çelişkilere düştü; çünkü Rosa Luxemburg’un düşünce ve eylemi daha çok Lenin’le ölçülmüş ve kahramanlara tapınmaya yeterince karşı çıkılmamıştı.</p>

      <p class="paragraf-13">Burada sunulan yeni yaşam öyküsü, Luxemburg biyografisindeki tek yönlülükleri aşmayı amaçlıyor. Başlıca hedefim, kapsamlı arşiv çalışmaları, yayınlanmış kaynaklar ve yeni araştırma sonuçları temelinde, Rosa Luxemburg’un gelişimini gerçeğe uygun şekilde ve geniş açıdan göstermek. Elinizdeki biyografi, Rosa Luxemburg’un hayatındaki çeşitli durakları takip ediyor ve kişiliğinin, teorik çalışmalarının ve politik ve pedagojik faaliyetlerinin birliğini gözler önüne sermek istiyor. Girdiği çatışmaların ve başarı ve yenilgilerinin nedenlerini açıklamak üzere, arkadaşları ve karşıtlarının kişisel ve politik zihin dünyasına da ışık tutuluyor.</p>

      <p class="yildiz para-style-override-11"><span class="char-style-override-3">***</span></p>

      <p class="paragraf-13">Çağının sorunlarına eşsiz bir sorumlulukla yaklaşan ve yeni sorulara tahrik edici cevaplar bulan Rosa Luxemburg geriye çok yönlü bir eser bıraktı. Özellikle, reform ve devrim, demokrasi ve diktatörlük, ulusların kaderlerini tayin hakkı ve enternasyonalizm ile kapitalizm ve sosyalizm hakkındaki görüşleri tartışmalara yol açtı. Yazılarında milliyetçilik, politik despotizm ve sosyal adaletsizliğe karşı mücadele, sendikal faaliyet, yerel temsil ve burjuva demokrasisinde parlamentarizm üzerine hâlâ güncel olan görüşler keşfetmek mümkün. Yığınların, partilerin ve politik otoritelerin gücüne duyduğu ve defalarca hayal kırıklığıyla sonuçlanan güveni kadar, sosyal ve ulusal kurtuluş savaşlarının yozlaşma tehlikesi ile ilgili kâhince uyarıları da dikkate değer. Militarizm, şovenizm ve savaşa karşı, insan haklarının korunmasından yana kararlı tutumu kayıtsız şartsız sahiplenilmelidir. Rosa Luxemburg, “Birleşik Avrupa Devletleri”, süper güçlerin “dünya politikası”, kapitalist büyümenin kaynakları ve sınırları, haklıların her türlü yenilgiye rağmen sosyalist kalma ve fikirlerini savunma cesareti de dâhil olmak üzere politika ve ekonominin tüm önemli konularında görüşlerini belirtti.</p>

      <p class="yildiz para-style-override-11"><span class="char-style-override-3">***</span></p>

      <p class="paragraf-13">Bu yeni biyografiye, Rosa Luxemburg’a ve eserine duyulan eksilmeyen ilgi ve Paris (1983), Tokyo (1991) ve Pekin (1994) toplantılarına katıldığım Uluslararası Rosa Luxemburg Derneği çatısı altında toplanmış olan bilim adamları arasındaki tartışmalar nedeniyle gerek gördüm. 31 Mart 1992 tarihinde kapanan İşçi Hareketleri Tarihi Berlin Enstitüsü’ndeki meslektaşlarımın araştırmaları, Leipzig Rosa-Luxemburg Derneği, Brandenburg-Potsdam Rosa Luxemburg Politik Eğitim Derneği, ailem ve arkadaşlarım da bana yardımcı oldular. 1991-92 ve 1994 yıllarında Bremen ve Hannover üniversitelerinde “Rosa Luxemburg ve 20. Yüzyıl” konulu ders ve tebliğlerime gelen tepki özellikle teşvik ediciydi.</p>

      <p class="yildiz para-style-override-11"><span class="char-style-override-3">***</span></p>

      <p class="paragraf-13">Henüz yayınlanmamış mektup ve belgeler ile bu konuya özel literatürü incelememe olanak sağlayan arşiv ve kütüphane çalışanlarına, Lehçeden yapılmış çevirileri kullanımıma sunan meslektaşlarıma teşekkür ederim. Her türlü destekleri için Aufbau Yayınevi’nin çalışanlarına özel bir teşekkür borçluyum.</p>

      <p class="paragraf-13">Bu kitabı 125. yaş gününde Rosa Luxemburg’a, kişiliğine yetenek, karakter, bireysellik ve sağlam bir dünya görüşü işlemiş etkileyici bir kadına ithaf ediyorum. Rosa Luxemburg, “yalnızca kendisi de etkilenen ve sarsılan kişilerin etkileyici ve sarsıcı olabileceğini”<span class="dip-9"><a class="footnote-link" href="#footnote-225-7" id="footnote-225-7-backlink">7</a></span>biliyordu.</p>

      <p class="paragraf-13 para-style-override-12"><span class="char-style-override-2">Annelies Laschitza</span></p>

      <p class="paragraf-13"><span class="char-style-override-8">Berlin, Kasım 1995</span></p>

      <div class="footnotes">
        <div class="footnote">
          <p class="dipnot-9"><a class="footnote-anchor" href="#footnote-225-1-backlink" id="footnote-225-1">1</a> Hans Diefenbach’a, 30 Mart 1917. GB 5.</p>
        </div>

        <div class="footnote">
          <p class="dipnot-9"><a class="footnote-anchor" href="#footnote-225-2-backlink" id="footnote-225-2">2</a> Eklerde bulunan kaynakçaya bakınız.</p>
        </div>

        <div class="footnote">
          <p class="dipnot-9"><a class="footnote-anchor" href="#footnote-225-3-backlink" id="footnote-225-3">3</a> Ettinger, Elżbieta, Rosa Luxemburg, s. 11.</p>
        </div>

        <div class="footnote">
          <p class="dipnot-9"><a class="footnote-anchor" href="#footnote-225-4-backlink" id="footnote-225-4">4</a> Nettl, Peter, Rosa Luxemburg. Yazar tarafından kısaltılmış baskısı. Köln/Berlin 1969, s. 15.</p>
        </div>

        <div class="footnote">
          <p class="dipnot-9"><a class="footnote-anchor" href="#footnote-225-5-backlink" id="footnote-225-5">5</a> Gallo, Max, Rosa Luxemburg, s. 376.</p>
        </div>

        <div class="footnote">
          <p class="dipnot-9"><a class="footnote-anchor" href="#footnote-225-6-backlink" id="footnote-225-6">6</a> Bkz. Rosa Luxemburg im Widerstreit. Hattinger Forum, Marburg 1990; Luxemburg-Bild im Meinungsstreit. 5/6 Mart 1991 Berlin Rosa Luxemburg Sempozyumu belgeleri. BZG, 33 – Berlin – 1991, 4.</p>
        </div>

        <div class="footnote">
          <p class="dipnot-9"><a class="footnote-anchor" href="#footnote-225-7-backlink" id="footnote-225-7">7</a> Luxemburg, Rosa, “Önsöz,” Wladimir Korolenko: Die Geschichte meines Zeitgenossen içinde, GW 4, s. 308.</p>
        </div>
      </div>
    </div>
  </div>
</body>
</html>
