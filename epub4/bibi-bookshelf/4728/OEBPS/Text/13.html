<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x13.html" xml:lang="tr-TR">
    <div class="Basic-Text-Frame">
      <p class="anabaslik-4 para-style-override-13" id="toc_marker-8">Savunma<br />
      1914</p>

      <p class="resim-4"><span class="char-style-override-7"><img alt="3.png" class="image" height="20" src="../Images/3_fmt7.jpeg" width="39" /></span></p>

      <p class="arabaslik-sol-kucuk-4">Beni yok etmek istiyorlar</p>

      <p class="paragraf-5">Sosyal demokrat parlamento grubu 30 Haziran 1913’te askeri harcamalarla ilgili kanun taslağını onaylayınca, silah tekelleri, büyük bankalar ve ordu sevinç nidaları attı. Silahlanma, Alman halkına giderek daha da arsızlaşan yalanlarla yutturulmak isteniyordu: “Avrupa elbisesi bize artık dar geliyor. Kaderimizi ellerinde tutan insanlar, Almanya’ya, güneşin altında talep ettiği ve etmek zorunda olduğu yeri kazandıracaklar.”<span class="dip-4"><a class="footnote-link" href="#footnote-225-1" id="footnote-225-1-backlink">1</a></span>Karl Liebknecht Nisan 1913’te Reichstag’da askeri harcamalar kanun taslağı üzerine yapılan tartışmalarda, Alman silah tekellerinin kâr ve güç ihtiraslarını ifşa ederek uluslararası çapta sansasyon yaratmış; silah üreticileri, hükümet memurları, ordu ve savaş ideologları arasındaki gizli ortaklığı korkusuzca mahkûm etmişti. “Bunlar, halklar arasındaki ihtilafları ganimete dönüştürenlerle aynı çevreler. Bunlar, halklar arasına ekilen ve filizlenen nifak tohumlarına baktıklarında, paradan başka bir şey görmeyenlerle aynı insanlar…”<span class="dip-4"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="paragraf-5">Reichstag grubunun onayı Rosa Luxemburg’a göre, “emperyalizmin mevcut tarihsel evredeki eğilimlerinin”<span class="dip-4"><a class="footnote-link" href="#footnote-225-3" id="footnote-225-3-backlink">3</a></span>parti saflarında artık yeterince kavranamadığını gösteriyordu. Askeri harcamaları kim karşılarsa karşılasın, militarizm “proletaryanın politik köleleştirilmesinin en büyük dayanağı”<span class="dip-4"><a class="footnote-link" href="#footnote-225-4" id="footnote-225-4-backlink">4</a></span>olarak varlığını sürdürmekteydi ve bunun “monarşist yarı-mutlakıyetçilik, parlamentarizmin çöküşü, <span class="char-style-override-2">Weltpolitik</span> ve emperyalist eğilimlerle”<span class="dip-4"><a class="footnote-link" href="#footnote-225-5" id="footnote-225-5-backlink">5</a></span>bağlantılarına karşı kararlılıkla mücadele edilmeliydi. Militarizmin bu devasa büyüme hızında tüketim ve gümrük vergileri artık yeterli olmadığından, ordu harcamaları kısmen de doğrudan vergilerle karşılanmaktaydı. Bu kadar da değil, “militarizmin kazandığı her mevzi, önüne geçilmez bir şekilde, bu doymak bilmez ucubenin yeni taleplerine yol açıyor; son askeri tasarı uluslararası düşmanlıkları önemli ölçüde keskinleştiriyor, yani yakın bir gelecekte yeni vergilendirmeleri kaçınılmaz kılıyor”<span class="dip-4"><a class="footnote-link" href="#footnote-225-6" id="footnote-225-6-backlink">6</a></span>.</p>

      <p class="paragraf-5">Rosa Luxemburg sosyal demokrasinin demokratik bir milis sistemi talebinin altını çizdi ve partiyi savaş karşıtı uluslararası kararlara uymaya çağırdı. “Gericiliğin kalesi”<span class="dip-4"><a class="footnote-link" href="#footnote-225-7" id="footnote-225-7-backlink">7</a></span>Prusya Almanya’sı parlamenter yöntemlerle sarsılamazdı.<span class="dip-4"><a class="footnote-link" href="#footnote-225-8" id="footnote-225-8-backlink">8</a></span>Sosyal demokrat politikanın kitlelere taşınması,<span class="dip-4"><a class="footnote-link" href="#footnote-225-9" id="footnote-225-9-backlink">9</a></span>1913’te alevlenen “yurtsever” savaş coşkusu göz önünde bulundurulduğunda, her zamankinden daha acildi. Er ya da geç militarizmin tüm emelleri ve rezillikleri, sahip olduğu gücü kullanmayı bilen bir işçi sınıfının direnci karşısında, camın granite çarptığında parçalanması gibi tuz buz olacaktı.<span class="dip-4"><a class="footnote-link" href="#footnote-225-10" id="footnote-225-10-backlink">10</a></span> “Bugünün Almanya’sında en küçük politik ilerlemeler ve burjuva özgürlükler bile, burjuva parlamentosunda muhalefetin ikinci baharıyla değil, ancak parlamento dışı baskılar ve halk yığınlarının güç gösterisiyle mümkün olabilir –bu basit gerçeği her fırsatta yılmadan ilan etmek, en önde gelen aydınlatma görevimiz olmalıdır.”<span class="dip-4"><a class="footnote-link" href="#footnote-225-11" id="footnote-225-11-backlink">11</a></span></p>

      <p class="paragraf-5">Rosa Luxemburg, kendisini delege olarak görevlendirmiş olan sol eğilimli Hanau-Bockenheim-Gelnhausen-Orb seçim bölgesinde Jena Parti Kongresi üzerine bilgi verirken bu düşüncelerden hareket ediyordu. 24 Eylül’de Hanau’da ve 25 Eylül’de Frankfurt/Main’a bağlı Fechenheim’da konuşma yaptı: “Olası bir savaşta işçiler ilk önce, düşman ülkede kendileriyle aynı görüşleri savunan kardeşlerine ateş etmeyi vicdanlarıyla bağdaştırıp bağdaştıramayacağını düşünüp taşınmalıdır.” Rosa Luxemburg’a göre, işçilerin genel birliğini tehlikeye atmamak için “savaş durumunda kararlı bir şekilde ‘Hayır, kardeşlerimizin üstüne ateş etmeyeceğiz!’ demek ve bunu uygulamak”<span class="dip-4"><a class="footnote-link" href="#footnote-225-12" id="footnote-225-12-backlink">12</a></span>kesin bir zorunluluktu. Bu “enternasyonalist” sloganlar Protestan “ulusalcı” <span class="char-style-override-2">Frankfurter Warte</span> (Frankfurt Gözcüsü) gazetesinin iki redaktörünün dikkatini, 26 Eylül’de Frankfurt-Bockenheim’da düzenlenen toplantıya çekti. Rosa Luxemburg’un iki saat süren ve coşkuyla alkışlanan konuşmasını ustaca milliyetçi bir süzgeçten geçiren redaktörler, bir karalama kampanyası başlattı.</p>

      <p class="paragraf-5"><span class="char-style-override-2">Frankfurt Gözcüsü</span> 27 Eylül tarihli başyazısında savcılığı, Rosa Luxemburg’a karşı vatana ihanet gerekçesiyle dava açmaya çağırdı. Gazetenin diğer bir makalesinde davaya temel teşkil eden cümle belirtilmişti: “Eğer bizden cinayet silahını Fransız veya başka bir halka mensup kardeşimize karşı doğrultmamız bekleniyorsa, ‘Hayır, bunu yapmayacağız!’ deriz.”<span class="dip-4"><a class="footnote-link" href="#footnote-225-13" id="footnote-225-13-backlink">13</a></span></p>

      <p class="paragraf-5"><span class="char-style-override-2">Leipzig Halk Gazetesi</span> 1 Ekim 1913’te “Yardım Et, Savcı!” başlıklı makaleyle tepki gösterdi: “Luxemburg yoldaş, <span class="char-style-override-2">Haç<a class="footnote-link" href="#footnote-225-14" id="footnote-225-14-backlink">14</a></span> tarafından yeniden basılan <span class="char-style-override-2">Frankfurt Gözcüsü</span> makalesine göre, Frankfurt’taki bir toplantıda işçileri ‘savaş durumunda silahlarını Fransız veya başka bir halka mensup kardeşlerine karşı doğrultmayı’ reddetmeye çağırdığı için güya vatana ihanete teşvik etmiş. Frankfurt’un gazete müsveddesi ‘İnsan ister istemez soruyor: Nasıl bir devlette yaşıyoruz? İmparatorluğun güvenliğini korumak ve kollamakla yükümlü kurumlarımız hâlâ ayakta mı?’ diye yaygara koparırken, ağırbaşlı <span class="char-style-override-2">Haç</span> gazetesi de buna arka çıkıyor.”</p>

      <p class="paragraf-5"><span class="char-style-override-2">Frankfurt Gözcüsü</span>’nün 27 Eylül tarihli sayısı, kimliği belirsiz biri tarafından Frankfurt başsavcısına gönderilmişti. Başsavcı 30 Eylül’de derhal Rosa Luxemburg’a karşı Ceza Kanunu’nun 110. maddesinin ihlâli gerekçesiyle ön soruşturma başlattı.<span class="dip-4"><a class="footnote-link" href="#footnote-225-15" id="footnote-225-15-backlink">15</a></span>27 Kasım 1913’te iddianame hazırdı.</p>

      <p class="paragraf-5">Rosa Luxemburg 30 Eylül’de Mainz kentinde düzenlenen tıklım tıklım dolu bir parti toplantısında, bazı konuşmacıların parlamentarizm ve kitlesel grev hakkındaki görüşlerine itiraz etmesinin ardından Berlin’e geri döndü ve hiç vakit kaybetmeden parti okulundaki derslerine koyulup, eğitim kurulu tarafından organize edilen “Emperyalizm ve Militarizm” başlıklı bir konferans dizisine başladı. Ayrıca Jena Parti Kongresi üzerine bilgilendirmelere de devam ediyordu. Fransız, Danimarkalı ve Çek sosyal demokratlarla irtibatını ve Polonya partisine karşı olan yükümlülüklerini ihmal etmedi.</p>

      <p class="paragraf-5">Bir sonraki durağı, 13 ve 14 Aralık 1913’te SDKPiL delegesi olarak katıldığı Uluslararası Sosyalist Büro’nun Londra toplantısıydı. Dünya savaşının arifesinde burada bile parti içi sorunlar gündemdeydi: İngiltere sosyalist partilerinin birleşmesiyle ilgili görüşmelerin sürdürülmesi, Uluslararası Sosyalist Büro Sekretaryası’nın raporu, Viyana Uluslararası Sosyalistler Kongresi’nin hazırlıkları ve RSDİP’deki birlik sorunları. Toplantıya Almanya’dan Hugo Haase, Friedrich Ebert, Hermann Molkenbuhr ve Karl Kautsky katılmaktaydı.</p>

      <p class="paragraf-5">RSDİP’nin birliğinin sağlanmasına yönelik iki plan ortaya koyuldu: Karl Kautsky görüş ayrılıklarının, Rus Polonya’sı da dâhil olmak üzere Rusya işçi hareketi içerisinde yer alan ve kendisini sosyal demokrat olarak tanımlayıp Rusya sosyal demokrasisinin programını kabul eden tüm grupların katıldığı “ortak bir müzakere” çerçevesinde çözümlenmesini önerdi.</p>

      <p class="paragraf-5">Rosa Luxemburg örgütsel birliğin yeniden sağlanması için bir “sosyal demokrat uzlaşma konferansının” toplanmasını tavsiye etti. Kautsky’nin önerisi kabul edildi. Rosa Luxemburg aynı akşam migren ağrılarıyla boğuşur bir halde Leo Jogiches’e yenilgiyi bildirdi. Ertesi gün yazdığı mektupta “esas bozgun, K.K.’nin önergesinde Rusya ve Polonya’da <span class="char-style-override-2">‘kendisini sosyal demokrat olarak gören’</span> (!) tüm gruplarla anlaşmaya varılmasının tavsiye edilmesi ve bu çerçeveye özellikle hem Rus likidatörlerinin, hem de PPS’ nin dâhil edilmesi oldu” diyordu. Lenin’in “zevzek” M. M. Litvinov tarafından temsil edilmesi ve Plehanov’un IV. Duma’daki sosyal demokrat grubun bölünmesini protesto ederek Uluslararası Sosyalist Büro’dan istifa etmesi nedeniyle, Rosa Luxemburg “mevcut parti programı ve tüzüğündeki birliğin savunulmasında” yalnız kalmıştı.</p>

      <p class="paragraf-5"><span>Karl</span> <span>Kautsky Rosa Luxemburg’u “artık eski parti yok, onu yeniden canlandıramayız, yenisini kurmamız gerek” sözleriyle yanıtladı. Rosa Luxemburg’a, birtakım ifadeler üzerinde mücadele etmekten başka bir yol kalmamıştı, bunda da pek başarılı olamadı: “Benim talebim üzerine</span> <span class="char-style-override-2">kendisini sosyal demokrat olarak gören herkes</span> <span>denilen bölümü</span> <span class="char-style-override-2">‘parti programını kabul eden herkes’</span> <span>olarak değiştirdi (eski partinin mevcut programı anlamında). Fakat bunun üzerine solculardan [PPS] birisi (Lapiński) ‘veya bununla eşdeğerde bir program’ (kelimesi kelimesine artık hatırlamıyorum) şeklinde,</span> <span>Kautsky tarafından hemen onaylanan bir ek getirdi ve bu ek Rusların da desteğini aldı. Benim önerdiğim ek ise</span> <span>Vandervelde tarafından, yönetimin elbette özellikle Rus sosyal demokrasisinin Rus ve Polonyalı temsilcileriyle uzlaşma arayacağı söylenerek, kabul edildi. […] Yani şu anda Leninciler ve</span> <span>Plehanov Büro’da fiilen</span> <span class="char-style-override-2">etkisiz hale getirilmiş</span> <span>durumda, likidatörler ve PPS solu ise</span> <span class="char-style-override-2">iyice yerleşti</span><span>. Bunun işi nereye götüreceğini söylemek zor. Tabii bizi zorla kimseyle birleştiremezler, fakat saçma sapan bir durum meydana gelecek.”</span><span class="dip-4"><a class="footnote-link" href="#footnote-225-16" id="footnote-225-16-backlink">16</a></span><span>Lenin, Rosa Luxemburg’u ağır bir şekilde suçladı.</span></p>

      <p class="paragraf-5">Rosa Luxemburg Noel’i Stuttgart’ta Zetkin’lerin yanında geçirdi. Yakında başlayacak olan mahkemede militarizm ve anti-militarizm konusunda tartışmayı kızıştırmak ve direnme gücünü göstermek, Alman sosyal demokrasisinin önde gelen yöneticilerinin onu karalama ve tecrit etme çabalarına karşın büyük bir taraftar çevresine sahip olduğunu kanıtlamak isteğinden, kendisini huzurlu hissetmiyordu.</p>

      <p class="arabaslik-sol-kucuk-4">Bir sosyal demokrat kaçmaz!</p>

      <p class="paragraf-5">Frankfurt (Main) Asliye Mahkemesi 1. Ağır Ceza Dairesi’nde Rosa Luxemburg’a karşı açılan davanın ilk duruşması 20 Şubat 1914’te yapıldı. Rosa Luxemburg kanunlara ve devlet<a id="Anchor-53"></a><a id="Anchor-54"></a> düzenine karşı itaatsizliğe teşvikle suçlanmaktaydı.</p>

      <p class="paragraf-5">Duruşmanın hemen başlangıcında, suçlandığı sözleri söyleyip söylemediği sorulduğunda hâkimleri hayrete düşürecek bir cevap verdi: “Evet, bu sözleri söyledim, fakat bu sözlerin iddianamede yorumlandığı şekilde algılanmasına itiraz ediyor ve duruşmanın sonunda görüşümü bütünlük içerisinde dile getirme hakkımı saklı tutuyorum.”<span class="dip-4"><a class="footnote-link" href="#footnote-225-17" id="footnote-225-17-backlink">17</a></span><span class="char-style-override-2">Frankfurt Gözcüsü</span>’nün redaktörü Henrici duruşmada yalnızca gazetenin 27 Eylül 1913 tarihli sayısında alıntılanan cümleyi tekrarlayabildi. Söz konusu toplantıda görevli bulunan devriye polisi Sperzel de, Henrici ve iddianame tarafından “konuşmanın doruk noktası” olarak yorumlanan sözleri duymadığını söyleyince, kanıtlar oldukça yetersiz kaldı. Diğer üç şahidin dinlenmesi de yeni kanıtların elde edilmesine yol açmadı.</p>

      <p class="paragraf-5">Savcı Dr. Hofmann kapanış konuşmasında Rosa Luxemburg’u, kitleleri ve ihtirasları ölçüsüzce kışkırtan 1 numaralı devlet düşmanı olarak tanımladı. “Rosa Luxemburg’un kişiliği yumuşak bir değerlendirme yapılmasına izin vermiyor. O, sosyal demokrasinin en radikal kanadının en aşırı ucuna mensup ve son derece keskin konuşmalarıyla tanınıyor. ‘Kızıl Rosa’ takma ismini boşuna taşımıyor. Frankfurt konuşmaları kafasının içinden nelerin geçtiğini, kalbinde neler hissettiğini açıkça göstermekte. Kitlesel grevle oyun oynuyor, cinayete cesaretlendiriyor, isyana teşvik ediyor. Bunlar sanığın mevcut devlet sistemine nasıl ölesiye bir düşmanlık beslediğini açığa vuruyor. Tanınmamış herhangi bir tahrikçi bu konuşmayı yapmış olsaydı, hafif bir cezayla kurtulurdu. Fakat sanık, verilecek cezanın kendi konumuna, geçmişine ve devlet düşmanı düşüncelerine göre belirlenmesine katlanmak zorunda. Cezanın temelini, şahsın tehlikeli olmasından ziyade eylemin tehlikeli olması oluşturuyor. […] <span class="char-style-override-2">Sanığın işlediği suç, devletimizin yaşam merkezine bir suikastta bulunmaktır</span>.”<span class="dip-4"><a class="footnote-link" href="#footnote-225-18" id="footnote-225-18-backlink">18</a></span></p>

      <p class="paragraf-5">Rosa Luxemburg’un yanında, savunma avukatı olarak Berlinli Dr. Kurt Rosenfeld ve Frankfurtlu (Main) Dr. Paul Levi vardı. 1877 doğumlu Dr. Kurt Rosenfeld 19. yüzyılın sonundan beri Sosyal Demokrat Parti’nin üyesiydi, 1899 yılında Berlin’de avukatlığa başlamıştı ve 1910 yılından beri kent meclisi üyesiydi. Rosa Luxemburg ile arasında dostça bir ilişki vardı. Rosa Luxemburg Rosenfeld’i parti okulundan tanıyor ve anti-militarist konumunu takdir ediyordu. 1883 Hechingen doğumlu Dr. Paul Levi burjuva bir Yahudi aileden geliyordu, Stuttgart’ta okula gitmiş ve Berlin, Grenoble ve Heidelberg’de hukuk öğrenimi görmüştü. 1906 yılında Sosyal Demokrat Parti’ye giren Levi, 1909 yılından itibaren Frankfurt/Main’da avukatlık yapıyordu ve partinin sol kanadına mensuptu. Rosa Luxemburg Rosenfeld ile muhtemelen 1913 yılında tanıştı.<span class="dip-4"><a class="footnote-link" href="#footnote-225-19" id="footnote-225-19-backlink">19</a></span></p>

      <p class="paragraf-5">“Yasak kavram” olan muhbir sözcüğünü kullandığı için mahkeme başkanı tarafından daha duruşmanın başında sözü kesilen Rosenfeld, sanığın sözlerinde bir suç unsuru aramanın abesle iştigal olduğunu kanıtladı; yeni Ceza Kanunu taslağı temelinde iddianameyi delik deşik etti ve ayrıca şahit Henrici’nin muhbir sıfatıyla Luxemburg’un konuşmasını nesnel bir gözle değerlendiremeyeceğini ustalıkla gözler önüne serdi. İçinde suç unsuru bulunan iki eylemin söz konusu olduğu iddiasına karşı, hukuk doktrin ve uygulamalarında genel kabul gören müteselsil eylem ilkesini koydu. Savunma avukatı, sosyal demokrasinin anti-militarizm ilkesinin mahkûm edilmesine kararlılıkla karşı çıktı ve savcılığın toplantı özgürlüğünü yasaklamaya çabaladığını belirtti. Rosa Luxemburg’un çok tutkulu bir konuşma yaptığı suçlamasını, Rosenfeld müvekkiline sempatisini gösteren şu sözlerle yanıtladı: “Tarihte tutku olmaksızın taş üstüne hiçbir taş koyulmamıştır. Size Hegel’e ait olan şu sözleri hatırlatmak isterim: Dünyada hiçbir büyük şey, tutkusuz başarılamadı.”<span class="dip-4"><a class="footnote-link" href="#footnote-225-20" id="footnote-225-20-backlink">20</a></span></p>

      <p class="paragraf-5">Rosa Luxemburg’a karşı hazırlanan iddianameyi Paul Levi de ideolojik davalardan biri olarak nitelendirdi ve Gottfried Keller’den alıntı yaparak düşünce özgürlüğü savunusunu öne çıkardı: “Dinlerin dönüşmesi, dağların ortadan yarılmasına benzer. Oluşan uçurumlara binler, yüz binler atılır. Kötü ve aşağılık bir şey yaptıkları için değil, düşünceleri farklı ve yeni olduğu için.”<span class="dip-4"><a class="footnote-link" href="#footnote-225-21" id="footnote-225-21-backlink">21</a></span>Levi’ye göre ruhların bu davası şimdi tekrarlanmak isteniyordu. Rosa Luxemburg’un savcılık tarafından öne sürülen çift karakterliliğini –bir yandan makul ve sözlerini tartarak söyleyen bir konuşmacı, diğer yandan tehlikeli bir baştan çıkarıcı– alaya aldı. Rosa Luxemburg başka insanların iradesini esir almıyor, onları yeni düşünce ve ideallerle tanıştırıyordu. Bunu cezalandırmak isteyen her kimse, “insanlığın düşünsel gelişimini” yasaklamış olurdu. Sanık herhangi bir suç işlememişti ve ceza ölçütü “farklı fikirde olanların asıldığı ve işkence gördüğü Reform çağını hatırlatıyor”du.<span class="dip-4"><a class="footnote-link" href="#footnote-225-22" id="footnote-225-22-backlink">22</a></span>Rosa Luxemburg kesinlikle kaçmayacaktı, çünkü Almanya’da bir partisi ve “onu seven, onun sevdiği ve bir yıl hapis cezası için yüzüstü bırakmayacağı yüz binlerce insan” vardı.<span class="dip-4"><a class="footnote-link" href="#footnote-225-23" id="footnote-225-23-backlink">23</a></span></p>

      <p class="paragraf-5">Rosa Luxemburg’un görkemli savunma konuşması tarihe en meşhur konuşmalarından birisi olarak geçti. Peter Nettl yazdığı biyografiye bu konuşmanın tamamını aldı.<span class="dip-4"><a class="footnote-link" href="#footnote-225-24" id="footnote-225-24-backlink">24</a></span>Konuşmanın kurgusu gerçekten de hayranlık uyandırıcıydı.</p>

      <p class="paragraf-5">Rosa Luxemburg hâkimlere şöyle sesleniyordu: “… Emekçi halkın sıradan erkek ve kadınları, bir Prusya savcısının beynindeki çarpık aynada bir karikatür gibi yansıyan düşüncelerimizi algılamaya kesinlikle muktedir. […] Sayın savcı, biz sosyal demokratlar kışkırtmayız! […] Benim o Frankfurt toplantılarında yaptığım ve biz sosyal demokratların yazılı ve sözlü olarak her zaman yaptığımız şey aydınlatmak, emekçi kitlelerin bilincine sınıfsal çıkarlarını ve tarihsel görevlerini taşımak, onlara tarihsel gelişmenin ana çizgilerini ve günümüz toplumunun içerisinde meydana gelip, gelişmenin belli bir aşamasında kaçınılmaz olarak mevcut toplumsal düzeni yok edecek ve yerine daha ileri olan sosyalist düzeni koyacak ekonomik, politik ve sosyal devinimlerin eğilimlerini açıklamaktır. Biz kitleleri bu amaçla ajite eder ve temel aldığımız tarihsel perspektifin soylulaştırıcı etkisiyle, aynı zamanda onların ahlâki yaşamlarını üst seviyelere taşırız. Aynı geniş görüş açısından hareketle ve biz sosyal demokratlarda tüm görüşler uyumlu ve bütünlüklü bir bilimsel dünya görüşünde biraraya geldiği için, savaş ve militarizme karşı ajitasyonumuzu da sürdürürüz. […] Eğer halkın çoğunluğu savaşların barbarlık dolu, ahlâktan yoksun, gerici ve halk düşmanı bir olgu olduğu görüşünü benimserse, askerler üstlerinin emirlerine uymaya devam etse bile savaşlar imkânsızlaşır. Savcının görüşüne göre savaşı ordu yapar, bize göre ise savaşı yapan halktır. Savaşların olup olmayacağına halk karar verir; bugünkü militarizmin kaderi, kralın eteği altında saklanan küçük azınlığın değil, emekçi erkek ve kadınlar, yaşlı ve gençlerden oluşan kitlelerin elindedir.”<span class="dip-4"><a class="footnote-link" href="#footnote-225-25" id="footnote-225-25-backlink">25</a></span></p>

      <p class="paragraf-5">Rosa Luxemburg son yarım yüzyılda alınan kararlara dayanarak, devrimci sosyal demokratların anti-militarist eylemden ne anladığını ve düzenli orduların feshinin ne anlama geldiğini açıkladı.</p>

      <p class="paragraf-5">Her kitlesel toplantıda “devrimler gibi kitlesel grevlerin de ‘imal edilemeyeceğini’ ve günün koşullarının dönemsel bir ürünü olduğunu” başarıyla ortaya koyuyordu. “Kitlesel grevler bugünkü gelişmelerin kaçınılmaz olarak yol açtığı, sınıf mücadelesinin bir evresidir. Sosyal demokrasinin tüm rolü, işçi sınıfının gelişimindeki bu eğilimi bilince taşıyarak, bu görevin soyluluğu temelinde işçilerin eğitimli, disiplinli, kararlı ve zinde bir halk yığınına dönüşmesini sağlamaktır. Görüyorsunuz ki, savcılık makamı iddianamede kitlesel grev hayaletini kendi anladığı şekliyle öne sürerken, beni benim fikirlerimden dolayı değil, kendi fikirlerinden dolayı cezalandırmak istiyor. […]</p>

      <p class="paragraf-5">Sayın Savcı, şahsım adına tüm suçlamalarınıza cevap vermeyi reddediyorum. Fakat bir konuyu belirtmek isterim: Siz sosyal demokrasiyi tanımıyorsunuz! Meslektaşlarınız, yalnızca 1913 yılında yayın organlarımıza yönelik toplamda 60 ay hapis cezası verilmesine vesile oldu.</p>

      <p class="paragraf-5">Mahkeme Başkanı <span class="char-style-override-2">araya giriyor</span>: Büyük politik vaazlar dinlemeye vaktimiz yok. Bura<a id="Anchor-55"></a><a id="Anchor-56"></a>da davaya politik açıdan değil, hukuksal açıdan bakıyoruz.</p>

      <p class="paragraf-5">Günahkârlardan bir tanesinin olsun cezadan korkarak kaçtığını hiç duydunuz mu? Verdiğiniz dünya kadar cezanın herhangi bir sosyal demokratın bocalamasına yol açtığına veya görev duygusunu sarstığına gerçekten inanıyor musunuz? Hayır, bizim eserimiz, sizin ceza maddelerinize gülüp geçer ve tüm savcıların inadına gelişip güçlenir! […] Sayın Savcı, size inanıyorum, <span class="char-style-override-2">siz</span> kaçardınız. Ama bir sosyal demokrat kaçmaz! Bir sosyal demokrat kendi eylemlerini yadsımaz ve sizin vereceğiniz cezayı gülerek karşılar. Haydi, şimdi beni cezalandırın!”<span class="dip-4"><a class="footnote-link" href="#footnote-225-26" id="footnote-225-26-backlink">26</a></span></p>

      <p class="paragraf-5">Rosa Luxemburg bu konuşmayla davayı, kuru hukuksal maddeler üzerine didişmenin ötesine taşımıştı. Frankfurt (Main) Kraliyet Asliye Mahkemesi’nin 1. Ağır Ceza Dairesi iki saat süren bir müzakereden sonra 20 Şubat 1914’te Rosa Luxemburg’u Ceza Kanununun 110. maddesini iki ayrı eylemle ihlâl ettiği gerekçesiyle “Kral adına” bir yıl hapis cezasına çarptırdı. Rosa Luxemburg ayrıca mahkeme masraflarını karşılamak zorundaydı.<span class="dip-4"><a class="footnote-link" href="#footnote-225-27" id="footnote-225-27-backlink">27</a></span>Clara Zetkin bu politik davayı ve sonucunu “atıcıya felaket getirecek bir ok”<span class="dip-4"><a class="footnote-link" href="#footnote-225-28" id="footnote-225-28-backlink">28</a></span>olarak tanımladı.</p>

      <p class="paragraf-5">Savunma avukatları karara hemen itiraz etti; itiraz beklendiği gibi sekiz ay sonra 22 Ekim 1914’te Leipzig Yüksek Mahkemesi tarafından reddedildi.<span class="dip-4"><a class="footnote-link" href="#footnote-225-29" id="footnote-225-29-backlink">29</a></span></p>

      <p class="paragraf-5">Barış arzusunu dile getiren bir cümle için verilen bu toplam 14 aylık olağanüstü ağır ceza (Fechenheim konuşması için altı ve Bockenheim toplantısı için sekiz ay) fiilen yalnızca anti-militarist “tahrik”ten veya iktidara ve askerlere karşı şiddet eylemlerine girişilmesi korkusundan kaynaklanmıyordu. Rosa Luxemburg’un yurtiçi ve yurtdışı kamuoyuyla bağları koparılmak isteniyordu.</p>

      <p class="paragraf-5"><span>Basın organlarında konuyla ilgili haberler arttı, burjuva gazetelerinde bile farklı görüşler dile getiriliyordu. 21 Şubat 1914 tarihli muhafazakâr</span> <span class="char-style-override-2">Posta</span> <span>gazetesi “İşte bu kadar!” diye sevindi: “Meslekten kışkırtıcı Rosa Luxemburg’un bir yıl hapisle cezalandırılması, Alman halkının geniş kesimlerine memnuniyet verecektir.</span> <span class="char-style-override-2">İleri</span><span>’nin kararı ‘emsalsiz bir hukuksuzluk’ olarak tanımlaması ve karara politik bir maksat isnat etmesi, hâkimler kuruluna karşı utanmazca bir saldırı anlamına gelmekte olup, yalnızca sosyal demokrat kışkırtıcılığın aldığı yenilgiden fayda sağlama çabasından kaynaklanmaktadır.”</span><span class="dip-4"><a class="footnote-link" href="#footnote-225-30" id="footnote-225-30-backlink">30</a></span><span>Gazete Rosa Luxemburg’u en adi şekilde aşağılıyor, fakat hatip olarak büyük bir etki gücünün olduğunu kabul etmek zorunda kalıyordu. “Bu küçük fanatik şahsı kendi ortamında gören ve özellikle de hararetli konuşmalarının</span> <span class="char-style-override-11">etkisine</span> <span>tanık olan biri, onun böyle bir akıbete daha önce uğramamış olmasına şaşırır.”</span><span class="dip-4"><a class="footnote-link" href="#footnote-225-31" id="footnote-225-31-backlink">31</a></span><span>Alman Muharipler Birliği’nin yayın organı</span> <span class="char-style-override-2">Slogan</span> <span>da, 1 Mart 1914 tarihli sayısında Rosa Luxemburg’un kanunun ağlarına takılmasından duyduğu memnuniyeti dile getirmekteydi.</span></p>

      <p class="paragraf-5">21 Şubat 1914 tarihli <span class="char-style-override-2">Frankfurt Gazetesi</span> şu saptamada bulundu: “Suç duyurusunda bulunanların amacı elbette orduya karşı bir kışkırtmayı ifşa etmek değil, kendi savaş yanlısı görüşleriyle bağdaşmayan bir politik görüşün takibata uğramasını sağlamaktı. […] Davanın tüm demagojik yöntemlere başvurularak sosyal demokrasiye karşı kullanılacağına dair hiç şüphe yoAyaktakımının zihniyeti, Chicago’da yaşayan bir Alman’ın 14 Nisan 1914’te Adalet Bakanı’na yazdığı satırlara yansıyordu: “Frankfurt’ta verilen karar gibi kararların <span class="char-style-override-11">ağır bir hata</span> olduğunu belirtmeme müsaade buyurun. Aşırı heyecanlı savcıları biraz ‘frenlemeniz’ gerekiyor. […] Sayın Adalet Bakanı, sizin yerinizde olsam bey<a id="Anchor-57"></a><a id="Anchor-58"></a><a id="Anchor-59"></a>in özürlü R.L. karısından bir kurban yaratılmasına kesinlikle müsaade etmezdim. Ne kadar aptalca olursa olsun basit sözler (kötü niyetli iftiralar hariç) bir yıl hapis cezasını haklı kılmaz. Sosyal demokrat zırvalar, erkek ve dişi kızıl soytarıları hapse tıkacak kadar ciddiye alınamaz. Sayın Bakan, isterik, garip ve üşütük Rosa Luxemburg’u serbest bırakın!”<span class="dip-4"><a class="footnote-link" href="#footnote-225-32" id="footnote-225-32-backlink">32</a></span></p>

      <p class="paragraf-5">Rosa Luxemburg, politik sahnenin önü ve arkasındaki konuşma konusuydu. Sosyal demokratların da onun kaçacağını düşündüğünü öğrenmesi onu neşelendirdi ve 11 Mart 1914’te Walter Stoecker’e şu satırları yazdı: “Sevgili genç dostum, sizi temin ederim ki, beni darağacı da beklese kaçmam. Bunun nedeni, fedakârlıkların sosyalist eylemin doğal bir parçası olduğuna partiyi alıştırmak gereğine inanmam. Haklısınız: ‘Yaşasın mücadelemiz!’”<span class="dip-4"><a class="footnote-link" href="#footnote-225-33" id="footnote-225-33-backlink">33</a></span></p>

      <p class="arabaslik-sol-kucuk-4">Sevgilim, bir düşünsene, ne harika!</p>

      <p class="paragraf-5">Parti okulundaki hocalığın yanı sıra, Frankfurt kararına karşı protesto gösterileri de gündemdeydi. Rosa Luxemburg geçmiş aylara kıyasla daha dostça ilişkiler kurduğu avukatlarıyla birlikte bu protesto gösterilerinin hazırlığını yapmaktaydı.</p>

      <p class="paragraf-5">Parlak ceza hukuku uzmanı Paul Levi’ye özel bir sempati duyuyordu. Bu sempati Şubat 1914’te birdenbire aşka dönüştü. Rosa Luxemburg’un Paul Levi’ye yazdığı mektuplar 1983 yılında Sibylle Quack tarafından ortaya çıkarılıncaya kadar, bu aşktan kimsenin haberi olmadı.<span class="dip-4"><a class="footnote-link" href="#footnote-225-34" id="footnote-225-34-backlink">34</a></span></p>

      <p class="paragraf-5">Davayı takip eden iki ay boyunca yazılan, diğerleri gibi hitapsız olan ilk mektup, ikisinin şahsi yakınlığını ve Rosa Luxemburg’un “bir eli pantolonunun cebinde, şapkasını alnına indirmiş ve üst dudağını isyankârca öne uzatmış uzun boylu adama, küçük afacan Carlé’ye”<span class="dip-4"><a class="footnote-link" href="#footnote-225-35" id="footnote-225-35-backlink">35</a></span>duyduğu özlemi açığa vuruyor.</p>

      <p class="paragraf-5">Rosa Luxemburg 23 veya 24 Şubat 1914’te şöyle yazdı: “Dün gece Berlin’in kaldırım taşlarına ayağım değer değmez, ruhsal yalnızlık ve bunalımın uğursuz akbabaları beni yine pençeleri arasında esir aldı ve sokağın ortasında ağlamamak için kendimi zor tuttum.” Saatlerce ve günlerce gündemin odak noktasında olduğu mahkeme günlerinden günlük hayata dönerken, daha önce pek çok kez olduğu gibi kendisini “yapayalnız ve umutsuz” hissediyordu. “Üstelik daha sonra Rosenfeld telefonla Berlin parti yönetiminin protesto gösterisi düzenlemeyi reddettiğini, evet, reddettiğini bildirdi.”<span class="dip-4"><a class="footnote-link" href="#footnote-225-36" id="footnote-225-36-backlink">36</a></span>Bu haber daha sabahın erken saatlerinde bütün gününü karartmıştı. Kırlara kaçtı ve düşüncelerini serbest bırakıp, ne yazık ki çok uzaklarda bulunan Paul Levi’ye odaklandı. Yeniden eve döndüğünde Frankfurt kararına karşı Stuttgart’ta planlanan protesto gösterilerine bir davetiye bulunca neşesi yerine geldi ve hemen Paul Levi ile bir buluşma ayarladı.</p>

      <p class="paragraf-5">Frankfurt kararı, kitlesel toplantılarda ve basında öngörülenin ötesinde bir infial dalgasına neden oldu. Rosa Luxemburg dava sonuçlanır sonuçlanmaz, 22 Şubat 1914’te avukatlarıyla birlikte Frankfurt ve Hanau’da boy gösterdi. 27 Şubat’ta Stuttgart’ta iki toplantıya katıldı. 2 Mart’ta Berlin’de Lukkauer Sokağı’ndaki “Deutscher Hof” (Alman Sarayı) toplantı salonunda Rosa Luxemburg ile birlikte Kurt Rosenfeld’in de bulunduğu bir halk toplantısı gerçekleştirildi. Rosa Luxemburg Mart ayı içerisinde Pforzheim, Freiburg, Karlsruhe, Münih ve Nürnberg’de binlerce insan önünde konuşma yapmak için birkaç kez Güney Almanya’ya gitti. Paul Levi çoğu zaman yanındaydı. Bu karşılaşmaların verdiği mutluluk, yalnızlık zamanlarında sevgiliye olan özlemin artmasına neden oldu. “Huzur ve sükûneti o kadar çok özlüyorum ki; fakat fırtınaların içinden bir türlü çıkamıyorum. Sana mektup yazmak istemiyorum, seni görmeyi arzuluyorum.”<span class="dip-4"><a class="footnote-link" href="#footnote-225-37" id="footnote-225-37-backlink">37</a></span>Mektuplarında sürekli sızlanıyordu: Neden gelmedin? Döndüğümde neden mektubunu bulmadım? Nasılsın? Ne yapıyorsun?</p>

      <p class="paragraf-5">Sevgi dolu sözcükler giderek arttı, hitap ve veda satırlarında “sevgilim”, “tatlım” veya “tavşancık” gibi kelimeler görünmeye başlandı. Rosa Luxemburg Levi’nin beslenmesi, düzeni ve sağlığı konusunda endişeleniyor, bu adama bile tavsiyelerde bulunuyordu. Nisan ayında, yirmi yıl önce Leo Jogiches ile birlikte saklanmış olduğu Chailly sur Clarens’e gitti. Burada –bir kısmı muhtemelen Paul Levi ile birlikte– hayatının son tatilini geçirdi.</p>

      <p class="paragraf-5">Rosa Luxemburg, Paul Levi ile olan ilişkisinde de özel ve politik hayatını birbirinden ayırmadı. “Berbat bir Polonya meselesinden (Radek konusunda!) sonra yeniden güneşin ve yaşam zevkinin tadını almak üzere sana birkaç kelime yazmak zorundayım. Keşke bir anlığına yanımda olabilseydin! Dün akşam Kurtçuk [Rosenfeld] üç saat boyunca parti hakkında sızlanıp durdu –Belediye Meclisi sorunları, Berlin sorunları vesaire vesaire… Bu sabah ise Klara meşhur öfke patlamalarından birisini yaşadı ve partiden istifa edeceği tehdidini savurdu. Bunun üzerine harikulade bir duş aldım, giyindim ve kırlara koştum. Südende yeşil, beyaz ve pembelere bürünmüş. Güneş parlıyor ve ön bahçede ilk bülbül ötüyordu (sabah saat 10’da!). Bu arada, fazlaca meşhur tüm güzellikler gibi bülbülleri de pek tutmam. Ötüşlerinin sürek<a id="Anchor-60"></a><a id="Anchor-61"></a>li değişmesi bende yapay bir oyuncak hissi yaratıyor. Tarlakuşunun tekdüzeliği bana çok daha samimi geliyor (bu sabah kırlarda onu da duydum). Ve hele benim sevgili sarıcığım gelip yumuşak ve ıslak günlerde kısa ve ışıl ışıl çığlığını atmaya görsün! O zaman kalbim aydınlık ve neşeyle doluyor –sanki sevgilim gözlerimin derinliklerine bakıyormuş gibi… Tatlım benim!”<span class="dip-4"><a class="footnote-link" href="#footnote-225-38" id="footnote-225-38-backlink">38</a></span></p>

      <p class="paragraf-5">Rosa Luxemburg’u kendisinden on iki yaş küçük olan Paul Levi’ye ne bağlıyordu? İkisi de dışarıdan bakıldığında hep karışık dava meselelerini görüşen, aynı politik görüşlere sahip dostlara özgü tavırlar içerisinde oldukları için, bu onun sırrı olarak kalacak. Elżbieta Ettinger’e göre Rosa Luxemburg’un Paul Levi’ye yazdığı mektuplar, en büyük mutluluk anlarında bile sek bir şarabın serinliği tadında.<span class="dip-4"><a class="footnote-link" href="#footnote-225-39" id="footnote-225-39-backlink">39</a></span>Rosa Luxemburg’un bu yaşam öykücüsü, haklı olarak, olgun bir adamla olan olgun bir ilişkiden bahsetmekte. Üç yaş daha genç olan Kostja Zetkin ile karşılaştırıldığında Paul Levi, mesleki kariyerinin tam ortasındaydı. Rosa Luxemburg’a karşı açılan dava, o ana kadarki kariyerinin ötesinde tanınmasına yol açtı. Rosa Luxemburg’un anti-militarist tutumunu paylaşıyor, fakat onun gibi milis talebinde bulunmuyor, halkın içe ve dışa karşı özgürlük ve bağımsızlığını korumakla görevli ordu mensuplarının politik haklarını savunuyordu. Paul Levi bir teorisyen değildi. İleriyi gören bir stratejist ve taktikçiydi, çok yönlü bir eğitime sahipti ve köklerini ailesinin kültürel, sosyal-eleştirel ve cumhuriyetçi geleneklerinden almaktaydı. Sabırla dinleyebiliyor ve akıllı tavsiyelerde bulunup yardım edebiliyordu.</p>

      <p class="paragraf-5">“Levi, Rosa’ya ateşli bir aşk ve hayranlıkla bağlıydı; tarzını onun etkisi altında geliştirdi ve tüm gücünü devrimci eylemin hizmetine sunmayı öğrendi.”<span class="dip-4"><a class="footnote-link" href="#footnote-225-40" id="footnote-225-40-backlink">40</a></span>Rosa Luxemburg için bir öğrenci, avukat, bir süreliğine sevgili ve hayatı boyunca dosttu.</p>

      <p class="paragraf-5">Yeni bir davaya hazırlanmak zorunluluğu ortaya çıkınca, avukat ve dosta ihtiyaç duyuldu. Rosa Luxemburg Mayıs 1914 başında birkaç celpname aldı; bunlardan birisi 5 Mayıs’ta eline geçti ve temyizin görüşüleceği Yüksek Mahkemenin 1. Ağır Ceza Senatosundan geliyordu. 27 Haziran’da öngörülen duruşma, daha sonra 22 Ekim’e ertelendi. 13 Mayıs’ta ertesi gün için bir celpname gelince, Rosa Luxemburg derhal Paul Levi’yi bilgilendirdi: “Sevgilim, bir düşünsene, ne harika! Bu, 7 Mart’taki Freiburg toplantısında askerlere eziyet ediliyor ve ‘vatanı savunanlar’ ayaklar altında eziliyor dediğim için, Savaş Bakanı von Falkenhayn’ın subay ve astsubayların hakarete uğradığına dair yaptığı bir suç duyurusu. Bu sözlerle subayların görevlerini ihlâl ettiği suçlaması yapılıyormuş. Suçlama tam da şu anda, nasıl ama?! Davadan vazgeçmelerini önlemek için tabii hemen bu sözleri söylediğimi kabul ettim. Bu herifler aklını kaçırmış olmalı. Bu davadan Reichstag’daki eşeklerin sürekli ihmal ettiği, tonla malzeme çıkarabileceğimizi bir düşünsene! O denli neşeliyim ki, burada olsaydın boynuna sarılırdım. Kurtçuk da [Rosenfeld] kapımızı çalan çatışmaya çok seviniyor. Duruşmanın nerede olacağı henüz belli değil, fakat muhtemelen Berlin’de olur.”<span class="dip-4"><a class="footnote-link" href="#footnote-225-41" id="footnote-225-41-backlink">41</a></span>14 Mayıs’ta Kurt Rosenfeld üçüncü bir davanın haberini verdi.</p>

      <p class="arabaslik-sol-kucuk-4">Bu herifler aklını kaçırmış olmalı</p>

      <p class="paragraf-5">Rosa Luxemburg 22 Mayıs 1914’te 2 no’lu iddianameyi alınca, bunu Paul Levi’ye hemen bildirdi: “Sevgilim, iddianame geldi: Berlin 2. Eyalet Mahkemesi, (R[osenfeld]’nin söylediği kadarıyla Berlin’in en berbat ağır ceza mahkemesi), davacı Savaş Bakanı, dayanak maddeleri 186, 196, 200 ve 61. Demek oluyor ki, askeri işkenceleri ortaya çıkarmamız gerekiyor. Bugün Ros’a [Rosenfeld] parti yönetim kuruluyla savunma hakkında konuşmasını söyledim. Beni Ros [Rosenfeld] ile ikinizin savunmasını istiyorum.”<span class="dip-4"><a class="footnote-link" href="#footnote-225-42" id="footnote-225-42-backlink">42</a></span>Aynı gün İsviçre’de, Cenevre Gölü’nün yakınlarında bulunan Eva ve Franz Mehring’e ne kadar sevindiğini yazdı: “Hatipten kaynaklanan bir lapsus lingunae (dil sürçmesi –<span class="char-style-override-2">çev.</span>), bir aptallık veya beceriksizlikle değil, politik aydınlatma çalışmalarımızın temel gerçekleri ve unsurlarını içeren yeni bir davayla karşı karşıyayız.”<span class="dip-4"><a class="footnote-link" href="#footnote-225-43" id="footnote-225-43-backlink">43</a></span></p>

      <p class="paragraf-5">Savaş Bakanı von Falkenhayn, Şansölye Bethmann Hollweg tarafından onaylanan suç duyurusunda Rosa Luxemburg’un 7 Mart 1914 tarihli Freiburg konuşmasına ve Alman ordusunda askerlere eziyet edildiği şeklindeki sözlerine işaret etmekteydi. Olası şahitlere yönelik çağrıların basında ve parti yönetim kurulunda yol açtığı tartışmalar sanığı öfkelendirdi. Rosa Luxemburg Paul Levi’den savunma için şa<a id="Anchor-66"></a><a id="Anchor-67"></a>hit bulma konusunu üstlenmesini istedi. “Bugün Schulz tarafından sorumsuz davranışımla ilgili uzunca bir süre azarlandım. Parti yönetim kurulunda ise bana ağır bir suç işlemişim gibi davranıldı. Kendimi o kadar kötü hissediyordum ki, Rosenfeld beni zorlukla yeniden ayağa kaldırabildi.”<span class="dip-4"><a class="footnote-link" href="#footnote-225-44" id="footnote-225-44-backlink">44</a></span>Rosenfeld’in sonradan hatırladığı kadarıyla, Rosa Luxemburg muhtemel cezayı hiç sormadı. “Rosa’yı yalnızca gerçeğin nasıl kanıtlanabileceği ilgilendiriyordu. Kelimenin tam anlamıyla her saat başı bir Alman askerinin kötü muameleye maruz kaldığını kanıtlamak niyetindeydi, yani seneler boyunca olmak üzere her gün 24 asker. Bunu başarabilmek için, son yıllarda askerlere yapılan eziyeti görmüş veya kendisi yaşamış olan binlerce insanı harekete geçirmek gerekiyordu ve bu kadar çok sayıda şahide yalnızca gazete ilanlarıyla ulaşılabilirdi. Bunun için başvurabileceğimiz tek yer, işçi basınıydı ve yolumuz bizi böylece 100’den fazla günlük gazeteyi kontrol eden sosyal demokrat partinin yönetim kuruluna götürdü. Yönetim kuruluyla yaptığımız toplantıyı hiç unutamam! Konuyu ben dile getirdim, fakat itirazlarla karşılaştım. Yönetim kurulu üyeleri birbiri ardına askerlerin maruz kaldığı eziyetlerin mahkeme önünde kanıtlanmasının elbette önemli olduğunu, fakat hiçbir mahkemenin böylesi bir kanıtlamaya izin vermeyeceğini belirtti. Üyelerin görüşüne göre gazete ilanlarına yeterli sayıda güvenilir şahidin yanıt vermemesi ve mahkemenin suçlamaların dayanaksızlığına hükmetmesi, bizi bekleyen büyük bir tehlikeydi ve fiziksel açıdan zayıf olan Rosa’nın uzun bir hapis cezasından korunması daha büyük önem taşımaktaydı. Bu konuşmalar sırasında müvekkilimin giderek sinirlendiğini gördüm. Heyecanla söz istedi ve konuşmaya başladı […]. Yönetim kurulu üzerinde yarattığı büyük etki hâlâ gözlerimin önünden gitmiyor. Yoldaşlar birbiri ardına talebimize daha olumlu yaklaşmaya başladı ve sonunda şahit arama ilanının yayınlanmasına oybirliğiyle karar verildi. Yayınların etkisi inanılmaz oldu. Kelimenin tam anlamıyla binlerce kişi ilanlara yanıt verdi ve birkaç gün sonra, savunmaya dâhil ettiğimiz Paul Levi ile birlikte, eziyet trajedilerini duyarlılıkla anlatan dağ gibi yığılmış mektup yığınlarının önünde oturuyorduk.”<span class="dip-4"><a class="footnote-link" href="#footnote-225-45" id="footnote-225-45-backlink">45</a></span></p>

      <p class="paragraf-5">Bu girişimin yoluna koyulmasından sonra Rosa Luxemburg Paul Levi’nin yolunu gözlemeye başladı. “Güzel başını ve derin gözlerini her düşündüğümde etrafım aydınlanıyor.”<span class="dip-4"><a class="footnote-link" href="#footnote-225-46" id="footnote-225-46-backlink">46</a></span></p>

      <p class="paragraf-5">Karl Liebknecht 14 Mayıs’ta Prusya parlamentosunda çoğunluğun alaycı kahkahaları arasında sesini Rosa Luxemburg için yükseltmişti: “Sayın Baylar, […] böylece bir şehit yaratmış oldunuz (gülüşmeler ve güçlü seslenmeler). Frankfurt hâkimleri böylece, nereye giderse gitsin ve nerede bir toplantı yaparsa yapsın sözleriyle coşku alevlerini tutuşturan bir şehit yaratmış oldu. Bu şehit toplantılarda ve kendisine karşı açılan davada yalnızca sözcüklerin gücüyle militarizme ağır yaralar verdi; suçlandığı ve hüküm giydiği mahkemedeki sözleriyle açtığ<a id="Anchor-62"></a><a id="Anchor-63"></a>ı yaraların başka türlü açılması mümkün değildi. Bu dava, kendi mezarınızı kazdığınız, Frankfurt hâkimlerinin burjuva toplumunun ve militarizmin mezarını kazdığı bir davadır. Bundan dolayı duyduğumuz memnuniyeti dile getirmek isteriz. Hukuk sistemi Rosa Luxemburg’u yok etmek istiyor. Kaba bir usul hatası nedeniyle Yüksek Mahkeme tarafından büyük bir olasılıkla iptal edilecek olan mahkeme kararından sonra, Rosa Luxemburg’a karşı iki dava daha açıldı. Eğer edindiğim bilgiler doğruysa, bunlardan birisi Rosa Luxemburg’un orduda askerlerin maruz kaldığı kötü muamelenin bugünkü askeri sistemin sıradan ve semptomatik bir görüntüsü olduğu şeklindeki iddiası nedeniyle subay kadrosunun hakarete uğramasıyla ilgili. Böyle bir davanın açılmış olmasına minnet duymalıyız, çünkü uzun zamandan beri bir dava çerçevesinde ordu içindeki eziyet sistemini gözler önüne sermek istiyorduk (sosyal demokratlardan ‘çok doğ<a id="Anchor-64"></a><a id="Anchor-65"></a>ru!’ sesleri). Hukuk sistemimizin derin politik sağduyusu sayesinde, bu isteğimiz nihayet gerçekleşiyor.”<span class="dip-4"><a class="footnote-link" href="#footnote-225-47" id="footnote-225-47-backlink">47</a></span></p>

      <p class="paragraf-5">Karl Liebknecht’in dile getirdiği üçüncü davadan Rosa Luxemburg’un avukatları bile ancak 23 Haziran’dan sonra haberdar oldu. Burjuvazi yanlısı gazeteciler ve milletvekilleri, Rosa Luxemburg ve Adolph Hoffmann tarafından Berlin ve Çevresi Sosyal Demokrat Seçim Dernekleri’nin 14 Haziran’daki genel kurulunda sunulan karar tasarısını devrim hazırlığı, oluşturulan grev fonlarını ise devrim fonu olarak değerlendirmişti. Bunun üzerine İmparatorluk Şansölyesi, Rosa Luxemburg’a karşı yeni bir dava açmak için yeterli veri olup olmadığını tespit etmek üzere Adalet Bakanlığını görevlendirdi. Milletvekili Adolph Hoffmann dokunulmazlık zırhıyla korunuyordu. Adalet Bakanı 23 Haziran’da Şansölyeye, Berlin 1. Eyalet Mahkemesi Başsavcılığını Rosa Luxemburg’a karşı bir ön soruşturma başlatmakla görevlendirdiğini bildirdi.<span class="dip-4"><a class="footnote-link" href="#footnote-225-48" id="footnote-225-48-backlink">48</a></span>Rosa Luxemburg ifade vermeye çağrıldı ve Clara Zetkin’e “Demek beni davalar içerisinde yok etmek istiyorlar, fakat keyfimi bozmalarına izin vermeyeceğim”<span class="dip-4"><a class="footnote-link" href="#footnote-225-49" id="footnote-225-49-backlink">49</a></span>diye yazdı. Burjuva çevrelerde bile –örneğin <span class="char-style-override-2">Frankfurt Gazetesi</span>’nde– Rosa Luxemburg’un kitlesel grev propagandası gerekçesiyle “vatana ihanetle” suçlanmasına karşı kuşkular dile getiriliyor; ceza yasalarının böylesi bir suçlama için yeterli bir temel teşkil etmediği düşünülüyordu.<span class="dip-4"><a class="footnote-link" href="#footnote-225-50" id="footnote-225-50-backlink">50</a></span></p>

      <p class="paragraf-5">Rosa Luxemburg faaliyetlerini hiçbir şekilde sınırlamadı. Tam tersine, Alman sosyal demokrasisinin örgütlerindeki bürokrasi ve şekilciliğe şiddetle karşı çıkıyor, mücadele şeklinin zamanın koşullarına uygun olup olmadığının gözden geçirilmesini talep ediyordu. Teltow-Beeskow-Storkow bölgesinin yönetim kuruluyla Haziran 1914’ten itibaren yakın ilişkiler içerisindeydi. Teltow-Beeskow bölgesi Merkezi Seçim Derneği’nin 7 Haziran’da yapılan genel kuruluna şu karar tasarısını sunmuştu: “Berlin’deki parti hayatının düşünsel olarak canlandırılması ve en can alıcı sorunları ve kararları en geniş üye çevresine mal etmekle mükellef olan partinin demokratik karakterinin güçlendirilmesi için, çalışma raporları ve seçimler haricinde <span class="char-style-override-2">en önemli güncel politik sorunlar</span> da uygun bir yöntemle her olağan genel kurulun gündemine alınmalıdır.”<span class="dip-4"><a class="footnote-link" href="#footnote-225-51" id="footnote-225-51-backlink">51</a></span>Bu tasarı genel kurul tarafından kabul edildi ve Rosa Luxemburg Viyana Uluslararası Sosyalistler Kongresi delegasyonuna aday gösterildi.</p>

      <p class="paragraf-5">Rosa Luxemburg’un gündeminde, askerlerin kötü muameleye maruz kaldığını söylemesi üzerine açılan dava bulunmaktaydı. Duruşmalar 29 Haziran’da, Birinci Dünya Savaşı’na yol açan Saraybosna suikastından bir gün sonra başladığında, savunma avukatlarının elinde askerlere yapılan eziyetler hakkında 30.000 ifade toplanmıştı. Toplam 922 şahidin 100’ü ilk duruşmaya geldi.</p>

      <p class="paragraf-5"><span class="char-style-override-2">Leipzig Halk Gazetesi</span>, 30 Haziran tarihli haberine “Militarizm Sanık Sandalyesinde” başlığını attı. Rosa Luxemburg 2 Temmuz’da Leo Jogiches’e, kararın ertesi gün açıklanmasını beklediğini bildirdi.<span class="dip-4"><a class="footnote-link" href="#footnote-225-52" id="footnote-225-52-backlink">52</a></span>Sürekli yeni şahitler ortaya çıkıyordu. Hükümet çevrelerinde korku ve kuşku egemen oldu. Savcılık, sanık ve avukatlarının protestolarına karşın 3 Temmuz 1914’te, şahit ifadelerini incelemesi için Savaş Bakanı’na zaman tanımak gerekçesiyle mahkemeyi belirsiz bir tarihe ertelemek zorunda kaldı.<span class="dip-4"><a class="footnote-link" href="#footnote-225-53" id="footnote-225-53-backlink">53</a></span>Fakat dünya savaşının hemen öncesinde Savaş Bakanı’nın daha “önemli” işleri vardı.</p>

      <p class="paragraf-5">Franz Mehring davayı Savaş Bakanı ve savcılık açısından “kaybedilmiş bir muharebe” olarak tanımladı.<span class="dip-4"><a class="footnote-link" href="#footnote-225-54" id="footnote-225-54-backlink">54</a></span>Burjuva basınında da suçlamalar ortaya atılmaktaydı. <span class="char-style-override-2">Frankfurt Gazetesi</span>’nin haberinde “Savaş Bakanı’nın büyük beceriksizliğinden” bahsedilmekteydi. <span class="char-style-override-2">Morgenpost</span> (Sabah Postası) şöyle diyordu: “Sayın v. Falkenhayn bir hakaret davası açarak orduyu eziyet suçlamalarından kurtarabileceğini mi sanıyordu? Son derece uygunsuz araçlarla girişilen bir çaba. Bugün Saksonya tahtında oturan Prens Georg ve Meiningen Dükü olan Veliaht Prens Bernhard da sosyal demokrasinin liderinden farklı bir iddiada bulunmamıştı. […] Her ikisi de iddiasını kanıtlarla süsledi. Rosa Luxemburg’un ispatları da hazır ve nazır. Davanın belirsiz bir tarihe ertelenmesini isteyen ve bunu kabul ettiren taraf, Rosa Luxemburg ve avukatları değil, Savaş Bakanı ve savcısı oldu…”<span class="dip-4"><a class="footnote-link" href="#footnote-225-55" id="footnote-225-55-backlink">55</a></span></p>

      <p class="paragraf-5">Rosa Luxemburg ve avukatları, parti ve halk toplantılarında davayı ve erteleme kararını ayrıntısıyla anlattı. Rosa Luxemburg Stuttgart, Hanau, Kiel, Chemnitz ve Frankfurt’ta halkın önüne çıkan Paul Levi’ye usta bir ajitatör olarak öğütte bulundu: “Halk toplantılarının zihinsel frekansı mahkeme salonlarındakinden farklıdır ve fazla titizlik bazen insanın başına bela açabilir.”<span class="dip-4"><a class="footnote-link" href="#footnote-225-56" id="footnote-225-56-backlink">56</a></span></p>

      <p class="paragraf-5">Berlin Sosyal Demokrasi Derneği’nin eylem komisyonu bir “bilirkişi raporu” ile Hugo Heinemann’ı davanın ertelenmesi ve toplantıların düzenlenmesi doğrultusunda tavır koymaya çağırdı. Hugo Heinemann “süren bir dava”ya müdahale edilemeyeceği gerekçesiyle buna yanaşmadı. Ayrıca Heinemann’a göre böylesi karmaşık hukuksal sorunların halk toplantılarında görüşülmesi uygun değildi. Bunun üzerine Wilhelm Pieck, Paul Levi’ye eylem komisyonunun ikinci Rosa Luxemburg davasıyla ilgili olarak toplantılar düzenlenmesini reddettiğini bildirdi.<span class="dip-4"><a class="footnote-link" href="#footnote-225-57" id="footnote-225-57-backlink">57</a></span>Rosa Luxemburg “Bu saçmalığı düşündükçe içimde bir şeyler kaynıyor”<span class="dip-4"><a class="footnote-link" href="#footnote-225-58" id="footnote-225-58-backlink">58</a></span>diyerek öfkesini dile getirdi. Şehrin batı banliyölerini içine alan Steglitz Seçim Derneği buna rağmen Steglitz-Lichterfelde, Schützen Sokağı’ndaki Birkenwäldchen’de Paul Lensch ve Paul Levi’nin “Sosyal demokrasi ve askerlere yapılan eziyetler” hakkında konuştuğu bir gösteri düzenledi. Savaş Bakanı’nın şahitleri askeri mahkeme önüne çıkarıp Rosa Luxemburg’a karşı açılmış olan sivil mahkemeyi etkileme çabaları başka yerlerde de protesto edildi.</p>

      <p class="paragraf-5">Dava ertelendi ve Berlin 2. Eyalet Mahkemesi Başsavcılığı 17 Ağustos’ta Adalet Bakanı’na, Savaş Bakanı’nın 4 Ağustos’ta suç duyurusu dilekçesini geri çektiğini ve Ağır Ceza Mahkemesi’nin 8 Ağustos tarihli kararıyla davanın düştüğünü bildirdi.</p>

      <p class="paragraf-5">Rosa Luxemburg davadan politik-ahlâki bir zaferle çıktı. Sosyal demokrat yayın organları konuya bu sefer geniş bir yer ayırmıştı. Rosa Luxemburg Haziran 1914’ten itibaren Berlin örgütü merkez yönetim kurulu üyeliğine getirilmiş; Clara Törber, Walter Stoecker, Rosi Wolfstein, Jacob Walther ve Christian Döhring gibi eski parti okulu öğrencileri ve bağlı oldukları parti örgütleriyle kurduğu ilişkiler sağlamlaşmıştı. Leo Jogiches ve Clara Zetkin, Julian Marchlewski ve Franz Mehring, Luise ve Hans Kautsky, Kostja Zetkin, Hugo Faisst, Hans Diefenbach ve arkadaşı Gerlach ile zaten uzun zamandan beri yakın bağları vardı. Paul Levi, Kurt Rosenfeld, Mathilde Jacob ve Karl Liebknecht ile yeni arkadaşlar kazanmış, kitlesel toplantı ve şahsi görüşmeler aracılığıyla tüm Almanya’da pek çok kişiyi idealleri doğrultusunda harekete geçirmiş ve Avrupa’nın diğer ülkelerinde de II. Enternasyonal’de birlikte çalıştığı cesur yoldaşlar edinmişti.</p>

      <p class="arabaslik-sol-kucuk-4">Sıcak ve nemli Berlin’de kalmam gerekiyor</p>

      <p class="paragraf-5">Tüm bunlara rağmen çok fazla beklenti ürettiği ve büyük zahmetlerle hazırlandığı davanın aniden düşmesi Rosa Luxemburg’un keyfini kaçırmıştı. Mahkeme duruşmaları, neredeyse 28 Haziran’daki Saraybosna suikastiyle beliren dünya savaşı tehlikesini görmesini engelleyecekti. Bu yılın “Afrika sıcaklarından” bezmiş bir halde, Berlin’e sırtını dönen tatilcileri için için kıskanmaktaydı. Diğer zamanlarda çok sevdiği yalnızlığa şimdi katlanamıyordu ve yapılacak işler yavaş ilerliyordu. Roma’da bulunan hasta Luise Kautsky’nin yanına gitmek için “iki önemsiz şeye” ihtiyacı vardı: “para ve zamana, özellikle de ikincisine”<span class="dip-4"><a class="footnote-link" href="#footnote-225-59" id="footnote-225-59-backlink">59</a></span>.</p>

      <p class="paragraf-5">Rosa Luxemburg’un önünde duran seyahatler iş ve telaş doluydu. Uluslararası Sosyalist Büro onu, 1913 sonunda karara bağlandığı üzere 16-18 Temmuz tarihleri arasında Brüksel’de yapılacak olan Rus Konferansı’na davet etmekteydi ve gündemin tek maddesi RSDİP içerisindeki birliğin yeniden sağlanmasıydı. Tüm gruplar temsil ediliyordu: RSDİP Merkez Komitesi (Bolşevikler), Örgüt Komitesi (Menşevikler) ve bağlı örgütler (Kafkasya Bölge Komitesi ve “Borba” Grubu), Duma grubu, Plehanov’un grubu Jedinstvo, Wperjod (Rusça <span class="char-style-override-2">İleri</span> gazetesi –<span class="char-style-override-2">çev.</span>) grubu, Bundcular, Letonya sosyal demokrasisi, Litvanya sosyal demokrasisi, Polonya sosyal demokrasisinin merkez yönetim kurulu, Polonya sosyal demokrat muhalefeti (Rozlamowcy) ve PPS-Lewica (sol kanat). SDKPiL yönetimi Rosa Luxemburg’u son anda delege olarak atamıştı. Lenin Krakov’da kalmıştı ve yakın çalışma arkadaşı Inés Armand tarafından temsil edilmekteydi. Karl Kautsky tarafından hazırlanan ve konferansın sonunda kabul edilen önergede, Rus sosyal demokrasisinin birliğini engelleyen önemli bir görüş ayrılığının bulunmadığı belirtildi. Bolşeviklerin temsilcileri ve Letonya sosyal demokratları, görüşmelerin fikir alışverişleriyle sınırlı tutulması gerektiği gerekçesiyle oylamayı boykot etti. Diğer gruplar “Rusya’nın Tüm İşçilerine” başlıklı bir çağrı kaleme almaya karar verdi. Çağrıyı Plehanov, Martov ve Troçki’nin de yer aldığı bir komisyon kaleme aldı. Toplantı tutanaklarına göre Rosa Luxemburg Polonya sosyalist hareketinin bölünmesine yol açan gelişmeleri kısa bir şekilde özetledi ve özellikle Polonya’nın bağımsızlığı ile ilgili farklı görüşleri ele alarak SDKPiL ile PPS arasındaki programatik ayrılıkları açıkladı. Rosa Luxemburg’a göre tarih, sonunda sosyal demokrat partiyi haklı çıkarmış ve 1906 yılından beri bağımsız bir parti olan PPS-Lewica’nın bu süreçte aynı sonuca varması nedeniyle birliğin önündeki tüm engeller ortadan kalkmıştı.<span class="dip-4"><a class="footnote-link" href="#footnote-225-60" id="footnote-225-60-backlink">60</a></span></p>

      <p class="paragraf-5">Brüksel’den döndükten sonra Paul Levi’ye şu satırları yazdı: “Yoğun bir çalışmaydı, fakat her şey yolunda gitti, çok memnunum. K.K. [Karl Kautsky] yola geldi ve herhangi bir sorun çıkarmadı. Falkenhayn’ın etkisi burada da görüldü.”<span class="dip-4"><a class="footnote-link" href="#footnote-225-61" id="footnote-225-61-backlink">61</a></span>Ruslar ve Polonyalılar tarafından “sarıp sarmalandığı” ve konferansı eksiksiz bir şekilde aktarmak zorunda olduğu için, kendisini “bir değirmende öğütülüyor gibi” hissediyordu. Özellikle 21 Temmuz tarihli <span class="char-style-override-2">İleri</span>’de alıntılanan Polonya önergesi büyük bir önem taşımaktaydı: “Uluslararası Büro’nun yürütme komitesi, Polonya ve Litvanya sosyal demokrasisi ile PPS (Lewica) arasındaki birliğin en kısa zamanda gerçekleştirilmesini bekler ve iki parti arasında karara bağlanan görüş alışverişinin ortak bir program ve taktikle sonuçlanmasını umar. Polonya ve Litvanya sosyal demokrasisi içi çatışmalarla ilgili olarak yürütme komitesi, bunun makul bir süre içerisinde sona ermesi gerektiği görüşündedir.”</p>

      <p class="paragraf-5">Uluslararası Sosyalist Büro’nun sekreteri Camille Huysmans konferansın sonuçlarından memnundu ve Sosyalist Enternasyonal’in Viyana’da toplanacak olan oturumunda Lenin ve taraftarlarının diğer parti ve örgütlerle görüş birliğine varacağını ve Polonya ve Litvanya sosyal demokratlarının iç çatışmalarına son vereceğini umuyordu.<span class="dip-4"><a class="footnote-link" href="#footnote-225-62" id="footnote-225-62-backlink">62</a></span></p>

      <p class="paragraf-5">Uluslararası Sosyalist Büro ve Enternasyonal’e bağlı olan partilerde hâkim olan görece sakin hava, Avusturya’nın 23 Temmuz’da Sırbistan’a verdiği, savaş ilanı anlamına gelen ültimatomla sarsıntıya uğradı. Huysmans 24 Temmuz’da Uluslararası Sosyalist Büro’nun genel kurulunu Brüksel’de toplamaya karar verdi.</p>

      <p class="paragraf-5">Sosyalist partilerin liderleri, diplomatik durumda saat başı yaşanan değişimleri ve hükümetlerin niyetini algılayamıyordu. Yaptıkları coşkulu açıklamalarla, halkı savaş kışkırtıcılarının haydutça oyunlarını protesto etmeye ve Avrupa proletaryasının ortak barış arzusunu daha güçlü ve birlik içerisinde dile getirmeye çağırdılar. Alman sosyal demokrasisi merkez yönetim kurulunun 25 Temmuz tarihli bir manifestosunda şöyle denilmekteydi: “Yıllardan beri en ciddi durumla karşı karşıyayız. Tehlike gözüktü. Genel bir savaş tehdidi söz konusu.” Fakat hâlâ savaşın yerel kalacağına inanılmaktaydı.</p>

      <p class="paragraf-5"><span>Friedrich</span> <span>Ebert 27 Temmuz’da yönetim kuruluna şu görüşlerini bildirdi: “Başka önlemler planlanıyor mu? Basel’in tekrarlanması herhalde düşünülemez.”</span> <span>Ebert’e göre parti içinde de zorluklar yaşanabilirdi: “Savaş ve Rusya işçi hareketinin yeniden canlanması, ‘Rosacıları’ yeni planlara özendirecek.”</span><span class="dip-4"><a class="footnote-link" href="#footnote-225-63" id="footnote-225-63-backlink">63</a></span><span>Parti başkanı, devrimci sosyal demokratları haklı bir şekilde en kararlı savaş karşıtları olarak görüyordu; fakat onlar kamuoyunu yeterince etkilemeyi başaramadılar. Rosa Luxemburg’un yazıları parti basınında çıkan diğer çağrılardan pek farklı değildi.</span> <span class="char-style-override-2">Sosyal Demokrat Haber</span><span>’in 85. sayısında çıkan “Barış, Üçlü İttifak ve Biz” başlıklı makalesinde şu tespitte bulundu: “Bitmek bilmeyen silahlanma yarışı ve emperyalist kışkırtmalar bizi, sınıf bilincine sahip proletarya partisinin önemle ve ısrarla uyardığı üzere, kaçınılmaz olarak korkunç bir Avrupa savaşının eşiğine götürdü.”</span><span class="dip-4"><a class="footnote-link" href="#footnote-225-64" id="footnote-225-64-backlink">64</a></span><span>Bu duruma gelinmesinde Alman hükümetinin oynadığı rolü henüz görmüyordu. Rosa Luxemburg’a göre Üçlü İttifak, savaşa hevessiz olan Alman hükümetinden daha tehlikeliydi ve ilk planda Çarlık Rusya –tercihen devrimle– dizginlenmeliydi. Alman hükümetinden barışı korumak üzere Avusturya’ya baskı yapmasını ve savaşın önlenememesi durumunda askeri müdahaleden uzak durmasını talep ediyordu. Avusturya’nın ültimatomunun, önemli ölçüde</span> <span>Bethmann Hollweg hükümeti tarafından gizli diplomasi yoluyla şekillendirildiğini, o esnada diğer sosyalistler gibi o da bilemezdi. Fakat Prusya İçişleri Bakanı’nın</span> <span>Hugo</span> <span>Haase ve</span> <span>Otto</span> <span>Braun ile 26 Temmuz’da ve İmparatorluk Şansölyesi’nin Albert</span> <span>Südekum ile 28 Temmuz’da yaptığı görüşmeler, sosyal demokrasinin yurtsever desteğini ve sessizliğini garantiye almaya yönelik çabaların işareti değil miydi? Diğer zamanlarda sürekli suçlanan sosyal demokratlarla görüşmeler yapılmasının ardında ciddi savaş planları yatıyor olabilir miydi?</span></p>

      <p class="arabaslik-sol-kucuk-4">Şimdi yeni bir cesarete ve serin bir kafaya ihtiyacımız var</p>

      <p class="Basic-Paragraph para-style-override-16" xml:lang="en-GB"><span class="char-style-override-3">Rosa Luxemburg 28 Temmuz 1914’te yine Brüksel treninde oturuyordu.</span></p>

      <p class="paragraf-5">O gün savaş karşıtı gösteriler tepe noktasına ulaştı. Berlin’de toplam 30.000 kişinin katıldığı 27 kitlesel toplantı, Dresden’de 35.000 kişinin katıldığı 10 gösteri yapıldı; Hamburg ve banliyölerinde 19 toplantı gerçekleşti. Savaş karşıtı protestolara Bielefeld’de 7.000, Bremen’de 10.000, Bremerhaven’de 3.500, Elberfeld-Barmen’de 6.000, Jena’da 2.500, Kiel’de 6.000, Lübeck’de 3.000, Ludwigshafen’de 1.600, Minden’de 500 Rüstringen’de 3.500 kişi katıldı. Breslau, Halberstadt, Mühlhausen, Solingen ve başka birçok yerde yapılan gösterilere kaç kişinin katıldığı tam olarak bilinmiyor.</p>

      <p class="paragraf-5"><span>29 Temmuz 1914 gününün sabah saatlerinde İşçi Eğitimi Enstitüsü’nün Maison du Peuple (Halkevi) binasında Uluslararası Sosyalist Büro toplantısı başladı. Toplantıya katılanlar diğerleri gibi Rosa Luxemburg da bunun, on yıldan beri üyesi bulunduğu bu kurulun son toplantısı olacağını bilmiyordu.</span></p>

      <p class="paragraf-5 para-style-override-17">II. Enternasyonal’de biraraya gelen partilerin hemen hemen hepsi temsilci göndermişti. Tutanaklara göre şu isimler toplantıda hazır bulunmaktaydı: Büyük Britanya’dan James Keir Hardie, Bruce Glasier ve Dan Irving, Almanya’dan Hugo Haase ve Karl Kautsky, Avusturya’dan Victor Adler ve Friedrich Adler, Bohemya’dan Edmund Burian ve Anton Němec, Fransa’dan Jean Jaurès, Edouard Vaillant, Jules Guesde, Marcel Sembat ve Jean Longuet, İtalya’dan Angelica Balabanov ve Oddino Morgari, İspanya’dan Fabra Ribas ve Corales, Rusya’dan Ilya Rubanoviç ve Paul Akselrod, Letonya’dan Winter ve Otto Braun, Polonya’dan Rosa Luxemburg ve Walecki, Danimarka’dan Stauning, Hollanda’dan Troelstra, Belçika’dan Émile Vandervelde, Edouard Anseele, Louis Bertrand ve Camille Huysmans ve İsviçre’den Carl Moor ve Robert Grimm.<span class="dip-4"><a class="footnote-link" href="#footnote-225-65" id="footnote-225-65-backlink">65</a></span>Rosa Luxemburg katılanların çoğunu senelerden beri tanıyor ve bazılarıyla şahsi ilişkiler içerisinde bulunuyordu. Sırbistan delegesi, Alman delegasyonundan Friedrich Ebert ve Bolşeviklerin temsilcisi M. M. Litvinov toplantıya gelememişti. Gündemde iki konu vardı: Uluslararası<a id="Anchor-70"></a><a id="Anchor-71"></a> durum ve uluslararası kongre. Toplantının başkanlığını Vandervelde yapmaktaydı.</p>

      <p class="paragraf-5">Angelica Balabanov daha sonraları “Orada bulunanların, Jaurès ve Rosa Luxemburg da dâhil olmak üzere çok azı, işçi sınıfını nelerin beklediğinin bilincindeydi”<span class="dip-4"><a class="footnote-link" href="#footnote-225-66" id="footnote-225-66-backlink">66</a></span>diye hatırlayacaktı. Brüksel oturumuyla ilgili bir rapor çıkmadı. Ancak 60’lı yıllarda Georges Haupt, kısa tutulan protokolü yayınlayabildi. Rosa Luxemburg tartışmalarda iki kez söz aldı ve 29 Temmuz’da hızla ve kararlılıkla hareket edilmesi gerektiğini belirterek, savaşa karşı mücadeleyi gelecek Uluslararası Sosyalistler Kongresi’nin en önemli konusu olarak tanımladı. Toplantının sonunda ise Rus proletaryasının devrimci tutumunun takdir edilip Çarlığa karşı mücadelesinin desteklendiğini belirten ve oybirliğiyle kabul edilen bir karar taslağı sundu.<span class="dip-4"><a class="footnote-link" href="#footnote-225-67" id="footnote-225-67-backlink">67</a></span></p>

      <p class="paragraf-5">Victor Adler toplantının açılışında Sırbistan savaşı karşısındaki çaresizliği itiraf etti. Avusturya sosyal demokrasisi, kitlelerin milliyetçi çılgınlığının karşısına bir şey koyamıyordu ve bu koşullarda yapılabilecek tek iş, mevcut işçi örgütlerini ve partiyi kurtarmaktı.</p>

      <p class="paragraf-5">O tarihlerde ağır hasta olan Adler, Bebel’in ölümünden sonra, Enternasyonal’in fikirsel ve ahlâki lideri olarak görülen bu politikacının artık yalnızca bir gölgesi gibiydi. Brüksel’de ona refakat eden oğlu Friedrich’in daha sonra anlattığına göre Brüksel’e gelirken “savaşa karşı hiçbir şey yapılamayacağı”<span class="dip-4"><a class="footnote-link" href="#footnote-225-68" id="footnote-225-68-backlink">68</a></span>görüşündeydi. Bu abartılı ve tümüyle edilgen görüş Brüksel’de yalnızca Çek delege Němec tarafından paylaşıldı. Fakat Adler’in savaş karşısındaki teslimiyetçi tutumu, birkaç gün içerisinde tüm sosyal demokrat partileri etkisi altına alacak bir gelişmeye işaret etmekteydi. Parti saflarına yayılan oportünizm ve milliyetçilik, partileri eylemsizleştiriyordu.</p>

      <p class="paragraf-5">Rosa Luxemburg, orada bulunanların çoğunluğu gibi, bu kadar umutsuz bir bakış açısı karşısında sarsılmıştı. Fabra Ribas’ın belirttiğine göre, diğer katılımcıları Adler’in sözlerini “daha kararlı bir şekilde yanıtlamaya ve tavır göstermeye” davet etti. “Morgari ve Akselrod, İtalyan ve Rus yoldaşlarımızın savaşa karşı başlattığı kampanyaları anlatmalı. Siz de İspanya’da 1909 Temmuz’unda nelerin yaşandığını anlatın.”<span class="dip-4"><a class="footnote-link" href="#footnote-225-69" id="footnote-225-69-backlink">69</a></span>Rosa Luxemburg’a göre toplantıya böyle bir hava içerisinde devam edilemezdi. Fakat yalnızca Haase yılgınlık ve edilgenliğe karşı uyarma cesaretini gösterebildi. Haase ve Jaurès’in anlattıklarına bakılırsa, Fransız ve Alman sosyalistleri kendi ülkelerinin hükümet yetkilileriyle görüşmelerinden hareketle, bunların savaş istemediği kanısındaydı.</p>

      <p class="paragraf-5">Avusturya-Macaristan ile Sırbistan arasındaki anlaşmazlığın, iki yıl önce Basel’de düzenlenen Uluslararası Sosyalistler Kongresi’nde öngörüldüğü gibi bir dünya savaşına yol açması durumunda ne yapılacağı görüşülmedi. Oybirliğiyle alınan kararda ilgili ülkelerin proleterleri yalnızca “savaşa karşı ve barış için gösterileri yoğunlaştırmaya ve Avusturya-Sırbistan anlaşmazlığının barışçıl bir çözümü doğrultusunda […] çaba göstermeye” çağrılıyordu.<span class="dip-4"><a class="footnote-link" href="#footnote-225-70" id="footnote-225-70-backlink">70</a></span>Viyana’da yapılması planlanan Uluslararası Sosyalistler Kongresi’ni 9 Ağustos 1914’te Paris’te toplamak üzere yalnızca tek bir somut karar alındı.</p>

      <p class="paragraf-5">Birinci toplantı gününün akşamında Cirque Royal’de (Kraliyet Sirki), en önemli ülkelerin delegelerinin coşkulu konuşmalarla barışı savunduğu büyük bir uluslararası toplantı düzenlendi. Jean Jaurès’in, Enternasyonal tarafından temsil edilen proletaryanın kendi gücünün bilincinde olduğu ve Paris Kongresi’nde adalet ve barış talebini dile getireceği şeklindeki açıklaması özellikle etkileyici oldu. Rosa Luxemburg söz alamayacak kadar yorgun ve bitkindi. Jaurès, Rosa Luxemburg’u “fikirlerinin alevini Alman proletaryasının kalbine eken”<span class="dip-4"><a class="footnote-link" href="#footnote-225-71" id="footnote-225-71-backlink">71</a></span>cesur kadın olarak selamlama fırsatını kaçırmadı ve Almanya’da son günlerde düzenlenen sayısız barış gösterisini vurguladı.</p>

      <p class="paragraf-5">Kongrenin sonunda, çok coşkulu olmasa bile umutlu bir hava hâkimdi. Jaurès’in açıkladığı gibi elbette daha pek çok ilerleme ve gerileme yaşanacaktı. “Fakat bu kriz de diğerleri gibi çözüme kavuşacak.”<span class="dip-4"><a class="footnote-link" href="#footnote-225-72" id="footnote-225-72-backlink">72</a></span>Buna karşın Troelstra ise Rosa Luxemburg’a şöyle dedi: “Bizim burada ne yaptığımızı biliyor musunuz? Meseleyi, hep kötülenen diplomatların ellerine bıraktık.”<span class="dip-4"><a class="footnote-link" href="#footnote-225-73" id="footnote-225-73-backlink">73</a></span></p>

      <p class="paragraf-5">Sosyal demokrasinin liderleri Temmuz’un bu son günlerinde, yıllardan beri uyardıkları dünya savaşı tehlikesinin çok ciddi olduğunu düşünmüyorlardı. Birkaç gün sonra korkulan gerçekleşince, Rosa Luxemburg dehşet içerisinde sosyalist hareketin çaresiz kaldığını ve kitlelerin gücüne olan inancın bir hayal olduğunu görmek zorunda kaldı.</p>

      <p class="paragraf-5"><span>Rosa Luxemburg Brüksel’den ayrılmadan önce Camille</span> <span>Huysmans’ın kendisine gösterdiği ilgiden keyif aldı. İzlenimleri o denli güçlüydü ki, bunları seneler sonra Hans</span> <span>Diefenbach’a şu sözlerle anlattı: “Kopenhag Kongresi’nde Camille</span> <span>Huysmans’ı mutlaka görmüş olmalısınız, koyu kıvırcık saçlı ve tipik Flaman yüzlü, uzun boylu oğlanı. […] On yıl boyunca ikimiz de Uluslararası Büro üyesiydik ve on yıl boyunca birbirimizden nefret ettik, tabii ‘güvercin kalbim’ (bu tanım Heinrich</span> <span>Schulz’a ait, Reichstag üyesi!) böylesi bir duyguya elverdiği ölçüde. Nefretin nedeni konusunda bir şey söylemem mümkün değil. Sanırım</span> <span>Huysmans politik olarak faal kadınlardan hoşlanmıyor, benim ise küstah suratı sinirime gitmiş olabilir. Brüksel’deki son toplantıdan sonra tesadüfen […] birkaç saatliğine bir aradaydık. Masanın üstünde dikkatimi çeken bir demet glayölün durduğu şık bir restorana oturmuştuk ve ben masada süren politik konuşmalara katılmıyordum. Sonra konu dönüp dolaşıp benim yolculuğuma geldi ve ‘dünyevi konularda’ sizin de pek çok kez gülümsemenize neden olan utanç verici çaresizliğim ortaya çıktı; yani biletimi alan, beni doğru trene yönlendiren, etrafa saçılmış çantalarımı toplayan bir koruyucuya duyduğum hiç bitmeyen ihtiyaç.</span> <span>Huysmans hiç konuşmaksızın sürekli bana bakıyordu ve sonrasında on yıllık nefret, bir saat içerisinde ateşli bir dostluğa dönüştü. Nihayet benim zayıflığımı keşfetmiş ve havaya girmişti. Hemen kaderimi ellerine aldı, beni ve sevimli Valon</span> <span>Anseele’yi akşam yemeği için evine sürükledi, bana küçük bir kedi getirdi ve Mozart ve Schubert’ten parçalar çalıp söyledi. Güzel bir piyanosu var ve hoş bir tenor sese sahip. Müzik kültürünün benim için hayat iksiri anlamına geldiğini öğrenmiş oldu. Schubert’in ‘İnsanlığın Sınırları’nı özel bir güzellikte icra etti ve ‘Bizimle oyun oynuyor bulutlar ve rüzgârlar’ şeklindeki kapanış mısrasını gırtlağından çıkan ve ‘Wouken’e benzeyen kalın L’li tuhaf Flaman aksanıyla derin bir duyarlılık içerisinde birkaç kez arka arkaya söyledi. Tabii sonra beni trene götürdü, bavulumu kendisi taşıdı ve kompartımanda otururken birdenbire ‘Mais il est impossible de vous laisser voyager seule!’ dedi. [Ama sizin yalnız başınıza seyahat etmenize izin veremeyiz.] Sanki gerçekten de küçük bir bebekmişim gibi. Bana Alman sınırına k<a id="Anchor-68"></a><a id="Anchor-69"></a>adar refakat etmesinin gerekmediğine onu zorlukla ikna edebildim. Tren hareket ettikten sonra aşağıya atladı ve arkamdan ‘Au revoir à Paris!’ [Paris’te görüşmek üzere!] diye bağırdı. […] Tüm bunlar 31 Temmuz’da oldu. Trenim Berlin’e vardığında seferberlik bütün hızıyla sürmekteydi ve iki gün sonra zavallı</span> <span>Huysmans’ın sevgili Belçika’sı işgal edildi. Kendi kendime ‘Bizimle oyun oynuyor bulutlar ve rüzgârlar’ diye mırıldanmak zorunda kaldım…”</span><span class="dip-4"><a class="footnote-link" href="#footnote-225-74" id="footnote-225-74-backlink">74</a></span></p>

      <p class="paragraf-5">Rosa Luxemburg 31 Temmuz 1914 gününün akşam saatlerinde, karmaşık izlenimler nedeniyle yorgun ve bezgin bir halde Berlin’e vardığında Paul Levi’den gelen çaresiz bir mektup ve üçüncü bir iddianameyle karşılaştı. Bu seferki iddianame 14 Haziran 1914 tarihli kitlesel grev karar tasarısıyla ilgiliydi. “Herhalde bana çok değer verdiklerinden dolayı, bu huzursuz zamanlarda güvenliğimden endişe duyarak bir an önce hapse tıkmak istiyorlar.”<span class="dip-4"><a class="footnote-link" href="#footnote-225-75" id="footnote-225-75-backlink">75</a></span>Kendisiyle birlikte Kurt Rosenfeld, Georg Ledebour ve Wilhelm Düwell de suçlanmaktaydı. Levi’ye Uluslararası Sosyalistler Kongresi’nin toplanmasının büyük ihtimalle söz konusu olmayacağını yazdı. “Savaş kapının eşiğinde. Aslında Brüksel ile ilgili anlatacak çok şey var, fakat şu anda bunun zamanı değil. Şimdi en öncelikli mesele, neler yapabileceğimizi düşünmek.”<span class="dip-4"><a class="footnote-link" href="#footnote-225-76" id="footnote-225-76-backlink">76</a></span>Çok farklı yeni bir haber daha vardı: “Kendime ait bir telefonum var: Südring Posta İdaresi, 1153. İşte bu kadar!”<span class="dip-4"><a class="footnote-link" href="#footnote-225-77" id="footnote-225-77-backlink">77</a></span>Levi onu hemen aramalıydı.</p>

      <p class="arabaslik-sol-kucuk-4">Paramparça oldum</p>

      <p class="paragraf-5">Henüz 31 Temmuz 1914’te Rosa Luxemburg Paul Levi’den umutsuz olmamasını, “canlı ve cesaretli şeyler” yazmasını istemişti –“her şeye rağmen!”<span class="dip-4"><a class="footnote-link" href="#footnote-225-78" id="footnote-225-78-backlink">78</a></span>Ertesi gün ise Kostja Zetkin’e yazdığı mektupta, içten selamlarına yalnızca şu kelimeleri ekleyebildi: “Paramparça oldum.”<span class="dip-4"><a class="footnote-link" href="#footnote-225-79" id="footnote-225-79-backlink">79</a></span>Jean Jaurès’in 31 Temmuz’da Paris’te öldürüldüğü haberi onu, hiçbir zaman üstesinden gelemeyeceğini sandığı bir dehşetin içine itmişti.</p>

      <p class="paragraf-5">Avrupa’nın güçlü devletleri 1 Ağustos’tan itibaren, halkları Birinci Dünya Savaşı’na sürükleyen ölümcül adımları birbiri ardına atmaya başladı. Hükümetler II. Enternasyonal’e mensup partilerin önemli bir direnç gösteremeyeceğinden neredeyse emindi.</p>

      <p class="paragraf-5">II. Wilhelm 1 Ağustos’ta Alman ordu ve donanması için seferberlik emrini verdi ve Rusya’ya savaş ilan etti. Alman birlikleri devletler hukukunu ihlâl ederek ve hiçbir savaş ilanında bulunmaksızın, tarafsız Lüksemburg’a girdi. Fransa’da da genel seferberlik emri uygulamaya koyuldu. Alman partisinin merkez yönetim kurulu üyesi Hermann Müller, Camille Huysmans ile birlikte Fransız sosyalistleriyle görüşmek üzere Paris’e gitti. Görüşme konusu savaşa karşı eylemler değil, savaş kredileri hakkında parlamentoda yapılacak oylamalarda takınılacak tavırdı. Alman sosyal demokrasisinin parti yönetim kurulu 1 Ağustos’ta, savaşa karşı sınıf mücadelesinin bir yana bırakılmasını isteyen ve işçileri ihtiyatlı davranmaya ve yararsız ve yanlış anlaşılabilecek adımlardan kaçınmaya çağıran bir bildiri yayınladı. Parti ve sendikaların önde gelen yöneticileri, Almanya’nın bir savunma savaşı içerisinde olduğunu açıkladı.</p>

      <p class="paragraf-5">Sosyal demokrat Reichstag grubu yönetimi 2 Ağustos’ta ikiye karşı dört oyla, vekillere savaş kredileri oylamasında olumlu bir tavır almalarını önermeyi kararlaştırdı. II. Enternasyonal’e mensup çoğu partinin yönetimi de benzer bir tavır içerisindeydi. Sendikalar Genel Komisyonu tarafından 2 Ağustos’ta toplanan Birlik Yönetim Kurulları Konferansı, hükümetin seferberlik önlemlerini desteklemeyi ve savaş sırasında ücret mücadelelerine ara vermeyi karara bağladı.</p>

      <p class="paragraf-5">Rosa Luxemburg 2 Ağustos’ta Stuttgart’taki Kostja Zetkin’e, yollarda artık yalnızca bavulları elinde aceleyle koşturan yedek askerlerin ve gecenin geç saatlerine kadar topluluklar halinde duran kadın ve çocukların görüldüğünü yazdı. “Bütün dünya birdenbire bir tımarhaneye dönüştü. ‘Partiden çıkmana’ çok güldüm. İnsanlıktan da mı ‘çıkmak’ istiyorsun, koca çocuk? Bu ölçekteki tarihsel olaylar karşısında insanın her türlü öfkesi yok oluyor ve yalnızca serinkanlı düşünce ve inatçı eyleme yer kalıyor. Birkaç ay içerisinde açlık kapıya dayanınca, durum yavaş yavaş değişecek. Benim gibi canlı ve neşeli kal.”<span class="dip-4"><a class="footnote-link" href="#footnote-225-80" id="footnote-225-80-backlink">80</a></span>Mektuplarıyla Paul Levi’nin kötümser havasına da karşı koyuyordu. “O kadar büyük ve yeni bir şey yaşıyoruz ki, bilinen tüm eski ölçüleri çöplüğe atmak gerekiyor.”<span class="dip-4"><a class="footnote-link" href="#footnote-225-81" id="footnote-225-81-backlink">81</a></span>Böylesi önemli bir tarihsel dönüşüm, yere yıkılarak karşılanamazdı.</p>

      <p class="paragraf-5">3 Ağustos’ta Almanya Fransa’ya savaş ilan etti. Sosyal demokrat Reichstag grubu Berlin’de ertesi gün yapılacak olan savaş kredileri oylamasında takınacağı tavrı tartışmaktaydı. Şansölye, tarihi oturum öncesi yapılan bir ön görüşmede tüm partilerin temsilcilerine ve hükümete birlik beraberlik ve ‘vatan savunması’ için gerekli olan kaynakları onaylama çağrısında bulundu. Toplantıda bulunan sosyal demokratlar Hugo Haase ve Philipp Scheidemann, grup kararını beklemeksizin, sosyal demokrat vekillerin kredileri onaylayacağı konusunda güvence verdi. Grupta bir kez daha sert tartışmalar yaşanmasına rağmen, sonunda çoğunluk galip geldi. Onaycıların etkili seslerinden birisi olan Eduard David “içinde yaşanılan anın, eskimiş görüşlerden kurtulmayı ve yeni boyutlarda düşünmeyi gerektirdiğini”<span class="dip-4"><a class="footnote-link" href="#footnote-225-82" id="footnote-225-82-backlink">82</a></span>belirtti. Rosa Luxemburg yaşanacakları önceden tahmin etmiş olmasına rağmen, 3 Ağustos tarihli parlamento grubu kararıyla çileden çıktı. <span class="char-style-override-2">İleri</span>’nin yayın kurulu toplantısına katılan Heinrich Ströbel durumu şu sözlerle anlattı: “Haberi yayın kurulundaki meslektaşlarıma aktardığımda beyinlerinden vurulmuşa döndüler. Diğerleri gibi haber bekleyen Rosa Luxemburg ağlama ve öfke nöbetlerine tutuldu.”<span class="dip-4"><a class="footnote-link" href="#footnote-225-83" id="footnote-225-83-backlink">83</a></span>Akşamüzeri Hugo Eberlein, Rosa Luxemburg ile birlikte Linden Sokağı’ndaki <span class="char-style-override-2">İleri</span> binasından Südende’ye geçti. Teltow-Beeskow-Storkow-Charlottenburg Sosyal Demokrat Seçim Derneği’nin genişletilmiş yönetim kurulu toplantısından çıkmışlar ve başkanın “boş sözlerini” dinlemişlerdi. “Rosa, bölgemizin Reichstag vekili yaşlı Zubeil’ı, grubun yarınki Reichstag oturumuyla ilgili karar ve görüşlerini anlatması için sıkıştırdı. Gündemde savaş kredileri bulunmaktaydı. Milletvekili Zubeil çaresiz bir yüz ifadesi takındı ve parlamento grubunda konuşulanların gizliliğini vurguladı. Kitlelerin harekete geçirilmesini, savaşa karşı kitlesel toplantı ve gösteriler düzenlenmesini ve savaş kredilerinin reddedilmesini talep ettik. Nafile. Yönetim, aptalca örgüt ve yetki sorunlarının arkasına saklanıyordu. Toplantıdan hiçbir sonuç çıkmadı. Dönerken Rosa şöyle dedi: ‘En kötü ihtimalin gerçekleşmesinden korkalım. Reichstag grubu yarın bize ihanet edecek ve yalnızca çekimser kalmakla yetinecek!’”<span class="dip-4"><a class="footnote-link" href="#footnote-225-84" id="footnote-225-84-backlink">84</a></span>Alman birlikleri 4 Ağustos’ta savaş ilanında bulunmaksızın tarafsız Belçika’ya girdi. İngiltere bu uluslararası hukuk ihlâli nedeniyle aynı gün Almanya’ya savaş ilan etti. Sosyal demokrat Reichstag grubu öğleden sonraki oylamada, grup oturumunda muhalefet eden 14 vekilin ortak karara uymasını sağlayarak “yurtseverlik görevinin yerine getirilmesi” sloganı temelinde bir tavır ortaya koydu. Artık savaşa karşı mücadeleden söz edilmiyordu. Milyonlarca proleter, askerlik çağrısına uydu. İlk askere alınanlar arasında birçok sosyal demokrat da bulunmaktaydı. Milliyetçi ve şoven bir atmosfer egemen oldu. Alfred Grotjahn “savaş coşkusunun, sosyal demokrat partinin sol kanadına bile yayıldığını” hatırlıyor. “En radikallerden <span class="char-style-override-11">Konrad</span> <span class="char-style-override-11">Haenisch</span> ve ‘Jakoben’ lakaplı <span class="char-style-override-11">Paul</span> <span class="char-style-override-11">Lensch</span> ateşli birer yurtsever kesildi. Parti basınını yıllardan beri devrimci Parvus makaleleriyle dolduran Rus bohem <span class="char-style-override-11">Helphand,</span> Çarlık karşıtı savaşa özel bir tutkuyla bağlıydı: buğday ve başka mallarda fiyat spekülasyonları sayesinde savaşta multimilyoner oldu. Aslında eski yollarında yürüyen yalnızca üç kişi vardı: Karl Liebknecht ile iki radikal kadın, Luxemburg ve Zetkin, ‘Rosa’ ve ‘Klara’.”<span class="dip-4"><a class="footnote-link" href="#footnote-225-85" id="footnote-225-85-backlink">85</a></span></p>

      <p class="paragraf-5">Hugo Eberlein Reichstag oturumundan sonra Rosa Luxemburg’u ziyaret ettiğinde, Rosa Luxemburg protesto amaçlı intihar planları yapmaktaydı. Arkadaşları onu bu düşünceden vazgeçirdi. Rosa Luxemburg planlarından Luise Kautsky’ye de bahsetmişti.<span class="dip-4"><a class="footnote-link" href="#footnote-225-86" id="footnote-225-86-backlink">86</a></span></p>

      <p class="paragraf-5">Henüz 4 Ağustos gününün akşamında Hermann Duncker, Hugo Eberlein, Julian Marchlewski, Franz Mehring, Ernst Meyer ve Wilhelm Pieck, Rosa Luxemburg’un evinde biraraya geldi. Sosyalizmin ilkelerine ihanete karşı hangi adımların atılacağı konusunda fikir birliğine varılamadı. Protesto olarak partiden istifa edilmesi önerisi, Rosa Luxemburg’un da katılımıyla reddedildi. Hugo Eberlein şöyle hatırlıyor: “…Tanıdığımız ve Alman proletaryasına karşı girişilen ihanete katılmayacağından emin olduğumuz tüm yoldaşları bir toplantıya çağırmayı kararlaştırdık. Ertesi gün postaneye 300’den fazla telgraf götürdüm. Sonuç tam bir felaketti. Koşulsuz onayını derhal bildiren tek kişi Clara Zetkin oldu. Cevap veren az sayıda kişi aptalca ve boş mazeretler bildiriyordu. Savaş heyecanı herkesi tutsak almıştı. Partide kalmaya ve savaşa karşı mücadeleyi örgüt içerisinde sürdürmeye ve örgütlemeye karar verdik.”<span class="dip-4"><a class="footnote-link" href="#footnote-225-87" id="footnote-225-87-backlink">87</a></span></p>

      <p class="paragraf-5">Savaşın ilk günlerinde Rosa Luxemburg dünyanın sonu gelmiş gibi hissediyor, sansür nedeniyle mektuplarında tüm düşüncelerini belirtemediği ve Frankfurt’taki Paul Levi veya Stuttgart’taki Zetkin’ler gibi en yakın dostlarını göremediği için eziyet çekiyordu. Hans Diefenbach, Maksim Zetkin ve Kurt Rosenfeld gibi askere alınanlarla vedalaşma anlarında neredeyse nefes alamayacak gibi oluyordu. Sıra Kostja Zetkin’e, Paul Levi’ye ve diğer tanıdıklarına ne zaman gelecekti? Henüz askere alınmayanlardan gelen her habere seviniyordu. Hans Diefenbach’tan ilk kartpostal geldiğinde teşekkür etti ve cevabında hem onu teselli etmek üzere hem de endişelendiği için, Berlin’in giderek boşaldığını ve yollarda yalnızca yaşlı, çocuk ve “biz güzel cinsiyetlilerin”<span class="dip-4"><a class="footnote-link" href="#footnote-225-88" id="footnote-225-88-backlink">88</a></span>kaldığını anlattı.</p>

      <p class="paragraf-5">Luise Kautsky şunları aktarıyor: “Savaşın başlaması Rosa’yı çok kötü etkiledi; sosyal demokrasinin tutumu ise onu çıldırtacak gibi oldu, evet, hatta kendisinin de itiraf ettiği gibi intiharın eşiğine getirdi. Savaş kredilerinin Alman Reichstag’ındaki sosyal demokratlar tarafından onaylanması, zaten içten içe yabancılaştığı eski yoldaşlarından tamamen kopmasına ve bir avuç çok yakın yoldaşıyla birlikte işçi sınıfı içerisinde yeraltı çalışmalarına başlamasına neden oldu…”<span class="dip-4"><a class="footnote-link" href="#footnote-225-89" id="footnote-225-89-backlink">89</a></span>Buna karşın Leo Jogiches çok önemli bir destekti ve yeraltı çalışmalarındaki becerileri, cesur serinkanlılığı ve iradesiyle sanki bu durum için yaratılmış gibiydi.</p>

      <p class="paragraf-5">Ağustos sonunda Rosa Luxemburg her şeyden vazgeçilebileceğini, ama şerefin asla bir kenara bırakılamayacağını söyledi. 31 Ağustos’ta Troelstra’ya şu satırları yazdı: “Eğer her şeyin bizim için erken geldiğini, düşmanların henüz olgunlaşmadığımız bir anda harekete geçtiğini düşünüyorsanız, o halde ben de biliyorum ki, en kutsal şey için verilen mücadelenin olgunluğu yalnızca mücadele içerisinde kazanılabilir. İnsanların, politikacıların ve halkların aynı Fransızlar gibi düşünmek zorunda olduğu durum ve anlar vardır: Tout est perdu, sauf l’honneur! Şeref en yüksek idealdir ve ilelebet öyle kalacaktır. Şeref, insanların ve halkların geleceğinin yegâne güvenilir teminatıdır. Bu, benim en içten görüşüm.”<span class="dip-4"><a class="footnote-link" href="#footnote-225-90" id="footnote-225-90-backlink">90</a></span></p>

      <p class="arabaslik-sol-kucuk-4">Mümkün olan her şey denenmeli</p>

      <p class="paragraf-5">Rosa Luxemburg aynı görüşe sahip yoldaşlar bulma çabasını, ilkin parlamento grubunda savaş kredilerini onaylamayan vekiller ile şahsen tanıyıp güvendiği sosyal demokratlar üzerinde yoğunlaştırdı. Karl Liebknecht Berlin merkezi yönetim kurulunu protesto gösterileri düzenlemeye çağırdığı zaman, Rosa Luxemburg ve Liebknecht az sayıda muhalifi etkili ortak eylemlere ikna etmenin ne denli zor olduğunu anladı: “Protesto gösterilerinin reddedilmesi durumunda Ledebour, Lensch ve Rosa Luxemburg’u kazanıp, dördümüz yönetim kurulunu atlayarak, gösteriler düzenlemeyi planlıyordum. Yönetim kuruluna sunduğum dilekçe hakkında henüz karar verilmeden önce, <span class="char-style-override-2">İleri</span>’de tesadüfen Lensch ile karşılaştım ve bir buluşma organize etmemizi önerdim. Lensch, Rosa Luxemburg’un kendisini ve Ledebour’u bu akşam evine çağırdığını ve benim de gelmemi söyledi. Rosa ile o ana kadar maalesef yakın bir temasım yoktu. Lensch’in önerisine uydum ve o akşam Rosa ile yalnız kaldık, ne Lensch ne de Ledebour toplantıya geldi. Lensch ve Ledebour’u ertesi gün (Pazar) bana çağırmaya karar verdik. Bu toplantıda Ledebour son derece çekingen ve asabiydi. Gösteri düzenleme önerimi sert bir şekilde reddetti ve Berlin yönetimine dilekçe vermeme kızdı. Lensch’in de eyleme mesafeli durması nedeniyle, herhangi bir sonuç alamadan ayrıldık. […] Toplantının sonucu, Rosa ile birlikte yalnız başımıza harekete geçmemiz oldu…”<span class="dip-4"><a class="footnote-link" href="#footnote-225-91" id="footnote-225-91-backlink">91</a></span></p>

      <p class="paragraf-5">Rosa Luxemburg Ağustos ayında devrimci güçler için daha geniş yayın olanakları yaratmayı planlıyordu, çünkü <span class="char-style-override-2">Leipzig Halk Gazetesi</span> ile yeniden yakın bir bağlantı sağlama girişimleri başarısızlığa uğramıştı. Yeni gazete veya derginin görevi “içinde yaşanılan döneme özgü mücadelelerin algılanması”<span class="dip-4"><a class="footnote-link" href="#footnote-225-92" id="footnote-225-92-backlink">92</a></span>ve aynı zamanda kendisini devrimci Marksist olarak tanımlayan tüm güçlerin biraraya getirilmesi olacaktı. Artık kesinlikle bir şeyler yapılmalıydı. Rosa Luxemburg bir süre sonra, savaşın başlangıcı hakkında şu durum değerlendirmesinde bulundu: “Almanya’dan başka hiçbir yerde proletaryanın örgütlenmesi bu denli emperyalizmin hizmetine koşulmuş değil, hiçbir yerde kuşatma bu denli dirençsiz sineye çekilmiyor, hiçbir yerde basının ağzı bu denli bağlanmamış, kamuoyu görüşü bu denli boğulmamış ve işçi sınıfının ekonomik ve politik sınıf savaşı bu denli terk edilmemiş.”<span class="dip-4"><a class="footnote-link" href="#footnote-225-93" id="footnote-225-93-backlink">93</a></span></p>

      <p class="paragraf-5">Rosa Luxemburg 8 Eylül’den 17 Eylül 1914’e kadar Sillenbuch’da Clara Zetkin’in yanında kaldı ve yabancı yoldaşlara görüşlerini açıklama kararı burada olgunlaştı. Rosa Luxemburg, Karl Liebknecht, Franz Mehring ve Clara Zetkin tarafından hazırlanan ve Albert Südekum ile Richard Fischer’in sağ sosyal demokrat görüşlerine ve yurtdışını yanlış bilgilendirmelerine mesafe koyan bir açıklama 10 Eylül’de bazı İsveç, İtalyan ve İsviçre parti yayın organlarına gönderildi. Açıklama yayınlanıncaya kadar dört imzacı sabır göstermek ve yurtdışındaki arkadaşlarını devreye sokmak zorunda kaldı.</p>

      <p class="paragraf-5">11 Eylül’de Clara Zetkin, Rosa Luxemburg, Paul Levi, Edwin Hoernle, Fritz Westmeyer ve Artur Crispien ortamı yoklamak ve bağlantılar kurmak gerektiği sonucuna vardı. Artur Crispien’in günlüğündeki notlara göre, kendisi haricinde Rosa Luxemburg, Karl Liebknecht, Paul Levi, Robert Dißmann (Frankfurt/Main), Schnellbacher ile Dr. Wagner (Hanau), Peter Berten (Düsseldorf) ve Carl Minster’in (Duisburg) katıldığı benzer bir görüşmede “Enternasyonal’in kurtarılması için kolları sıvama ve çöküşünün yarattığı utancı temizleme”<span class="dip-4"><a class="footnote-link" href="#footnote-225-94" id="footnote-225-94-backlink">94</a></span>kararı alındı. Rosa Luxemburg’un <span class="char-style-override-2">Hamburg Yankısı</span>’na karşı kaleme aldığı ve 17 Eylül’de <span class="char-style-override-2">Sosyal Demokrat Haber</span>’de yayınlanan “Haydutlar Savaşına Karşı” başlıklı polemiği de bu doğrultudaydı.</p>

      <p class="paragraf-5">Rosa Luxemburg savaşın neden olduğu korkunç maddi ve manevi yıkımları dile getiren ilk kişilerden birisiydi. 30 Eylül 1914’te “Enkaz” başlıklı bir yazısında şöyle diyordu: “Şu anki dünya savaşının ezici etkisi, geniş topraklarda ve denizlerde enkazdan başka hiçbir şey bırakmıyor. Şehir ve köy enkazları, yerle bir edilmiş istihkâmların enkazları, dev savaş gemisi ve torpido botlarının enkazları… Bunların arasında ise, paramparça edilmiş insan mutluluklarının enkazları… Parçalara ayrılmış insan bedenleri, korkunç bir şekilde ölmüş at ve köpek leşleri ve açlıktan veya yanarak can veren hayvanlar […] Dünya savaşının yaydığı şiddet ve derin etki şimdiye değin yaşanan her şeyin ötesine geçiyor. Hiçbir zaman bu kadar çok halk, ülke ve bölge savaş alevleriyle sarılmamış, hiçbir zaman bu kadar dev boyutlarda teknik araçlar imhanın hizmetine sunulmamış, hiçbir zaman maddi kültürün böylesine zengin defineleri cehennem fırtınalarına maruz kalmamıştı. Modern kapitalizm, bu dünya kasırgasında şeytani zafer şarkısını çığırıyor: Yalnızca kapitalizm, birkaç on yılda muazzam zenginlikleri ve kültür eserlerini meydana getirip, bunları birkaç ay içerisinde alçakça araçlarla bir enkaza dönüştürme becerisine sahip. Yalnızca kapitalizm, insanı ülke, deniz ve havaların krallığına, gülümseyen yarı-tanrılığına, tüm doğa güçlerinin hükümdarlığına yükseltip, sonra ona kendi ihtişamının enkazı altında, kendisinin neden olduğu azaplar içerisinde bir dilenci gibi sefilce can çekiştirebilir […] Fakat savaşlar yalnızca maddi metaları ve kültür değerlerini yok etmekle kalmaz, aynı zamanda alışılagelmiş tanımlara da saygısızca saldırır. Tüm kutsallıklar, saygı duyulan kurumlar ve inançla tekrarlanan formüller de çelik süpürge tarafından, tahrip edilen toplar, tüfekler, askeri sırt çantaları ve diğer savaş artıklarıyla birlikte aynı çöp yığınına süpürülür. Bu açıdan bakıldığında şu andaki savaşın etkisi, tüm seleflerinin insafsızlık ve şiddetini geride bırakmaktadır.”<span class="dip-4"><a class="footnote-link" href="#footnote-225-95" id="footnote-225-95-backlink">95</a></span>Rosa Luxemburg’a göre savaş rüzgârları yalnızca birkaç haftadır esmesine rağmen, devletlerarası sözleşmelerin, diplomatik ittifakların ve uluslararası hukuk normlarının yırtılmış sayfaları havalarda uçuşmaktaydı. Çok övülen “Avrupa dengesi” yıkılmış; iyilik ve kötülük, milliyetçilikle damgalanmış düşmanlık tanımlarında birbirinin yerini almıştı. Sosyalist işçiler “kutsal ideallerinin yerle bir olmamasına”<span class="dip-4"><a class="footnote-link" href="#footnote-225-96" id="footnote-225-96-backlink">96</a></span>özen göstermeliydi.</p>

      <p class="paragraf-5">Savaş lehindeki sansür ve savaş yanlılarına “ateşkes” ilan eden sosyal demokratların kendi kendilerine koydukları oto-sans<a id="Anchor-72"></a><a id="Anchor-73"></a>ür, belâgatli yazarın görüşlerini okuyuculara ulaştırmasını zorlaştırıyordu ve bu nedenle sözlü ajitasyon büyük bir öneme sahipti. Rosa Luxemburg’un bizzat belirttiğine göre, 23 Eylül’de parti yönetim kurulu ve sendika genel komisyonu toplantılarında “iki uzun” konuşma yaptı.<span class="dip-4"><a class="footnote-link" href="#footnote-225-97" id="footnote-225-97-backlink">97</a></span>24 Eylül’de basın komisyonunun parti yönetim kuruluyla toplantısını ve bir gün sonra da sosyal demokrat seçim dernekleri birliğinin merkez yönetim kurulu toplantısını ziyaret etti. Bunlardan önemli bir sonuç elde edemedi, fakat örneğin Rudolf Franz 27 Eylül’de günlüğüne şu notu düştü: “Rosa’nın bu mücadelelere katılımı çok önemli!”<span class="dip-4"><a class="footnote-link" href="#footnote-225-98" id="footnote-225-98-backlink">98</a></span></p>

      <p class="paragraf-5"><span>Bu girişimler karşıtlarının keyfini kaçırıyor, kuşkuları günlüklerine yansıyordu.</span> <span>Otto</span> <span>Braun 4 Ekim 1914’te şunları yazdı: “Berlin parti yönetimi Ekim başına yönelik üye toplantıları planlıyor […] Toplantılarda savaşla ilgili tartışmalı konuların gündeme gelmemesi için […] konuşmacılar çağrıldı ve [Eugen]</span> <span>Ernst tarafından tartışmaların provoke edilmemesi hakkında uyarıldı.</span> <span>Liebknecht ve Rosa [Luxemburg]fırsat bu fırsat deyip, sazı eline aldı.</span> <span>Liebknecht, biz kuş beyinlilere neyi ve nasıl konuşacağımızı öğrettiği 45 dakikalık bir konuşma yaptı.</span> <span>Liebknecht’in Rus Polonya’sı asıllı dişi kopyası, çekilmez bir öğretmen edasıyla onu tamamladı ve bize sınıfsal karşıtlıkların savaştan sonra yok olmayacağını ve sınıf savaşının süreceğini anlattı. Savaşların nedeni olarak emperyalizm hakkında da konuşulmalıymış ve daha bir sürü saçmalık. Bunları dinlemek tüm öğleden sonramızı aldı.”</span><span class="dip-4"><a class="footnote-link" href="#footnote-225-99" id="footnote-225-99-backlink">99</a></span></p>

      <p class="paragraf-5"><span>Eduard</span> <span>David 25 Eylül’de savaş günlüğüne, Luxemburg ve</span> <span>Liebknecht’in özellikle savaşın nedenleri üzerine konuşmak gerektiği görüşünde olduklarını yazdı. “Ben buna karşıyım. Bu durumda tartışmaların çıkması kaçınılmaz olur. Ben gündeme, savaş sırasındaki görevlerimizin alınmasını öneriyorum […] Çoğunluk önerimi alkışlıyor, fakat</span> <span class="char-style-override-11">Liebknecht</span> <span>ve</span> <span class="char-style-override-11">Luxemburg</span> <span>öneriye sert bir şekilde karşı çıkıyor. Bunların hepsi sabun köpüğüymüş, kandırmaca, dışarıda savaş sürerken arkayı sağlama almak için egemen sınıfların çıkarına eylemler […] Berlin yönetim kurulu tartışmalar sonucunda, genel olarak gösteriler düzenleme tavsiyesinde bulunmamayı ve bu konuyu bölge yönetimlerine bırakmayı kararl<a id="Anchor-74"></a><a id="Anchor-75"></a>aştırdı. L[iebknecht], L[uxemburg] ve L[edebour] şimdi tabii ki buralarda kendi hedefleri doğrultusunda harekete geçecek. İşyeri temsilcilerinin çoğunu yanlarına almışlar bile.”</span><span class="dip-4"><a class="footnote-link" href="#footnote-225-100" id="footnote-225-100-backlink">100</a></span></p>

      <p class="paragraf-5">Rosa Luxemburg durumu farklı değerlendiriyordu. İşçi kitlelerinin, onlara nelerin olup bittiğini açıklama fırsatı verildiği takdirde, kendilerinin yanında yer alacağı kanısındaydı. “Fakat bu arada kariyeristler, kuşatmayı bizi terörize etmek ve yığınların cesaretini kırmak için kullanıyor. Buna rağmen giderek daha fazla kişi tutumunu değiştiriyor.”<span class="dip-4"><a class="footnote-link" href="#footnote-225-101" id="footnote-225-101-backlink">101</a></span></p>

      <p class="arabaslik-sol-kucuk-4">Aklımı biraz olsun topladım</p>

      <p class="paragraf-5">Rosa Luxemburg Ekim 1914’te Kostja Zetkin’e bunları yazarken; mektuplar ve <span class="char-style-override-2">Sosyal Demokrat Haber</span> için makaleler yazmak, gazete kupürleri toplamak, toplantılar ve telefonlaşmalar gibi birçok günlük yükümlülüğün yanı sıra iki büyük işe zaman ayırmayı umuyordu: <span class="char-style-override-2">Ulusal Ekonomiye Giriş</span> ve savaş üzerine bir kitap. Özellikle onu her yere beraberinde sürüklemek isteyen, tüm zamansal ve mekânsal planlarını darmadağın eden, “çok iyi niyetli olmakla birlikte hem kendisinin, hem de benim günlerimi boşa harcamaktan başka hiçbir şey elde edemeyen Karl Liebknecht’e karşı” kendisini korumak zorundaydı. “O, mükemmel bir insan, fakat sürekli böyle yaşayamam; evde Mimi’yle huzur içinde yalnız başıma kaldığımda mutlu oluyorum.”<span class="dip-4"><a class="footnote-link" href="#footnote-225-102" id="footnote-225-102-backlink">102</a></span></p>

      <p class="paragraf-5">1914 sonbaharında Rosa Luxemburg için aklını toplamak, savaşın başlangıcından sonra sosyalist hareketin içinde bulunduğu durumu daha net görebilmek ve “yol arkadaşları, yayın kurulları ve ne yapacağını bilemeyenlerle” daha sağlıklı bir fikir alışverişinde bulunabilmek anlamına geliyordu. Herkesin bir zamanlar saygı gören Georgi Plehanov, Jules Guesde, Edouard Vaillant veya Parvus gibi sosyalistlerin peşi sıra milliyetçiliğe savrulmayacağını ve hükümetlerin suçuna ortak olmayacağını umuyordu. İsviçreli sosyalist Carl Moor’a yazdığı 12 Ekim tarihli mektup, Alman sosyal demokrasisindeki “iç gelişmelere” ilişkin ayrıntılı bir değerlendirme içeriyor. Moor, Uluslararası Sosyalist Büro’da faaliyet göstermiş ve Rosa Luxemburg, Karl Liebknecht, Franz Mehring ve Clara Zetkin’in 10 Eylül 1914 tarihli açıklamasının <span class="char-style-override-2">Berner Tagwacht</span> (Bern Gündüz Bekçisi) ve <span class="char-style-override-2">Züricher Volksrecht</span> (Zürih Halkın Adaleti) gazetelerinde yayınlanması için çaba harcamıştı. 30 Eylül 1914 tarihli <span class="char-style-override-2">Bern Gündüz Bekçisi</span>, Rosa Luxemburg’un <span class="char-style-override-2">Sosyal Demokrat Haber</span>’de çıkan “Haydutlar Savaşına Karşı” başlıklı makalesini de yayınladı.</p>

      <p class="paragraf-5">Rosa Luxemburg “her yerde giderek kabaran bir öfke” görüyordu. “Reichstag grubu, parti yönetim kurulu ve parti yayın sorumlularının resmi tutumu” kesinlikle partinin tamamının görüş ve düşüncelerini yansıtmıyordu. “Karşıtlarının sesini kesen ve yığınların politik faaliyetlerini tamamen baskı altına alan resmi parti taktiği nedeniyle, çoğunluğun hangi tarafta olduğu şu anda yaklaşık olarak bile belirlenemez […] Kredilerin onaylanmasından yana olanların bazıları, bu arada meydana gelen gelişmeler nedeniyle sağlıklı bir telaşa kapıldı ve şimdi bu politikanın karşıtı haline geldi veya gelecek. Öte yandan yoldaşların bir bölümü de her geçen gün biraz daha ulusal-yurtsever hükümet politikalarının dümen suyuna giriyor.” Rosa Luxemburg “bir yanda esasında burjuva cephesine mensup olan ve ordu yanlısı güçlü milliyetçi eğilimler gösteren proleter bir reform partisi yandaşlarının, diğer yanda ise devrimci sınıf savaşının ve enternasyonalizmin özünü koruyan unsurların yer aldığı, önlenmesi imkânsız bir ayrışma süreci” gözlemliyordu. “Bu denli olumsuz koşullarda böylesi bir çatışmaya girmek istemememize rağmen, bu sessiz parti içi mücadele başladı bile. Karşılıklı güvensizlik ve nefret artık saklanamıyor ve küçük kıvılcımlar şeklinde yüzeye yansıyor. Savaş ve kuşatma durumu sona erdiği anda, bu iç çatışmanın büyük bir gürültüyle patlayacağını herkes biliyor ve aynı zamanda kimse bu denli derin iç çelişkilere karşın partinin eski birliğini koruyabileceğine inanmıyor. Sahte birliğimiz şu anda yalnızca kuşatma durumu ve savaş tarafından suni bir şekilde sağlanmakta. Hiç şüphe yok ki, Alman sosyalizmi ve uluslararası sosyalizm tarihte hiçbir zaman rastlanmayan büyüklükte bir krizin içerisindedir ve kader sorusu önümüzde durmaktadır. Uluslararası sosyalizm savaş sonrasında militarizm ve emperyalizme, bu kez savaş durumu için de geçerli olmak üzere, kesin bir şekilde ve her türlü mazereti bir yana bırakarak hayır diyemezse mezara koyulacak, daha doğrusu kendi mezarını kendisi kazmış olacaktır. Savaş sonrası durum, sosyalizm için ‘olmak ya da olmamak’ meselesidir.”<span class="dip-4"><a class="footnote-link" href="#footnote-225-103" id="footnote-225-103-backlink">103</a></span>Bu süreç her ulusal partide sağduyuyla ele alınmalı ve parçalara ayrılmış olan Enternasyonal de aceleyle ve suni olarak “biraraya getirilmeye” çalışılmamalıydı, aksi takdirde her şey ikiyüzlülükle berbat edilirdi.</p>

      <p class="paragraf-5">Rosa Luxemburg bu görüşünü, Uluslararası Sosyalist Büro Sekretaryasının “barış hazırlıklarından” ve Büro’nun bir süreliğine Hollanda’ya taşınmasından bahseden 2 Ekim 1914 tarihli bir genelgesine verdiği cevapta bir kez daha vurguladı ve uluslararası sosyalizmin özellikle “bu savaşın karşısında uğradığı kendi utanç verici yenilgisiyle dürüst ve açık bir hesaplaşmaya”<span class="dip-4"><a class="footnote-link" href="#footnote-225-104" id="footnote-225-104-backlink">104</a></span>ihtiyaç duyduğunu belirtti. Bu tavrını Camille Huysmans’a 10 Kasım 1914’te yazdığı mektupta da bildirdi. “Enternasyonal’in çöküşü hem kesin hem de korkunç! Enternasyonal’in yerine bir maskaralık ve yanıltmaca koyma çabalarına direnmemiz gerekiyor. Yeniden kurulması, kanımca gerçekleşen ihanetin kesin ve açık bir eleştirisi yapıldıktan, yani savaştan sonra ele alınabilir.”<span class="dip-4"><a class="footnote-link" href="#footnote-225-105" id="footnote-225-105-backlink">105</a></span>Rosa Luxemburg’a göre Huysmans görevinde kalmalıydı.</p>

      <p class="paragraf-5">Sosyalistler bu günlerde savaşın çok fazla uzayacağı görüşünde değildi, Rosa Luxemburg da aynı şekilde düşünüyordu. Ancak “özgürlüğe” sevinip sevinemeyeceği şüpheliydi, çünkü Yüksek Mahkeme Frankfurt Eyalet Mahkemesi’nin 22 Ekim 1914 tarihli kararını onaylamış ve temyizi reddetmişti. Bir af dilekçesi sunmak, Rosa Luxemburg için söz konusu olamazdı. Teslim emri her an gelebilirdi. Kostja Zetkin’e yazdığı bir mektupta alaycı bir üslupla, belki iyice rahatsızlık vermeye başlayıncaya kadar içeriye almazlar dedi.<span class="dip-4"><a class="footnote-link" href="#footnote-225-106" id="footnote-225-106-backlink">106</a></span></p>

      <p class="paragraf-5">Şu veya bu şekilde elini çabuk tutması ve kararlılık göstermesi gerekiyordu.</p>

      <p class="paragraf-5">Rosa Luxemburg 25 Ekim’de Berlin-Neukölln İşçi Eğitim Merkezi’nde “Ulusal Ekonomi, Sermayenin Oluşumu ve Gelişmesi” konulu 8 derslik konferans dizisinin ilkini verdi. Sağ sosyal demokrat çevreler “Ledebour, Liebknecht ve Luxemburg’un yarattığı kargaşadan” endişelenmekteydi. Bu üçü “Berlin radikalizminin, bu savaşta anavatandan yana saf tutmuş Reichstag grubu ve tüm partili yoldaşlara karşı planlı bir eylemine” öncülük etmekle suçlanıyordu.<span class="dip-4"><a class="footnote-link" href="#footnote-225-107" id="footnote-225-107-backlink">107</a></span></p>

      <p class="paragraf-5">Ne İmparatorluk hükümeti ne de sosyal demokrat yönetim mercileri, muhalefetin düşünsel önderliğinin Rosa Luxemburg tarafından yapıldığından en ufak bir şüphe duyuyordu.</p>

      <p class="paragraf-5">Karl Kautsky Rosa Luxemburg’u özel bir şüpheyle izlemekteydi. Rosa Luxemburg kendisine sürekli bir şekilde karşı geliyordu ve bunun en son örneğini “Enternasyonal’in ağırlıklı olarak bir barış aracı” oluşturduğu şeklindeki görüşünü eleştirerek vermişti.<span class="dip-4"><a class="footnote-link" href="#footnote-225-108" id="footnote-225-108-backlink">108</a></span>Rosa Luxemburg’un Marksistlerin teorik yayın organı olmak açısından “işi bitik” saydığı <span class="char-style-override-2">Yeni Zaman</span>’ın yayıncısıyla Rosa Luxemburg ve çevresindeki sosyal demokratlar arasındaki uçurumun ne denli derin olduğunu, Kautsky’nin 1914 Kasım sonunda Victor Adler’e yazdığı mektup belgeliyor: “Aşırı sol grupla hiçbir şekilde temas halinde değilim. Fakat bazı ipuçlarından hareketle, Rosa’nın partiyi bölmek üzere hararetle çabaladığını düşünüyorum. Kendi köyünde birinci olmayı, Roma’da ikinci olmaya yeğliyor ve büyük partiyi yönetemediğini görünce, sözünü dinleyen küçük bir partiye sahip olmak istiyor. Yakında muhtemelen hapse girecek ve bölme işini daha önceden halletmek peşinde. Herhalde içeriye girince, şu andaki kritik savaş döneminin bölünme olmaksızın geçeceğinden ve tekrar dışarıya çıkınca karıştıramayacağı kadar birlik ve bütünlük içerisinde olan bir partiyle karşılaşacağından korkuyor.”<span class="dip-4"><a class="footnote-link" href="#footnote-225-109" id="footnote-225-109-backlink">109</a></span></p>

      <p class="paragraf-5">Rosa Luxemburg zorluklarla dolu durumlarda bile eğlenmekten vazgeçmiyordu. Ekim 1914’te <span class="char-style-override-2">Eşitlik</span>’in çocuk eki için, Prosper Merimée’den “Mateo Falcone”yi (çok sevdiği bir Korsika hikâyesi) çevirdi. Stendhal’in <span class="char-style-override-2">Parma Manastırı</span>’nı eline alınca canlanıverdi. Südende’nin çayırlarında gezintiye çıkıp rengârenk çiçekler topladığında huzur buluyordu. Savaşın başlamasıyla birlikte konserlere bir süreliğine ara verildiği için konser müziğine geçici olarak uzak kalmak zorunda olsa da, Hans Kautsky’nin piyano seanslarının tadını hâlâ büyük bir zevkle çıkarıyordu. Duygu dünyasındaki çekişmeler bazen ona korku vermekteydi: “Dün Filarmoni’de bir loca koltuğu buldum: Ochs’un orkestra şefliğinde Bach Kantatı ve Brahms’ın Alman Requiem’i. Bach güzel ve neşeliydi, fakat Brahms’ı ancak araya kadar çekebildim. Her türlü iç saygıdan yoksun ve basmakalıp buluşlarla dolu bomboş bir derleme –fakat insanlar nasıl da mest oldu. Canları cehenneme, sanki top yemi olmak için doğmuşlar! Savaştan sonra Almanya’da kalıp kalmayacağımı gerçekten bilmiyorum, bu atmosfer bende neredeyse nefret uyandırıyor. Geçimimi nasıl sağlayacağımı bir bilebilsem, hemen güneye gideceğim; fakat elbette sırada önce hesaplaşma var.”<span class="dip-4"><a class="footnote-link" href="#footnote-225-110" id="footnote-225-110-backlink">110</a></span></p>

      <p class="paragraf-5">2 Aralık 1914’te parlamentoda savaş kredilerinin ikinci oylaması yapılacaktı. Rosa Luxemburg özellikle Clara Zetkin ve Karl Liebknecht’in ilişkileri üzerinden, sosyal demokrat milletvekillerinin grup kararına bir kez daha toplu halde uymasını önlemeye çalıştı. Diğer tüm vekiller ayağa kalkarken, yerinde oturmaya devam eden tek kişi Karl Liebknecht oldu ve “Hayır” oyuyla “kutsal birliği” delerek, Rosa Luxemburg’un umduğu gibi dik duruşlu Alman sosyal demokratlarının şerefini korudu. Grup yönetiminin 3 Aralık’ta <span class="char-style-override-2">İleri</span>’de yayınlanan “disiplin ihlâli” suçlamalarına karşı, Rosa Luxemburg “Parti Disiplini” başlıklı makalesiyle Liebknecht’i savundu. Rosa Luxemburg parti disiplininin, sınıf iradesini “tarihe yön veren eyleme” dönüştürmek için bir araç olduğunu vurguladı. Bu disiplin, program ve parti kararlarıyla şekillenirdi. Reichstag grubu, kuşatmanın koruması altında, keyfi olarak parti ve sınıfın toplam iradesine tecavüzde bulunmuş ve “tahayyül edilebilecek en çirkin” disiplin suçunu işlemişti. Yoldaşların büyük kısmı iradelerini yeniden kendi ellerine alıp hesap soracaktı. Liebknecht parti programı doğrultusunda davranmış, parlamento grubu ise programa ihanet etmişti.<span class="dip-4"><a class="footnote-link" href="#footnote-225-111" id="footnote-225-111-backlink">111</a></span></p>

      <p class="paragraf-5">Karl Liebknecht’in “Hayır” oyu, Almanya sınırları ötesinde de bir sinyal etkisi yarattı ve Almanya içinde özellikle genç sosyal demokratları cesaretlendirdi. Edouard David Aralık 1914’te savaş günlüğüne korku içinde şu notları aldı: “14 Aralık Pazartesi, 18 Aralık Cuma, 21 Aralık Pazartesi. Charlottenburg Yönetim Toplantısı. Karl <span class="char-style-override-2">Liebknecht</span> kredilerin onaylanması konusunda konuşmacı, ben ikinci konuşmacı. Tartışmada ayrıca <span class="char-style-override-2">Rosa Luxemburg, Paul</span> <span class="char-style-override-2">Hirsch, S.</span> <span class="char-style-override-2">Katzenstein</span> ve başkaları var. İzlenimler tam bir felaket. Berlin’deki ‘yöneticilerin’ neredeyse hepsi, bildiri dağıtmanın zahmetlerine severek katlanabilen 20’li yaşlarda genç insanlar. Gençliğe özgü tecrübesizlik ve radikal büyüklerinin tek yanlı ‘eğitimi’ onları katılaştırmış. […] Ne pahasına olursa olsun, özellikle barışı istiyorlar. […] Rosa <span class="char-style-override-2">Luxemburg</span> ince ve kaba demagoji ustalığıyla en coşkulu alkışı aldı.”<span class="dip-4"><a class="footnote-link" href="#footnote-225-112" id="footnote-225-112-backlink">112</a></span></p>

      <p class="paragraf-5">15 Aralık’ta Berlin Mariendorf’ta Rosa Luxemburg ile Robert Schmidt arasında yaşanan bir tartışma sonrasında da, toplantıya katılanlar parlamento grubuna karşı konum aldı.</p>

      <p class="paragraf-5">Rosa Luxemburg 1 Kasım’da Hans Diefenbach’a, başlardaki çaresizliğinin geçtiğini yazdı. Durum buna rağmen pek parlak değildi, iyimserliğe yer vermiyordu. “Parti ve Enternasyonal’in yerle bir olduğu şüphe götürmez; fakat tam da bu felaketin giderek artan boyutları, onu evrensel bir dram haline getirmekte; bu durum karşısında nesnel tarihsel değerlendirmeler önem kazanarak, şahsi yakınmaların arka plana düşmesine neden olmakta.”<span class="dip-4"><a class="footnote-link" href="#footnote-225-113" id="footnote-225-113-backlink">113</a></span>İleriki haftalarda Rosa Luxemburg’un iyimserliği arttı. Gerçeklerden ne denli uzaklaştığı, Aralık 1914’te <span class="char-style-override-2">Labour Leader</span> gazetesine (“İşçi Önderi”, İngiltere’de çıkan bir sosyalist gazete –<span class="char-style-override-2">çev.</span>) yazdığı bir yazıda ortaya çıkıyordu. Enternasyonal’in çöküşü ve yeniden kurulması konusundaki görüşünü ortaya koyduktan sonra şu açıklamayı yaptı: “Savaşın ilk birkaç ayı geçtikten sonra daha şimdiden Almanya’da da, tarihsel bir anda liderleri tarafından yalnız bırakılan emekçiler arasındaki şoven coşku dağılmaya başladı. Herkesin aklı başına geliyor ve şu anda yaşananlar nedeniyle yüzleri utanç ve öfkeden kıpkırmızı olan proleterlerin sayısı her geçen gün biraz daha artıyor. Halk yığınları bu savaştan, Sosyalist Enternasyonal’in eski bayrağı altında daha büyük bir heyecanla çıkacak ve bu bayrağa bir sonraki emperyalist kargaşada yeniden ihanet etmeyip, onu tüm kapitalist dünyaya, haydutça dalaverelere, aşağılık yalanlara ve ‘vatan’ ve ‘özgürlük’ palavralarına karşı savunarak, emperyalizmin kanlı yıkıntılarının üzerine zaferle dikecek.”<span class="dip-4"><a class="footnote-link" href="#footnote-225-114" id="footnote-225-114-backlink">114</a></span>Milyonlarca insan, savaşa ortak olmayı sürdürüyordu.</p>

      <p class="paragraf-5">Fakat Alman hükümeti, savaş halkta zayiatlara yol açmaya ve ek yükler getirmeye devam ettikçe bu durumun değişeceğinden endişeleniyordu. Rosa Luxemburg ve Karl Liebknecht gibi kararlı savaş karşıtları tecrit edilmeliydi. Noel tatilinin ilk gününde Rosa Luxemburg, Frankfurt Eyalet Mahkemesi’nin ceza infaz emrini aldı; hapis cezasını Berlin’deki bir cezaevinde çekmesine izin verilmekteydi. Mahkemeden gelen yazıyı hasta haliyle ve Mimi ile yalnız başına teslim alırken, derin bir acı ve öfkeli bir nefretle doldu, fakat yıkılmadı. Daha birkaç hafta önce Hans Diefenbach’a yazdığı bir mektupta, politik ironi içeren şu satırlara yer vermişti: “Altı ay önce cezaya bir bayram gibi seviniyordum; bugün göğsümdeki bu onur, sizin göğsünüze takılacak Demir Haç Madalyası kadar ağır geliyor. Kendimi savaşın sonunda nefes almaya devam edecek olmakla avutuyorum. İkimiz de başkente muhtemelen aynı anda gireceğiz. Siz alnınıza dolanan bir defneyaprağıyla bir fatih edasında, ben ise sizin günahsız bakireniz olarak. Eyalet Meclisi tavan fiyatlarla ilgili olarak dün yaptığı toplantıda, savaşın 1915 hasadından sonraya sarkacağı tahmininde bulundu. İngiliz ve Rus basını da aynı görüşte. Ayıkla pirincin taşını!”<span class="dip-4"><a class="footnote-link" href="#footnote-225-115" id="footnote-225-115-backlink">115</a></span></p>

      <div class="footnotes">
        <div class="footnote">
          <p class="dipnot-4"><a class="footnote-anchor" href="#footnote-225-1-backlink" id="footnote-225-1">1</a> Berliner Neueste Nachrichten, 1 Temmuz 1913.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-2-backlink" id="footnote-225-2">2</a> Liebknecht, Karl, Die Internationale der Rüstungsindustrie. Toplu Konuşma ve Yazılar. Cilt VI. Berlin 1983, s. 267.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-3-backlink" id="footnote-225-3">3</a> Die Reichstagsfraktion und die Militärvorlage. GW 3, s. 283.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-4-backlink" id="footnote-225-4">4</a> Die zweite Lesung der Wehrvorlage. GW 3, s. 235.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-5-backlink" id="footnote-225-5">5</a> Unsere Aktion gegen die Militärvorlage. GW 3, s. 230.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-6-backlink" id="footnote-225-6">6</a> Die Reichstagsfraktion und die Militärvorlage. GW 3, s. 286.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-7-backlink" id="footnote-225-7">7</a> Unsere Aktion gegen die Militärvorlage. GW 3, s. 231.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-8-backlink" id="footnote-225-8">8</a> Bkz. Die zweite Lesung der Wehrvorlage. GW 3, s. 273.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-9-backlink" id="footnote-225-9">9</a> Bkz. Die weltpolitische Lage. GW 3, s. 212-219.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-10-backlink" id="footnote-225-10">10</a> Bkz. Rosa Luxemburg im Kampf gegen den deutschen Militarismus, s. 109.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-11-backlink" id="footnote-225-11">11</a> Die Bilanz von Zabern. GW 3, s. 369.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-12-backlink" id="footnote-225-12">12</a> 26 Eylül 1913 tarihli Frankfurter Nachrichten. SAPMO-BArch, NY 4002/76, Bl. 2.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-13-backlink" id="footnote-225-13">13</a> Militarismus, Krieg und Arbeiterklasse, s. 9.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-14-backlink" id="footnote-225-14">14</a> <span>Gerici</span> <span class="char-style-override-2">Yeni Prusya Gazetesi</span><span>’nin kısaltılmış adı –</span><span class="char-style-override-2">çev.</span></p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-15-backlink" id="footnote-225-15">15</a> Bkz. Başsavcının Adalet Bakanı’na 4 Ekim 1913 tarihli yazısı. BA, Potsdam bölümü, Bölüm III, St. 6/5, Cilt 1, Bl. 3.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-16-backlink" id="footnote-225-16">16</a> GB 4, s. 327.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-17-backlink" id="footnote-225-17">17</a> Militarismus, Krieg und Arbeiterklasse, s. 10.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-18-backlink" id="footnote-225-18">18</a> Rosa Luxemburg im Kampf gegen den deutschen Militarismus, s. 42.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-19-backlink" id="footnote-225-19">19</a> Bkz. Quack, Sibylle, Geistig frei und niemandes Knecht, s. 18 ve 74.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-20-backlink" id="footnote-225-20">20</a> Militarismus, Krieg und Arbeiterklasse, s. 17.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-21-backlink" id="footnote-225-21">21</a> Militarismus, Krieg und Arbeiterklasse, s. 19.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-22-backlink" id="footnote-225-22">22</a> Militarismus, Krieg und Arbeiterklasse, s. 22.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-23-backlink" id="footnote-225-23">23</a> Militarismus, Krieg und Arbeiterklasse, s. 22.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-24-backlink" id="footnote-225-24">24</a> Bkz. Nettl, Peter, Rosa Luxemburg, s. 467.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-25-backlink" id="footnote-225-25">25</a> Verteidigungsrede. GW 3, s. 396 ve 400.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-26-backlink" id="footnote-225-26">26</a> Verteidigungsrede. GW 3, s. 400-406.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-27-backlink" id="footnote-225-27">27</a> Bkz. Karar. SAPMO-BArch, NY 4002/76, Bl. 148.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-28-backlink" id="footnote-225-28">28</a> Zetkin, Clara, Genossin Luxemburg verurteilt. Rosa Luxemburg im Kampf gegen den deutschen Militarismus, s. 78.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-29-backlink" id="footnote-225-29">29</a> Bkz. SAPMO-BArch, NY 4002/76, Bl. 192.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-30-backlink" id="footnote-225-30">30</a> BA, Potsdam bölümü, Bölüm III, St. 6/5, Cilt 2, Bl. 7.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-31-backlink" id="footnote-225-31">31</a> BA, Potsdam bölümü, Bölüm III, St. 6/5, Cilt 2, Bl. 7.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-32-backlink" id="footnote-225-32">32</a> BA, Potsdam bölümü, Bölüm III, St. 6/5, Cilt 2, Bl. 48.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-33-backlink" id="footnote-225-33">33</a> GB 4, s. 339.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-34-backlink" id="footnote-225-34">34</a> Bkz. Quack, Sibylle, Geistig frei und niemandes Knecht, s. 189.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-35-backlink" id="footnote-225-35">35</a> Paul Levi’ye, [23 veya 24 Ocak 1914]. GB 5, s. 428; Paul Levi’ye, [1914]. GB 6, s. 240.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-36-backlink" id="footnote-225-36">36</a> GB 5, s. 428.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-37-backlink" id="footnote-225-37">37</a> [24 Mart 1914]. GB 5, s. 430.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-38-backlink" id="footnote-225-38">38</a> Paul Levi’ye, [20 veya 21 Nisan 1914]. GB 5, s. 431.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-39-backlink" id="footnote-225-39">39</a> Bkz. Ettinger, Elżbieta, Rosa Luxemburg, s. 231.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-40-backlink" id="footnote-225-40">40</a> Quack, Sibylle, Geistig frei und niemandes Knecht, s. 23 ve 101.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-41-backlink" id="footnote-225-41">41</a> GB 5, s. 435.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-42-backlink" id="footnote-225-42">42</a> GB 5, s. 439.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-43-backlink" id="footnote-225-43">43</a> 22 Mayıs 1914. GB 4, s. 347.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-44-backlink" id="footnote-225-44">44</a> <span xml:lang="en-US">Paul</span> <span xml:lang="en-US">Levi’ye, [1914 Mayıs ortası]. GB 5, s. 437.</span></p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-45-backlink" id="footnote-225-45">45</a> 5 Haziran 1937 tarihli Deutsches Volksecho, No. 16, New York.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-46-backlink" id="footnote-225-46">46</a> Paul Levi’ye, [Haziran 1914]. GB 6, s. 243.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-47-backlink" id="footnote-225-47">47</a> Liebknecht, Karl, Reden im preußischen Abgeordnetenhaus zum Justizetat. Toplu Konuşma ve Yazılar. Cilt VII. Berlin 1985, s. 370.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-48-backlink" id="footnote-225-48">48</a> Bkz. BA, Potsdam bölümü, Bölüm III, St. 8/1, Bl. 285.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-49-backlink" id="footnote-225-49">49</a> <span xml:lang="en-US">[1914 Mayıs’ının ikinci yarısı]. GB 4, s. 348.</span></p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-50-backlink" id="footnote-225-50">50</a> <span>Bkz. 7 Temmuz 1914 tarihli Vorwärts, No. 182.</span></p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-51-backlink" id="footnote-225-51">51</a> GW 3, s. 459</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-52-backlink" id="footnote-225-52">52</a> Bkz. GB 4, s. 351.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-53-backlink" id="footnote-225-53">53</a> Bkz. 3 Temmuz 1914 tarihli Leipziger Volkszeitung..</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-54-backlink" id="footnote-225-54">54</a> Bkz. 2 Temmuz 1914 tarihli Sozialdemokratische Korrespondenz, No. 74.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-55-backlink" id="footnote-225-55">55</a> Alıntı: Rosa Luxemburg im Kampf gegen den deutschen Militarismus, s. 202.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-56-backlink" id="footnote-225-56">56</a> 13 Temmuz 1914. GB 5, s. 447.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-57-backlink" id="footnote-225-57">57</a> Quack, Sibylle, Geistig frei und niemandes Knecht, s. 90; SAPMO-BArch, NY 4002/63, Bl. 111.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-58-backlink" id="footnote-225-58">58</a> Paul Levi’ye, [21 Temmuz 1914]. GB 5, s. 448.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-59-backlink" id="footnote-225-59">59</a> Paul Levi’ye, 11 Temmuz 1914. GB 5, s. 452.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-60-backlink" id="footnote-225-60">60</a> Bkz. GB 6, s. 198, 9. ve 13. dipnotlar.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-61-backlink" id="footnote-225-61">61</a> [21 Temmuz 1914]. GB 5, s. 448.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-62-backlink" id="footnote-225-62">62</a> Bkz. Haupt, Georges, Der Kongreß fand nicht stat, s. 149.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-63-backlink" id="footnote-225-63">63</a> Alıntı: A.g.y., s. 156 ve 172.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-64-backlink" id="footnote-225-64">64</a> Der Friede, der Dreibund und wir. GW 3, s. 476.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-65-backlink" id="footnote-225-65">65</a> Bkz. Haupt, Georges, Der Kongreß fand nicht stat, s. 176.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-66-backlink" id="footnote-225-66">66</a> Alıntı: A.g.y., s. 164.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-67-backlink" id="footnote-225-67">67</a> Bkz. A.g.y., s. 181, 185 ve 193.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-68-backlink" id="footnote-225-68">68</a> Alıntı: A.g.y., s. 158.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-69-backlink" id="footnote-225-69">69</a> Alıntı: A.g.y., s. 158.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-70-backlink" id="footnote-225-70">70</a> Alıntı: A.g.y., s. 192.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-71-backlink" id="footnote-225-71">71</a> Alıntı: Hirsch, Helmut, Rosa Luxemburg, s. 86.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-72-backlink" id="footnote-225-72">72</a> Alıntı: Haupt, Georges, Der Kongreß fand nicht stat, s. 163.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-73-backlink" id="footnote-225-73">73</a> Alıntı: Rojahn, Jürgen, Um die Erneuerung der Internationale, s. 15.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-74-backlink" id="footnote-225-74">74</a> Hans Diefenbach’a, 23 Haziran 1917. GB 5, s. 263.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-75-backlink" id="footnote-225-75">75</a> Paul Levi’ye, [31 Temmuz 1914]. GB 5, s. 451.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-76-backlink" id="footnote-225-76">76</a> Paul Levi’ye, [31 Temmuz 1914]. GB 5, s. 451.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-77-backlink" id="footnote-225-77">77</a> Paul Levi’ye, [31 Temmuz 1914]. GB 5, s. 451.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-78-backlink" id="footnote-225-78">78</a> GB 5, s. 451.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-79-backlink" id="footnote-225-79">79</a> GB 5, s. 7.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-80-backlink" id="footnote-225-80">80</a> GB 5, s. 7.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-81-backlink" id="footnote-225-81">81</a> GB 5, s. 451.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-82-backlink" id="footnote-225-82">82</a> Alıntı: Liebknecht, Karl, Klassenkampf gegen den Krieg. Toplu Konuşma ve Yazılar. Cilt VIII. Berlin 1982, s. 20.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-83-backlink" id="footnote-225-83">83</a> Alıntı: Rojahn, Jürgen, Um die Erneuerung der Internationale, s. 18.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-84-backlink" id="footnote-225-84">84</a> Karl und Rosa. Erinnerungen. Berlin 1978, s. 49.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-85-backlink" id="footnote-225-85">85</a> Grotjahn, Alfred, Erlebtes und Erstrebtes. Erinnerungen eines sozialistischen Arztes. Berlin 1932, s. 154.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-86-backlink" id="footnote-225-86">86</a> Bkz. Rojahn, Jürgen, Um die Erneuerung der Internationale, s. 19.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-87-backlink" id="footnote-225-87">87</a> Karl und Rosa. Erinnerungen, s. 51.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-88-backlink" id="footnote-225-88">88</a> [8 Ağustos 1914]. GB 5, s. 8.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-89-backlink" id="footnote-225-89">89</a> Kautsky, Luise, Rosa Luxemburg. Ein Gedenkbuch, s. 40.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-90-backlink" id="footnote-225-90">90</a> GB 6, s. 201.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-91-backlink" id="footnote-225-91">91</a> Betrachtungen und Erinnerungen aus der “großen Zeit”. Liebknecht, Karl, Toplu Konuşma ve Yazılar. Cilt IX, s. 277.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-92-backlink" id="footnote-225-92">92</a> Die Internationale, 1 – Berlin – 1915, 1, 15 Nisan 1915, s. 1.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-93-backlink" id="footnote-225-93">93</a> Die Krise der Sozialdemokratie. GW 4, s. 55.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-94-backlink" id="footnote-225-94">94</a> Alıntı: Rojahn, Jürgen, Um die Erneuerung der Internationale, s. 59.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-95-backlink" id="footnote-225-95">95</a> GW 4, s.9.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-96-backlink" id="footnote-225-96">96</a> GW 4, s. 11.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-97-backlink" id="footnote-225-97">97</a> Kostja Zetkin’e, [23 Eylül 1914]. GB 5, s. 11.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-98-backlink" id="footnote-225-98">98</a> SAPMO-BArch, NY 4020/2.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-99-backlink" id="footnote-225-99">99</a> Alıntı: Rojahn, Jürgen, Um die Erneuerung der Internationale, s. 61.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-100-backlink" id="footnote-225-100">100</a> Das Kriegstagebuch des Reichstagsabgeordneten Eduard David 1914-1918. Derleyen Erich Matthias ve Susanne Miller. Düsseldorf 1966, s. 42.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-101-backlink" id="footnote-225-101">101</a> Camille Huysmans’a, 10 Kasım 1914. GB 6, s. 203.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-102-backlink" id="footnote-225-102">102</a> Kostja Zetkin’e, [1914 Ekim’inin ilk yarısı]. GB 5, s. 13.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-103-backlink" id="footnote-225-103">103</a> GB 5, s. 14.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-104-backlink" id="footnote-225-104">104</a> 9 Kasım 1914. GB 6, s. 202.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-105-backlink" id="footnote-225-105">105</a> GB 6, s. 203.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-106-backlink" id="footnote-225-106">106</a> Bkz. 19 [Ekim 1914]. GB 5, s. 19.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-107-backlink" id="footnote-225-107">107</a> BA, Potsdam bölümü, NL Heine, Dosya 2, Bl. 152.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-108-backlink" id="footnote-225-108">108</a> Bkz. Die Neue Zeit, 33 – Stuttgart – 1914/15, Cilt 1, s. 248.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-109-backlink" id="footnote-225-109">109</a> 28 Kasım 1914. Adler, Victor, Briefwechsel mit August Bebel und Karl Kautsky, s. 606.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-110-backlink" id="footnote-225-110">110</a> <span xml:lang="en-US">Kostja Zetkin’e, 19 [Ekim 1914]. GB 5, s. 18.</span></p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-111-backlink" id="footnote-225-111">111</a> Bkz. Parteidisziplin. GW 4, s. 15-17.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-112-backlink" id="footnote-225-112">112</a> Das Kriegstagebuch des Reichstagsabgeordneten Eduard David, s. 84.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-113-backlink" id="footnote-225-113">113</a> GB 5, s. 19.</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-114-backlink" id="footnote-225-114">114</a> GW 4, s. 19</p>
        </div>

        <div class="footnote">
          <p class="dipnot-4"><a class="footnote-anchor" href="#footnote-225-115-backlink" id="footnote-225-115">115</a> GB 5, s. 21.</p>
        </div>
      </div>
    </div>
  </div>
</body>
</html>
