<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>25. Bölüm</title>
</head>

<body>
  <h1 class="h11"><a id="a55"></a>25. Bölüm</h1>

  <p class="p8">Gün, kuşlara bakmakla geçiyor. Neredeyse tümü, Kigali göklerinde ağır bulutlar gibi ilerleyen, kanatları bir buçuk metre kadar olan, çatal kuyruklu kocaman kara çaylaklar. Çığlıkları keskin kişnemelere benziyor ama hep birlikte kentin üzerinde bir uğultu oluşturuyorlar. Çaylaklar, göz koydukları bir yerin etrafında geniş çemberler çizerek, avlarının yani yol üzerine bırakılmış cesetlerin üzerine çullanmadan önce uzun uzun süzülüyorlar. Bir tüfek atışı yeniden havalanmalarını sağlıyor, kanat çırparak bir komşu tepeye doğru uzaklaşıyor, sonra tekrar yeni bir hedefe göz dikip yaklaşma manevrasına koyuluyorlar.</p>

  <p class="p8">Bazen, karınları tokken dört bir yana sinirli sinirli uçuştukları görülüyor. O zaman düzensiz bir biçimde gökyüzünde kayboluyorlar. Bir saat sonra geri geliyorlar, yoksa gelenler başkaları mı?</p>

  <p class="p8">Çocuklarımın dürbünü geliyor aklıma; hani şu suç masası tarafından 1990 Ekimi’nde çıkan savaşta asilere teslim edeceğimiz iddia edilerek el konulan dürbün. Durumu gözlemek için çok işime yarardı doğrusu.</p>

  <p class="p8">Birden bir şimşek çakıyor kafamda. Ya albayın da bir dürbünü varsa? Çabucak Emmanuelle’le bir karara varıyoruz: ben albayın odasına süzüleceğim, o da gözcülük yapacak. Aşçı ya da bir asker belirirse, şarkı söylemeye başlayacak. Ayak ucuma basarak albayın odasına süzülüyorum. Görülmeye değer bir halim var.</p>

  <p class="p8">Oda askeri malzemeyle dolu. Yatağın dört bir yanı, el bombalarıyla tıka basa dolu kasalarla kaplı. Bunların bir kısmı filmlerde görülen türden klasik bomba, hani şu halkası koparılıp ateşlenenlerden; bir kısmı ise özel bomba, geometrik mantarları andırıyorlar ve nasıl çalıştıklarını bilemiyorum. Bir çekmecede, yepyeni bir tabanca var; elime alıyorum, çok ağır. Bir karton kutu içinde parfüm eşantiyonlarına benzeyen yüz küsur küçük ampul buluyorum. Zehir olduklarım tahmin ediyorum. Yatağın altında ise ateş yakmaya yarayan dallar gibi istiflenmiş onlarca tüfek var. Karıştırmaya devam ediyorum. Kırmızı damgayla "Gizli" mührü taşıyan dosyalarla karşılaşıyorum. Çabucak okuyorum.</p>

  <p class="p8">"BWA operasyonu. G 7/7/A ırmağı üzerindeki F 67 köprüsü yıkıldığında devreye girecek strateji. – Alphonse Planı. Butare belediyesi Save bucağında silah altına alınan milisler. - 3 Nisan’dan beri Kigali anakent belediyesine yapılan silah sevkiyatının listesi."</p>

  <p class="p8">Dosyalar Kinyaruanda dilinde, anlaşılmaz kod adlarla donatılmış. J 786 olduğunda, B 89’un, Karimisi ve Kilimancaro ile aynı anda Avalanş operasyonunu başlatmak için Sylvestre adını kullanarak X 18’le bağlantı, kurması gerektiğini okuyorum. Ayrıca Byumba kentindeki A 1 kategorisine giren kişilerin listesini de.</p>

  <p class="p8">Soylarımın iyi hazırlanmış olduğu dışında hiçbir şey anlamıyorum; dosyaların üzerine Ocak ve Şubat 1994 tarihleri atılmış; A1 kategorisindeki kişiler listesinde, tamdık Tutsi adlarına rastlıyorum.</p>

  <p class="p8">Albayın çekmecelerini karıştırıyorum, çeşitli kalibrelerde çeşit çeşit kurşun kutulan ile talimatlar ve oklarla dolu bir genelkurmay haritası, bir de dürbün buluyorum. Dürbünü alıp salona geçiyorum. Sonra odaya geri dönüp tabancayı kapıyorum: işler sarpa sararsa, intihar edeceğim. Odadan ayrılıyorum. Ama içimde bir kuşku var. Albay silahının kaybolduğunu anlarsa, son saatim gelmiş sayılır. Üçüncü kez odaya dönüp tabancayı yerine yerleştiriyorum. Donumun içine bir el bombası yerleştiriyorum, kocaman bir fıtık gibi görünüyor. Emmanuelle’in yanına dönüyorum.</p>

  <p class="p8">Kararımı verdim. İşler sarpa sararsa, başka çarem kalmazsa, el bombasını albayın yanında patlatacağım ve birlikte öleceğiz. Çocuklarım nerede? Bir süredir... ne kadar zamandır onları düşünmedim? Bir hafta mı?</p>

  <p class="p8">Çaldığım eşyalar beni heyecanlandırıyor. Dürbünü Emmanuelle’e verip tuvalete kapanıyorum. El bombama uzun uzun bakıyorum. Her şeyimi kaybettiğim bir ülkede tek varlığım o. Filmlerdeki askerlerin hareketleri geliyor gözümün önüne, bombayı ateşlemek için koparılması gereken halkanın yerini belirliyorum. Yapacağım hareket için on - on beş alıştırma yapıyorum. Otomatik bir hal aldığında, el bombamı donumun içine geri koyup Emmanuelle’in yanına, salona geçiyorum.</p>

  <p class="p8">Pencere, doğu Kigali’ye tamamen hâkim olan gerçek bir gözlem noktası.</p>

  <p class="p8">Kigali tepesi dışındaki tüm komşu tepeler açılmış. Yerle bir edilmiş ağaçlar, otlar arasında beyaz güdük organlar gibi kütüklerini seriyor gözler önüne. Yıkık bir evin sağa sola saçılmış parçaları, yamaç kıyısındaki bir yol boyunca kafalarının üzerinde tuğlaları dengede tutan çocuklar tarafından taşmıyor. Dört bir yanda arabalar terk edilmiş, biri hükümete bağlı kuvvetlere, diğeri de <span class="t10">MINUAR</span>’a ait iki sipersiz cip seçiliyor. Bu korunmasız araçlardan, <span class="t10">MINUAR</span>’ın misyonunun ne kadar belirsiz olduğunu anlıyorum: savaş olanca gücüyle devam ederken, barışı korumak.</p>

  <p class="p8">Birden iki aracın yollarının kesişeceğini tahmin ediyorum; <span class="t10">MINUAR</span>’ın cipini dürbünle izliyorum. Bir an yol kenarında duruyor, Ruanda ordusunun cipiyle yolu işte o an kesişiyor. Askerler selâmlaşıyor, ne de olsa hepsi Afrikalı değil mi?</p>

  <p class="p8">Radyo bu sabah, Bin Tepe Oteli’ne sığınmış seksenin üzerinde sığınmacı olduğunu bildirdi. Oteli göremiyorum, yamacın öbür tarafında. Yine çok sayıda sığınmacıyı barındıran Sainte-Famille kilisesini de göremiyorum. Havaalanını ise çatıya tırmansam da göremem, Gikondo tepesi engel olur. Ancak karmaşa halinde olduğu anlaşılan kışladaki cipleri görüyorum. Durmaksızın araçlar gidip geliyor ve haykırılan komutlar ta buradan duyuluyor. Bütün bunlar iyiye işaret, çünkü asilerin kenti kuşatmakta olduklarını kanıtlıyor. Ancak birçok bina hâlâ hükümete bağlı kuvvetlerinin gözetiminde.</p>

  <p class="p8">Gözlemlerimden, Kigali’nin asiler tarafından kuşatıldığı, ama son saldırının henüz yapılmadığı sonucunu çıkarıyorum. Son darbe ne zaman inecek? Albayın ihanetine uğrayıp sokağın köşesindeki barikata teslim edilmemden önce mi?</p>

  <p class="p8">Güney yönüne dönüyorum. Mahallem Nyamirambo orada, ama evimi görmüyorum. Dürbünümle, Nyarurama vadisindeki elektrik direklerini izleyip Nyarimambo’ya geçiyorum. Ne kadar ararsam arayayım, evimi bulamıyorum. Oysa evimden, buraya iki adım uzaklıktaki Kigali’nin hastane merkezini görebiliyordum. Ama birden dispanserimin yakınındaki, karakteristik görüntüsüyle Çin şapkaları gibi hemen göze batan üç sedir ağacını seçiyorum. Dispanserim görünmüyor. Biraz uzakta, herhalde bir barikatta yanmakta olan tekerleklerden yükselen kara bir duman var.</p>

  <p class="p8">Çocuklarım hâlâ o mahallede mi? Oralarda muz ağaçları arasında, bir evye altında, ya da bir sac parçası arakasında mı saklanıyorlar? Yoksa başka bir yerde, Butare’de, Şiyanda’da mı?'</p>

  <p class="p8">Saatler dayanılmaz bir ağırlıkta birbirini izliyor. Radyodan öğrendiğime göre, Ruanda’daki felaketler Avrupa ve Amerika televizyonlarında baş haberleri oluşturuyormuş. Batılı ülkelerden bir bakanın, "günün birinde Ruanda’nın ödemesi gereken borcu“ndan söz ettiğini duyuyorum. Evet, Sayın Bakan, içimizden soykırımdan sağ çıkmayı başaranlar olursa, bizi katletmeye yarayan silahların borcunu ödeyeceklerdir. Tutsilerin evlerini soyan Hutuların, ganimeti paylaşmak söz konusu olduğunda birbirlerini öldürdüklerini öğreniyorum. Kigâli’ye artık ikmal yapılamadığını, Butare dışındaki bütün çevre yolların asilerin elinde olduğunu öğreniyorum. Neden mi? Çünkü tahminime göre Yurtsever Cephe’nin taktiği, daha fazla umutsuzluğu ve yeni katliamları engellemek için, devlet kuvvetlerine bir çıkış yolu bırakmaya dayanıyor.</p>

  <p class="p8">Gün nasıl çabucak ağardıysa, karanlık da çabucak bastırıveriyor. Yine bir çaylak bulutu. Uğultuları kentin üzerinden bir fırtına gibi geçiyor. Kentin görüntüsü ile alışılmadık kokusunun onlara verdiği yeni izlenimleri kendi söylemleriyle yorumluyorlar sanki. Evin üzerinden geçtiler ve Kigali tepesine doğru ilerliyorlar. Soykırımın anlaşılmaz tanıkları olarak, sırlarını da yanlarında götürerek öteki tarafta kayboluyorlar.</p>

  <p class="p8"><a id="a56"></a> </p>
</body>
</html>
