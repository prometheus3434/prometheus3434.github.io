<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>23. Bölüm</title>
</head>

<body>
  <h1 class="h11"><a id="a51"></a>23. Bölüm</h1>

  <p class="p8">Beşinci günün sabahı; yoksa on ikinci mi, on beşinci mi, bilemiyorum artık.</p>

  <p class="p8">O günün sabahı, her şey berbat oluyor.</p>

  <p class="p8">Dışarıda, savaş kaygı verici boyutlara ulaştı. Ruanda ordusu bozgun halinde. Askerler gitgide daha sinirli oluyor. Milisler ise insanları yere sermeden önce kimlik kartı bile istemez oldu, Şöyle bir bakış Tutsi’yi belirlemeye yetiyor.</p>

  <p class="p8">Aşçı beni Uluslararası Fransız Radyosu’nu dinlerken yakaladı. Dürüst adam beni askerlere ihbar etti.</p>

  <p class="p8">Verdiği ifadeyi duyuyorum.</p>

  <p class="p8">"Yemin ederim. Yabancı dilleri anlıyor! O bir casus."</p>

  <p class="p8">"Casus mu dedin?"</p>

  <p class="p8">"Evet. Bundan eminim!"</p>

  <p class="p8">"Teşekkürler. İyi birisin sen. Ee, ne yapıyoruz?"</p>

  <p class="p8">"Barikata," diye yanıtlıyor diğer asker.</p>

  <p class="p8">"Barikata mı? Ama ya yanılıyorsak? Albayın ona saygı duyduğu söyleniyor."</p>

  <p class="p8">Aralarında fısıldaşmaya koyuluyorlar. Bu, bitmek bilmez bir çeyrek saat sürüyor. Evin her yerinde ayak sesleri duyuyorum. Bir pencereden kaçmak geliyor aklıma, ama nereye? Ancak bahçeye saklanabilirim.</p>

  <p class="p8">O anda, Emmanuelle’in aklına dahice bir fikir geliyor. Her zamanki gibi diz çöküp duaya başlamak yerine, odamızdan fırlayıp askerlerin önüne çıkıyor.</p>

  <p class="p8">Hemen onu sorguya çekiyorlar.</p>

  <p class="p8">"Garip diller bilen o yaşlı köylü kadın kim? Radyo dinlerken yakalanmış."</p>

  <p class="p8">"Yaşlı kadın mı?" yapıyor Emmanuelle yapay bir şaşkınlıkla. "Ama albayın halasıdır o!"</p>

  <p class="p8">"Ne diyorsun sen?"</p>

  <p class="p8">"Söyledim ya. Halası işte. Eh! Bakıyorum bana inanmıyorsunuz."</p>

  <p class="p8">"O köylü kadın nasıl olup da yabancı radyoları dinliyor, açıkla bakalım."</p>

  <p class="p8">"Ama bu çok doğal. Hemen hemen tüm yaşamını Kibuye yakınlarındaki bir manastırda rahibelerle birlikte geçirdi."</p>

  <p class="p8">"Evli değil mi?" .</p>

  <p class="p8">"Evli mi? Dalga mı geçiyorsunuz! O yaşlı bir kız! Asla yanına erkek yaklaşmadı, asla çocuk sahibi olmadı."</p>

  <p class="p8">Askerler kahkahayı basıyorlar. Keyifle, "Yaşlı bir kız! Yaşlı bir kız!" diye tekrarlayıp duruyorlar.</p>

  <p class="p8">"Bakın, kafası biraz karışık. Bu nedenle de hırçın. Eh! Onu anlamak gerekir. Kırk yıl boyunca beyaz rahibelerle, onların hizmetinde geçen bir yaşam. Sonra birdenbire başkanın öldürülmesiyle birlikte, rahibeler <span class="t10">MINUAR</span> tarafından götürülüyor. Onu hiç umursamadan, bir hoşça kal bile demeden, manastırda yalnız bırakıyorlar. Sırf bu yüzden aklını yitirecek kadınlar vardır."</p>

  <p class="p8">Askerlerden birinin, kapı aralığından beni görmek için hafifçe arkaya yaslandığını görüyorum. Yüzünden tiksinti okunuyor.</p>

  <p class="p8">"Ne kadar pis olduğunu görüyorsunuz," diye ekliyor Emmanuelle. Başkan öldürüldüğünden beri yıkanmamış; Tutsilerin tamamı öldürülmeden önce yıkanmayacağına Tanrı önünde yemin etmiş. Kire bulanmış şu çıplak ayaklara baksanıza."</p>

  <p class="p8">"Yakında yıkanabilir," diye yanıtlıyor asker. "Yakında Ruanda’da tek bir yılan kalmayacak."</p>

  <p class="p8">Ancak diğer asker hâlâ kuşkulu. Emmanuelle’den beni çağırmasını istiyor.</p>

  <p class="p8">"Mukecuru! Mukecuru! Gelsene buraya."</p>

  <p class="p8">"Mukeceru"; gençler, belli bir yaşa gelmiş birine böyle seslenir.</p>

  <p class="p8">Yaklaşıyorum, çekingenlik taklidi yapıyorum.</p>

  <p class="p8">"Hangi radyoyu dinliyordun, ihtiyar?"</p>

  <p class="p8">"Hangi radyoyu mu? Yeğenimin bana verdiği radyoyu."</p>

  <p class="p8">"Evet ama hangi kanalı?"</p>

  <p class="p8">"Bilmem."</p>

  <p class="p8">"Radyo nerede?" .</p>

  <p class="p8">"Gidip getireyim."</p>

  <p class="p8">Radyoyu kapıp program arama düğmesini çevirecek zamanı zor buluyorum. Askere uzatıyorum, o da şöyle bir göz atıp radyoyu açıyor. Cızırtılar çıkıyor.</p>

  <p class="p8">"Radyo ne anlatıyordu?" diyor asker.</p>

  <p class="p8">"Radyo mu? Radyo mu?"</p>

  <p class="p8">Anlatacak bir şeyler bulana dek, ebleh rolü oynuyorum. Yurtsever Cephe’nin ilerleyişinden söz edemem, bu onları sinirlendirir.</p>

  <p class="p8">"Radyo mu? Katliamların yakında biteceğini söylüyor, çünkü ortalıkta neredeyse hiç Tutsi kalmamış."</p>

  <p class="p8">RTLM, RFI ya da BBC’den yapılabilecek rastgele bir açıklama bu.</p>

  <p class="p8">"Ya sen ne düşünüyorsun?"</p>

  <p class="p8">"Rahibelerin manastırlarına geri dönebileceklerini düşünüyorum, o zaman her şey eskisi gibi olur."</p>

  <p class="p8">Asker bana radyomu geri verip köylülerden beter bir yabani olduğumu söyleyerek arkadaşını sürüklüyor.</p>

  <p class="p8">"Dinlediğini anlamadığına bahse girerim!"</p>

  <p class="p8">Gürültülü bir kahkaha atıp aşçıya seslenerek bira getirtiyorlar.</p>

  <p class="p8">Emmanuelle ve ben içimizden sırıtıyoruz. Odaya döndüğümüzde, Emmanuelle diz çöküp Tanrıya teşekkür ediyor.</p>

  <p class="p8">Durum tam anlamıyla katlanılmaz hale geldi. Bir şeyler yapmak gerekiyor. Yurtsever Cephe’nin Kigali’de ilerlemesi askerleri gitgide daha fazla sinirlendiriyor; günün birinde öfkeye kapılıp beni öldürecekler. Belki Emmanuelle’i de.</p>

  <p class="p8">Ah! Planımı yürürlüğe bir sokabilseydim! Ancak albay henüz yeterince korkmuyor. Psikolojik dengenin kurulacağını, bir an gelip Yurtsever Cephe’nin devlete bağlı askerlere karşı yeterli bir tehdit unsuru olacağını ve bunların savaşı kaybettiklerini bir türlü kabullenmek istemeyeceklerini biliyorum. İşte o an harekete geçmem gerekecek. Erken davranırsam, albay kendisini kandırdığım için öfkeye kapılıp beni öldürür. Öte yandan geç davranırsam da, kaybedecek bir şeyi kalmayınca, Cephenin saldırısına uğrayıp kendisinin de öldürüleceğinden emin olursa, beni yine öldürür.</p>

  <p class="p8">Albay her akşam eve döndüğünde, tavan aralarında, çalılıklarda, hatta kuyularda yılanları deliğinden çıkarmış olan çetelerinin yaptığı harika işin üzerine yatıyor. Geçen akşamki vicdan sınavı unutulup gitti! "Suçluyum!" itirafı unutuldu! Bak sen! Teninden daha kara ruhunu keşfediyorum albay! Peki YC’nin ilerleyişi hakkında sen ne düşünüyorsun?</p>

  <p class="p8">"Yurtsever Cephe’de mantık diye bir şey yok Yolande, bir yamaca saldırıp iki gün boyunca bombalıyor, sonra da ele geçirmek yerine ortadan yok oluyor. Kagame’deki subaylar tamamen tutarsız davranıyorlar."</p>

  <p class="p8">Her akşam bunları anlatıyor bana, her akşam bunları tekrarladıktan sonra otuz iki dişiyle gülüyor ve her akşam güldükten sonra bir süre öksürüyor.</p>

  <p class="p8">Anlatmayı unuttuğu bir şey var: beş gün içinde yamaç Cephe’nin askerleriyle doldu. Oraya nasıl geldikleri bilinmiyor, kimse onları görmemiş, ancak tepeye hâkim oldular ve Ruandalı milislerle askerleri tutuklayıp soykırım suçlamasıyla onları gözaltında tutuyorlar.</p>

  <p class="p8">Ancak albay köşeye sıkışmadan hiçbir şey yapamam. Ülkenin dört bir yanındaki Tutsileri öldüren ya da öldürme emrini veren, bir yandan da beni kendi evinde koruyan bu adam gerçekten garip biri. Budalaca bir tutarsızlık mı bu? Şeytan işi bir hesap mı? Yoksa yalnızca, devlete hizmet etme bilinci ile, boş yere işlenen cinayetlere karşı çıkma bilinci arasında çelişkiye düşen bir adamın tutarsızlığı mı? Bu katliamda, birbirinin tam karşıtı olan iki varoluş tarzı var. Biri, dindaşlarını kandırma pahasına başkalarının hayatına saygı duyan, vicdanının sesine boyun eğen insan. Diğeri ise cinayette bir tür gurur ya da kabul kaynağı bulan, dindaşları önünde yeniden yüzeye çıkan asker. Peki ya sen, giysileri içinde yüzen küçük albayım, sen de bu iki tarz arasında bölünüyor musun?</p>

  <p class="p8">Soykırımı hazırlayıp yönlendirenlerin dehası hiç kuşkusuz burada yatıyor. Halkımı yeryüzünden silmeye çalışanların entelektüel kapasitesine bazen hayranlık duyar gibi oluyorum. Daha önce kimsenin başaramamış olduğu bir şeyi başardılar: Soykırımcıların beynini yıkadılar. Bir Hutu, evinden çıkar çıkmaz robota dönüşüyor sanki ve bilinçli olarak gidip cinayet işliyor. Ancak iş dönüşünde yeniden insan, neredeyse iyi bir aile babası oluyor.</p>

  <p class="p8">Her gün planımı yürürlüğe sokma anını bekliyorum, ama henüz çok erken. Akşamüstü eve dönen albayın sesini duyduğumda, erken olduğunu anlıyorum. Her akşam, sesinde ya çok dengeli ya da çok neşeli bir ifade oluyor. Ancak gözlüyorum. Günün birinde sesinin böyle çıkmayacağını biliyorum. Bir akşam eve hışımla döneceğini ve bu tarzda konuşmayacağını biliyorum. Bir akşam Albay Rudbigango’nun ödü patlamış bir çocuk gibi olacağını biliyorum.</p>

  <p class="p8">Şimdilik, yalnızca RFI’nin ya da BBC’nin haberlerini dinlemek ve ülkemde olup bitenleri anlamaya çalışmakla yetiniyorum. .</p>

  <p class="p8">Sindikubuabo’ya bağlı askerlerin Gitarama’dan, sonra bilmediğim bir yerden, sonra nihayet Goma’nın karşısındaki Zaire sınırında bulunan Gisenyi’den kaçtıklarını biliyorum. Yurtsever Cephe’nin her yerde ilerlediğini, Kigali’yi kuşattığını biliyorum. Her zamanki taktiğini kullanarak, kenti felç etmeden önce sakin sakin bombaladığını bilmeme gerek yok. Ne kadar sürecek bu? Bir hafta mı? Üç gün mü? Yoksa yarın sabah, Cephe’nin en sevdiği yerlerden biri olan Aruşa’da söylenen marşlarla mı uyanacağım? Yarın sabah Cephe askerlerini sokağımda görecek miydin? Belki yarın sabah yapacağım ilk iş, kaçıp kurtulmak için pencereden atlayarak sokağa çıkmak olacak, Dudaklarımın ucunda bir düşle yatıyorum: "Kazanan biziz, cesurlar. Aruşa’da marşlarla bizi kutluyorlar. Kazanan biziz, ölümden korkmayanlar."</p>

  <p class="p8">Emmanuelle’e sarılıyorum.</p>

  <p class="p8">Emmanuelle, yaşamak istiyorum. Emmanuelle, yaşamak istiyorum. Emmanuelle."</p>

  <p class="p8">Ancak Emmanuelle, elinde bir tespihle uyuyor.</p>

  <p class="p8"><a id="a52"></a> </p>
</body>
</html>
