<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>2. Bölüm</title>
</head>

<body>
  <h1 class="h11"><a id="a8"></a>2. Bölüm</h1>

  <p class="p8">Yemek odasına fırtına gibi dalıyorum.</p>

  <p class="p8">"Joseph! Ne yapıyorsun orada? Neler oluyor?"</p>

  <p class="p8">Kocam yere çömelmiş, sırtı duvara dayalı, başı elleri arasında.</p>

  <p class="p8">Ampulden çiğ bir ışık yayılıyor, çevresinde pervaneler çılgın bir dans halinde dönüp duruyor. İçki dolabı kapalı, sofra kurulmamış, zeytin yeşili çiçekli perdeler ardına kadar açık duruyor.</p>

  <p class="p8">"Joseph! Neyin var senin?"</p>

  <p class="p8">Kralın uşağı gibi, önünde diz çöküyorum,</p>

  <p class="p8">Yavaşça başını kaldırıp bana bakıyor. Ağlıyor.</p>

  <p class="p8">"Yolande..."</p>

  <p class="p8">Sözcükler bir türlü çıkmıyor ağzından.</p>

  <p class="p8">Ellerini tutuyorum.</p>

  <p class="p8">"Yolande, bağışla beni!"</p>

  <p class="p8">"Bağışlamak mı? Ama neyi?"</p>

  <p class="p8">"Habyarimana az önce öldürüldü."</p>

  <p class="p8">"Haby..."</p>

  <p class="p8">Gırtladığımdan ancak bu kadarı çıkabiliyor.</p>

  <p class="p8">Onun yanma çöküveriyorum.</p>

  <p class="p8">Uzun bir süre böyle yüz yüze, tek bir söz söyleyemeden kalıyoruz. Rahatsız bir konumdayım, devrilmemek için bir elimle yere tutunmak zorundayım. Bir ağacın içinden, kuşun biri, gitgide yükselen yumuşak ve tiz bir sesle üç nota şakıyor ve inatla tekrarlayıp duruyor.</p>

  <p class="p8">"Bana öyle bakma Yolande, suçlu olduğumu biliyorum."</p>

  <p class="p8">"Suçlu değilsin. Bilemezdin ki."</p>

  <p class="p8">"Senin istediğin gibi çocukları ülke dışına göndermeyi kabul etseydim…"</p>

  <p class="p8">"Bilemezdin ki."</p>

  <p class="p8">İtiraflarından kuşku duyarcasına, kuru bir sesle konuşuyorum.</p>

  <p class="p8">Aslında, ülke dışına kaçmaya gizlice hazırlanıyordum. Bankadaki hesaplarımızı paraya çevirmiş ve bir kısmını dispanserimdeki kasaya, kalanını da misyonerlerin evine bırakmıştım. Gitme kararını almamız için her gün Joseph’e baskı yapıyordum. Ancak her seferinde uzun tartışmalar sonucu, karar erteleniyordu. Normal çiftler arasında genelde olduğu gibi.</p>

  <p class="p8">Joseph aniden ayağa kalkıyor, odayı arşınlıyor, duvarın üzerinde bir sivrisinek eziyor, kendine lanet okuyor. Kükrüyor.</p>

  <p class="p8">"Biliyordum."</p>

  <p class="p8">"Sakin ol! Yol yolcuyu uyarsaydı, kimse yönünü şaşırmazdı."</p>

  <p class="p8">"Biliyordum! Kendi çocuklarımı öldürdüm! Hata benim. Çocuklarım ölmek üzere. Tanrı beni kahretsin!"</p>

  <p class="p8">Her cümlenin sonunda, yumruğunu hırsla masaya vuruyor.</p>

  <p class="p8">"Habyarimana’nın planlarını üç yıldır herkes biliyor. Radyo sekiz aydır Hutuları, Tutsileri öldürmeye teşvik ediyor. Üç aydır da, kendi partisinin aşırı kanadının Habyarimana’yı aştığı biliniyor. Katliam hazırlığının yapıldığı biliniyor. Biliniyor. Oysa ben görmek istemedim!"</p>

  <p class="p8">Joseph kendini bir hasır iskemleye bıraktı. Yenilmiş, güçsüz, öfke ve üzüntüden altüst bir halde, ağlıyor,</p>

  <p class="p8">"Biliyordum Yolande, biliyordum. Ama inanmak istemiyordum, Bu kadar küçük bir ülkede, herkesin aynı dili konuştuğu, insanların aynı gelenekleri paylaştığı bu ülkede, nasıl akıl edebilirdim..."</p>

  <p class="p8">Bakışlarıyla bana yalvarıyor. Her şeyin yitirilmiş olmadığını söylememi istiyor sanki.</p>

  <p class="p8">"Her şey yitirilmiş değil."</p>

  <p class="p8">Bunu öylesine söylüyorum, inanmadan. Ama Joseph ağlamayı kesiyor!</p>

  <p class="p8">"Her şey yitirildi," diyor bir öfke nöbetine kapılarak.</p>

  <p class="p8">Erkek kardeşim rüzgâr gibi içeri dalıyor. İri gözlerini üzerime dikiyor. Yüzü her zamankinden de süzgün. Ağlıyoruz.</p>

  <p class="p8">Népo ellerimi avucuna alıp sımsıkı tutuyor. Uzaklarda bir patlama oluyor, Joseph kendini bahçeye atıyor. Ruanda’nın gece karanlığı, evlerden gelen ışık noktalarıyla bezenmiş kasaba, yokuş boyu sokak lambaları ve yıldızların ışıltısı dışında hiçbir şey görünmüyor.</p>

  <p class="p8">"Yolande," diyor Népo, "her şeyin bittiğini seziyorum."</p>

  <p class="p8">Avucumu yavaşça ama sıkıca, direnen bir kabuğu açmak istercesine kavrıyor.</p>

  <p class="p8">"Şu ele bak... Bak ve gördüklerimi dinle."</p>

  <p class="p8">Arkasına dönüp bahçeye bir göz atıyor. Joseph uzağı daha iyi görebilmek için bir masa üstüne çıkmış. Elim açık, bekliyorum.</p>

  <p class="p8">Birdenbire, dehşete kapılmış bir halde, Sandrine beliriyor. Erkeklere şimdiden baş çevirten, on üç yaşına özgü serpilmiş ve çevik bedeni kapının aralığından belli belirsiz görünüyor.</p>

  <p class="p8">"Ufaklık, un getir!" diye sesleniyor Népo, kâhinlere özgü bir sesle.</p>

  <p class="p8">Kızıma "ufaklık" diye seslenmesi beni güldürüyor. Bir zamanlar bu, onun takma adıydı. Artık bir anlamı kalmadı. Sandrine’in boyu benimkinden daha uzun.</p>

  <p class="p8">Ancak onu görür görmez içimden ağlamak geliyor. Annesi öldüğünde kendisini evlat edinmeseydim, Sandrine belki de bugün ölüm tehlikesiyle karşı karşıya olmazdı.</p>

  <p class="p8">"Un mu? Peki ama niye?" diye soruyor.</p>

  <p class="p8">"Un getir, dedim sana!"</p>

  <p class="p8">Sandrine zarifçe salınıyor. Hemen ardından elinde küçük bir manyoka unu torbasıyla yeniden beliriyor. Népo torbaya elini daldırıp bir tutam alarak, avucuma bırakıyor.</p>

  <p class="p8">"Sandrine, git de bizi biraz yalnız bırak. Çocukların önünde kehanette bulunmak istemem."</p>

  <p class="p8">Sandrine geri geri gidiyor, gözlerinde hafif bir dehşet ifadesi var.</p>

  <p class="p8">"Git, ufaklık," diyorum tatlı bir sesle. "Bizi yalnız bırak."</p>

  <p class="p8">"Seni seviyorum, anne. Sense beni kovmak mı istiyorsun?</p>

  <p class="p8">"Anlayamazsın. Git. Birazdan seni çağırırım."</p>

  <p class="p8">Sandrine çekiliyor, mutfakta ayak seslerini duyuyoruz, kulağı kuşkusuz bizde. Kapıyı kapatıyor. Çok şükür!</p>

  <p class="p8">"Şu unu görüyor musun, Yolande?"</p>

  <p class="p8">Avucumun içinde beyaz bir un tepeciği var,</p>

  <p class="p8">"Kilimancaro’nun tepesine benziyor," diyorum neşeyle.</p>

  <p class="p8">"Bu un, senin yakınların. Joseph, Christian, Sandrine, Nadine. Ayrıca ben, kız kardeşlerimiz, bütün akrabaların."</p>

  <p class="p8">Birden, Népo hızla avucuma üflüyor. Un uçup gidiyor. Geride belli belirsiz, çizgiler üzerinde daha bariz görünen hafif bir iz kalıyor. .</p>

  <p class="p8">"Una ne oldu şimdi?"</p>

  <p class="p8">"Uçup gitti, soruya bak!"</p>

  <p class="p8">"Sevdiklerin de işte aynen böyle yok olacak. Uçarak. Hepsini kaybedeceksin. Tek başına kalacaksın. Çünkü ölüm seni istemiyor. Kısa süre sonra her şeyini yitireceksin. Sevgi dışında. İnancını, umudunu ve güvenini kaybedeceksin; Ama sevgin kalacak. Ve bizim intikamımızı alacaksın."</p>

  <p class="p8">Ona inanmak istemiyorum. Öfkeyle atılıyorum.</p>

  <p class="p8">"Habyarimana’nın ölümünün Tutsilerin katledilmesine yol açacağını kim söylüyor?"</p>

  <p class="p8">Ayağa kalkıp kalan unun yere dökülmesi için ellerimi birbirine çarpıyorum. Gülüyorum, ama umutsuzum.</p>

  <p class="p8">"Katliam filan olmayacak!"</p>

  <p class="p8">Söylediğime inanmıyorum. Sonun geldiğini biliyorum, barış anlaşmalarını imzaladıktan sonra Aruşa’ya döner dönmez Teğmen Bagosora’nın ilan ettiği kıyımın başlatıldığım biliyorum. Joseph gibi, ben de biliyorum. Yine Joseph gibi, inanmak istemiyorum.</p>

  <p class="p8">Joseph içeri giriyor:</p>

  <p class="p8">"Hiçbir şey görmüyorum. Belki de bu gece telaşlanmaya gerek yok. Sakin ol, Yolande."</p>

  <p class="p8">Joseph, yaprak gibi titremeye başlıyor, asıl benim onu sakinleştirmem gerek. Telefon çalıyor.</p>

  <p class="p8">Kigali’nin yakınlarındaki Masaka’dan arkadaşlarımız, katliamların çoktan başladığını doğruluyor.</p>

  <p class="p8">İnanamayarak telefonu kapatıyorum. Radyoyu açıyorum. Bikindi’nin bir şarkısı. Bitmek bilmiyor.</p>

  <p class="p8">"Çiftçi çocukları, uyanık olun," diye haykırıyor Bikindi, <span class="t14">rap</span> müziği gibi kesik kesik nakaratlar ve uyanık olduklarına yemin eden kızların araya giren tekrarlamalarıyla.</p>

  <p class="p8">Nihayet, haberler. Ama bunlar haber değil. Bunlar, cinayete çağrı.</p>

  <p class="p8">"Palalarınız işe yarasın!" diye bağırıyor sunucu. "Barikatlarınızı kurun. Uyanık gözleriniz tek bir yılan kaçırmasın. Ülkenizin geleceği ve zaferi için çalışıyorsunuz. Bizi tırtıklayan ve yüzyıllardır köle eden düşmanı belirleyip yere serin!"</p>

  <p class="p8">Joseph ve ben, donup kalarak bakışıyoruz. Népo, ailesiyle birlikte kaçmamızı öneriyor. Kabul ediyoruz. Çeyrek saat sonra gelip bizi alacak.</p>

  <p class="p8">Çabucak birkaç parça eşya toparlayıp pencereleri kapatıyoruz, şimdiden birer sürgünüz.</p>

  <p class="p8">Ağabeyimin minibüsünün motor sesini duyuyor; giysilerimizi ve soğumuş bir pilici alarak sessizce dışarı çıkıyoruz. Bu beklenmedik yolculuktan çocuklar hiçbir şey anlamıyor. Bizden açıklama bekliyorlar. Onları yanıtlamıyoruz.</p>

  <p class="p8">"Kendinizi belli etmeden çabucak minibüse binin ve koltukların altına yatın.”</p>

  <p class="p8">Aracın içinde, üst üste yığılmış yirmi kişilik bir Tutsi grubuyuz. Akrabalar, çocuklar, kuzenler ve bir haftadır bizde kalan kız kardeşim Hilde. Bunun tehlikeli bir iş olduğunu biliyoruz. Kigali tepesini aşıp şehir merkezinin etrafından dolanarak Butare yoluna ulaşmadan önce, Nyabarongo köprüsünü geçmemiz gerekiyor. En fazla on beş dakika içinde Kigali’den ayrılmış olacağız.</p>

  <p class="p8">Araç, hırıltıyla yola fırlıyor. Çukurlarda sarsılıyor. Komşu arazilerinin önünden geçiyoruz, yemek odaları aydınlık, gölgeler görüyorum. İki kadın, bambu çitlerin üzerinden seslerini zorlayarak, mutfaktan mutfağa gevezelik ediyor. Yan yana sıralanmış evler arasında, biraz uzakta yokuşa yanlamasına inşa edilmiş olan Déo’nunkini seçiyorum. Kocaman bir karanlık alan; Côme’un evinin yakınlarındaki tarla bu. Dispanserimin önünden geçiyoruz, gece lambası yanıyor, nöbetçi Bernard her zamanki gibi yandaki bardadır herhalde. İşte şu da, kaymakamın gösterişli konutu, ön cephesi ışıl ışıl. Cyivuguza’dan, mahallemden ayrılıyoruz. Karşımızda Kigali tepesi, yüce gökyüzündeki yıldızlar gibi ışıl ışıl.</p>

  <p class="p8">Beş dakikadır dar yolda ilerliyoruz, ülkenin güneyine, Burundi’ye giden asfalt yola ulaşıyoruz. Yaklaşık üç saatlik yolumuz var.</p>

  <p class="p8"> </p>

  <p class="p8">"Kankindi we!"</p>

  <p class="p8">"Ne oluyor, Népo?" '</p>

  <p class="p8">Kardeşim yanıtlamıyor, akrobatik bir yarı dönüş yaparak bizi süzgeçteki baklalar gibi sarsıyor. Annemin adını böyle andığına göre, mutlaka bir tehlike sezmiştir.</p>

  <p class="p8">"Orada milisleri gördüm, neredeyse kendimizi öldürtecektik! Eve dönüyoruz."</p>

  <p class="p8">Yüzlerimizden korku okunuyor. Dönüş yolunda ruhlarımız ölü.</p>

  <p class="p8">Kardeşim bizi bırakıyor.</p>

  <p class="p8">"Artık yapılacak bir şey yok Yolande. Beklemek gerekiyor."</p>

  <p class="p8">"Neyi beklemek?"</p>

  <p class="p8">"Ölümü."</p>

  <p class="p8">"Népo, cesaretimizi kaybetmeyelim, kurtulacağız."</p>

  <p class="p8">"Sen kurtulacaksın Yolande, çünkü ölüm seni istemiyor. Ama biz öleceğiz. Biliyorum. Un böyle söyledi."</p>

  <p class="p8">"Un hiçbir şey söylemedi!"</p>

  <p class="p8">"Biliyorum, Yolande. Biliyorum."</p>

  <p class="p8">Minibüse binişini izliyorum. Ailesi camların altında saklanmış. Boş bir minibüsü tek başına sürüyor sanki. Népo’yu bir daha hiç görmeyeceğim.</p>

  <p class="p8">Aklımı başıma topluyorum. Birleşmiş Milletler’in askeri bürosunu, ünlü <span class="t10">MINUAR</span>’ı arıyorum.</p>

  <p class="p8">"Ne yazık ki sizin için bir şey yapamayız hanımefendi. Özür dileriz."</p>

  <p class="p8">ABD büyükelçiliği de, Belçika büyükelçiliği de, benzer bir karşılık veriyorlar.</p>

  <p class="p8">Belçika’nın Kızılhaç’ını arıyorum. Yaralı olmadıkça, müdahale edemeyeceklerini bildiriyorlar.</p>

  <p class="p8">Uluslararası Kızılhaç da bir şey yapamıyor.</p>

  <p class="p8">Papalık büyükelçiliğini arıyorum, telefonu yüzüme kapatıyorlar,</p>

  <p class="p8">Aruşa Barış Anlaşmalarından bu yana çok partililiği savunan asilerin de resmen yer aldığı Parlamento’yu arıyorum. Hat kesik. Hiçbir umut kalmadı. Sıramızı bekleyip katlanmamız gerekiyor. Hazırlanmalıyız, çocukları işkenceye, ardından da ölümü kabullenmeye hazırlamalıyız.</p>

  <p class="p8">Çocukları toplayıp ciddi ve beceriksiz bir sesle onlarla konuşuyorum.</p>

  <p class="p8">"Evlatlarını, size söyleyeceklerimi anlayamayacağınızı biliyorum. Bana itaat etmenizi istiyorum. Bu gece, çalılıklar arasında uyuyacağız."</p>

  <p class="p8">Karşı çıkıyorlar. Sandrine dışarıda uyumak istemiyor. Nadine ise tırtıllardan, yılanlardan korkuyor.</p>

  <p class="p8">Ancak Christian, çatallaşmaya başlayan çocuk sesiyle aniden araya giriyor:</p>

  <p class="p8">"Hayatımızın ne olacağına ancak Tanrı karar verir. Annem haklı. Bu gece çalılıklar arasında uyuyacağız. Tanrı bizi korur."</p>

  <p class="p8">Söyledikleri bir emir etkisi yaratıyor. Kızlar, gözyaşları içinde boyun eğiyor, her biri birer battaniye alıp omzuna atıyor.</p>

  <p class="p8">"Nadine," diyor Christian kız kardeşine, "doğum günüm için alınmış olan çikolatayı da kap."</p>

  <p class="p8">Bahçe kapısından evi terk ediyoruz. Joseph, demir tellerle bitiştirilmiş hasır çitleri zorluyor, birbirimizin ardı sıra çalılıklar arasına süzülüyoruz, kız kardeşim Hilde adımlarını sıklaştırıyor,</p>

  <p class="p8">"Yolande," diyor, "sana söylemeye cesaret edememiştim. Milisler neredeyse her yere barikatlar yerleştirdi, bunlara barikat diyorlar ama, arabaların geçişini engellemek için yola atılmış taşlardan ibaret. Milisler gün boyu orada konuşuyorlar, dispansere geldiği anda Muganga’ya saldıracaklarını söylerken duydum onları. Asi askerler geldiklerinde, tedavi edeceğinden kuşkulanıyorlar. Hatta seni tuzağa düşürmek için, bir acil durum bahanesi ileri sürerek sana telefon etmeyi düşünüyorlardı. Saklanmalısın."</p>

  <p class="p8">"İki ay önce bunu yaptılar zaten; yaralı bir işçi kadından söz ettiler. Tabii ki öyle bir kadın yoktu, iyi ki kuşkulanmışım. Kigali’de bulunamayan ilaçları almak için Uganda’ya gittiğim sırada, seyahat amacımın Hutuları iğneyle öldürebilmek için staj görmek olduğunu duyurdular radyoda. O zamandan beri tetikteyim. Peki ama, barikat kurulduğunu bize söylemek için neden bu kadar bekledin?"</p>

  <p class="p8">"Yapamadım. Cesaretini kırmak istemiyordum," diyor Hilde.</p>

  <p class="p8">Cesaretimi kırmak mı? Cesareti kırılabilecek biri miyim ben?</p>

  <p class="p8">Otlar arasında gizlenmek için eğilerek, dikkatlice ilerliyoruz, Cırcır böcekleri biz yanlarından geçerken susuyor.</p>

  <p class="p8">Hilde aniden hapşırıyor, herkes donup kalıyor, bir pencere açılıyor ve taş fırlatılıyor, ışıkta bir siluet seçiliyor, çalılıkları süzüyor sanki.</p>

  <p class="p8">Pencere kapanıyor, sık bir çalılığa ulaşıyoruz, Christian’ın küçükken oyun oynamaya bayıldığı gizlenme yeri burası. Eve dönüşümü buradan izlerdi.</p>

  <p class="p8">Ortalık kapkaranlık. Körlemesine kamp kuruyoruz. Hareketlerimizi birbirimize danışmadan, her türlü sözcük gereksizmişçesine, bir ölüm sessizliği içinde yapıyoruz. Birkaç dakika sonra, kimse yerinden kıpırdamıyor ve cırcır böcekleri yeniden ötmeye koyuluyor.</p>

  <p class="p8">Söylenceye göre, bir zamanlar Gihanga, gökyüzünden Ruanda’nın göbeğine inmiş ve üç oğlu olmuş: Gahutu, Gatutsi, Gatua. Gahutu topraktan ve onun ürünlerinden, Gatutsi hayvancılıktan hoşlanırmış, Gatua ise günlerini kil yoğurmakla geçirirmiş. Üç kardeş birbirini severmiş. Gahutu kardeşlerine tahıl verirmiş, Gatutsi sürülerinin sütünden ikram edermiş, Gatua da çanak çömlek içinde aralarında yiyecek taşırmış. O sıralarda, Hutu, Tutsi ve Tua biraderler henüz kardeşmişler.</p>

  <p class="p8">Urutare rua Kamegeli, Yani, Kamegeli Kayalığı.</p>

  <p class="p8">Bence çağdaş Ruanda tarihi, hain birinin nasıl öldürüleceği konusunda bir prensin yakın dostlarına danışmasıyla başlar, Kamegeli ayağa kalkmış:</p>

  <p class="p8">"Efendimiz, yolun yakınındaki kayalığı ateş yakıp ısıtalım, suçluyu oraya bırakalım, diri diri yansın."</p>

  <p class="p8">Prens ise şu karşılığı vermiş ona:</p>

  <p class="p8">"Kamegeli, bunca zalimliği hayal edebildiğine göre, bu cezayı kendin çek!"</p>

  <p class="p8">Böylece, acar suçlayıcı kayalığa götürülmüş ve kömür kesilerek ölmüş. Kayalık da o günden sonra onun adıyla anılır olmuş.</p>

  <p class="p8">Ülkemdeki âdetler bazılarına zalim, hatta vahşi görünür, oysa bunlar halkın hayal gücünün ifadesinden ibarettirler. Biz Ruandalılar, zulümden korkmayız, bu bizim yaşantımızın bir parçasıdır. Hatta, Fransa’da ölüm cezasının yürürlükten kaldırılması bizi güldürür.</p>

  <p class="p8">"Isbuli", Alman sömürgesinin bize bıraktığı birkaç sözcükten biridir, ama önemlidir, "okul" anlamına gelir. Belçikalılar ise, kiliseyi arkalarına alarak, bize birbirimizden nefret etmeyi öğretti. "Tutsiler üstün ırktır" diyordu sömürgeciler. "Nüfusun yüzde doksanını temsil eden Hutular ise, ağır ruhlu ve pasif, her türlü yarın kaygısından uzak köylülerdir."</p>

  <p class="p8">Eh! Ben bir Tutsiyim! Bugün atalarımın suçu olan dört yüzyıl boyunca ülkeye egemen olmanın bedelini belki de bu nedenle ödüyorum. 1959’da ülkemizde bir tür Fransız Devrimi oldu; bir sosyal sınıf diğeriyle karşı karşıya geldi. Ama buna iç etnik bölünmeler kisvesi verildi. Bugün Ruanda’daki bölünme iç etnik değil, etnik içi bir bölünmedir. Kardeş kardeşi öldürmektedir. Gihanga bir bilseydi...</p>

  <p class="p8"><a id="a9"></a> </p>
</body>
</html>
