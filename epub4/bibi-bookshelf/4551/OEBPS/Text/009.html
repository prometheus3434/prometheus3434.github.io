<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>4. Bölüm</title>
</head>

<body>
  <h1 class="h11"><a id="a12"></a>4. Bölüm</h1>

  <p class="p8">Bir şişe viski, birkaç boş bira şişesi. Sabah geri döndüğümüzde, salondaki masada bunları buluyoruz. Çocuklar sokağı gözlüyor. Bomboş. Saat altı, gün ağarmak üzere.</p>

  <p class="p8">Radyoya atılıyorum. Ruanda radyosu. Klasik müzik. Anlamı: ulusal matem. İstasyon değiştiriyorum. RTLM. Serbest Bin Tepe Radyo-Televizyonu. Radyo, evet. Televizyon, hiç var olmadı. Serbest, iktidar çıkarına demek oluyor. Bin Tepe, evet, benim ülkem, bin tepe ülkesi. Onlardan birinin yamacında, kocam ve çocuklarımla birlikte yaşıyorum. Daha ne kadar sürecek bu? Geride kalan yaşam süresini hesaplamanın bir anlamı var mı acaba? Şimdiden bir ölüyüm.</p>

  <p class="p8">RTLM, rastgele bir şarkı yayınlıyor.</p>

  <p class="p8">Son ezgiler. Ruhsuz bir ses, geceyle gelen ölümleri birbiri ardına sıralıyor.</p>

  <p class="p8">Kigali eyaleti, Kanzenze bucağı, Ntarama bölgesi. Ölüler: Sevinçli bir nefretle telaffuz edilen dört ad. Byumba eyaleti, Kibali bucağı, Buhambe bölgesi. Ölüler: üç ad. Gitarama eyaleti, Muşubati bucağı, Remera bölgesi. Ölüler: on yedi ad, bir ailenin tamamı.</p>

  <p class="p8">Demokratik bir seçimin ardından, gece radyosundan seçim sonuçları veriliyor sanki. Doğum yerim olan ve neredeyse tüm ailemin yaşadığı Butare eyaletinin adı geçmiyor. Orada katliam olmadı mı acaba?</p>

  <p class="p8">Bir müzik arası. Yine karşımızda Bikindi ve ölümcül şarkıları var.</p>

  <p class="p8">İstasyonun en iyi sunucusu olan Kantano, gür sesiyle cinayete çağrıda bulunuyor. Sönük sesli yardımcılarından biri, gösteriyi destekliyor.</p>

  <p class="p8">"Sevgili Juvenal Habyarimana’nın hamamböcekleri tarafından iğrenç katli ile, onunla birlikte 21 Ekim 1993’te öldürülen Burundi’nin özlenen başkanı Melchior Ndadaye’nın intikamını alalım," diyor. "Yılanın izini her yerde sürün ve onu öldürün. Harika çabalarınız sonucu, dünya sonsuza dek kötülükten kurtulsun!"</p>

  <p class="p8">Üçüncü bir soykırım yamağının sesi ciddi ve ifadesi kuru.</p>

  <p class="p8">"Hutu ile hamamböceği birbirinden nasıl ayırt edilir? İşte size birkaç yöntenı:</p>

  <p class="p8">Hamamböceğinin kesici dişleri birbirinden ayrıktır.</p>

  <p class="p8">Hamamböceği dar topukludur.</p>

  <p class="p8">Hamamböceğinin kaburgası yedi çifttir.</p>

  <p class="p8">Dişi hamamböceğinin baldırlarında, kalçalarına yakın çatlaklar vardır.</p>

  <p class="p8">Hamamböceği ince burunludur.</p>

  <p class="p8">Hamamböceğinin saçları daha az kıvırcıktır.</p>

  <p class="p8">Hamamböceğinin kafatası arkaya doğru uzundur, anlı da eğiktir.</p>

  <p class="p8">Hamamböceği uzun boyludur ve bakışı kurumludur.</p>

  <p class="p8">Erkeğinin gırtlağı çıkıktır."</p>

  <p class="p8">Yine müzik. Zaireli bir grup. İnsanı saran, dizginsiz, neredeyse uçuk bir ritim.</p>

  <p class="p8">"Hatırlayın," diye gürlüyor bir ses, "Aruşa Anlaşması denen o kâğıt parçası, ülke arşivlerinin dosyalarında yer alıyor. Beyazlar tarafından zorla kabul ettirilen çok partililiği hatırlayın. İç işlerimizi idare etmemizi engellemek isteyen <span class="t10">MINUAR</span>’ın iğrenç varlığını hatırlayın. Bir yıl önce isyancıların neredeyse zaferle sonuçlanan saldırısını hatırlayın. Kigali’yi ele geçirmek üzereydiler. Bugün her Hutu ailesinin, her bir Hutu’nun ülkesine karşı bir görevi var. Basit bir görev bu: hamamböceği-yılanı yok etmek. Palalarınız işe yarasın! Fırsat çıktığı halde yılanı öldürmeyen Hutular da gebersin. Hangi siyasal kesimden olduğunuzu unutmalısınız, hepiniz aynısınız, çiftçi çocuklarısınız, tek bir ortak düşmanınız var; o da hamamböceği."</p>

  <p class="p8">Yine müzik. En sevdiğim şarkıcı, Masabo. Bin tepeli ülkenin, kuzey volkanlarının, merkez tepelerin, doğudaki ovanın şarkısını söylüyor. Melodinin çizgisi ülkemi betimliyor sanki. Masabo? RTLM’de ne işi var onun? Yoksa sen de mi bir hainsin? Şehvetli şarkılarınla daha dün içimi titreten sen, bir Tutsi’yi öldürebilir misin?</p>

  <p class="p8">Yeni bir seçim listesi. Tanır gibi olduğum bir ses. Kim öldüğünü çıkaramıyorum. Gisenyi’de iki rahip, hemşireler tarafından katledilmiş. Kigali’de, bir hastanede ölüler bulunmuş. Her seferinde, katliamların sorumluluğu Yurtsever Cephe’ye yükleniyor. Kigali eyaleti, Nyarugence bucağı, Nyamirambo bölgesi; ölüler: Kayijuka Théoneste, Rukera Stanislas, Mulindwa Epaphrodite, Mukanvego Antoinette ve kızı Mukandoli Françoise, Kigali Hastanesi’nde yaralanma sonucu ölen Muganga Mukagasana Yolande. Birden, sunucunun sesini tanıyorum. Neydi adı?</p>

  <p class="p8">Joseph bana dönüyor.</p>

  <p class="p8">"Nasıl olur? Senin ölümünü duyuruyorlar."</p>

  <p class="p8">Kafamı eğiyorum, ölmediğim için neredeyse utanç duyuyorum.</p>

  <p class="p8">Telefon sesi bizi yerimizden sıçratıyor. Bir dost başsağlığı diliyor. Öldüğümü duymuş. Joseph ona teşekkür edip bir saniye beklemesini istiyor. Almacı ben alıyorum.</p>

  <p class="p8">"Benim, Yolande, ölen benim!"</p>

  <p class="p8">Kahkahayı basıyorum. İçten gelen değil de, sinirli bir kahkaha. Haykırmak istiyorum. </p>

  <p class="p8">İçimden, "Evet, benim, Muganga Yolande Mukagasana. Ben canlıyım," diye haykırmak geliyor.</p>

  <p class="p8">Haykırmıyorum, ağlıyorum.</p>

  <p class="p8">"Ben Yolande’ım, ölmedim. Anlamıyorum. Öldüğümü söyleyen kim?"</p>

  <p class="p8">"Noel Hitimana."</p>

  <p class="p8">"Noel mi? Radyoda konuşan o muydu? Anlayamamıştım."</p>

  <p class="p8">"Tanır mısın kendisini?"</p>

  <p class="p8">"Tanımak mı? Komşumdur."</p>

  <p class="p8">Misyonerlerin iyi terbiye edemedikleri siyah kadınlara özgü tüm hırsım yüzeye çıkıyor.</p>

  <p class="p8">"Hutuları öldürmek için Uganda’da staj gördüğümü söyleyen oydu! Hadım edeceğim o serseriyi! Onu tanımak mı? Taşaklarının şömineye tutulduğu bir salonda yüz yıl yaşamak isterdim. Uzun uzun yaktıktan sonra onları yiyebilirdim."</p>

  <p class="p8">Çöküyorum. Özür diliyorum. Noel’in taşaklarım yemek gelmiyor içimden. Üzgünüm, hepsi bu. O kadar. Üzüntü. Evet, hissettiğim bu İşte. Yalnızca üzüntü. Üzgün bir kadınım. Almaç elimden düşüyor. Beni arayan kimdi peki?</p>

  <p class="p8">Radyo nefret yayıyor. Bana asıl dokunan, Tutsi Sözcüğünün hiç geçmemesi. Yılandan, hamamböceğinden, düşmandan, hainden söz ediliyor. Tutsi adı hiç anılmıyor. Adımı telaffuz edebilecek bir düşmanım olsun isterdim. Tutsi Muganga. Tutsi Muganga Yolande Mukagasana. Radyonun Tutsi kimliğimi anacak kadar cesareti yok. Etnik kimliğim telaffuz edilmediği için, kendimi yalnız hissediyorum. Gururluyum, Tutsi olduğum için gurur duyuyorum.</p>

  <p class="p8">Radyo, insanlara barikatlar kurup bunları korumalarını buyuruyor: "Ülkenin dört bir yanında, herkes barikatını korumalı. Her bir Tutsi, her bir Hutu, en yakın barikata gidecek. Barikatı başında olmayan kişi ülkesine ihanet etmiş sayılacak. Her barikatın bir başkanı var, ne yapılacağını o bilir ve insanlara görevlerini bildirecektir. Kimse mahallesinden ayrılmasın. Barikatta tanıdık gelmeyen herkesten kimlik belgesini isteyin. Bir hamamböceği ise, yakalayın. Barikat başkanı kendisine ne yapılacağını size açıklayacaktır."</p>

  <p class="p8">Joseph’in kollarına yığılıyorum. Uzun süre ağlıyoruz.</p>

  <p class="p8">"Bu insanlar çıldırmış!"</p>

  <p class="p8">"Bilmiyorum, Joseph. Hiçbir şey anlamıyorum."</p>

  <p class="p8">"Mümkün değil bu!"</p>

  <p class="p8">"Bilmiyorum!"</p>

  <p class="p8">"Tutsilerden barikata gidip gebertilmeyi beklemeleri istenmiyor herhalde!"</p>

  <p class="p8">Joseph hıçkıra hıçkıra ağlıyor.</p>

  <p class="p8">"Yaşamak istiyorum, Yolande. Yaşamak istiyorum. Adi biri gibi kendimi öldürtmek istemiyorum..."</p>

  <p class="p8">Cümlesi havada kalıyor. Uzun sessizlik. Bakışıyoruz.</p>

  <p class="p8">"Joseph, bir şeyler yapmak gerekiyor."</p>

  <p class="p8">"Ne?"</p>

  <p class="p8">"Bilmiyorum."</p>

  <p class="p8">"Ben de öyle,"</p>

  <p class="p8">Birden, haykırıyorum.</p>

  <p class="p8">"Bir şeyler yapsana! Karar ver! Bir karar al. Harekete geç, lanet olsun!"</p>

  <p class="p8">"Ne yapacağımı bilmiyorum."</p>

  <p class="p8">"Ne yapmak istediğini ben biliyorum. Ölmek istiyorsun."</p>

  <p class="p8">Öfkem burnumda. Tepiniyorum. İçimden kocamı tokatlamak geliyor.</p>

  <p class="p8">"Yolande."</p>

  <p class="p8">"Ne? Ne var?"</p>

  <p class="p8">"Yalvarırım, sakin ol."</p>

  <p class="p8">"Çıldırmak üzereyim, Joseph."</p>

  <p class="p8">Hıçkırıklara boğulma sırası bende.</p>

  <p class="p8">"Joseph, özür dilerim. Bağışla beni, Joseph’çiğim. Ne dediğimi bilmiyorum. Yalvarırım bir şeyler yap. Bu insanlar sadist! Aptal planlarına koyun gibi uymaya zorlayacaklar bizi. Deli bunlar. Hepsi hasta. Bir şeyler yap."</p>

  <p class="p8">Joseph’in eli yanağımda. Şefkatinden nefret ediyorum, harekete geçemeyen bir erkeğin şefkatinden nefret ediyorum.</p>

  <p class="p8">"Dinle Yolande, bak ne yapacağız."</p>

  <p class="p8">"Ne, söylesene."</p>

  <p class="p8">İnancım kalmadı artık.</p>

  <p class="p8">"Sen çocuklarla birlikte çalılıklar arasında saklanacaksın. Madem ki öyle gerekiyor, ben barikata gideceğim. Ancak size yiyecek getirmek için arada bir kaçmaya çalışacağım."</p>

  <p class="p8">Kocam bir karara vardı, belki de hayatının ilk büyük karan bu.</p>

  <p class="p8">Gurur kaplıyor içimi. Seviliyorum. Bir erkek benim için ve bana verdiği çocuklar için kaygılanıyor. Kendimi yeniden bir kadın gibi hissediyorum.</p>

  <p class="p8">"Biliyorsun Yolande, seni bulamadıkları sürece, beni hayatta bırakacaklardır. Seni ele verebilmem için."</p>

  <p class="p8">"Peki ama neden beni istesinler?"</p>

  <p class="p8">"Çünkü sen mahallenin en göze çarpan kadınısın."</p>

  <p class="p8">"Ben mi?"</p>

  <p class="p8">"Evet, sen! Bunu gayet iyi biliyorsun! Seni seviyorum Yolande."</p>

  <p class="p8">Beş gün boyunca böyle yaşayacağız, çalılıklarla ev arasında, dışarı çıkamadan, beslenemeden. Garip olan şu ki, eve gece değil de, gündüz gitmek daha az tehlikeli. Belki de aydınlıkta gitmeye cesaret edemeyeceğimizi düşündükleri için, gün içinde bizi orada arama zahmetine katlanmıyorlar. Oysa geceleri, düzenli olarak eve geliyorlar. Askerler ilk gece arabamıza el koydular. Kız kardeşim Hilde ise, bir sabah bizden ayrılmaya karar verdi.</p>

  <p class="p8">"Sonuçta beni öldürseler de fark etmez! Artık bunun hiç önemi yok. Gidip kendimce saklanacağım. Çocukları tehlikeye atmak istemem. Çalılık içinde dağılmamız daha iyi olur."</p>

  <p class="p8">Onu Öpüyorum. Kendisini tekrar göreceğim gibi bir his var içimde. Onun için korkmuyorum. Gülümsüyorum.</p>

  <p class="p8">"Hâlâ gülümseyebilme gücünü nereden buluyorsun?" diye soruyor, neredeyse kıskançlığa kapılarak.</p>

  <p class="p8">Yanıtlamıyorum.</p>

  <p class="p8"> </p>

  <p class="p8">Evimizin neredeyse tam karşısında, komşu barın önünde bir barikat kurulu. Araçların geçişini engellemek için dar sokağa atılmış birkaç dal yığınından ibaret. Nöbet değiştiren erkekler tarafından gece gündüz korunuyor. Mahallenin ikinci barikatı bu, bir başkası da, dispanserin yakınma kurulmuş. Bir gece, milislerin sohbetini dinlemek için barikata yaklaşıyorum. Bar lambasının altında bir tüfek parlıyor. Sarhoş erkekler, sigaralara sarılmış yasadışı keneviri tüttürerek kahkahalar atıyor. Muganga’yı ele geçireceklerine ant içtiklerini duyuyorum. Hakkımda akıl almaz bir sürü hikâye anlatıyorlar. Sözde bir asiymişim, Kigali’deki olay konusunda Uganga’daki isyancılara bilgi vermişim, hatta Ruanda Yurtsever Cephesi’nde albaymışım.</p>

  <p class="p8">Bir milis, nöbeti devralmaya geliyor. Elinde bir bira şişesi var. Yere tükürüp kolunun yeniyle ağzını siliyor.</p>

  <p class="p8">"Ne konuşuyordunuz?"</p>

  <p class="p8">"Muganga hakkında."</p>

  <p class="p8">"Muganga! Eh! Onun hakkında çok şey duydum."</p>

  <p class="p8">"Ne?"</p>

  <p class="p8">"Dinle ufaklık, sen henüz gençsin. Beni iyi dinle! Dallaire’i tanır mısın?"</p>

  <p class="p8">"Dallaire’i mi? Mavi Miğferlilerin başkanını mı?</p>

  <p class="p8">"Evet! Söylendiğine göre, Muganga onun metresiymiş!"</p>

  <p class="p8">Dallaire! Ne saçmalık! Onu tanımam bile. Keşke neye benzediğini bilebilseydim.</p>

  <p class="p8">"Dallaire?"</p>

  <p class="p8">"Mahallenin tüm milisleri bunu biliyor, ufaklık."</p>

  <p class="p8">Delikanlı bilgiçlik taslıyor.</p>

  <p class="p8">"Ben de bir şeyler biliyorum. Söylendiğine göre, göğüsleri upuzun, muz şeklindeymiş, bütün Tutsilerde olduğu gibi."</p>

  <p class="p8">Adamlar gülüşüyor. Ancak bir kadın çığlığı basıyor:</p>

  <p class="p8">"Ben onları kesme onuruna ve ayrıcalığına sahip olmak isterim! Muganga’yı bulursanız, göğüslerini kesebilmem için öldürmeden önce beni çağıracağınıza söz verin."</p>

  <p class="p8">Bir adam, isteği yerine getireceklerine söz veriyor. Kadın ona teşekkür ediyor.</p>

  <p class="p8">Ah! Bu kadını tanıyorum. Mayimuna bu. Ruanda Havayollarında çalışan Esperance Mayimuna. Göğüslerimi kesmek ha, ne garip bir umut!</p>

  <p class="p8">Bütün erkekler gibi, kocam da evine en yakın barikatı korumak zorunda, ancak oraya sadece günde birkaç saat uğruyor. Barikatla çalılık arasında, disiplinsiz bir okul çocuğu gibi mekik dokuyor. Yazgısına boyun eğmiş. Ne zaman öleceğini bilmiyor, tek bildiği günün birinde bunun olacağı.</p>

  <p class="p8">"Neden seni hemen öldürmüyorlar?"</p>

  <p class="p8">"Çünkü Hutular mahallenin sarılmış olduğunu, bizim kaçamayacağımızı biliyorlar."</p>

  <p class="p8">"Başka bir deyişle, cehenneme göndermeden önce birkaç gün daha kaygı içinde yaşamamızı sağlıyorlar."</p>

  <p class="p8">Hutular haklı. Joseph ve ben, evimiz, birkaç çalılık ve birkaç ağaçtan oluşan bir mekânda serbestçe, ama dört bir yandan kıstırılmış durumda yaşıyoruz. Bizi hemen öldürmek neye yarar? Birkaç gün daha dehşet içinde yaşamamız onlara daha eğlenceli geliyor. Hatta belki de Joseph’in sonunda Tutsileri öldürmeye başlayacağını umuyorlar.</p>

  <p class="p8">Barikata her gidişinde, benim nerede olduğumu soruyorlarmış. O da her seferinde, çocuklarla birlikte kaçtığımı, hiçbir şey bilmediğini söyleyerek karşılık veriyormuş. Bazen askerlerden biri ona tokat ya da yumruk atıyormuş. "Benimle dalga geçiyorsun, Joseph. Nerede olduğunu pek güzel biliyorsun!" Joseph inkâr ediyormuş.</p>

  <p class="p8">"Her seferinde inkâr ediyorum. Seni bulmadıkları sürece, konuşturmak içini beni hayatta bırakacaklarım biliyorum. Kurtuluşum, seni bulamamalarına bağlı."</p>

  <p class="p8">Katliamlar, üniversite kenti olan güneydeki Butare dışında, bütün yurt topraklarında yaygınlaşmış. Her sabah, radyo sunucusu buz gibi bir sesle bitmek bilmez ölü listelerini okuyor. Arada bir, dostlarımın ya da akrabalarımın adlarını duyuyorum. İşler kötüye gidiyor. Mahallenin fanatikleri yine etkin bir biçimde beni aramaya başlayacaklar.</p>

  <p class="p8">Daha fazla bilgi nasıl edinilebilir?</p>

  <p class="p8">Barikata bir tüfek mesafesinden, düşmanlarımla neredeyse burun buruna casusluk yapıyorum.</p>

  <p class="p8">Sözde, rahibe kılığına bürünüp karşı tepe Rebero’daki Ruanda Yurtsever Cephesi’nin asilerine katılmışım. Ayrıca, mücadeleye teşvik için askerlerle yattığımı da öğreniyorum.</p>

  <p class="p8">Bir milis, radyosunu açıp sesini bütün mahalleye duyuruyor.</p>

  <p class="p8">Ruanda’nın yeni bir başkanı olduğunu öğreniyorum: Tek tutkusu soykırıma davet niteliğinde söylevler çekmek olan, Theodore Sindikubuabo.</p>

  <p class="p8">"Ülkenin güvenliğini yeniden sağlayan cesur ordumuzu kutlayalım... Askerler ve hükümet ülkeyi yönetmek için anlaştılar... Sayısal çoğunluk sizin, yasalara dayanarak, size destek veriyorum…”</p>

  <p class="p8">"Sevgili yurttaşlar," diye devam ediyor sunucu, "on Hutu komutanını hatırlayın. Bir Hutu’nun asla bir Tutsi’ye acımaması gerektiğimi, Tutsi’nin işinde dürüst olmadığını, her bir Hutu’nun mevcut ideolojiyi yayması gerektiğini unutmayın, vb."</p>

  <p class="p8">Şu serseri Bikindi’den bir şarkı daha. Artık kimse beni Bikindi dinlerken göremez.</p>

  <p class="p8">Seferimden yokuş yukarı geri dönüyorum, birkaç avokado, şeker ve çabucak haşladığım biraz pirinci almak için eve uğruyorum. Çocuklarım, güneş altındaki kar gibi eridiler, Christian ile Sandrine’in yüzleri uzadı. Nadime daha iyi dayanıyor. Bense, tanınmaz haldeyim. Karın ve kalça etlerim sarkmaya başlıyor. Galiba sürekli gözlüğüm, nişan yüzüğüm ve küçük pilli radyomdan söz ediyorum. Çalılıkta geçirdiğimiz ilk gece onları kaybettim. Hâlâ arada bir onları arıyorum, neredeyse saplantı halinde.</p>

  <p class="p8">Asilerin tepeye, ulaşmaları dışında, hiçbir umut görmüyorum. Karşı tepeyi çoktan ele geçirmişler. Neden bu kadar geciktiler?</p>

  <p class="p8">RTLM hâlâ ne anlatıyor acaba? Barikata geri dönüyorum.</p>

  <p class="p8">İki şarkı arasında bir cümle duyuyorum: "Bene Sebahinzi murabe maso." Anlamı şu: "Sebahinzi’nin oğulları dikkatli olsunlar." Özel bir ad olan Sebahinzi, biz Ruandalılar için "çiftçi baba" anlamına gelen bir söz oyunudur. Böylece, çiftçi babanın oğullarının dikkatli olmaları gerektiğini anlıyoruz. Ayrıca tüm Ruandalılar, hamamböceği ya da yılanın Tutsi olduğu gibi, çiftçi babanın da Hutu olduğunu bilirler. Bir yabancı için, tamdık biri olmayan Bay Sabahinzi’den söz eden bu sıradan cümle, bizim için çok büyük bir anlam taşıyor, "Hutular dikkatli olsun!" demek oluyor. Ruanda dilini bilmeyenler için, soykırım sonsuza dek açıklamasız kalacaktır. Hoşgörüsüzlükler her zaman mecazla ifade edilir ve Kinyaruanda, bu durumun baskın olduğu bir dildir. Batılı himayecilerin Habyarimana rejiminden, RTLM radyosundan yapılan soykırım çağrılarını ılımlılaştırmasını istemekte neden ısrarcı olmadıklarını ancak bu açıklayabilir. Hatta birtakım Belçikalı gazeteciler bu göstermelik serbest radyonun dümen suyunda. Bilgisizlikten mi acaba?</p>

  <p class="p8"><a id="a13"></a> </p>
</body>
</html>
