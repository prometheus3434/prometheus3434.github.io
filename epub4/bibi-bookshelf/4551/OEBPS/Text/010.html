<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>5. Bölüm</title>
</head>

<body>
  <h1 class="h11"><a id="a14"></a>5. Bölüm</h1>

  <p class="p8">Mamafis, bir Tutsi kadını. Mart ayının sonlarında dispanserimde doğum yaptı. Dul bir kadındı ve dul bir Hutu’yla yeniden evlendi. Birbirlerine çılgınca âşık oldular. İlk evliliklerinden üç, ikincisinden iki çocukları var. Sonuncusunun adı Mpore, dispanserim de bu adı taşıyor ve yaklaşık olarak 'Teselli’ anlamına geliyor. Anastase, ılımlı bir Hutu; ancak erkek kardeşi aşırı kanatın partisine katıldı ve başkanlık koruma üyesi oldu. Birkaç ay önce aralarındaki bir kavgaya tanık olduğumu anımsıyorum.</p>

  <p class="p8">"Hutu olduğunu söylemen anlamsız. Büyük babamız Tutsiydi. İhmal sonucu sürüsünü yitirdiği için Hutu oldu. Hutu ve Tutsi birer ırk ya da etnik topluluk değildir. Birer kast, ahlaki ya da sosyal sınıflamadır."</p>

  <p class="p8">"Canımı sıkıyorsun, Anastase. Kimlik belgende ne yazıyor? Hutu olduğunu, öyle değil mi?"</p>

  <p class="p8">"Etnik kimlik belgesi! Sürekli değişim içinde olan toplumumuz hakkında hiçbir şey anlamamış olan Belçikalıların icadı."</p>

  <p class="p8">"Belçikalıların icadı mı? Eh! Senin karın Tutsi! Bak ona. Uzun boylu, güçlü bacakları var. Bu bir ırk özelliği değil mi?"</p>

  <p class="p8">"Tutsi olduğu doğru. Ama büyük babasının babası Hutu’ydu. Zeki bir adamdı. Babasından dört hayvan miras kalmıştı ona. Kendi oğluna altmış hayvan bıraktı. İşte bu nedenle sonunda ona 'Tutsi’ dediler, çünkü zengin olmuştu."</p>

  <p class="p8">"Bir Tutsi’yle evlenmiş olmana anlam veremiyorum. Halkımızın, Ruanda’nın düşmanısın sen."</p>

  <p class="p8">"Ruanda’nın düşmanı değilim. Hutularla Tutsiler kardeştir. Tıpkı, çocuklarımın kardeş olduğu gibi."</p>

  <p class="p8">"Çocukların kardeş değil. Onlar birer Hutu; Hutu ile Tutsi kanının birleşmesi olan sonuncusu dışında. İstersen ona <span class="t14">Hutsi</span> de diyebilirsin! Doğacak olan da yine bir <span class="t14">Hutsi."</span></p>

  <p class="p8">"Senden utanıyorum. Bu ayrımcılık, bu Tutsi nefreti, bu farklılıkları öne sürme çabası, bütün bunlar ülkeme utanç veriyor. Ruanda’da iki değil, tek bir etnik topluluk var. Hepimiz kardeşiz. Ruandalıyız."</p>

  <p class="p8">"Hutuların iktidarı ele geçirmelerinin nedeni, Belçikalıların desteğiyle Tutsilerin onu yüzyıllardır tekel altında tutmalarıdır."</p>

  <p class="p8">"Beyazların desteği mi? Bana öyle geliyor ki, beyazlar ceketlerini ters yüz edip Hutuları desteklemeye koyuldular. Beyazlar her zaman çıkarlarından yana olmuşlardır."</p>

  <p class="p8">Tartışmanın sonu kötü bitti, Anastase’ın kardeşi bir bira şişesini duvara fırlattı. Gece yarısı, Anastase’ın evi yaylım ateşine tutuldu. Mamafis’in koluna bir kurşun saplanmıştı. Heyecan, doğumun başlamasına neden oldu. Beklenen tarihten kırk gün önce acilen dispanserime geldi. Mpore iki kilo doğdu. Mamafis’in sütü yeterli olmadığı için, kısa bir süre önce doğum yapmış olan bir komşu kadının sütü sayesinde onu kurtarabildim.</p>

  <p class="p8">'Anastase zayıf bir erkek, karısını ve Tutsi kanıyla melez olan iki çocuğunu vuracak cesareti yok,’ diyorlardı barikatlarda. Karısı duymasın diye, Tutsileri sadece geceleri öldürdüğü de söyleniyordu.</p>

  <p class="p8">11 Nisan akşamı, Mamafis’in aşçısı çalılıklar arasından bana sesleniyor. <span class="t14">Han</span><span class="t14">ı</span><span class="t14">mefendi</span>’nin çocuklarımı evinde saklamayı önerdiğini, Anastase’ın da, Tutsi olmalarına rağmen onları koruyacağını söylüyor.</p>

  <p class="p8">"Mamafis’in evine gitmek mi!" diye haykırıyorum. "Ama bu çok tehlikeli! Çıplak bir ovayı geçmek gerekir. Olanaksız."</p>

  <p class="p8">Otlar arasındaki dar yoldan atılan iki el bombası beş metre ileride patlıyor. Karar vermemi sağlıyorlar. Joseph’e sarılıyorum.</p>

  <p class="p8">"Yolande, İmana’ya emanet ol."</p>

  <p class="p8">İmana mı? Onu düşünmez olmuştum.</p>

  <p class="p8">"Ya sen, Joseph?"</p>

  <p class="p8">"Ben mi? Beni öldürmezler. Seni ele geçirmedikçe beni öldürmezler. Seni korurken kendimi de korumuş oluyorum. Korkmuyorum."</p>

  <p class="p8">Joseph’in cesareti beni şaşırtıyor. Kocamın cesur bir erkek olmadığını biliyorum. Ölümden korkar o. Beni şaşırtıyor. Belki de ölümden korktuğu için seviyorum onu. Bir çocuk olduğu için,</p>

  <p class="p8">Ben yalnız bir kadınım.</p>

  <p class="p8">Çocuklarımı saklı oldukları yerde bulmaya gidiyorum. Yüz ifadeleri birden beni ürkütüyor. Özellikle de Christian. Öyle zayıflamış ki. Sandrine’in de gözleri şişmiş, kıpkırmızı. Nadine ayağa kalkıyor, kalçalarına kayan eteğini tutuyor bir eliyle.</p>

  <p class="p8">Otoriter görünmeliyim.</p>

  <p class="p8">"Soru sormadan beni izleyin."</p>

  <p class="p8">"Peki ama neden? Ne yapacağız?"</p>

  <p class="p8">"Sus, Nadine."</p>

  <p class="p8">Nadine birden yere düşüyor.</p>

  <p class="p8">Alnını tutarak, "Susadım,” diye inliyor.</p>

  <p class="p8">Christian çalılıktan atlıyor. Koştuğunu görüyorum. Hutuların işgal ettiği bir eve süzülüyor, Onu çağırmaya cesaret edemiyorum. Özenle tuttuğu geniş bir tencereyle, geri çıkıyor.</p>

  <p class="p8">"Al," diyor kız kardeşine, "İç. Süt bu."</p>

  <p class="p8">Bana bakıyor. Gururlu. Bir Hutu’nun mutfağından bir tencere sıcak süt çaldı. Kimse kendisini görmedi. Savaşın ne demek olduğunu oğlumun bildiğini düşünüyorum. Onunla gurur duyuyorum.</p>

  <p class="p8">Süt çok sıcak, içmek için biraz beklemek gerekiyor. Sandrine tencereye ellerini daldırıyor, sütü avucuna doldurup yukarıdan aşağı akıtıyor.</p>

  <p class="p8">"Böyle daha çabuk soğur."</p>

  <p class="p8">"Ama ellerin yanacak," diyorum.</p>

  <p class="p8">"Yansın! Ne fark eder? Kardeşim susamış."</p>

  <p class="p8">"Süt tiryakisi Tutsiler" deyişini düşünüyorum. Çocukken bana anlatılan şu masal geliyor aklıma:</p>

  <p class="p8">"İmana bir akşam, en sevdiği ülke olan Ruanda ya inmiş. Bir Tua çocuğuna, bir Hutu erkeğine, bir de yaşlı Tutsi’ye birer çanak süt vermiş. Sonra uyumak için tepeye çekilmiş. Ertesi sabah geri dönmüş. 'Sütümü ne yaptın?’ diye sormuş Tua’ya. Çocuk uykusunda döktüğünü açıklamış. 'Ya sen, Hutu, söyle bana, dün sana emanet ettiğim süt nerede?’ Adam, 'Süt mü? İçtim onu, çok susamıştım,’ demiş. Bunun üzerine İmana, yaşlı Tutsi’ye dönmüş. O da kendisine süt çanağını uzatmış. 'Sana verdiğim süt hoşuna gitmedi mi yoksa?’ diye sormuş İmana öfkeyle. 'Gitti, efendimiz. Hem de öyle hoşuma gitti ki, döndüğünde sana geri vermek üzere onu saklamayı yeğledim."</p>

  <p class="p8">Hutuların bu tür efsaneler yüzünden bizden nefret ettiklerini düşünüyorum.</p>

  <p class="p8">Nadine süte dudaklarını değdirmeyi becerebiliyor ancak. Hemen ardından kusuyor. Tencereyi çalılık içinde bırakıyoruz, İmana’nın oğulları olan kuşlar, belki de gelip susuzluklarını giderirler.</p>

  <p class="p8">Christian ile Sandrine parmaklarını bitiştirip yenik düşmüş bir kraliçeye ganimet götüren taşıyıcılarınkine benzeyen bir oturak oluşturuyorlar. Nadine yerleşiyor. Yola çıkıyoruz, ben önde, üç çocuğum arkada.</p>

  <p class="p8">Araziler arasından patika bir yol çıkıyor, göze çarpmadan oradan geçeriz. Neredeyse yüzümüz gülüyor. Mutluyuz.</p>

  <p class="p8">Bir barikat. İki adam, muz birası içerek kenevir tüttürüyor. Çocukları uyaracak zamanı zor buluyorum. Otlar arasına atılıp göze çarpmamak için sürünüyorlar, Ben de aynısını yapıyorum. Adamlar bizi gördü mü acaba? Bize doğru geliyorlar, ama bir şeyden kuşkulanmış halleri yok. Tur atıyorlar, tüfekleri çaprazlamasına omuzlarında.</p>

  <p class="p8">"Korkuyorum. Pusuya düşmekten korkuyorum. Bara gidip yedek güç isteyelim. Hamamböceklerinin burada saklandığından eminim! Otların kıpırdadığını gördüm."</p>

  <p class="p8">Sandrine’in bacağına bir tırtıl tırmanıyor. Çığlık atmak istiyor, ama kendini tutuyor. Tırtıl, kaşıntı yapan tüylerini teker teker kızımın derisine bırakıyor. Sandrine kıpırdamıyor. Bir fiskeyle, tırtılı bitkilerin arasına fırlatıyor, sonra sessizce tüyleri ayıklayıp bacağını ovuşturuyor. İki adam uzaklaşıyor. Kuşkulu bir hareket keşfettiklerinden ikisi de emin. On dakika sonra, peşimize bir alay Hutu düşüp pala darbeleriyle bitkileri biçecek. </p>

  <p class="p8">Elli metre ötede, komşu Hutuların kümesini seçiyorum. Yine Hutular. Habyarimana öldürülene dek, dostumuzdular oysa. Evleri boşalmış görünüyor. Kümeslerinde saklanmaya karar veriyorum.</p>

  <p class="p8">Engelle karşılaşmadan oraya varıyoruz. Karanlık birdenbire, bir dostluk belirtisi gibi bastırıverdi.</p>

  <p class="p8">Sırtını yamaca dayamış, iki metre yüksekliğinde küçük bir kulübe burası. Otuz santim eni, elli Santim yüksekliği olan küçük bir kapıdan giriliyor içeri. Çocuklarım birbiri ardından içeri süzülüyor, kızlar kalçalarını geçirebilmek yan yan sürünmek zorunda kalıyor. Tavuklar, gelişimizi kutlarcasına uzun uzun gıdaklıyor. Christian, susturmak için onları okşamaya çalışıyor. Kıpırdamamasını söylüyorum ona.</p>

  <p class="p8">Karanlıkta, hepimizin orada olduğumuzdan emin olmak için birbirimizi elliyoruz. Şu anda barikatta olması gereken Joseph’i düşünüyorum. Kocamsız, kümeste bir araya gelmiş olan güzel ailem benim!</p>

  <p class="p8">Birbirlerini azarlayan bir erkek topluluğunun seslerini duyuyorum. Bizi arıyorlar.</p>

  <p class="p8">Hatta içlerinden biri, "Muganga. Muganga. Sen olduğunu biliyoruz. Seni tanıdık. Teslim olursan, çocuklarına iyi davranırız," diye sesleniyor.</p>

  <p class="p8">Donup kalıyorum. Saklanarak çocuklarımı tehlikeye mi atıyorum? Karanlıkta çocuklarıma iyi davranacağını söyleyen bu adama sevgi duyuyorum. Teslim olmak istiyorum.</p>

  <p class="p8">"Bu bir tuzak anne," diyor Christian. "Gitme. Bu bir tuzak. Seni bulunca öldürecekler, sonra gelip bizi de öldürecekler."</p>

  <p class="p8">İtaat ediyorum.</p>

  <p class="p8">Oğlumun sözünü dinliyorum.</p>

  <p class="p8">Neden itaat ettiğimi bilmiyorum.</p>

  <p class="p8">Christian haklı olsa gerek. Erkek sözünün geçerli olduğu bir ülkede değiliz.</p>

  <p class="p8">Yine de, ya bu adam doğru söylüyorsa?</p>

  <p class="p8">Ama hayır, yalan söylüyor.</p>

  <p class="p8">Sakın...</p>

  <p class="p8">Teslim olmuyorum, nedeni ise kararlılığımdan çok, Christian’a itaatsizlik etmemiş olmak.</p>

  <p class="p8">Sandrine soluk soluğa. El yordamıyla yanma yaklaşıyorum. Sıyırıp geçtiğim bir tavuk, hızlı hızlı kanatlarını çırpıyor.</p>

  <p class="p8">"Piş hayvan, sus!"</p>

  <p class="p8">Kızımın yanındayım, Boğulur gibi soluk alıyor. Bir astım krizine benziyor bu. Dikkatlice dinliyorum. Hayır. Astım değil. Bir alerji. Kümesin kapısına doğru çekip başını dışarı çıkarıyorum. Üç derin nefes alıyor.</p>

  <p class="p8">"Anne, yıldızlara bak. Ne güzeller!"</p>

  <p class="p8">"Evet, çok güzeller," diyorum konuşmayı kısa kesmek için. "Gel, gir içeri."</p>

  <p class="p8">Sandrine, kümesin içine sırt üstü kayıyor. Uzun bedeni birden beni korkutuyor. O artık bir çocuk değil, bir kadın.</p>

  <p class="p8">Uzaktan silah atışları duyuluyor. Joseph’i düşünüyorum. Belki de duyduğum onun ölümüydü.</p>

  <p class="p8">"Susadım." </p>

  <p class="p8">Konuşan Nadine.</p>

  <p class="p8">Elimden geldiğince kümesten dışarı kayıyorum. Etrafta, el yordamıyla, bir kümes yakınında bulunması gerektiğini düşündüğüm su çanağını aranıyorum. Plastik bir eşyaya dokunuyorum, ellerimle onu okşayıp işlevini keşfetmeye çalışıyorum. Dikdörtgen biçimini algılıyorum, kenarlarında oluk gibi çizgiler, tepesinde bir tıpa var, açıyorum.</p>

  <p class="p8">Tehlikeyi unutup sesimi yükseltiyorum:</p>

  <p class="p8">"Su! Su!"</p>

  <p class="p8">Tavukların su bidonu bu. Çabucak içeri taşıyorum. Elimle, Nadine’in ağzım arıyorum. Parmaklarımı dişlerimin arasına sokuyorum. Bidonu eğiyorum, bir yutkunma sesi. Nadine öksürüyor.</p>

  <p class="p8">"İçecek! İçecek! Uzun süredir su içmemiştim."</p>

  <p class="p8">Nadine’den sonra hepimiz içiyoruz. Suyun içilebilir olup olmadığını bilmiyoruz, ama ne önemi var. Susamışız. En az yirmi dört saattir gırtlağımızdan bir damla su geçmemişti.</p>

  <p class="p8">Dördümüz kütle halinde uyuyoruz. İçmek içimize bir huzur, sükûnet duygusu verdi.</p>

  <p class="p8">Mal sahiplerinin dönüşü gün doğarken beni uyandırıyor. Duyduğum kadarıyla gece boyu çok "çalışmışlar". Tok sesli bir adam iki baş kesmiş olmakla övünüyor. Bit diğeri, ince ve tiz sesiyle, ertesi gece tek başına bir baş kesmesi için ondan izin istiyor.</p>

  <p class="p8">"Yarın akşam seni bir erkek yapacağım. Hamamböceğin senin olacak. Söz veriyorum."</p>

  <p class="p8">Bir süre daha gevezeliklerini dinliyorum. Tavuklara içecek vermek için bidonu arıyorlar. Kümesin etrafında dolanarak biraz küfür ediyorlar, sonunda bir ibrik bulup bir çanağın içine su dolduruyorlar. Sonra da, tahminimce uyumaya gidiyorlar. Çocukları uyandırıyorum.</p>

  <p class="p8">"Gitmeliyiz," diyorum fısıltıyla. "Burası çok tehlikeli."</p>

  <p class="p8">Sessizce dışarı çıkıyoruz. Bahçeyi geçmeden nasıl kaçabiliriz? Çocuklar sırtıma, ardından omzuma tırmanarak, tepeyle aynı hizada olan kümesin damına yığılıyorlar. Sonra da birbirlerinden güç alarak beni çekiyorlar. Kaçıyoruz. Hutuların oturduğu iki ev arasından geçiyoruz. Christian, salon içindeki hareketleri gözlüyor. İçeridekilerin oturduklarını görür görmez, bize işaret edecek.</p>

  <p class="p8">Yarım saat bekliyoruz. Birden işaret veriyor. Üçümüz birden atılıyoruz. Hemen ardından Christian da aramıza katılıyor. Evimize doğru tepeyi tırmanıyoruz. Joseph bizi görüyor, yanımıza gelip bize uzun uzun sarılıyor.</p>

  <p class="p8">Hemen ardından kız kardeşim Hilde, ilk gün zorladığımız aralıktan geçerek yanımıza geliyor. Önünde, yedi yaşındaki bir çocuğu itekliyor; Çocuk, babasının isteği üzerine, saldırılacak insanlar listesinin başında yer aldığımı ve saklanmam gerektiğini bildirmek için gelmiş.</p>

  <p class="p8">"Baban kim?"</p>

  <p class="p8">"Acıyın bana!" diyor çocuk dehşet içinde. "Babam adını söylememi yasakladı. Saklanın."</p>

  <p class="p8">Sabahın henüz taptaze havası içinde patlamalar duyuluyor.</p>

  <p class="p8">Çocuk bir karacadan daha çevik hareketlerle, çalılığa dalıp kayboluyor.</p>

  <p class="p8">Kaderimize boyun eğmiş gibiyiz, patlama bizi yerimizden sıçratmadı. Çalılıklar arasındaki ilk yerimize dönmeye karar veriyoruz. Kocaman bir şeker paketinin üçte birini bir eşarba boşaltıyorum. Çocuklar, iki Fanta şişesini berrak suyla dolduruyor. Joseph iki elinde birer yumurta tutuyor.</p>

  <p class="p8">Beş yüz metre ötede, dispanserimin oralarda, beyazımsı bir duman bulutu yükseliyor.</p>

  <p class="p8">Başka bir çocuk beliriyor o anda. İyi tanıyorum onu, dispanserimin komşularından biri.</p>

  <p class="p8">"Muganga, Mpore’nin kapısını kurşun sıkarak zorlayıp her şeyi yağma ettiler. Pensleri temizlediğin aygıtı, <span class="t14">mikroskoplar</span><span class="t14">ı</span><span class="t14">,</span> ilaçları. Ben de, sana geri vermek için telefonu aldım."</p>

  <p class="p8">Çocuğa bakıyorum. Sağırlar dünyasında, çocukların son peygamberler olduğunu düşünüyorum. Ağlıyorum. Çocuğu kucaklıyorum. Adı dudaklarımın ucunda. Bir türlü anımsayamıyorum.</p>

  <p class="p8">"Bütün kitaplarını yaktılar. Bahçeye yığıp üzerine gaz döktüler ve ateşe verdiler."</p>

  <p class="p8">Aptallar. Tıp kitapları. İşlerine yarayabilirdi. Ama hayır. Bunu anlayamayacak kadar salak onlar.</p>

  <p class="p8">Birkaç başlık geliyor gözümün önüne: Tropikal patoloji, ameliyat, ebelik patolojisi. Bir de Ruanda efsanelerini içeren kitap: <span class="t14">Ngucire umugani.</span> Hepsi kül olup gitti!</p>

  <p class="p8">Benden çaldıkları ilaç torbalarını taşıyan iki kadın görüyorum yol üzerinde. Kadınlardan biri, bir şey gösteriyor, on iki kutuluk bir öksürük şurubu paketi seçiyorum. "Sıtma için," gibi bir şeyler duyuyorum. "Sıtma için mi? Ah, Tanrım! Ben de sıtmaya karşı sanmıştım!" diyor öteki kadın.</p>

  <p class="p8">Barikattan bir çığlık duyuluyor, işkence edilen bir adamdan geliyor. Joseph hafifçe titriyor, artık saklanmak istemiyor. Onu ikna etmeyi başarıyorum. Olabildiğince çabuk çalılığa ulaşmaya karar veriyoruz. Christan, aile şefi gibi öne atılıyor, elli metrede bir, kendisini izlememiz için işaret ediyor. Çalılıklar içinden sinirli el kol işaretleri, kent merkezindeki bir kavşakta duran trafik polisi gibi bir hava veriyor ona.</p>

  <p class="p8">Sıcak bastırmaya başlıyor</p>

  <p class="p8"><a id="a15"></a> </p>
</body>
</html>
