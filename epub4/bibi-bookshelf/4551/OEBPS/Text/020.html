<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>15. Bölüm</title>
</head>

<body>
  <h1 class="h11"><a id="a35"></a>15. Bölüm</h1>

  <p class="p8">Emmanuelle burada, önümde. Ağlıyor.</p>

  <p class="p8">"Bu tür bir dehşetle hiç karşılaşmamıştım."</p>

  <p class="p8">"Başardın mı?"</p>

  <p class="p8">"Her yerde cesetler vardı."</p>

  <p class="p8">"Rahiplerden paramı geri alabildin mi?"</p>

  <p class="p8">"Cesetlerden barikatlar oluşturmuşlar. Kigali’nin her yerindi dayanılmaz bir koku var."</p>

  <p class="p8">"Rahipler ne dedi sana?"</p>

  <p class="p8">"Asfalt yol boyunca iki kilometre yürüdüm, yalnızca cesetler vardı."</p>

  <p class="p8">"Param yanında mı?"</p>

  <p class="p8">"Başından yaralı, can çekişen bir kadın gördüm, inliyor, işinin bitirilmesi için yalvarıyordu."</p>

  <p class="p8">"Emmanuelle, söylesene, rahiplerden paramı alabildin mi?"</p>

  <p class="p8">"Buldozerlerin cesetleri üst üste ittiği çukurlar kazmışlar. Köpekler bile ağızlarında kopuk kollarla dolaşıyordu."</p>

  <p class="p8">Emmanuelle’in şok geçirdiğini anlıyorum. İçinden çıkarılabilecek gibi değil. Konuşmasına izin veriyorum. Yol üzerinde gördüğü bin türlü dehşeti anlatıyor bana, cesetleri tanımlamak hoşuna gidiyor sanki, cesetlerden söz etmeye ihtiyacı var.</p>

  <p class="p8">Cesetler? Onları hayal etmeye ihtiyacım mı var? Joseph’inki bana yetti.</p>

  <p class="p8">Bir iç müzik duyar gibiyim. Kadınlar hiç duymadığım bir türküyü söylüyor. Gözlerimin önünden hiç görmediğin cesetler geçiyor; sanki hareket eden, Emmanuelle’in kat ettiği yollan geçen benmişim gibi. Bana anlattıklarım görüyorum. Kafatası yarılmış adamların yolları doldurduğunu görüyorum. Bir sedir ağacının dalma asılmış beş-altı yaşlarında bir çocuk görüyorum, ayakkabısı hâlâ ayağından sarkıyor. Barikat oluşturan patlak lastikleri görüyorum. Asfalt üzerinde açıyla kıvranan bir kadın görüyorum. Öldürmeye cesaret edemedikleri insanlardan nefret ettiklerini kanıtlamak istercesine ölülerin üzerine çullanmış iki milis görüyorum. Alevler içinde evler, alevler içinde çalılıklar, dört bir yana koşturan alevler içinde adamlar görüyorum. Cesetlerin çevresinde dolaşan <span class="t10">MINUAR</span> ciplerini görüyorum. İşkence edilmeyi bekleyen Tutsi kızları görüyorum. Asfaltta sürünen, ayakları kopmuş bir adam görüyorum. Yarıya kadar cesetlerle dolu çukurlar görüyorum, bazıları her türlü mantığa aykırı olarak hâlâ yardım istiyor. Köpeklere terk edilmiş, tek başına kollar, bacaklar görüyorum. Bir soykırım akşamında Kigali’yi görüyorum. Emmanuelle’in çılgın betimlemesiyle, görmeden görüyorum. Ve on gün önce soykırım çağrısında bulunan RTLM’yi duyuyorum. Ruanda’m nerede? Çocuklarım nerede?</p>

  <p class="p8">Emmanuelle beni kâbusumdan çıkarıyor.</p>

  <p class="p8">Bir barikatta, Hutu kimliğinin sahte olduğu iddia edilmiş. Yılanlardan nefret etme taklidi yaparak ölümden kurtulabilmiş. Başka bir yerde, yasak olduğu halde neden gezindiğini sormuşlar. Tutsiler tarafından tutsak edilmiş Hutu büyükbabasını kurtarmak için, diye bahane uydurmuş. Kigali girişinde, bir subay beklenenden çok daha büyük bir merakla üzerini araştırmış. Tecavüze uğramamak için Peygambere dua etmiş, sesi duyulmuş.</p>

  <p class="p8">Emmanuelle yarım beyinli biri gibi konuşurken, şu tepkiyi veriyorum:</p>

  <p class="p8">"Dua etsek mi?"</p>

  <p class="p8">Uzun uzun dua ediyoruz, havan mermileri dileklerimizin arasına düşüyor, sıkılıyorum. Ancak duamız biter bitmez, Emmanuelle dünyaya geri döner gibi oluyor. Evet, doğru anımsıyorsa Vanoverschelden gibi bir vahşi adına sahip olan rahipten dolarları geri almış. Evet, Kigali’ye ulaşabilmiş. Evet, bir askerle tanışmış. Hutu olmam koşuluyla da beni kurtarmayı kabul etmiş.</p>

  <p class="p8">"Sen ne dedin?"</p>

  <p class="p8">"Annen Tutsi olsa da, senin bir Hutu olduğunu söyledim. Ama dahası var. Parayı hemen vermemi istedi benden."</p>

  <p class="p8">"Paramı verdin mi ona?"</p>

  <p class="p8">"Vermem gerekiyordu, ısrarla istedi. Bu yüzden de gelmeyecek diye korkuyorum."</p>

  <p class="p8">"Sen delisin!"</p>

  <p class="p8">"Hayır. Seni almaya geleceğine söz verdi bana."</p>

  <p class="p8">"Rejimin yozlaştırdığı bir askerin verdiği söz ne değer taşır?"</p>

  <p class="p8">"Güneyli bir Hutu’ydu; Geleceğinden eminim."</p>

  <p class="p8">Yine bir düşe daldım. Artık dinlemiyorum. Emmanuelle’e, hindistancevizi sütü içen insanlar görüp görmediğini soruyorum.</p>

  <p class="p8">"Hindistancevizi sütü mü? Hayır. Hiç görmedim."</p>

  <p class="p8">"Oysa ben, birilerinin hindistancevizi kırdıklarım duyar gibi oldum."</p>

  <p class="p8">"Hayal kuruyorsun. Bütün bunları düşünmekten vazgeçmelisin."</p>

  <p class="p8">"Neden Güneyli Hutular…"</p>

  <p class="p8">Sorumu bitirmiyorum; Yanıtını bildiğim halde, artık inanmıyormuş gibi sorduğum bir soru.</p>

  <p class="p8">Emmanuelle sabırla, güneyli Hutuların kuzeyli Hutulardan korktuğunu, başkan Habyarimana’nın bölgesinden olmadıkları için soykırımdan kurtulamayacaklarım açıklıyor.</p>

  <p class="p8">Ağzım açık, ona bakakalıyorum. Bütün bunları biliyorum. Peki ama neden hatırlamıyorum? Neden Ruanda’nın siyasi coğrafyasındaki kuzey-güney bölünmesini unuttum? Aptala döndüm. Soykırım, kız kardeşim Hilde gibi beni de delirtti. Barikata gideceğim. Böylece, ülkemde soykırım olduğuna ilişkin o dayanılmaz bilinçten kurtulacağım.</p>

  <p class="p8">"Bırak beni! Barikata gidiyorum. Artık buna dayanamam. Suçluyum ben. Tutsi olduğum için suçluyum. Bu kadar yeter. Bitsin istiyorum."</p>

  <p class="p8">Haykırıyor, inliyor, ağlıyorum. Özdenetimimi tamamen yitirdim."</p>

  <p class="p8">Birden, yüzüme bir kova su iniyor. Emmanuelle fırlattı bunu. Soğuk su, gömleğimin altına sızıyor, sırılsıklamım. Aklım başıma geliyor. Ne oldu ki?</p>

  <p class="p8">"Yok bir şey, Yolande. Sadece bir an aklını yitirdin. Şimdi her şey yolunda. Kaygılanma. Bu akşam bir asker gelip seni emin bir yere götürecek."</p>

  <p class="p8">"Bir asker mi? Kim bu asker?"</p>

  <p class="p8">"Rüşvet vermemi istediğin asker.”</p>

  <p class="p8">"Bir askere rüşvet vermeni mi istedim senden?"</p>

  <p class="p8">Emmanuelle, sardalyeyi kutusuna sokarcasına beni evyenin altına itiyor.</p>

  <p class="p8">Hemen ardından, elinde bir makasla geri geliyor. Gür saçlarımı rastgele kesiyor.</p>

  <p class="p8">"Kendine benzememelisin."</p>

  <p class="p8">Direnemeyecek, hatta karşı çıkamayacak kadar yorgunum.</p>

  <p class="p8">Anlatmak için gerekecek zamandan daha kısa bir süre içinde, kafam bir günahkârınki gibi kazınıyor.</p>

  <p class="p8">Emmanuelle kapıyı çekiyor. Buna da izin yeriyorum. Artık savaşacak gücüm kalmadı. Kendimi, şu sürpriz kutularından fırlayan yaylı oyuncaklar gibi hissediyorum, ne var ki yayım kopmuş. Hatta beni öldürmeye gelecek milise karşı direnecek enerjim bile yok. Çocuklarım nerede diye soracak gücüm de kalmadı.</p>

  <p class="p8">Çocuklarım? Onları bazen asfalt üzerinde, ölmüş hayal ediyorum: yoldan geçen bir milis, nefret ettiğini kanıtlamak için gereksiz bir ölümcül darbe indiriyor. Bazen de Myamirambo tepesinin altındaki muzlukta saklandıklarını görüyorum. Üçü bir arada, sırayla düşmanı gözetliyorlar. Karınları aç, zayıflamış, ama hayattalar. Christian’ın bir muz koparıp ya da topraktan bir patates söküp kardeşlerine uzatışı geliyor gözümün önüne. Sandrine’in Nadine’i avuttuğunu duyuyorum. Ve Nadine’in kucağıma atıldığını hissediyorum.</p>

  <p class="p8">Düş görüyorum. Bir evye altında yapayalnızım ve çocuklarımın nerede olduklarından habersizim. Yine çıldırıyorum.</p>

  <p class="p8">Zayıfladım. Evyenin altına sığmak için zorlanmıyorum artık. Baldırlarım tamamen yok oldu, göbeğimin üzerinde bir tür soru işareti çizen sifonun altına kalçalarımı rahatça sokabiliyorum. Kendime bakma isteğini duyuyorum. Bir ışık huzmesi kot pantolonumda dolanıyor. İğrenç burkulmalarla soyunuyorum. Karın boşluğuma bakıyorum. Üç nokta fırlıyor, iki leğen kemiği çıkıntısı ve kara kıllarla kaplı öne çıkmış organım. Virunga volkanlarını andırıyor. Bir an bu yeniden keşfedilen mahremiyeti yaşıyorum. Etlerim erimiş olsa da, hâlâ bir kadınım. Yeni bir umut kaplıyor içimi. Bir elimi çıplak kafamda gezdiriyorum. Kafatası bozukluklarını elleme fırsatı. Hayır, henüz tüm umudumu yitirmedim.</p>

  <p class="p8"><a id="a36"></a> </p>
</body>
</html>
