<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>29. Bölüm</title>
</head>

<body>
  <h1 class="h11"><a id="a63"></a>29. Bölüm</h1>

  <p class="p8">Soykırım, belleği zayıflatma gücüne sahip. Üç gündür mü, iki haftadır mı, yoksa on yıldır mı buradayım, bilmiyorum, tek bildiğim, her gün hayatta kalabilmek ve hastalarımı hayatta tutabilmek için mücadele verdiğim.</p>

  <p class="p8">Geceleri, Hutu sığınmacılar safından bazen gürültüler geliyor, Tutsilerden çalınan malların paylaşılmasına ilişkin çıkar çatışmaları. Kavgalar genellikle ateş edilmesiyle son buluyor. Bir buzdolabı ya da fırın uğruna bir ölü daha.</p>

  <p class="p8">Karşıdaki Hutu sığınmacıların bizimle karşılaştırılacak hiçbir yanları yok. Serbestçe gidip gelebiliyorlar, sadece paraları ve evleri olmadığı için sığınmışlar. Canlarının istediği gibi girip çıkıyorlar, silahlan var ve içlerinden geldikçe cinayet işliyorlar. Ama isyancı kuvvetler yaklaştıkça içlerine kaygı dolmaya başladı, çünkü yakında gerçek sığınmacı olacaklar, ölüm tehlikesi altında olma sırası onlara gelecek, belki daha da kötüsü, sorumluluğunu taşıdıkları cinayetler yüzünden yargılanacaklar.</p>

  <p class="p8">Zaman zaman, oyalanmak için bize sövüp sayıyor, taş atıyor, bazen de ateş ediyorlar. Birkaç gün önce bir kadın öldü, bu da onları kahkahalara boğdu. Korunmasız insanları aşağılamak, adaletin kendilerine yöneldiğini görme korkusundan kurtulmalarına yarıyordur belki. Yoksa şimdiden umutsuzluğa mı kapılıyorlar? Onlar için her şey yitirilmiş gibi göründüğüne göre, ilk iş olarak kaçmayı seçmiş değiller mi? Yarın en şanslıları sürgünde olacak, diğerleri ise işledikleri suçların bilincine varmak zorunda kalacak. Eh! Her şeylerini kaybettiklerine göre, bir cinayet fazla ya da eksik, ne fark eder?</p>

  <p class="p8">Bir Tutsi miyim, hâlâ bir kadın mıyım, yoksa vahşi bir hayvan mıyım, bilmiyorum. Belki de bütün bu aşağılamaları hak etmişimdir, ne bileyim. Sürekli aşağılanan insan, sonunda aşağılanmayı kabulleniyor.</p>

  <p class="p8">Kilisenin dört bir yanında üst üste yığılmış yaklaşık iki yüz sığınmacıyız. Çalışma odalarında, günah çıkarma bölümünde, ayin salonunda, mutfaklarda yatıyoruz; hatta depolarda yatanlar bile var. Emmanuelle, sanki içgüdüyle, hemen ayin salonuna yöneldi. Ziyaretlerin birinde milislerin bir pala darbesi indirip de boynunu kırmayı beceremedikleri ahşaptan oyulmuş İsa’yı ateşli bir hayranlıkla seyrediyor. Bu, Tutsilerin Tanrı’sıymış sözde.</p>

  <p class="p8">Sainte-Famille kilisesiyle Saint-Paul kilisesi arasında, dünyanın en iyilerini aratmayacak bir haberleşme sistemi var. Sainte-Famille’de bulunan X’in dikkatine, bir sigara paketi üzerine bir şeyler yazılıp Y’ye emanet ediliyor, Y bunu Z’ye veriyor, Z ise X’e. X bir şeker paketi üzerine yanıtım yazıyor ve mesaj iki saat içinde elinize ulaşıyor. Tanıdığım bir delikanlıyla bu yöntemle iletişim kurmayı başarıp, kot pantolonunun kemerindeki tabancasıyla arada bir görünen rahibin kim olduğunun açıklamasını alıyorum. Peder Stefano olduğunu öğreniyorum. Bu Tanrı’nın adamı, günlerini milislerle darbe hakkında sohbet edip bira içerek geçiriyor. Tutsileri korur gibi yapıp onları özenle milislere teslim ediyormuş. Bazen zevkine hitap eden bir kadına tecavüz ediyormuş. Bir gün, delikanlıdan artık haber alamaz oluyorum. Akşam üstü, öldürüldüğünü öğreniyorum.</p>

  <p class="p8">Ertesi gün, Emmanuelle’in uzak bir akrabası, hayatını tehlikeye atarak, ona iki küçük yetim getiriyor, bunlar kendi kuzenleriymiş. Acaba Emmanuelle ilgilenebilir miymiş... Kendisi asker olduğu için onlarla uğraşamıyormuş. İki oğlana bakıyorum, sağlıklı görünüyorlar, gülümsememe kavuşuyorum. Yine sevebilirim. Bana bunu verdiğiniz için size teşekkür ederim yavrularım.</p>

  <p class="p8">Onları kayıt işleminden geçirmeme riskini göze alıyorum, burada o kadar çok çocuk var ki, milisler sayma zahmetine nasıl olsa katlanmaz. Kollarımızda iki çocuk var artık. Gün boyu onlara bakıyorum; beni büyütüyorlar, ama bazen iki gülümseme arasında ağlıyorum: kendi çocuklarım nerede?</p>

  <p class="p8">Ertesi gece, kapımıza gizlice vuruluyor. Emmanuelle ve ben, çabucak çocukları yatağın altına saklamaya karar veriyoruz.</p>

  <p class="p8">"Sen de onlarla birlikte sakları Yolande," diye fısıldıyor Bmmanuelle.</p>

  <p class="p8">"Hayır, sen sakları, ben korkmuyorum."</p>

  <p class="p8">Yine vuruluyor. Milislerin tarzı değil bu. Serinkanlı bir tavırla kapıyı açıyorum. .</p>

  <p class="p8">"Muganga, bana yardım etmelisin."</p>

  <p class="p8">Otuz yaşlarında, iri yarı bir kadın bu. Onu tanıyorum, Nyamirambo’dan komşuların kızı. Birkaç kez koridorlarda karşılaşmıştık, ama her seferinde tanımazlıktan gelmiştim: tedbirli olmak zorundayız. Hamile olduğunu tahmin etmiştim, bu da bekâr bir kadın için hiç de ahlâka uygun bir durum sayılmaz.</p>

  <p class="p8">"Yolande, beni tanıdın mı? Martine’im ben. Arkadaşlarının kızı. Küçükken beni sırtında taşırdın, anımsıyor musun?”</p>

  <p class="p8">"Evet, anımsıyorum."</p>

  <p class="p8">"Üç aylık hamileyim. Katliamın başlangıcında, bir milis iki hafta boyu beni köşeye sıkıştırıp her akşam tecavüz etti. İş dönüşü, palasından kan damlarken ırzıma geçiyordu. Sonunda, kanama başladı."</p>

  <p class="p8">"Evet, bunları biliyorum," yapıyorum açıklamaları kısa kesmek için. "Ne istiyorsun?"</p>

  <p class="p8">"Kanama başladı Yolande. Kanamamı gören milis, gidip diğer hamamböceklerinin yanında ölmemi, evinde çocuk düşürüldüğünü görmek istemediğini söyledi bana,"</p>

  <p class="p8">Bu sözler üzerine, Ruandalı kadının yalnızlığını kavrıyorum. Hayır, ona acımıyorum. Sadece ülkemdeki kadınların çektiği yalnızlığın bilincine varıyorum.</p>

  <p class="p8">"Martine," diyorum, "artık Muganga olmak istemiyorum, Muganga olmaktan yoruldum. Gittiğim her yerde Muganga’yım. İnsanları tedavi etmemi istiyorlar, artık tedavi etmek gelmiyor içimden. Bıktım, Martine. Kilisede başka doktorlar var, git onları bul."</p>

  <p class="p8">Martine ağlamaya koyuldu. Bana yalvarıyor. Bana güveniyor, yalnızca bana güveniyor. Doktorunu, belki öldürülmeden önceki son doktorunu seçme hakkına sahip olmak istiyor.</p>

  <p class="p8">Başımdan atmaya çalışıyorum. Onu nasıl tedavi edebilirim, kanamasını incelemeye yarayacak bir aletim bile yok.</p>

  <p class="p8">"Fark etmez Yolande, senin bir sihirbaz olduğunu biliyorum."</p>

  <p class="p8">Sihirbaz mı? İltifat yüreğimi ısıtıyor. Martine’e yardımcı olmayı kabul ediyorum. Emmanuelle’e, dönüşümde kapıyı üç kez tırmalayacağımı söyleyerek yavaşça dışarı çıkıyorum; şifremin bu olacak.</p>

  <p class="p8">Martine ve ben, binalar arasında süzülüyoruz. Geceleri dışarı çıkmak daha tehlikeli, çünkü köşeye çekilmiş tetikçi Hutular göze çarpmıyor, dolayısıyla da cezalandırılmayacaklarını biliyorlar.</p>

  <p class="p8">Düşman kente giren askerler gibi, köşeyi dönüp Martine’in oturduğu küçük odaya ulaşıyoruz. Şanslıyız, odası rahiplerin banyosunun hemen yanında ve ortalıkta rahip yok, ayin salonundaki sığınmacılara destek veriyor olmalılar. İki hırsız gibi banyoya giriyoruz, Martine lavabonun üzerine katlanmış bir eşarp bırakıyor.</p>

  <p class="p8">"Soyun!”</p>

  <p class="p8">İki peştamalını çözüp önce kocaman yün kazağını, sonra da lacivert tişörtünü çıkarıyor.</p>

  <p class="p8">"Sutyenimi de çıkaracak mıyım?”</p>

  <p class="p8">"Kendini daha rahat hissetmek istiyorsan, evet."</p>

  <p class="p8">Martine’i muayene ediyorum. Kızcağız duş teknesinin neredeyse tamamını kaplıyor, bu lanet kiloları nerede almış merak ediyorum. Baldırlarından anladığım kadarıyla, hamilelikte başlamamış bu şişmanlık.</p>

  <p class="p8">Düşük teşhisi koyuyorum.</p>

  <p class="p8">”Bu çocuğu içinde taşıyamazsın. Düşüreceksin onu."</p>

  <p class="p8">"Düşürecek değilim, düşürdüm bile. Lavabonun kenarındaki eşarba baksana."</p>

  <p class="p8">Eşarbı açıp içinde on iki santim büyüklüğünde bir cenin buluyorum. Büzülmüş karın bağından, plasentanın düşmediğini anlıyorum.</p>

  <p class="p8">Martine’e dönüyorum. Teknenin içinde, kıpırdamaktan aciz bir su aygın gibi serili duruyor.</p>

  <p class="p8">"Seni kurtarabilirim, sanırım bunu başarabilirim, ama seni uyarayım, canın çok yanacak. Rahiplerin dikkatini çekmemek için de, bağırmaman gerektiğini biliyorsun."</p>

  <p class="p8">"Biliyorum. Haydi başla. Umarım sana hastalık geçirmem, çünkü o milis aids’li gibiydi."</p>

  <p class="p8">Ellerimi su ve sabunla uzun uzun yıkayıp tırnaklarımla plasentayı kazımaya başlıyorum. Martine’in parmakları duş teknesinin kenarında kasılıyor, ama tek bir çığlık atmıyor. Hatta inlemiyor bile.</p>

  <p class="p8">Martine’i güzelce yıkayıp plasentayı ceninle birlikte eşarba sarıyorum.</p>

  <p class="p8">Ama Martine arkamda ayağa kalkmış bile.</p>

  <p class="p8">"Yolande, hayatta kalmak zorundasın. Hep Muganga olmak için hayatta kalmalısın. Çocuğum için de kaygılanma, plastik bir torbam vat, nasıl olsa bir çöp sepeti bulurum."</p>

  <p class="p8">Bu garip sözlerden sonra, Emmanuelle’in ve iki yetimimin yanma dönüyorum. Garip bir duygu var içimde. Bana Muganga denilmesine sinirlendim. Becerilerimden bir kez daha istifade edildiği izlenimine kapılıyorum. Aynı zamanda bir işe yaradığımı, bu kadını ciddi bir enfeksiyondan koruduğumu da duyumsuyorum. Kendi cinsimden olanlara hâlâ yardım edebileceğimi seziyorum, Martine’den her şeyi almış gibi hissediyorum kendimi: itibara kavuşmanın onuru bu. Belki soykırım başladığından beri ilk kez, Ruanda’daki tek Tutsi kadın olmadığımın bilincine de varıyorum.</p>

  <p class="p8">Hemen ertesi gün, kilise içinde çılgın bir dedikodu dolaşıyor. Yurtsever Cephe ile hükümete bağlı ordunun, tutuklular hakkında bir anlaşmaya vardıkları söyleniyor. Milislerin kuşatması altındaki bölgede bulunan Tutsiler, isyancılar tarafından kuşatılmış Hutularla değiş tokuş edilecek, böylece karşı bölgeye geçenler koruna altına alınacakmış. Haber kilise içinde çılgın bir sevinç yaratıyor, yalnızca bundan söz ediliyor, neredeyse dans ediliyor. Ancak öğleden sonra, ilk değiş tokuşun yapılamadığını, çünkü milislerin yolu kapatıp sığınmacıları taşa tuttuklarını öğreniyoruz. İki saat sonra, otuz dört kişilik bir Tutsi kafilesinin Kigali’nin tam merkezindeki cephe sınırını aşabildiği ve isyancı kuvvetlere katılabildiği söyleniyor bize. Hiç değilse otuz dört Tutsi kurtuldu işte. Halkımdan geri kalan bundan ibaret sanki.</p>

  <p class="p8">Çelişkili, bazen anlaşılmaz haberler akşam boyu akmaya devam ediyor. Bir kafile, tepki göstermeyen Mavi Miğferlilerin gözleri önünde makineliyle taranmış. İki kafile havaalanı yakınındaki varış yerine ulaşmış. Ancak gerilim artıyor. Anlaşıldığı kadarıyla, isyancı kuvvetler tarafından serbest bırakılan Hutular, hükümete bağlı kuvvetlerin kuşatma altına aldığı Tutsileri hemen öldürmeye koyulmuş. Yine ortalık kana bulanabilir. Emmanuelle dua ediyor.</p>

  <p class="p8">Ertesi gün, Bin Tepe Oteli’nin yöneticisinin Brüksel’e ya da başka bir yere gitmek üzere sınır dışı edildiğini ve yerine bir arkadaşımın geçtiğini öğreniyorum. Hatta Fransız hükümeti, askerlerin bu oteldeki sığınmacılara saldırmamalarını da sağlamış. Bir doktora başvurup otel müdürüne Saint-Paul’de bulunduğumu bildirmesini istiyorum.</p>

  <p class="p8">"Sen dışarı çıkabilirsin, nasıl olsa Hutusun, değil mi?"</p>

  <p class="p8">"Ahumdan mı okudun?"</p>

  <p class="p8">"Evet" demek geliyor içimden. "Hayır" diyorum.</p>

  <p class="p8">Doktor tapınakla otel arasındaki en fazla dört yüz metreyi üç kez kat ediyor. Her seferinde, bir şey elde edemeden dönüyor: Müdür bulunamıyormuş ancak bir görevli mesajı almış<span class="t14">.</span></p>

  <p class="p8">Umutsuzluğa kapılmaya başlıyorum. Sığınmacıların kaygısı gitgide artıyor. Hâlâ tek bir boşaltma konvoyu görülmedi, insanlar bu düşe inanmaktan vazgeçiyor. Kadınlar ansızın gözyaşına boğuluyor, sinirleri bozuk. Her bir atış sesi korku yaratıyor. Ben bile korkmaya başladım. Kadere razı olamayacak kadar umuda kapılmıştım galiba.</p>

  <p class="p8">Öğleden sonra saatler uzun, sıkıntılı geçiyor, bazen yatıştırıcı haberler ulaşıyor, ancak bunlara yarı yarıya inanılıyor. Ardından, duyulan şeyin doğruluğu hakkında tartışmalar başlıyor.</p>

  <p class="p8">Birden, ayin salonunda uzun bir sessizlik oluyor. Kadınlar titremeye koyuluyor, bir tanesinin günah çıkarma bölmesine gizlendiğini görüyorum.</p>

  <p class="p8">Girişe doğru dönüyorum, Ölümü görür gibi oluyorum. Kapı aralığında, tabancalı iri yarı bir subay duruyor, yanında da makineli tüfekler kuşanmış iki asker var.</p>

  <p class="p8">Herkes gözünü indiriyor. Kaçışımıza bir son verecek otomatik taramaları bekliyoruz.</p>

  <p class="p8">Adam, bir toplantıda kalabalığa seslenircesine, yüksek bir sesle yüreğimi delen üç sözcük telaffuz ediyor.</p>

  <p class="p8">"Muganga Mukagasana Yolande."</p>

  <p class="p8">Bedenimden bir elektrik akımının geçip beni sapır sapır titrettiğini duyumsuyorum. Yere atılıp yüzümü Emmanuelle’in peştamalına saklıyorum.</p>

  <p class="p8">Adım bir kez daha, daha güçlü bir sesle, ayin salonunun duvarlarında çınlıyor.</p>

  <p class="p8">"Muganga Mukagasana Yolande."</p>

  <p class="p8">Otoriter bir ses. Kimse başını bana çevirmiyor, beni tanımıyormuş gibi yapıyorlar.</p>

  <p class="p8">Ortaya çıkmazsam, bütün sığınmacıların hayatını tehlikeye atmış olurum. Ne yapmalı?</p>

  <p class="p8">Asker adımı üçüncü kez telaffuz ediyor. Bu kez haykırarak.</p>

  <p class="p8">"Muganga Mukagasana Yolande!"</p>

  <p class="p8">Emmanuelle elimi sıkıyor, ama parmaklarını çözüyorum; Kararımı verdim. Ayağa kalkacağım. Evet, ayağa kalkıp subaya gideceğim.</p>

  <p class="p8">Gözlerimin önünden altı haftalık kaçış geçiyor. Geceleyin çalılıkta, birkaç metre ötemden geçen karanlık gölgeyi görüyorum. Côme’un sırıtkan yüzünü ve askerlerin adımlama ayak uydurarak kırıtırcasına yürüdüğünü görüyorum. André’nin ceplerinden sarkan el bombalarını görüyorum. Joseph’in ölüşünü ve kesik elini görüyorum. Kendimi Spérancie’nin evinde, bir <span class="t14">pietà</span> gibi etrafımda çocuklarla birlikte görüyorum. Déo’nun kuşkulu ifadesini görüyorum. Altında on bir gün geçirdiğim evyeyi görüyorum. Bir çocuğun kafatasım kıran milisi görüyorum. Kırılan kafatasının sesini duyuyorum». O an sanki kendi kafatasım kırılır gibi olmuştu.</p>

  <p class="p8">Ayağa kalkmaya çalışıyorum, bacaklarım tutmuyor. Bütün ağırlığımla yere düşüyorum. Tekrar kalkıyorum. Titrek adımlarla ölüme doğru yürüyorum.</p>

  <p class="p8">Hem işin böyle bitmesi daha iyi: hiç değilse huzura kavuşurum.</p>

  <p class="p8">Subayın önünde dikiliyorum, aramızda birkaç metre mesafe var.</p>

  <p class="p8">"Yolande Mukagasana benim."</p>

  <p class="p8">Artık titremiyorum, yazgıma boyun eğdim. Karnıma bir şarjör dolusu kurşun yemeyi bekliyorum.</p>

  <p class="p8">"Muganga Mukagasana Yolande, siz misiniz?"</p>

  <p class="p8">"Evet, benim.”</p>

  <p class="p8">Birden gururuma yeniden kavuştum. Subayın gözlerinin içine bakıyorum. Dimdik duruyorum. Ölebilirim.</p>

  <p class="p8">"Bin Tepe Oteli’nin müdürü gönderdi beni; sizi alıp oraya götürmem için."</p>

  <p class="p8">"Özür dilerim?"</p>

  <p class="p8">"Sizi Bin Tepe Oteli’ne götürme emrini aldığımı söylüyorum."</p>

  <p class="p8">Pek anlayamıyorum. Şimdiden cennette miyim yoksa? Sığınmacılar aralarında fısıldaşmaya başlıyorlar. Yavaş yavaş kendime geliyorum.</p>

  <p class="p8">"Bu iki çocuğu ve yeğenimi de almadan yola çıkamam."</p>

  <p class="p8">"Bu da sorun mu? Onları da getirin olsun bitsin!"</p>

  <p class="p8">Bir an bunun, işkence ettikten sonra bizi öldürmek için bir tuzak olup olmadığım soruyorum kendime. Ama karar vermemi sağlayacak bir gerekçe buluyorum: ordunun bir askeri otel müdürünü tanıdığımı biliyor olamaz.</p>

  <p class="p8">Emmanuelle çabucak giysilerimizi toparlıyor; bazıları ıslak, kadınlardan biri plastik torba uzatıyor.</p>

  <p class="p8">Hâlâ tam olarak kendime gelemedim. Dünya tersine döndü. Devlet kuvvetlerinden, üstelik sevecen davranan bir asker tarafından kurtarılacağım hiç aklıma gelmezdi.</p>

  <p class="p8">Sığınmacılara bakıyorum. Onlara bir şey söylemeye cesaret edemiyorum, ama bakışımın içlerini rahatlatmasını isterdim.</p>

  <p class="p8">"Senin adına mutluyum Yolande!"</p>

  <p class="p8">Bu sözleri söyleyen bir kadın. Birden onu tanıyorum, altı ay önce tedavi olmak için dispanserime gelmişti. Ona nazikçe gülümsüyorum. Ancak boğazım düğümlü.</p>

  <p class="p8">Dışarıda, iki Mavi Miğferli Afrikalı’nın dayalı durduğu iki koltuklu bir kamyonet var.</p>

  <p class="p8">"Please, get in!"<a id="a64"></a><a href="../Text/notes.html#a77"><span class="t16">{3}</span></a> diyor içlerinden biri.</p>

  <p class="p8">Arkadaki üstü açık bölümü işaret ediyor bana. Karşı çıkıyorum, bir köşeye çekilmiş tetikçilere çok kolay hedef olabilirim. Bildiğim İngilizce sözcükleri bir araya getiriyorum.</p>

  <p class="p8">"The boys will go there. They will not kili them if nobody recognizes me."<a id="a65"></a><a href="../Text/notes.html#a80"><span class="t16">{4}</span></a></p>

  <p class="p8">Of! Konuşabilmek için canım çıktı. Ama adam anladı.</p>

  <p class="p8">"You are veıy clever, you know!”<a id="a66"></a><a href="../Text/notes.html#a82"><span class="t16">{5}</span></a></p>

  <p class="p8">Kapalı bölüme doluştuk işte. Emmanuelle, sürücü ile subay arasına sıkıştı, daha önce hiçbir erkeğe bu kadar yakın olmamıştı herhalde. Bense arka koltuktayım, göze çarpmamak için Mavi Miğferli’nin dizlerine başımı dayadım. Cumhurbaşkanının koruması gibi etrafı kollayan diğer asker tarafından korunan çocuklar, üstü açık bölümde yüzüstü yatıyorlar.</p>

  <p class="p8">Dört yüz metre ileride araba boşaltılırken de aynı önlemler alınıyor. Önce çocuklar çıkartılıyor. Otelde güvenlikleri sağlandığında, sıra Emmanuelle’e geliyor. Sonra da bana. Etrafta aylaklar var, bizi tanımaya çalışıyorlar, ama <span class="t10">MINUAR</span> askerinin kafama attığı bere yüzümün yarısını kaplıyor.</p>

  <p class="p8">Asker beresini geri alıp beni uğurluyor.</p>

  <p class="p8">"Take care!"<a id="a67"></a><a href="../Text/notes.html#a84"><span class="t16">{6}</span></a></p>

  <p class="p8">"Thank you veıy much."<a id="a68"></a><a href="../Text/notes.html#a85"><span class="t16">{7}</span></a></p>

  <p class="p8">Subay bana asker selamı veriyor, hemen ardından yardımcıları da aynısını yapıyor.</p>

  <p class="p8">Otel lobisi depremle yerle bir olmuş sanki. Yerlerde sürünen giysiler, un torbaları, patates kasaları var. Siyah deriden sekiz kanepe ikişer ikişer bitiştirilerek geniş yataklar oluşturulmuş. Panjurlar indirilmiş ve avizelerdeki bütün ampuller kırılmış.</p>

  <p class="p8">Yeğenim Spérancie ile burun buruna geliyorum,</p>

  <p class="p8">"Spérancie! Spérancie! Burada ne işin var?"</p>

  <p class="p8">Ağlayarak kucaklaşıyoruz.</p>

  <p class="p8">"Çocuklarım? Onlardan haber aldın mı?"</p>

  <p class="p8">Sorum soğuk bir hava yaratıyor.</p>

  <p class="p8">"Nasıl? Bilmiyor musun?"</p>

  <p class="p8">Spérancie başım eğiyor.</p>

  <p class="p8">Ne öğreneceğimi biliyorum.</p>

  <p class="p8"><a id="a69"></a> </p>
</body>
</html>
