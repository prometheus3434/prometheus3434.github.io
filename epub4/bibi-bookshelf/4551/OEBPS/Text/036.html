<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>31. Bölüm</title>
</head>

<body>
  <h1 class="h11"><a id="a72"></a>31. Bölüm</h1>

  <p class="p8">Birkaç gün sonra, 6 Nisan 1997’de, sürgündeki soykırımcılar Ruandalı Tutsi halkının yok edilmesini özenle tasarlayıp hazırlamış olan başkan Habyarimana’nın ölümünü anacaklar.</p>

  <p class="p8">Ertesi gün, yani 7 Nisan 1997’de, özgür Ruanda soykırımın üçüncü yıldönümünü anacak.</p>

  <p class="p8">Ülkemde adalet henüz yerine getirilmediği için Avrupa’da yaşıyorum. Palalar beni sonsuza dek susturmak üzere karanlıkta enseme inmeyi bekliyor. Cyivugiza yamacında hayatta kalmış tek bir Tutsi yok. Muganga dışında, kim tanıklık edebilir?</p>

  <p class="p8">Ancak günün birinde, başım dik, Ruanda’ya geri döneceğimi biliyorum.</p>

  <p class="p8">Tanıklık etmek istiyorum. Kimseyi suçlamıyorum, yalnızca bir halkın yok edilmeye çalışıldığı Ruanda ve başka yerlerdeki soykırımı suçluyorum.</p>

  <p class="p8">Bütün yakınlarımı ve bütün varlığımı yitirdim.</p>

  <p class="p8">Varlığım umurumda bile değil. Bir tek dispanserim ayakta kaldı, onun da nedeni, bana ait olmamasıydı.</p>

  <p class="p8">Yakınlarımı düşündükçe bazen acı veren bir hüzünle bitkin düşüyorum. Yavrularını kaybettikten sonra onları üç-dört gün kucağında taşıyan bir ana goril gibi hissediyorum kendimi. İsim-şehir oynar gibi, kaybettiğim yakınlarımın adlarını saymaya çalışıyorum. Sağ kalanların ilgisini çekebilecek yeni bir oyun da diyebilirsiniz buna.</p>

  <p class="p8">Christian.</p>

  <p class="p8">Sandrine.</p>

  <p class="p8">Nadine.</p>

  <p class="p8">Joseph.</p>

  <p class="p8">Hilde.</p>

  <p class="p8">Consolata.</p>

  <p class="p8">Népo.</p>

  <p class="p8">Ve daha niceleri.</p>

  <p class="p8">Bu tanıklığın, yitirilmiş itibarımı hana geri vereceğini umuyorum. Kadınlık, analık ve hemşirelik itibarımı.</p>

  <p class="p8"> </p>

  <p class="p8">Soykırım öncesi yaşamım, <span class="t14">önceki bir ya</span><span class="t14">ş</span><span class="t14">am</span> oldu adeta.</p>

  <p class="p8">Kafamın içinde yalnızca soykırım vardı. Soykırım dışında her şeyi unutmuştum.</p>

  <p class="p8">Anılarım bölük pürçüktü, onları bir türlü toparlayamıyordum. Kâbusumu anlatabildiğim anda, öncesinde yaşananlar da geri geldi.</p>

  <p class="p8">Şimdi artık, soykırımdan söz etmek için istediğim kadar zamanım var.</p>

  <p class="p8">İlk altı ay boyunca ağlayamadım. Sonra, uykum arasında arada bir ağladığımı fark ettim. Şimdi, herkes gibi normal bir biçimde ağlayabiliyorum.</p>

  <p class="p8">Ancak henüz herkes gibi değilim. Şimdi, <span class="t14">soyk</span><span class="t14">ı</span><span class="t14">r</span><span class="t14">ı</span><span class="t14">m sonras</span><span class="t14">ı</span> <span class="t14">ya</span><span class="t14">ş</span><span class="t14">am</span> var. İnsanlar beni idare edilmesi gereken özel biri yerine koyuyor. Bense öykülerimle onların canını sıkmaktan korkuyorum.</p>

  <p class="p8">Sürekli olarak çocuklarımdan, kocamdan ve başkalarından söz etmek geliyor içimden. Hep önceki anılarımı anlatmak istiyorum. Bir de, içinde cesetlerin yüzdüğünü gördüğüm Nyabarongo ırmağının akıntısı gibi konuşmaya, konuşmaya, konuşmaya gereksinim duyuyorum.</p>

  <p class="p8">Bu sabah, Brüksel’de yağmur yağıyor. Tramvayda, karşımda oturan çocuğa bakıyorum.</p>

  <p class="p8">Oğlum Christian, geri dönülmediğine göre ölümün iyi bir şey olduğunu söylerdi.</p>

  <p class="p8">Günün birinde, içimdeki tüm sevgiyi yeniden verebileceğim. Bir çocuk doğurmak istiyorum. Bunu içtiğim su kadar gereksiniyorum.</p>

  <p class="p8">Yaşamak istiyorum. Âşık olmak, sonra hamile kalmak, güzel bir çocuk doğurmak istiyorum. Babası ve ben hazinemize her şeyi vereceğiz, prensler gibi yaşayan bir inci olacak o.</p>

  <p class="p8">Yaşamak istiyorum. Ölüm beni istemediyse ne yapalım, bu da onun sorunu!</p>

  <p class="p8"> </p>
</body>
</html>
