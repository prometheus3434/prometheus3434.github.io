<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>21. Bölüm</title>
</head>

<body>
  <h1 class="h11"><a id="a47"></a>21. Bölüm</h1>

  <p class="p8">Uzun bir yolculuktan sonra saygın bir adamın evine giren köylü, bavulunu bir köşeye bırakıp başını eğen sol koluyla sağ koluna destek verip bir elini saygıyla uzatarak ev sahibine doğru ilerler.</p>

  <p class="p8">Giysileri içinde yüzer gibi görünen bu ufak tefek cılız ve sağlıksız albaya, aynen böyle yapıyorum.</p>

  <p class="p8">Neredeyse alaycı bir gülümseme beliriyor yüzünde ve beni tanıdığını belli ederek selam veriyor.</p>

  <p class="p8">"Size başsağlığı dilerim hanımefendi. Göğüslerinizi kestik."</p>

  <p class="p8">Saçlarım diken diken oluyor, bu sözlerin altında yatan anlamı kavrıyorum, çocuklarımın ölmüş olduğunu belirtmek istiyor.</p>

  <p class="p8">Nereden biliyor? Nasıl bilebilir? Yoksa bu, gevezelik ettiği askerleri benim bir Tutsi’yle evli ve çocukları öldürülmüş bir Hutu kadını olduğuma ikna etmek için başvurduğu bir yöntem miydi? Sesim kısılıyor, ama ağlamayacak kadar güçlüyüm.</p>

  <p class="p8">Bir sırtları sırıtışıyla dudakları aralanmış, ağlamamı bekliyor.</p>

  <p class="p8">"Kocanıza gelince, hepimiz onun yerini gereğince doldurabiliriz."</p>

  <p class="p8">Boğazına sarılmak, tırnaklarımı gözlerine batırmak geliyor içimden. Ancak kendime ihanet edemem. Albayın kara mizahını anlayışla karşılıyormuş gibi, gülümsüyorum.</p>

  <p class="p8">Elli yaşlarında çirkin bir adam. Küçük kara gözleri, içindeki hainliği ve kötülüğü sözlerinden daha iyi ele veriyor. Asılmaya kalksa bir tekmede kenara savuracağınız biri bu, ama Ruanda Silahlı Kuvvetlerinin albayı var karşınızda ve bunu yaptığınız anda sizi öldürtür. </p>

  <p class="p8">Parmaklanın şaklatan albay, çevresindeki askerlere yol veriyor. Charles adında biri kalıyor yalnızca; tanımadığım, uzun boylu ve yakışıklı bir adam bu.</p>

  <p class="p8">"Bir bira ister miydiniz?"</p>

  <p class="p8">Charles, bir yandan marifetlerinden söz ederken, bir yandan da bana bira ikram ediyor ama, elimi bile sürmüyorum.</p>

  <p class="p8">"Charles bana işinden söz ediyordu. Haydi, anlatmaya devam et."</p>

  <p class="p8">"Bunun üzerine Albayım, askerlerin önünde, şu hamamböceklerinden bir tanesi paçayı kurtaracak olsa bu ülkede yaşamaktan vazgeçeceğime yemin ettim. Çünkü o zaman, Tutsileri yok etmeyi asla başaramayacağımız varsayımı bir kez daha kanıtlanmış olurdu."</p>

  <p class="p8">Bu sözler birer yumruk gibi içime işliyor, Albayın eğlenir gibi bir hali var. Hiç kuşkum kalmadı, beni dehşete düşürmeye çalışıyor. Peki ama, neden?</p>

  <p class="p8">Kendinden çok hoşnut olan Charles devam ediyor: "Habyarimana çok akılı bir adamdı. Düşünsenize, ölümünden sonra bile başarılı olabilecek bir plan yapmıştı! Huzur içinde yatsın! Bir daha asla onun gibi bir devlet başkanımız olmayacak!"</p>

  <p class="p8">Her yanıma kılıç darbeleri yemiş gibi hissediyorum. Emmanuelle ve Murielle başlarını eğiyorlar. Şaşkınlığımı tahmin ediyorlar."</p>

  <p class="p8">Şaşkınlık mı? Hayır! Şaşkın değilim. Sonsuz bir üzüntü duyuyorum. Ama aynı zamanda gururluyum.</p>

  <p class="p8">Anlatı aynı düzeyde devam ediyor. Charles, doksan dokuz hamamböceği öldürmüş olmakla övünüyor.</p>

  <p class="p8">"Dinlenebilmem için yalnız bir tanesi kaldı!"</p>

  <p class="p8">O da ben miyim? Bütün bunlar içine düştüğüm bir tuzaktan ibaret mi yoksa?</p>

  <p class="p8">Düşünceler içinde kendimden geçiyorum; Artık dinlemiyorum. Çocuklarımın yüzleri geçiyor gözümün önünden. Gülümsediklerini görüyorum. Gözlerini benimkilere diktiklerini görüyorum. Son kez ayrıldığımızda, Nadine’in beni izleyişi geliyor aklıma, çitin içinde cesaret dileyerek beni öpüşünü görüyorum. Çocuklarım nerede?</p>

  <p class="p8">Birden, babamın adı beni yerimden sıçratıyor; Charles sırıtıyor.</p>

  <p class="p8">"Ngenzi’nin kızı, Consolata diye biri, Butare yakınlarında, Şiyanda belediyesi tarafından enselendi."</p>

  <p class="p8">Consolata’nın ablam olduğunu bilmiyor.</p>

  <p class="p8">"Tam bir aptala benziyordu! Polislere saf saf, 'Belediye başkanı tutuklandığımı duydu mu?’ diye soruyordu. Polisler de, 'Duymak mı? Bizi gönderen o zaten!’ diyorlardı. Budala! Her neyse, bir pala darbesi neden tutuklandığını anlamasını sağladı!"</p>

  <p class="p8">Charles kahkahalar atıyor. Saflığından ve ölümünden söz ettiği kişinin ablam olduğunu bilmiyor. Hesap yapıyorum. Soykırım başladığından beri kocamı, kız kardeşlerim Hilde ve Consolata’yı kaybettim, Népo’ya ne olduğunu ise bilmiyorum. Çocuklarım nerede?</p>

  <p class="p8">Charles bıçakla yaramı deşmeyi sürdürüyor. Konuşuyor, büyük bir zevk duyuyor, başkalarının ölümü onu alabildiğine heyecanlandırıyor. <span class="t14">Pislikten kaçmak için çal</span><span class="t14">ı</span><span class="t14">l</span><span class="t14">ığ</span><span class="t14">a sakland</span><span class="t14">ı</span><span class="t14">m.</span> Bu atasözü, çoğunlukla kötüyü engellemek için en kötünün seçildiğini anlatır.</p>

  <p class="p8">Albay tiksindiğimi fark ediyor. Oyunun yeterince sürdüğüne mi karar veriyor? Bilmiyorum. Hareketsiz, soğuk, küçük kara gözlerini Charles’a dikiyor.</p>

  <p class="p8">"Peki ya Hutular iktidarın oyununa gelmişlerse?" diyor sert bir sesle.</p>

  <p class="p8">Yıldırım etkisiyle, Charles imayı anlıyor. Susması ve artık katliamdan söz etmemesi gerekiyor. Birkaç saniye sonra ayağa kalkıyor, yapılması gereken bir işi bahane edip selam vererek yok oluyor.</p>

  <p class="p8">Emmanuelle ve Murielle masayı kuruyorlar. Zengin mobilyalarla döşenmiş, modern bir ev. Büfeye, çiçekli tabaklara, fincanlara, küçük mavi vazoya bakıyorum. Şöminenin yanında, kocaman bir abanoz heykel duruyor. Çıplak, ince uzun, kollarını bir, ensemde palanın keskin ucunu hayal etmeye çalışıyorum. Bu oyunun, olay başıma geldiğinde bana yardımcı olacağını umuyorum. Belki de yarın. Hatta belki beş dakika sonra. Ardından pişmanlıklar başlıyor. Kiliseden ayrıldığım için, Emmanuelle’in evyesi altındaki gizlenme yerimden ayrıldığım için. Çalılıktan ayrıldığım için. Her şey başa dönseydi, ne yapardım? Peki ya Nyamirambo milislerinin beni yakalamasına izin verseydim? Çocuklarım kurtulmuş olur muydu? Olabilir miydi? Öldüler mi? Öldüklerini kim gördü? Hayır, öldüklerini kimse görmedi, tanıdığım hiç kimse. Hayır. Bu olanaksız. Çocuklarım hâlâ yaşıyor.</p>

  <p class="p8">Kahvaltı, üçümüzün de beklediği küçük oyunun sahnelenmesi oluyor. Albay, Murielle ve Emmanuelle’le birlikte Butare’ye gidip durumu incelemeye karar vermiş. İki kadını orada bırakacak. Benim gönderilip gönderilmeyeceğim sonradan belli olacak.</p>

  <p class="p8">Tamam, anladım. Ortalıkta dört dönüp duran iki engelden kurtulup bu evde benimle sevişmek istiyor. Aptal mıyım ben! Dün akşam beni neden o kadar aşağıladığını şimdi anladım. Bana boyun eğdirmek, gözlerim kapalı kendisine teslim olmamı sağlayacak kadar umutsuzluğa boğmak istiyor.</p>

  <p class="p8">Baştan çıkarabileceğini sanmanın gülünç gururu! Acınası tavlama tarzı! İçler acısı yöntemler!</p>

  <p class="p8">İçimden gülüyorum. "Ee, Albay, üçüncü sınıf berbat bir baştan çıkarıcı mısın sen? Aşağılama ve tehditlerle kendine yol açacak kadar az mı güveniyorsun cazibene? Yolande Mukagaşana kimmiş görürsün sen!"</p>

  <p class="p8">Ardımdan kanatlar itiyor beni sanki, neredeyse neşeliyim, silahlarıma kavuştum.</p>

  <p class="p8">Emmanuelle ağlamaklı sesiyle beni düşüncelerimden çekip çıkarıyor:</p>

  <p class="p8">"Albay, Yolande burada uzun süre tek başına kalmamalı. Siz Murielle’le gidin, ben kalayım, yarın da Butare’ye gitmek üzere yola çıkarız. Ne dersiniz?"</p>

  <p class="p8">Afallayıp kalan albay, ona bakıyor. Kesik kesik öksürüyor, sonra törenle yerinden kalkıyor. "Nasıl isterseniz!" diyor kura bir sesle.</p>

  <p class="p8">Sıkılı yumruklarını görüyorum. Yemek yemeden çıkıyor, Murielle’i çağırıyor. Arabanın uzaklaştığını duyuyoruz.</p>

  <p class="p8">Uyuşuk bir gün. Emmanuelle cesur davrandı, ama kurduğum planı suya düşürdüğünden habersiz. Yakınma cesaretini bulamıyorum kendimde.</p>

  <p class="p8">Üç gün geçiyor. Hâlâ tecavüze uğramadım. Albay beni baştan çıkarmak istiyor, bana küçük bir radyo armağan ediyor; dişi kurbanlarının birinden çalmıştır herhalde. Cinsel imaları gitgide daha belirginleşiyor. Boyun eğersem, ertesi gün öleceğimi biliyorum.</p>

  <p class="p8">Radyoyu gizlice dinliyorum.</p>

  <p class="p8">Planımı yürürlüğe soktuğumu hayal ediyorum. Ancak bu, Emmanuelle için çok tehlikeli olur. Bedelini hayatıyla ödeyebilir.</p>

  <p class="p8">Arada bir, etrafta kimse bulunmadığında telefon edebiliyorum. Bir kadın arkadaş, sırtında bebeğini taşırken öldürülmüş, Kızılhaç çocuğu kurtarabilmiş.</p>

  <p class="p8">Soluk alınması olanaksız bir ortam var. Albay taktik değiştirdi, evine nereden geldikleri belli olmayan iki kız almaya karar verdi. Hiç kuşkusuz dört kişinin iki yatakta yatmasının olanaksız olduğunu ve benim tıksırıklı sayın albayın yatağına geçmem gerekeceğini kanıtlamak için buradalar.</p>

  <p class="p8">Yoksa Emmanuelle’in Butare’ye gitmesi gerektiğini anlatmaya mı çalışıyor?</p>

  <p class="p8">Ne olursa olsun, Emmanuelle’le birlikte, ama ona anlatmadan planımı yürürlüğe sokacağım.</p>

  <p class="p8"><a id="a48"></a> </p>
</body>
</html>
