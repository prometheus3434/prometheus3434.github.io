<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>24. Bölüm</title>
</head>

<body>
  <h1 class="h11"><a id="a53"></a>24. Bölüm</h1>

  <p class="p8">Cephe’nitı hedefi, birden bizim yamaç oluyor. Gece biterken, dört bir yana düşen mermilerle uyanıyorum. Kigali Tepesi’ne ya da yakın tepelerden birine bir batarya yerleştirmiş olmalılar, çünkü aralıksız olarak bombalanıyoruz. Pencereden dışarı bir göz atıyorum. Mahalle yanıyor. Albayın kalkıp yardımcısını çağırdığını, sinirli bir sesle emirler yağdırdığını duyuyorum. Tamam işte, bir şeyler değişiyor. Ama umduğum henüz olmadı. Albay hâlâ kendinden çok emin. Oysa korkmaya başladığını seziyorum. Ah! Cephe Kigali’ye ani bir baskın yapsa, planımı yürürlüğe sokmama izin verecek koz elime geçerdi. Ama henüz çok erken. Zaten albay gitti bile. Arabası gürültüyle hareket etti. Planımın ilk aşaması, hiçbir şey yapmama, gerek kalmadan gerçekleşti: Albay sinirli. İkinci aşama, onu yalnız bırakmak olacak. Üçüncüsü, aşağılamak. Dördüncüsü ise şantaj yapmak. Ama sabretmeliyim, her şeyin bir zamanı var.</p>

  <p class="p8">Emmanuelle’in gözleri şişmiş, neredeyse benimkiler kadar korkunç görünüyor. Ağlayıp sızlanıyor.</p>

  <p class="p8">"Sonumuz geldi, Yolande, Sonumuz geldi. Asla canlı kurtulamayacağız. Yaylım ateşine kulak ver."</p>

  <p class="p8">Her atışta, bedeni titriyor, Önce örtülerin, sonra yatağın altına, ardından da bahçeye saklanmak istiyor.</p>

  <p class="p8">Atışlar beni korkutmuyor. Kaygılanmıyorum, öylesine alıştım ki. Hem ölsem de ne fark eder!</p>

  <p class="p8">Ne düşündüğümü bilmiyorum. Hayır. Ölmek istemiyorum. Yaşamak istiyorum- Ama ölmekten korkmuyorum. Serinkanlılık denen şey, bu olmalı.</p>

  <p class="p8">Birden gün ağarıyor. Yirmi dakika dolmadan, sokaktaki insanları seçebiliyorum. Kafalarının üzerinde ağır bohçalar taşıyan şekilsiz kadınlar, peşlerinde de çocuk sürüleri. Sürgüne gidiyorlar. Bu Hutu kadınlar belki de, devlet radyosunda söylendiği gibi, Cephe askerlerinin yollarına çıkan herkesi öldürdüklerine, uzun kulakları olduğuna ve rastladıkları her kadına tecavüz ettiklerine inanıyorlardır.</p>

  <p class="p8">Bahçeye süzülüp yol kenarına kadar sürünüyorum. On metre ileride, bir barikat her zamanki gibi işini haince sürdürüyor. Mahalleden ayrılabilmek için genel panikten yararlanabileceklerini uman birkaç Tıitsi kadın öldürülmüş. Komşu bahçelerde koşuşan çocuklar, çoğunlukla yaraları olarak ele geçiriliyor. Pala darbeleriyle işleri bitiriliyor. Otuz metre Ötede bir mermi patlıyor. Kolu kopmuş bir milis, acıyla vahşi çığlıklar atarak garip bir dans yapıyor. Sonra yere yığılıyor. Hâlâ Tutsilerin peşindeki daha şanslı meslektaşı onu orada bırakıveriyor. Kısa süre sonra destek vermek için üç milis daha geliyor. Ayaklarıyla arkadaşlarını oluğun içine itip sığınmacıların kimliklerini incelemeye koyuluyorlar. Tutsileri tuzağa düşürmek, kendi yaşamlarından daha önemli sanki. Arada bir, küçük bir kamyon, ya da bir yük arabası geçiyor. Birkaç ceset yığıyorlar içme.</p>

  <p class="p8">İçeri dönüyorum. Tespihi elinde, yüzü tavana dönük duran Emmanuelle, göğe yükselen Meryem Ana’yı andırıyor. Dudaklarından dualar dökülüyor. Asilerin radyosu Muhabura’yı açarak ona eşlik ediyorum. "Haliya Aruşa baratulilimba!" Dün akşam yatağımda aklımdan geçen şarkı bu. Kurtulacağımı biliyorum. Soykırımdan kaçacağımı biliyorum. Ölümün beni istemeyeceğini biliyorum. Çocuklarım nerede?</p>

  <p class="p8">Haberler. <span class="t10">MINUAR</span> ıı’nin Mavi Miğferlileri henüz yola çıkmamışlar, beş-altı günden önce Ruanda’da olamazlar.</p>

  <p class="p8">Bu cehenneme beş gün daha nasıl dayanılır?</p>

  <p class="p8">Özel bir haber aniden marşı yarım kesiyor.</p>

  <p class="p8">"Ruanda Yurtsever Cephesi’ne ait bölükler Kanombe havaalanını ele geçirdi. Tekrarlıyorum, Ruanda Yurtsever Cephesi’ne ait bölükler Kanombe havaalanını ele geçirdi. Hükümet emrindeki ordunun askerleri ise kent merkezindeki Kigali kışlasından kaçmaya başladı. Tekrarlıyorum. Kigali havaalanı teslim oldu..."</p>

  <p class="p8">Haber Emmaunuelle’i ibadetinden ayırıyor. Afrika tarzında kollarımızı birbirimize sıkıca dolayarak uzun uzun kucaklaşıyoruz. Hiç bu kadar mutlu olmamıştım. Yakınlarıma ağlamak için sulamadığım gözyaşlarıma yeniden kavuştuğumu keşfediyorum.</p>

  <p class="p8">Albayın salonuna geçiyoruz, oradan iki yüz metre ötede, karşı yakada uzanan Kigali kışlasının birkaç barakası görünüyor. Tekerleklerin kaldırdığı tozlar arasında, birbirinin ardı sıra kamyonların gidip geldiklerini tahmin ediyoruz. Hemen hemen hiçbir şey seçilemese de, bir şeyler olduğu belli. Barakalardan birine düşen bir bomba, çatıyı bir kâğıt gibi çökertiyor. İçeride paralanmış olması gereken askerleri düşünmüyorum. Artık kendi hayatımı da düşünmüyorum. Planımın yürürlüğe girebilmesi için gereken koşulların bir araya gelmiş olduklarını düşünüyorum. Rahat rahat kahvaltımızı edebiliriz.</p>

  <p class="p8">Albayın evinde barındırdığı ve benim beş gündür hiç konuşmadığım iki Hutu kız karşımızda. Korkuyorlar. Havaalanının teslim olduğunu bilmiyorlar. Ama bombalardan korkuyorlar.</p>

  <p class="p8">Durum eğlenceli. Daha dün, kızlar bize küçümseyerek bakıyorlardı. Bir köylü kadını, düşünsenize! Bir de ona "mukecuru" diyen yamağı! Bu sabah, durum tersine döndü. Kızlar korkudan deliye döndü. Hiç bombalama görmemişler.</p>

  <p class="p8">Tamam, onlardan nasıl kurtulacağımı biliyorum. Bombalardan korkup korkmadığımı soruyorlar. İronik bir yanıt veriyorum</p>

  <p class="p8">"Ben mi? Hayır... Bilirsiniz, insan yaşlandığında ölümden korkmaz olur."</p>

  <p class="p8">Kaderine boyun eğmiş halim, karar vermelerine yetmiyor.</p>

  <p class="p8">"Sizce kaçmalı mıyız?"</p>

  <p class="p8">"Duruma bağlı. Ama kaçmazsanız ne olur, biliyor musunuz?"</p>

  <p class="p8">"Hayır!"</p>

  <p class="p8">"YC subayları, yoluna çıkan herkesi öldüren kaba insanlardır. Kızların ırzına geçerler. Hem düşünsenize, sizin gibi güzel kızlardan kendilerini mahrum etmeyeceklerdir."</p>

  <p class="p8">"Peki ne yapmak gerekiyor, Mukecuru?"</p>

  <p class="p8">Bu saygı belirtisinden, onları oyuna getirdiğimi anlıyorum.</p>

  <p class="p8">"Kaçmak, yavrularım. Kaçmak."</p>

  <p class="p8">"Kaçmak, ama nereye?"</p>

  <p class="p8">"Zaire’ye!"</p>

  <p class="p8">"Zaire" sözcüğü bir elektrik akımı etkisi yaratıyor sanki. Zaire’ye kaçmak, her şeyi bırakmak demek. İnsanlık adına hizmet veren örgütlerin zayıf olanaklarla yardımcı olmaya çalıştıkları şu uluslararası sığınmacılardan biri olmak demek. Kızlarda uyandırdığım şaşkınlık beni keyiflendiriyor. Ama hâlâ direniyorlar.</p>

  <p class="p8">"Ruanda kuvvetleri duruma yeniden hâkim olabilir. Henüz her şey bitmemiştir belki."</p>

  <p class="p8">Son kozumu oynuyorum.</p>

  <p class="p8">"Her şey bitti yavrularım. Yurtsever Cephe Kanombe’yi ele geçirdi."</p>

  <p class="p8">Bu sözlerim karşısında donup kalıyorlar.</p>

  <p class="p8">"Kanombe..."</p>

  <p class="p8">"Ne yazık ki evet. Ama bunu kimseye söylemeyin sakın, çünkü askerlerin cesareti kırılabilir. Kendinize saklayın ve henüz zaman varken kaçın. Asilerin tepemizi kuşatmaya başladıkları söyleniyor."</p>

  <p class="p8">"Peki ya siz, Mukecuru, siz korkmuyor musunuz?"</p>

  <p class="p8">"Benim gibi yaşlı bir kadını ne yapsınlar? Bana tecavüz edecek halleri yok herhalde. Ekşimiş tereyağı gibi kokuyorum."</p>

  <p class="p8">"Ya Emmanuelle?"</p>

  <p class="p8">"Emmanuelle, son ana kadar yanımda kalacağına ant içti. İyi bir insandır o."</p>

  <p class="p8"> Emmanuelle gözlerini indirdi. Şu kızlara oynadığım oyuna ağlasın mı, gülsün mü, bilemiyor.</p>

  <p class="p8">Kızlar kahvaltıyı yarım bırakıp yok oluyorlar. Aralarında gizlice görüştükten sonra, birisi sarı, diğeri ise kırmızı bir bohçayla yeniden görünüyorlar.</p>

  <p class="p8">"Gitmeye karar verdik. Tavsiyelerinize çok teşekkür ederiz."</p>

  <p class="p8">Bununla da yetinmeyip bana sarılıyorlar. İyi göçler diliyorum onlara.</p>

  <p class="p8">Gözden uzaklaştıklarında, onları kandırdığım, sürgüne zorladığım için az da olsa kendime kızıyorum. Ama başka seçeneğim yoktu. Albaya hazırladığım oyuna tanıklık edecek olsalar, hiç kuşkusuz onun tarafını tutarlardı, bu durumda Emmanuelle’le birlikte, üç kişiye karşı yalnız kalırdık.</p>

  <p class="p8">Kahvaltımızı sakin sakin bitiriyoruz. Çevrede patlayan mermiler, taze haber işlevi görüyor bizim için. İki kızın, başlarının üzerinde bohçalarıyla batıya doğru sıcak havada yürüyüşünü hayal ediyorum. .</p>

  <p class="p8">Planımın üçüncü aşamasına geçebilirim. Ama bunun için albayın dönüşünü beklemeliyim.</p>

  <p class="p8"><a id="a54"></a> </p>
</body>
</html>
