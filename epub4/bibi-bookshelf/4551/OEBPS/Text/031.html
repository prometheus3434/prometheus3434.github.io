<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>26. Bölüm</title>
</head>

<body>
  <h1 class="h11"><a id="a57"></a>26. Bölüm</h1>

  <p class="p8">Akşam ağıt, iğrenç bir biçimde başlıyor. Albay dönmüyor. Bekliyorum, Saatler geçiyor. Radyoyu açıyorum. Düşmanların görüşlerini öğrenebilmek için RTLM kanalını buluyorum. Masabo’dan bir şarkı.</p>

  <p class="p8">Aşçı koşuyor. O da Masabo’dan benim kadar hoşlanıyor. Ellerini çırparak dans ediyor. Şu ufak tefek aşçı hakkında daha fazla bilgi edinmeye çalışıyorum.</p>

  <p class="p8">"Tek bir Tutsi kurtulacaksa ufaklık, inşallah bu Masabo olur!"</p>

  <p class="p8">"Masabo mu? Ama Masabo Hutu’dur. Hatta işini iyi yaptığı söyleniyor!"</p>

  <p class="p8">Bütün dünyanın, hatta Masabo’nun bile bana ihanet ettiğini anlıyorum.</p>

  <p class="p8">Havaalanının hâlâ hükümete bağlı kuvvetlerin elinde bulunduğunu, Yurtsever Cephe’nin geri çekildiğini ve aralarında onlarca ölü bulunduğunu öğreniyoruz. Aşçı sevinç içinde.</p>

  <p class="p8">Ben kuşkuluyum. Radyo bu sabah, havaalanının asilerin eline geçtiğini bildirmişti. Yurtsever Cephe’nin hesapları yanlış mı çıktı yoksa?</p>

  <p class="p8">Derken albay dönüyor, yanında üç çavuş var. Albay sinirli.</p>

  <p class="p8">"Ne oluyor, sevgili yeğenim? Kaygılı görünüyorsunuz," diyorum alay edercesine.</p>

  <p class="p8">Karanlık bir bakış fırlatıyor bana.</p>

  <p class="p8">Ama hemen ardından sesi yumuşuyor.</p>

  <p class="p8">"Yok bir şey, yok bir şey. Her şey yolunda."</p>

  <p class="p8">Bana yalan söylediğini hissediyorum.</p>

  <p class="p8">Havaalanının Yurtsever Cephe’nin denetimi altında olduğu haberi dudaklarımın ucunda. Bir balta darbesi gibi bu haberi ona indirmek istiyorum, oysa RTLM içime bir kuşku düşürdü. Kamuoyunda resmiyet kazanana dek olayları yadsımak, hükümetin her zamanki taktiği. Bu gerçekten güç alıp serinkanlılığıma kavuşarak, Kanombe havaalanının asiler tarafından ele geçirildiğine ikna oluyorum.</p>

  <p class="p8">Aşçı çekildi, sayın albayın yemeğini hazırlayacak kimse kalmadı ortalıkta.</p>

  <p class="p8">"Yemek ister miydiniz? Aç mısınız? Size bir şeyler hazırlayabilirim."</p>

  <p class="p8">Küçük adam bana bakıyor, gözleri guruldayan karnına ihanet ediyor. Üç çavuş, bir basın toplantısında demeç verircesine, açlıktan midelerinin büzüldüğünü bildiriyor. Dört düşmanım, domates ve patatesli omletimden medet umuyor.</p>

  <p class="p8">Önemli bir konuma ulaşmış oğluna fazlasıyla özen gösteren yaşlı bir anne gibi, bu savaşçı beyefendilere ağırbaşlılıkla viski ikram ediyorum. Emmanuelle, kilise korosunda yer alan bir çocuk gibi, elinde kavrulmuş yerfıstığı tepsisiyle beni izliyor.</p>

  <p class="p8">Adamlar, asiler tarafından boşaltılıp terk edilmiş bir üste buldukları havan topundan söz ediyorlar. Rus malıymış. Ne yazık ki kullanılamaz durumdaymış, namlusu kırıkmış.</p>

  <p class="p8">"Biliyor musunuz Albayım, havan topunun yanında kopuk bir el vardı. Barut, ateşçinin gırtlağında patlamış olsa gerek."</p>

  <p class="p8">Dört adamdan gürültülü bir kahkaha kopuyor. Omletin, albayın sevdiği gibi az pişmiş olmasına özen gösteriyorum.</p>

  <p class="p8">Emmanuelle ve ben sürekli art ardayız; ben, kutsal çanak gibi sunduğum omletle birlikte önde, Emriıanuelle ise ekmek ve baharatlarla arkamda, Dört çatal, tavaya rüzgârgülü havası veriyor. Savaş zamanı, tabaklarda servis yapılmaz.</p>

  <p class="p8">Çavuşlar aç olsalar da kibar davranıyorlar. Sabırla albayın yemeye başlamasını bekliyorlar.</p>

  <p class="p8">"Bana biraz daha viski verebilir misin halacığım? Hem arkadaşlarıma da ver."</p>

  <p class="p8">Albay kadehini asi kuvvetlerin onuruna kaldırıyor.</p>

  <p class="p8">"Asi kuvvetlerin mi?" diye bağırıyor çavuşlardan biri.</p>

  <p class="p8">"Elbette asi kuvvetlerin! Havan toplarını bile bize bırakarak, kibarca kendilerini katlettiren asi kuvvetlerin!"</p>

  <p class="p8">Patlayan kahkahalar. Omlet çatal darbeleri altında yok oluyor. Elleriyle kopardıkları ekmeği yiyorlar şimdi.</p>

  <p class="p8">"Hâlâ açız!"</p>

  <p class="p8">Bir omlet daha yapıyorum. Dövülmüş yumurtaların içine tükürmek geliyor içimden, ama vazgeçiyorum, çünkü bu akşam imtikam almaya başlayacağımı biliyorum. Evet, biliyorum.</p>

  <p class="p8">"Biraz daha viski!"</p>

  <p class="p8">İkram etmeden önce şişenin içine işesem mi diye geçiyor içimden, ama kendimi tutuyorum. İntikamım yakın. Havaalanının âsilerin elinde olduğunu açıklama isteğiyle içim içimi yiyor. Ama bundan söz etmek için bir bahane gerekiyor. .</p>

  <p class="p8">İkinci omlet de silinip süpürüldükten sonra, üç çavuş şiş karınlarıyla koltuklara çekiliyor. Sesli sesli iç çekiyorum.</p>

  <p class="p8">"Üzgün görünüyorsun halacığım. Ne oluyor?"</p>

  <p class="p8">"Şu oluyor yeğenim, kötü haberlerim var."</p>

  <p class="p8">"Kötü haberler mi?"</p>

  <p class="p8">"Evet. Çok kötü haberler. Galiba Kanombe asilerin eline düşmüş."</p>

  <p class="p8">Sözlerim yıldırım etkisi yaratıyor. Dört asker tek söz etmeden bakışıyorlar. Şaşkınlıkları bana keyif veriyor. Albay öksürüyor.</p>

  <p class="p8">"Nerden duydun bunu ihtiyar?" diyor bir çavuş. "Özür dilerim, nerden duydunuz bunu hanımefendi?"</p>

  <p class="p8">"Radyodan." .</p>

  <p class="p8">"Radyodan mı?"</p>

  <p class="p8">Albay sararıyor.</p>

  <p class="p8">"Doğru değil," diye haykırıyor. "Doğru değil! Ben bu konuda hiçbir şey duymadım. Doğru değil!"</p>

  <p class="p8">"Doğru olmayabilir, çünkü yabancı radyolar rastgele şeyler söylüyor." </p>

  <p class="p8">Albay Rucibigango’nun durumdan habersiz olduğunu keşfetmek hoşuma gidiyor. Ama kendi haber kaynağımdan emin miyim sanki?</p>

  <p class="p8">"Ne olursa olsun, havaalanının saldırıya uğradığı kesin."</p>

  <p class="p8">"Saldırıya uğramadı halacığım. Uğrasaydı, bana haber verirlerdi."</p>

  <p class="p8">Çavuşlardan biri sinirli bir kahkaha koyuveriyor. Ona bakılacak olursa, hükümete bağlı kuvvetlerin savaşı kaybetmeleri olanaksızmış, çünkü işler kötü gitse bile, Orta Afrika’daki Fransızlar yardımlarına gelirmiş.</p>

  <p class="p8">"Beyazlar mı bize yardım edecek? Biliyorsun ki onlar hep çıkarlarına göre hareket ederler. Kaybedecek olursak, bizi yüzüstü bırakırlar."</p>

  <p class="p8">Çavuşlar arasında hava kızışıyor.</p>

  <p class="p8">"Bu savaşı kazanmak zorundayız!"</p>

  <p class="p8">"Evet!"</p>

  <p class="p8">"Kuşkun mu var?"</p>

  <p class="p8">"Artık inanmıyorum."</p>

  <p class="p8">"Artık inanmıyor musun? Hamamböceklerinden yana çık istersen. Ama buna pişman olursun!”</p>

  <p class="p8">Sesi öyle kuru çıkıyor ki, uzun bir sessizliğe yol açıyor.</p>

  <p class="p8">Tartışma çekingen bir biçimde başlıyor, ama daha duyarlı sorular üzerine hemen alevleniveriyor. Kırıcı saptamalar kâh birinin, kâh diğerinin kızmasına neden oluyor. Çavuşlar, âmirlerini selamlayarak çekiliyor, albay ise odasına kapanıyor.</p>

  <p class="p8">İyi geceler dilekleri buz gibiydi.</p>

  <p class="p8">Hükümete bağlı kuvvetlerin kötü durumda olduğunu biliyorum, sinirli halleri bunu doğruluyor. RTLM’nin verdiği bir haberi, yani havaalanının saldırıya uğradığını bile duymadığına göre, albayın habersiz bırakıldığını da biliyorum.</p>

  <p class="p8">Emmanuelle ve ben odamıza çekiliyoruz. Donumun içinden el bombamı çıkarıp yastığımın altına koyuyorum. Şu aralar ona ihtiyacım olmayacak. Ama hayır, bu çok tehlikeli, Albay uykum arasında bana baskın yapacak olursa, bombam ulaşabileceğim bir yerde, olmalı. Tekrar özenle donumun içine yerleştiriyorum,</p>

  <p class="p8">Albay gece boyu gözünü kırpmıyor. Odayı arşınladığını duyuyorum. Planımın üçüncü aşaması gerçekleşmekte. Şimdi iki olasılık söz konusu. Ya albay bana inanmıyor, ki bu durumda biraz daha beklemem gerekecek. Ya da bana inanıyor ve yarın sabah, ilerleyen asilerden kaçmadan önce beni bir barikata götürecek. Bu gece hayatta kalıp kalmayacağım belli olacak.</p>

  <p class="p8">Emmanuelle duaya koyuldu. Planımdan hiçbir şey anlamıyor, hatta onu gerçekleştirmekte olduğumdan da habersiz.</p>

  <p class="p8">Uyumaya çalışıyorum. Ama albayı düşünüyorum. Savaşı da. Aynı anda birkaç savaş birden verilemez. Aynı anda hem Tutsileri öldürüp, karılarına tecavüz edip, evlerini yağmalayıp, hem de boğazlarına kadar silahlı askerlere karşı savaşılamaz.</p>

  <p class="p8">Neredeyse huzur bulup uykuya dalıyorum.</p>

  <p class="p8">Kahvaltı, otellerde, edilenleri andırıyor. Aşçı bize çay, ekmek, hatta reçel ikram ediyor. Rucibigango beni yerken izliyor:</p>

  <p class="p8">"İştahına kavuştun galiba!"</p>

  <p class="p8">"Sayenizde, Albay."</p>

  <p class="p8">"Tekrar güzelleşmeye başladığının farkında mısın?"</p>

  <p class="p8">İşte eksikliğini duyduğum son silah. Şu albayın evine geldiğimden beri, bana göz koyduğunun farkındayım. Günün birinde şehvet duygularının yüzeye çıkacağını biliyordum. Kaygısını biraz gidermek, bu duygulan ortaya çıkarmaya yetti. Albay beni güzel mi buluyor? Öyle olsun! Güzel bir kadın ne yapabilirmiş, görsün bakalım.</p>

  <p class="p8">"Benimle alay ediyorsunuz Albay!”</p>

  <p class="p8">"Hiç de değil. İçtenlikle söylüyorum bunu."</p>

  <p class="p8">"Ama ben sadece yaşlı bir çakalım!"</p>

  <p class="p8">"İnan bana Yolande, sen gerçekten güzel bir kadınsın."</p>

  <p class="p8">İnanmıyormuş gibi yaparak tabağıma bakıyorum.</p>

  <p class="p8">İki asker samimiyetimizi bozuyor, albayı almaya geldiler.</p>

  <p class="p8">"Savaş, savaş, hep savaş! Acaba ne zaman..."</p>

  <p class="p8">Albay susuyor, bir kez daha cepheye gidilmesi gerekiyor.</p>

  <p class="p8">"Akşamüstü gelirim. Sana iki haber vereceğim. Birincisi, asilerin yenildiğini. Havaalanını ele geçiremediklerini. İkincisi, benim bir kadını sevebileceğimi. Ama bunlar öyle derin şeyler ki, sözlerle anlatılamaz."</p>

  <p class="p8">Peştamalımın üzerinden göğüslerimi bulup elliyor.</p>

  <p class="p8">"Bu akşam, mutlu bir kadın olacaksın."</p>

  <p class="p8">Albay çekiliyor. Bu akşam tecavüze uğrayacağımı anlıyorum.</p>

  <p class="p8">Tecavüze uğramak mı? İyi ama Albayım, siz Yolande Mukagasana’nın kim olduğunu bilmiyorsunuz ki!</p>

  <p class="p8"><a id="a58"></a> </p>
</body>
</html>
