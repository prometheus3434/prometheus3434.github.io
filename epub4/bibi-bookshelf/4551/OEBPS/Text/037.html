<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p8">le Öğrenimi kısıtlanmaya çalışılır ve basit bir yasaklamayla iş bulması, yönetici görevlere getirilmesi, sivil ya da askeri sorumluluklar alması engellenir.</p>

  <p class="p8">1959’dan 1973’e, ülkeye geri dönmeleri sistematik bir biçimde reddedilen Tutsi sürgünler silahlanmaya ve örgütlenmeye başlar. Böylece, önce Fred Rwigema, sonra da Paul Kagame’nin komutaları altında Ruanda Yurtsever Cephesi (RYC) doğar.</p>

  <p class="p8">Saldırı, 1 Ekim 1990’da, Uganda’dan yapılır. Savaş bir ay sürer, ardından RYC direniş taktiğini benimser. Kısa süre sonra başkanın doğduğu kent olan Gisenyi’de Tutsi katliamları gerçekleştirilir. Saldırı, asker sayısını sekiz katına çıkaran ve yurtdışında silahlanan ordunun işe yeniden el atmasına bahane olur. 1992’de, Başkan Habyarimana’nın özel girişimiyle, resmi görevleri soykırım sayılabilecek milisler ortaya çıkar: birçoğu işsiz olan gençlerden oluşan o ünlü Interahamue, yani "Hep Birlik”çilerdir bunlar.</p>

  <p class="p8">Şiddet hareketleri neredeyse gündelik bir hal alır ve birbirinin üzücü bir tekrarı olacak, 1994 soykırımına kadar bir daha hiç durmaz. 1990’da, Kibilira katliamları. 1991’de, Bagoguelerin (Kuzeyde, volkanlar bölgesindeki Tutsiler) katli. 1992’de, radyodan Hutulara karşı bir komplo duyurusu yapıldıktan sonra, güneydoğudaki Bugesera katliamları. Ancak RYC’nin mücadelesi, düşünce özgürlüğü kavramını aşılar ve 1993 yılında Başkan Habyarimana, çok partililiği kabullenip etnik kimlik belgelerinin kaldırıldığını bildirmek zorunda kalır. Ancak bu belgeler yine de yok edilmez.</p>

  <p class="p8">Bu sırada, hükümetteki aşın kanatlar ve Ruanda Silahlı Kuvvetleri gizlice bir soykırım tasarlamaktadır. Ayrıca, başkanın karısının ailesi gitgide daha fazla işe karışıp Gisenyi’deki Kuzeyli Hutuların iktidarı neredeyse tamamen ele geçirmelerini talep ederken, Batılı ülkeler daha fazla demokrasi için çağrılarda bulunur. Açmazda kalan başkan yapayalnızdır artık. Her iki tarafa da tavizler verir ve her iki tarafı da aldatır, böylece çevresinde hoşnutluktan çok, öfke yaratır.</p>

  <p class="p8">Ancak Habyarimana bir soykırımın hazırlanmakta olduğunu görmezlikten gelemez. Açıkça sözünü etmese de, demokratlık bahanesiyle buna hoşgörü gösterir. Interaharaue milislerini teşvik etmek için, tutucu bir Hutu radyosu (RTLM) kurulur. Yurtdışından toplu olarak palalar satın alınır.</p>

  <p class="p8">Böylece Yurtsever Cephe, saldırıya geçecek olursa içerideki Tutsilerin baş başa kalacakları tehlike konusunda zımnen uyarılmış olur. 1993 başlarındaki ateşkese karşın, her iki taraf da, bir yanda başkan diğerinde ise Yurtsever Cephe, birbirlerinden kuşku duyar.</p>

  <p class="p8">Olaylar birbirini izler. Agathe Uwilingiyimana adlı bir Hutu kadın, başbakan seçilir. Aruşa Barış Anlaşmaları, Batı’nın baskısıyla Tanganya’da imzalanır. Bu anlaşmalara göre, Ruanda Yurtsever Cephesi hükümette temsil edilecek ve iki ordu birbiriyle kaynaşacaktır. <span class="t10">MINUAR</span>’ı topraklara yerleştirilir ve seçimleri beklerken, RYC’nin altı yüz askeri, Aruşa anlaşmaları tarafından öngörülen geniş tabanlı geçiş hükümetine girecek Cephe temsilcilerini korumak amacıyla, 28 Aralık 1993’te Kigali’ye resmen girer.</p>

  <p class="p8">1994 Şubat’ında, birbirinin karşıtı olan iki siyasal partinin başkanı art arda öldürülür ve 6 Nisan akşamı sıra Başkan Habyarimana’ya gelir. Özel uçağına yapılan bir saldırı sonucu, Burundi’nin başkanıyla birlikte ölür. Yarım saat sonra, İkinci Dünya Savaşı sonrasının en büyük soykırımı başlar. 800.000’in üstünde (bazı yazarlara göre bir milyonu aşkın) kişi öldürülür: erkeği, kadını, çocuklarıyla Tutsiler, ya da Tutsileri korumaya çalışan hatta onları öldürmeyi reddeden Hutular. Yurtsever Cephe savaşı kazanır ve soykırıma bir son verir.</p>

  <p class="p8">Bunun üzerine, adaletten kaçmak isteyen ya da paniğe kapılan iki milyon Hutu sığınmacı sürgün yolunu tutar. Bunların çoğunluğu şu anda ülkeye dönmüş durumda, diğerleri ise Zaire’ye yerleşmiş olup bu ülkedeki güncel olayların içinde yer alıyorlar.</p>

  <p class="p8">Ruanda’nın yeni hükümet üyelerinin çoğunluğu Hutu. Papaz Bizimungu, ülkenin yeni Hutu başkam.</p>

  <p class="p8">Aruşa’daki Uluslararası Ceza Mahkemesi’nin, Birleşmiş Milletler’in himayesi altında, Ruanda’daki soykırımın sorumlularını yargılaması gerekir.</p>

  <p class="p4"><span class="t14">Patrick May</span></p>
</body>
</html>
