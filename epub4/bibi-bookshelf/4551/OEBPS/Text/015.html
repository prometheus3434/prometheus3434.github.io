<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>10. Bölüm</title>
</head>

<body>
  <h1 class="h11"><a id="a25"></a>10. Bölüm</h1>

  <p class="p8">"Defol, yılan. Defol."</p>

  <p class="p8">Koşarak beliren ve bahçenin dibinden boğazını patlatan kişi, benim eski bahçıvanım.</p>

  <p class="p8">"Defol. Seni öldürecekler. Seni bulurlarsa, çocuklarını da öldürecekler."</p>

  <p class="p8">Ağzım açık, ona bakakalıyorum. Hiçbir şey anlamıyorum artık. Bir palası var, o bir Hutu, bir fanatik. Neden beni öldürmüyor? Cesareti olmadığı için mi? Yoksa bir zamanlar hırsızlık yaptığından kuşkulandığım halde onu bağışlamış olduğum için mi?</p>

  <p class="p8">Ardından ıslıklar duyuluyor, tıpkı av hayvanlarının peşine salınan köpek sürüsünün havlaması gibi. Sıçrayarak ayağa kalkıyoruz. Spérancie çocuklarımı bir sütleğen çitinin arkasına sürüklüyor.</p>

  <p class="p8">Ben de komşu bahçelere sıçrıyorum. Nadine bana doğru geliyor. Bir çalılığın içinde, tek kelime söylemeksizin beni öpüp, neredeyse hoşnut bir halde geri dönüyor.</p>

  <p class="p8">Bir çit boyunca süzülüyorum, bir mutfağa varıncaya dek, bir süre sürünüyorum. Arkadaşım Déo ile burun buruna geliyorum. Sık sık ödünç para ve Brassens’in ya da Joe Dassin’in kasetlerini verdiğim ufak tefek zayıf bir adam bu. Karısı Pauline’Ie peki iyi geçinemezdi ve ona nasıl davranacağı konusunda akıl danışmak için bana gelirdi. Hâlâ birlikteyseler, bunu bana borçlu oldukları söylenebilir.</p>

  <p class="p8">"Çek git. Defol! Çık evimden, yılan!"</p>

  <p class="p8">"Ama Déo..."</p>

  <p class="p8">"Seni tanımıyorum. Yok ol!"</p>

  <p class="p8">"Déo, beni herhalde bu durumda yüzüstü..."</p>

  <p class="p8">"Beni; rahat bırak,'' diye haykırıyor. "Yoksa seni ele veririm."</p>

  <p class="p8">Milisler çoktan Déo’nun çitinin çevresindeler. Zorlamaya çalışıyorlar. Islıklar beni çılgına çeviriyor. Komşu bir eve doğru koşuyorum. Bir kadın yakalıyor beni.</p>

  <p class="p8">"Muganga wanjye ni wowe bahiga nk’umugome. Wowe wadukijije twese?"</p>

  <p class="p8">Bir zamanlar kendisini tedavi ettiğim için minnet borcunu ödemek üzere beni saklamayı öneren bu yusyuvarlak kadın da kim?</p>

  <p class="p8">Sesi yayvan. . . .</p>

  <p class="p8">"Emmanuelle. Adım Emmanuelle. Gel hadi.”</p>

  <p class="p8">Bu kadın çıldırmış mı? Kendisini tanımıyorum. Ne dispanserde ne de başka bir yerde gördüğümü anımsıyorum, kim olduğunu çıkaramıyorum. Yine de bana yardım etmek istiyor. Ayağını sürüyen bu tombul insanın kumandayı ele geçirdiğini görmek garip geliyor bana.</p>

  <p class="p8">Beni saklamak, ha? Reddetmeme olanak var mı?</p>

  <p class="p8">Emmanuelle, Déo’nun bahçesindeki küçük evin kiracısı. Zorla beni oraya sürüklüyor, milisler pala darbeleriyle çevreyi araştırmaya başladılar bile. Emmanuelle beni bir tahta sandığın içine itiyor. Ölü bir yaprak gibi oraya düşüyorum. Bedenime odun kömürünün aktığını hissediyorum. İçerisi kapkaranlık, başıma inenleri görmüyorum. Çevremde sesler ve ıslıklar duyuyorum. Baldır boşluğuma soğuk bir nesnenin değdiğini seziyorum. Neredeyse bir okşama gibi.</p>

  <p class="p8">Bir konuşma seçiyorum. Öfkeden sarhoş bir adam, kurt gibi uluyor.</p>

  <p class="p8">"Muganga nerede? Muganga nerede?"</p>

  <p class="p8">Emmanuelle, telaşlanmış gibi yaparak karşılık veriyor:</p>

  <p class="p8">"O tarafta. Muz ağaçlarının orada. Bahçede göründü, onu durdurmak istedim ama beni itti ve omzuma vurdu. Baksana."</p>

  <p class="p8">Adam ıslık çalmaya koyuluyor, insanların hızlı adımlarla, bağıra çağıra yaklaştığını duyuyorum. Emmanuelle’in mutfağına girip Muganga’nın bu kez ellerinden kaçamayacağını haykırarak hemen geri çıkıyorlar.</p>

  <p class="p8">Bir el, odun kömürünü araştırıyor, aralayıp omzumu tutuyor.</p>

  <p class="p8">"Yolande, benim, Emmanuelle. Korkma. Hepsi gitti. Gel de sana bakayım. Canın acımıyor mu?”</p>

  <p class="p8">"Acımak mı?" </p>

  <p class="p8">"Ama pala?"</p>

  <p class="p8">"Pala mı? Ne palası? Hiçbir şey hissetmedim."</p>

  <p class="p8">"Nasıl hissetmezsin? Palalarını üç-dört kez kömürün içine daldırdılar."</p>

  <p class="p8">"Ah, evet!" diyorum gülümseyerek. "Bir an bir şey sürtündü bana. Sen olduğunu düşündüm."</p>

  <p class="p8">"Tanrım!"</p>

  <p class="p8">Bunun üzerine Emmanuelle diz çöküp dua etmek için ellerini bitiştiriyor.</p>

  <p class="p8">Araya giriyorum.</p>

  <p class="p8">"Beni başka bir yerde saklamalısın," diyorum ayağa kalkarak. "Ellerinden bir kez daha kaçtığımı anlayınca belki geri gelirler."</p>

  <p class="p8">Dört bir yana dönüp tavanı, duvar aralıklarını inceliyorum. Hayır, saklanabileceğim bir yer yok. Çardağın altına gidiyorum, betondan yapılmış ikili evyeye siper olan ve ortak bir duvarın üzerinde asılı duran gri sacdan uzun bir çardak bu. Evyenin altındaki iki sürgülü kapı, boru tesisatını gizliyor. Açıyorum. Bir adam çevik bir hareketle sıyrılıp ayağa kalkıyor.</p>

  <p class="p8">"Sen benden daha fazla tehlikedesin, Muganga," diyor. "Buraya saklan. Ben dört gündür buradayım. Pek rahat olmasa da, henüz kimse burada Tutsi aramayı akıl etmedi. Belki de çok dar olduğunu sanıyorlar. Hadi, saklan."</p>

  <p class="p8">Karşı çıkıyorum. Ama adam çoktan iri adımlarla öbür bahçeye doğru koşmaya başladı bile.</p>

  <p class="p8">Elimden geldiğince evyelerin altına süzülüyorum. Pis su borusunun bir yanından bir bacağımı, diğer yanından da öbürünü geçirip iki büklüm durarak, içeride kalsın diye başımı eğik tutmam gerekiyor. Neredeyse tamamen felç halindeyim. Parmak uçlarımla, sabırla, kapıyı çekmeyi başarıyorum. İçerisi kapkaranlık. Ahşap üzerindeki bir delikten gün ışığını ve evyelerin önünden geçen Déo’nun gölgesini görüyorum.</p>

  <p class="p8">"Emmanuelle," diye haykırıyor, "eğer Muganga’yı saklıyorsan, seni barikata ihbar ederim."</p>

  <p class="p8">Emmanuelle’i dualarından belki de ancak bu ayırabiliyor. Adamın evi araştırdığını duyuyorum. Odun kömürü sandığını boşaltması için Emmanuelle’e emir veriyor. Kadın, bunu yaptırmaması için yalvarıyor, çok fazla iş çıkacak.</p>

  <p class="p8">"Ya bu sandığı boşaltırsın, ya da öldürürüm seni!"</p>

  <p class="p8">Kadın işe koyuluyor. Déo düş kırıklığına uğruyor. Küfürler saçarak çekip gidiyor.</p>

  <p class="p8">Kadın mangalını kaptığı gibi evye altındaki kapının önüne yerleştiriyor.</p>

  <p class="p8">"Böylece," diyor kapımın ardından, "burada birinin saklı olduğu akıllarına gelmeyecek."</p>

  <p class="p8">Ona teşekkür ediyorum.</p>

  <p class="p8">"Teşekkür edilmesi gereken Tanrı. Dualar ettiğim için seni bulamadılar."</p>

  <p class="p8">Uzakta, yine ıslıklar ötüyor. Bir başka Tutsi köşeye sıkıştırılmış olmalı. Çocuklarımı düşünüyorum. Gerçekten de beni ele geçiremedikleri sürece onları hayatta bırakacaklar mı?</p>

  <p class="p8">"Milisler ne yapıyor?”</p>

  <p class="p8">"Bilmiyorum Yolande. Buradan göremiyorum, Gidip bilgi edineceğim."</p>

  <p class="p8">Bu sözlerin hemen ardından, uzun, bitmek bilmez bir makineli tüfek taraması duyuyoruz.</p>

  <p class="p8">"Emmanuelle, söyle bana, öldürülenlerin çocuklarım olmadığını söyle!"</p>

  <p class="p8">Ancak yanıt yok. Gürültüleri dinleyerek olup bitenleri tahmin etmeye çalışıyorum. Anlaşılmaz şeyler söyleyen insanların uğultusundan ve sinirli sinirli korna çalarak kalabalık arasından kendine yol açmaya çalışan bir araba gürültüsünden başka bir şey duymuyorum.</p>

  <p class="p8">Parmaklarım rastgele bir şeylerin, kapının rayının, bir borunun üzerinde kasılıyor.</p>

  <p class="p8">"Çocuklarım, evlatlarım. Neredesiniz?"</p>

  <p class="p8">Yaklaşık on dakika sonra, Emmanuelle geri geliyor. "Öldürülenler senin çocukların değil."</p>

  <p class="p8">Boğulmasına ramak kalmış biri gibi soluklanıyorum.</p>

  <p class="p8">"Vaftiz kızın, Eléonore."</p>

  <p class="p8">Vaftiz kızım geliyor gözümün önüne. Olağanüstü güzel ve zeki bir kız. Komşu bir Hutu’yla nişanlıydı. Deliler gibi seviyordu onu. Sanırım, mayıs ayında evleneceklerdi.</p>

  <p class="p8">"Peki ama neden makineli taraması o kadar uzun sürdü?'''</p>

  <p class="p8">Emmanuelle iç geçiriyor. İlle de her şeyi anlatması gerekiyor mu?</p>

  <p class="p8">Gerekiyor. Gerçek her zaman yalandan daha az acı verir.</p>

  <p class="p8">Emmanuelle başlıyor. Üzülerek, Eléonore’un milisler tarafından çırılçıplak soyulduğunu açıklıyor. Öldürmeden önce sırayla ona tecavüz etmek istemişler. Tam o sırada nişanlısı makinelisiyle belirmiş. Umutsuzca hırsa kapılıp, tecavüze uğramasın diye Eléonore’u vurmıış. Hareketinin amacını anlayan bir milis de, tabancısıyla ona ateş etmiş. Anlaşılan, nişanlının parmakları tetiğin üzerinde kasılı kalmış. Kurşunlar, makineli tüfeğin şarjörü boşalana kadar fırlayıp durmuşlar.</p>

  <p class="p8">Bu anlatı, bıçak gibi bedenime saplanıyor. Emmanuelle’den biraz su istiyorum. Ancak birden, mangalın üzerine üç kez vuruyor. Bu aramızdaki şifre, birisinin yaklaştığını haber veriyor. Dikkatlice dinliyorum.</p>

  <p class="p8">"Emmanuelle, Emmanuelle!"</p>

  <p class="p8">"Télesphore? Deli misin sen? Kendini ele vereceksin. Bütün mahalle kalburdan geçirildi. Kaç."</p>

  <p class="p8">"Emmanuelle, artık gerek kalmadı. Her şey bitti. Sen iyi bir kadınsın, bu yüzden sana geldim. Biliyorsun ki karımla çocuklarım öldürüldü. Ben de her yerde aranıyorum. Artık savaşmak istemiyorum. Barikata teslim olacağım. Senden vasiyetimi dinlemeni istiyorum. Tasarruf hesabımda seksen bin frank birikti. Ayrıca Amerikan Büyük Elçiliğimden üç aylık ücret alacağım var, ödeme 11 Nisan’da yapılacaktı, tahsile gitmeye cesaret edemedim. İşte sana vekâlet belgesi. İleride Kibuyeli kuzenlerimden birini görecek olursan, bu parayı kendisine vermeni istiyorum. Eğer bulamazsan, parayı kendine sakla. Elveda, Emmanuelle. Benim adıma yaptığın her şey için de teşekkürler."</p>

  <p class="p8">Emmanuelle onu tutmaya çalışıyor, Télesphore bir şeyler yemek istemez miydi acaba?</p>

  <p class="p8">"Yemek mi? Sekiz gündür yemedim. Ne fark eder!"</p>

  <p class="p8">"Yalvarırım biraz daha mücadele et, Télesphore. Bütün umutlar yok olmadı. Birlikte dua edelim."</p>

  <p class="p8">"Dua mı? Ne için? Tanrı bizi duymaz. On gündür Ruanda’ya dönmedi. Eh! Onca kişiyi alıp götüren, birini bırakmaz."</p>

  <p class="p8">"Neden sürekli ölümü düşünüyorsun? Çarmıha gerilmiş İsa örneği, umudumuzu sürdürmeliyiz."</p>

  <p class="p8">"İsa da, 'Her şey bitti,’ dememiş miydi?"</p>

  <p class="p8">"Asla hiçbir şey tamamen yitip gitmez, ancak barikata gidecek olursan, seni kesinlikle öldüreceklerdir. Ölüm sırtlanı öpsün, demektir bu."</p>

  <p class="p8">"Bırak da gideyim, artık savaşamam. Ölmek istiyorum."</p>

  <p class="p8">Bu sözler üzerine, uzaklaştığım duyuyorum.</p>

  <p class="p8">Otuz saniye sonra, yine ıslık ve çığlıklar kopuyor. İnsanlar bir kez daha Déo’nun evini kuşatıyorlar. Ayyaşlar gibi haykırıyorlar.</p>

  <p class="p8">"Tutsileri sakladığını biliyoruz. Télesphore’u evinden çıkarken gördük."</p>

  <p class="p8">"Tutsileri saklamıyorum," diye yanıtlıyor Emmanuelle, anlayamadığım bir sükunetle. "Télesphore, Kibuye’deki annesine haber vermemi istemeye geldi, çünkü barikata teslim oluyordu, öldürüleceğini de biliyordu. Tutsilerden hoşlanmam, ancak ölmek üzere olan bir adamdan böylesi bir hizmeti sakınamazdım."</p>

  <p class="p8">"Yalan söylüyorsun, yalan söylüyorsun! Télesphore’un annesi iki yıl önce öldü!"</p>

  <p class="p8">"Hiç de değil, "diyor Emmanuelle atılarak. "Ölmüş olan büyük annesiydi."</p>

  <p class="p8">"Tamam! Hadi çocuklar. Bu evi bir güzel araştırın. Sen de, burada tek bir Tutsinin izine rastlanırsa kendini kolla!"</p>

  <p class="p8">Çabucak mutfağa dalıyorlar. Her şeyi bir güzel altüst ediyorlar. Uzaklarda bir el ateş ediliyor. Hemen yakında kahkahalar patlıyor.</p>

  <p class="p8">"Bir yılan eksildi," diyor adamın biri gülerek. "Hadi, her şeyi araştırın! Hepsini ters yüz edin! Dikkatli olun!"</p>

  <p class="p8">Gece boyu beni arıyorlar.</p>

  <p class="p8"><a id="a26"></a> </p>
</body>
</html>
