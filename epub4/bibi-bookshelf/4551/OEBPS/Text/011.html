<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>6. Bölüm</title>
</head>

<body>
  <h1 class="h11"><a id="a16"></a>6. Bölüm</h1>

  <p class="p8">Ruanda güneşi hem bedeni hem de yüreği ısıtır. Asla yakmaz, yakmak istese bile rüzgâr onu engeller.</p>

  <p class="p8">Çalılıklar arasında bir adam yürüyor. Saklandığımız yere doğru ilerliyor.</p>

  <p class="p8">Fark ettiğim ilk şey, boynunun iki kenarından sarkan tavşan patileri oluyor. Birine bilmediğim bir şey saplanmış, öteki omzu süsleyen gereksiz bir kabarıklık gibi görünüyor.</p>

  <p class="p8">Adam ufak tefek, hatta cılız. Siyah, mavi, yeşil renkli bir beresi var, ensesine inen bir kurdeleyle süslü. Kocamın da üye olduğu ılımlı bir parti olan Sosyal Demokrat Parti’nin simgesi bu.</p>

  <p class="p8">Fermuarı yarı kapalı lacivert ceketinden, okuyamadığım dört siyah harf taşıyan kırmızı tişörtü görünüyor. Kolları dirsek altına kadar sıvanmış. Karnında dört el bombası taşıyor; kaldıracından asılmış iki tanesi ceplerinden sarkıyor, üç-tanesi de kemerine takılı.</p>

  <p class="p8">Adam yaklaşırken, otlar arasında bir kot pantolonla iki kirli file buluyorum. Adam bir elinde yepyeni bir pala, diğerinde ise atılmaya hazır bir el bombası taşıyor.</p>

  <p class="p8">Dosdoğru, Nadine’in saklandığı yere doğru ilerliyor. El bombalarını inceliyorum. Zeytin yeşili meyveleri andırıyorlar, bakır bir halkayla süslü, küçük avokadolar gibi delikli. Patlatıcının başı, ovulmuş gümüş ya da alüminyum gibi parlıyor.</p>

  <p class="p8">Nadine’den üç metre uzaklıkta, yandan görüyorum onu. Kızımı gördü mü acaba, belli bir amacı olmaksızın nereye gidiyor? Palası parlıyor. Altmış-yetmiş santim uzunlukta, bir ucu kıvrık, diğeri ise kabza işlevi gören ve birbirine perçinlenmiş iki yarı yuvarlak tahtaya mıhlanmış kocaman bir doğrama aleti. Sivri ucu dışbükey, budama bıçağının tam tersi. Pırıl pırıl, yepyeni. Belki de Fransız işbirliğiyle, Hutu halkına bedelsiz dağıtılmak üzere Habyarimana rejimi tarafından yakın tarihte satın alınmış mallardan birisidir.</p>

  <p class="p8">Adam, dört bir yana sanrılı bakışlar fırlatıyor. Sarhoş gibi görünüyor, Başkalarından çok, kendinden korkuyor sanki. Gözleri, Tutsilerinki gibi kırmızı, burnu ince. Pislik içinde, sıska, üstü başı yırtık pırtık. Sergilerde, aylaklardan para koparmak için dolaşan yarım porsiyonluk birini andırıyor.</p>

  <p class="p8">"Baban nerede?"</p>

  <p class="p8">Nadine’i bulduğunu anlıyorum.</p>

  <p class="p8">Kızım yanıtlamıyor.</p>

  <p class="p8">"Korkma," diyor. "Ona kötülük etmek için gelmedim."</p>

  <p class="p8">Nadine başını eğiyor. Gözleri bana kayıyor. Adam bunun anlamım çözemez.</p>

  <p class="p8">Joseph kendini ele veriyor.</p>

  <p class="p8">"André, buradayım. Neden beni arıyorsun?"</p>

  <p class="p8">André hıçkırıklara boğuluyor.</p>

  <p class="p8">"Beni iyi dinle, Joseph," diye başlıyor.</p>

  <p class="p8">Terinin iri damlalar halinde aktığını görüyorum. Kocanı sakin.</p>

  <p class="p8">"Dinle beni. Benim komşumsun, ne sana ne de ailene karşıyım. Ancak ayrım yapmaksızın bütün Tutsileri yok etme emrini aldım. Çocuklar, yetişkinler, arkadaşlar, hatta akrabaları da. Radyoyu dinle. Bu resmi bir emir. Seni neden aradığımı bilmek mi istiyorsun? Söyleyeyim. Bu çalılığı yakma emri verildi bana, çünkü burada saklandığından eminler. Seni uyarmak için geldim. Çalılığı ateşe vermek zorundayım. Git! Büyük annemin evine git, seni çok sevdiğini biliyorum. Ancak babamdan kendini sakın. Zalim ve ilkesiz biridir o. Büyük annemin evine gitmeni benim önerdiğimi sakın söyleme ona. Gidin ki çalıları yakabileyim. Hem seni, hem de kendimi koruyorum. Emirlere itaat eder gibi yapmama fırsat tanı. Biraz aşağıdaki şu patikayı izleyin, orada barikat yok. Yalnızca iki-üç dakika açıkta kalacaksınız. Seninkileri de götür. Şimdi bırak da, kimseyle konuşmamış gibi yapayım. Yamacın altına-yürüyeceğim. Döndüğümde, gitmiş olmalısın. Ama sana verebileceğim tek öğüt, bağlı olduğun barikata gitmedir. Çünkü oraya yeterince sık gitmediğin, yurdunu asilere bıraktığın söyleniyor."</p>

  <p class="p8">André uzaklaşıyor. El bombaları tehlikeli bir biçimde sallanıyor.</p>

  <p class="p8">Joseph bana dönüyor. Yüzü grimtırak bir renk almış, gözleri yuvalarından fırlamış.</p>

  <p class="p8">"Bu adamı tanıyor musun?"</p>

  <p class="p8">"Evet. Sosyal Demokrat Parti’nin bölge kolundan. Toplantılarda tanışmıştık. Hiçbir şey anlamıyorum. Sanki başka biri olmuş. Bir ay önce, gülümseyen bir delikanlıydı. Nasıl korktuğunu gördün mü?"</p>

  <p class="p8">André vadide yok oldu, Joseph barikata dönmeye niyetli değil, bize eşlik etmeye karar veriyor. Hafif titriyor. Artık iş çığırından çıktı!</p>

  <p class="p8">Çocuklar ve ben, Mukecuru’nun evine doğru yola koyuluyoruz. André’nin büyük annesine, saygı gereği, Fransızca nine anlamına gelen "Mamie" diye sesleniliyor. Joseph, bir yılan gibi sürünerek bizi izliyor; onun hayatta kalması, bizimle birlikte olduğundan kimsenin kuşkulanmamasına bağlı. Elli metre boyunca, uzun otlar bizi saklıyor, ardından ova başlıyor. Dörtnala koşmaya başlamadan önce, bodur bir ağaç altında soluklanıyoruz. Daha otuz metre ilerleyemeden, etrafta sesler yükseliyor. Bir kadın, Afrika kültürümüzün özelliği olan ve elin tersiyle ağza vurularak uzun bir ezgi çığırmaktan ibaret olan o çığlığı atıyor. Hemen ardından, üç kadın daha beliriyor, ikisi küfür ediyor, diğeri de barikat bekçilerini çağırıyor.</p>

  <p class="p8">"Yılanlar orada. Yakalayın."</p>

  <p class="p8">Bir hafta önce tedavi ettiğim bir kadının sesini tanıyorum. Yeni yetmeler, sık çalıların arasında koşuşarak ava katılıyorlar. Sıska bir kol tarafından fırlatılan bir el bombası biraz uzakta patlıyor.</p>

  <p class="p8">Yokuşa koşut, hendeğe benzeyen uzun bir çöküntü alanının girinti çıkıntısı arasına süzülüyoruz. Kısa bir süre orada kalıyoruz, sonunda Joseph geliyor. Çocukları önüme itiyorum; bu çukur<span class="t17">;</span> boyunca yürürken, bulunduğumuz yer konusunda rakiplerimizi yanıltacağız. Birkaç dakika önce durduğumuz noktaya okkalı sopalarla donanmış yeni yetmeler vardığında, bir dizi sütleğenin arkasında saklanmış durumda ve Mamie’nin evinden otuz metre uzaktayız. Sersem gibiler, izimizi vadinin daha aşağılarında arıyorlar, gülümsüyorum. Aralarında, bir bacağı sakat olan ve iki koltuk değneğinden destek alarak tek ayak üstünde şeşken altı yaşında bir velet seçiyorum. Bir zamanlar sıtmadan kurtarmış olduğum bir yumurcak daha görüyorum. .</p>

  <p class="p8">Yüreğim sıkışıyor. Yardım ettiğim kişilerin bile bana ihanet ettiğini düşünüyorum. Başım dönüyor. Gökyüzüne ne; kötülük ettik ki, av yerine konuluyoruz? Kendimi aptal gibi hissediyorum. Ağlamaya çalışıyorum, ama gözyaşlarını çıkmıyor. Gülümsüyorum. Belki çocuklarımın ağladığımı görmemeleri daha iyi. Çitin içinde küçük bir muz ağacı lifi buluyorum. Sabırla çözüp pantolonumun kemer yerlerinden geçirerek belime sarıyorum. Atasözü ne der? Kemerin yoksa, ipten yap! Kotumun üzerimde durmasını sağlayan kilolarım beni terk ettiğinden, kemer takmak zorundayım.</p>

  <p class="p8">Islıklar çınlıyor. Şifreli olduklarından, anlamını çıkaramıyorum. İki aralıklı uzun bir ıslığı, uzaklardan üç aralıklı bir başkası yanıtlıyor. Başka seçenek kalmadı, ne pahasına olursa olsun, Mamie’nin evine yönelmemiz gerekiyor.</p>

  <p class="p8">Pis bir yaşlı kadın bu. Alacalı bir peştamal, uzun bir kırmızı etek ve kahverengimsi bir tişört; giymiş, Çıplak ayaklarının parmak aralarında, terin yardımıyla şekillenmiş küçük toprak topakları var. Bizi görünce ağlıyor ve hemen göz gözü görmeyen küçük bir odaya saklıyor. İyi kötü üst üste sıkışıyoruz. Azıcık gücüyle, kapının önüne bir hintdarısı havanı ittiğini duyuyoruz. Derinlemesine oyulmuş büyük bir taş, bu. Tokmak işlevi gören uzun bir taş yardımıyla, içinde tahıl öğütülür. Kapının önüne konulan nesnenin ağırlığı, belki de katilleri geri çevirip daha uzaklarda araştırma yapmalarım sağlayacak.</p>

  <p class="p8">Milisler hemen ardından gelip evi araştırıyor, hiçbir şey bulamıyorlar.</p>

  <p class="p8">"Senden habersiz içeri sızmadıklarından emin misin?"</p>

  <p class="p8">Mamie kendine güvenerek yanıtlıyor:</p>

  <p class="p8">"Kesinlikle eminim. Beni bulduğunuz yerde, eşikte oturuyordum, Eğer onları görürsem, bir uzun, iki kısa ıslık çalarım."</p>

  <p class="p8">"Sen iyi bir kadınsın, Mamie. Hutular seni ödüllendirir."</p>

  <p class="p8">Günümüzü hep, biri küçük odada geçiriyoruz. Fısıldaşarak konuşuyoruz. Nadine hafif hafif inliyor, susadı. Kapının altından itilen bir muz yaprağı bizi yerimizden sıçratıyor. Koklamak için eğiliyorum. Pirinç! Suda haşlanmış pirinç! "Teşekkürler, Mamie."</p>

  <p class="p8">"Sessiz olun, kendinizi ele vereceksiniz."</p>

  <p class="p8">Ardından başka yapraklar geliyor. Yine pirinç, dövülmüş bakla ve son olarak da, Mamie’nin kapının bir köşesinden akıttığı ve şapur şupur içtiğimiz su.</p>

  <p class="p8">"Susuzlar çetesi, sessiz olun!"</p>

  <p class="p8">Belki gece yarısına doğru, aksi bir erkek sesi duyuyoruz. Sorular soruyor. Mamie havanın yerini neden değiştirmiş? Mutfağı temizlemek için. Temizlik mi? Ama hiçbir şey temizlenmemiş ki! Doğru, çünkü evin yakınlarından geçen birileri hakkında uzun sorular soran milisler Mamie’yi engellemiş.</p>

  <p class="p8">İki saat sonra, André’nin sesini tanıyoruz.</p>

  <p class="p8">Babası ona bağırıyor, lanet okuyor, hakaret ediyor.</p>

  <p class="p8">"Nasıl olur? Çalılığı boydan boya dolaştığın halde onları bulamamışsın!"</p>

  <p class="p8">"Bilmiyorum baba. Onlar zeki insanlar."</p>

  <p class="p8">"Sen de aptalsın. Sana oyun oynadıkları kesin, sen de inanmışsın. Bana Muganga lazım, bana o lazım! Muganga’yı bulacak kişinin bir daha kaygılanmasına gerek kalmayacağına yemin ettiler. Bu sabah çalılıkta kiminle konuşuyordun?"</p>

  <p class="p8">"Nöbet tutan bir milisle."</p>

  <p class="p8">"Adı ne?”</p>

  <p class="p8">"Bilmiyorum. Onu tanımıyorum."</p>

  <p class="p8">"Sana söylüyorum. O milis Muganga’yı benden önce ele geçirecek. O zaman da beni aptal yerine koyacaklar. Çünkü, Muganga’yı yakalayacağıma söz verdim onlara."</p>

  <p class="p8">Konuşma, uzaklardan gelen birkaç ıslıkla aniden bölünüyor. Bitkinim. Sanırım uyur kalıyorum.</p>

  <p class="p8">Bir tekme darbesiyle kapı gürültüyle açılıyor. Gün ışığıyla gözlerim kamaşıyor. Ufacık bir adam dikiliyor önümde; kapı onun yanında, dev bir saray kapısını andırıyor. Adam haykırıyor:</p>

  <p class="p8">"Biliyordum! Dün akşamdan beri burada saklandığını biliyordum! Oğlum kendini ele verdi. Kendisini sorgularken yüzünün rengi attı,"</p>

  <p class="p8">"Madem ki biliyordun, neden beni dün akşam öldürmedin?"</p>

  <p class="p8">Sakin halim kendine olan güvenini sarsıyor. Bir yanıt arıyor. Birkaç duraksamadan sonra karşılık nihayet geliyor.</p>

  <p class="p8">"Çünkü seni severim, Yolande. Başına kötülük gelmesini istemem. Ancak seni öldürmek zorundayım."</p>

  <p class="p8">Mamie araya giriyor.</p>

  <p class="p8">"Tek bir damla Tutsı kanı dökecek olursan, o kan hem senin hem de soyunun sopunun peşine düşsün.' Senin annenim ben Jean, bunu unutma."</p>

  <p class="p8">"Umurumda değil! Tek istediğim, onları dışarıda görmek."</p>

  <p class="p8">Zayıf eliyle beni kavrıyor. Direniyorum. Ayağa kalkıyorum.</p>

  <p class="p8">"Beni öldüreceksen, haydi yap bunu. Elinde bir pala var. Haydi. Öldür beni. Fırsat eline geçmişken çocuklarımı da öldür."</p>

  <p class="p8">Cesaretim, daha doğrusu onun cesaret sandığı ve aslında kurnazlıktan ibaret olan şey, hayatımı kurtarıyor. Jean bizi evinden kovuyor, ama bizi kimsenin göremeyeceği ve dosdoğru evime giden bir yol gösteriyor.</p>

  <p class="p8">Jean, öldürmeyi beceremeyen bir fanatik. Nefret etmeyi biliyor ama, öldürmeyi bilmiyor.</p>

  <p class="p8">Soykırım zehri bedende çözünmeye başladı, bütün organlar nasibini aldı. Aileler bölünüyor, oğul anasına saygı göstermiyor, ağabey kız kardeşini saymıyor ve kendisi gibi olanları seven kişi, artık yüreğinin yerinde bir taş taşıyor.</p>

  <p class="p8"><a id="a17"></a> </p>
</body>
</html>
