<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>19. Bölüm</title>
</head>

<body>
  <h1 class="h11"><a id="a43"></a>19. Bölüm</h1>

  <p class="p8">Ruanda’da soyadları, Avrupa’dakiler gibi verilmez.</p>

  <p class="p8">Benim soyadım Mukagasana, "Gasana’nın karısı" anlamında, çünkü doğumumda babam beni, hayran olduğu ya da bir zamanlar kendisine iyilik etmiş olan bir arkadaşının Gasana adlı oğluyla evlendirmeyi koymuş kafasına.</p>

  <p class="p8">İnsanlar ender olarak babalarının soyadını taşır. Ruanda’da kişinin soyadı, hemen hemen her zaman annesiyle babasının istencini ya da umutlarını yansıtır, hatta bazen kötü talihi önleme amaçlıdır.</p>

  <p class="p8">"Habyarimana"nın anlamı "can veren Tanrı"dır. "Büyüyeceğini umalım" anlamındaki "Kakuze", ilkini kaybeden anne-babaların çocuğuna verilir. "Jyamubandi", yani "Diğer çocuklar tarafından kabul gör", kocası tarafından bağışlanan bir annenin gayri meşru çocuğu anlamına gelir. Çocuğuna "Munderere" soyadını vermek, babanın anneye minnet ifadesidir: "Bu çocuğu benim için yetiştir"; gizli anlamı ise şudur: "çünkü sen dünyanın en iyi eşi ve annesisin".</p>

  <p class="p8">Adlar ise takvime bakarak verilir. 5 Şubat’ta mı doğduğunuz? Adınız Agathe olacaktır. 28 Haziran’da mı? İrénee. 3 Eylül’de mi? Grégoire. Adlarımızı misyonerler verir. Bu nedenle hepsi Hıristiyan adlarıdır.</p>

  <p class="p8">Aynı gün doğan çok sayıda çocuk bir arada vaftiz edilirse, daha egzotik adlar aranır. Janvier, Juvénal, Zacharie, Théoneste, Lini, Anaclet, Evariste, Onesphore, Théobald, Athanese, Callixte, Tharcisse, Straton gibi adlar böyle ortaya çıkar.</p>

  <p class="p8">Vaftiz edilmiş olmak, kartvizittir. Vaftiz olunmazsa, ad da olmaz. Ad olmazsa, sosyal statü de olmaz. Adsızlar, fahişe çocuğu değillerse, pagandırlar. Ruanda’da vaftiz, toplumsal bir yükselme aracıdır.</p>

  <p class="p8">Neredeyse her Ruandalı, böylece bir Hıristiyan ya da pagan adına sahip olur. Ne var ki, dilimizi kutsama ayinine açtığımız içirt bizi Hıristiyan yaptıklarım sanan misyonerler yanılıyorlar.</p>

  <p class="p8">Bir bilselerdi!</p>

  <p class="p8">Ruandalıların Hıristiyanlık hakkında kendilerine özgü bir fikirleri vardır. Katolik kurallarını coşkuyla yerine getirerek rahipleri pohpohlamayı pek güzel becerirler. Ancak geceleri bazen gizlice İmana adına geleneksel vaftizler düzenleyerek, atalarına dua ederler. Rahiplerin hizmetindeki kilise danışmanlarının ele verdiği gizli kutlamalardır bunlar. Bu durumda cemaat dışlanır, ta ki bütün aile günah çıkarma bölmesinden geçinceye dek.</p>

  <p class="p8">Ülkenin doğusunda, pagan zihniyet büyük ölçüde egemendir. İnsanlar, asmakabaklarında gezinen zombilere ve ruhlara inanırlar. Hatta bir gün erkek kardeşim Népo, yol üzerinde bir ruh tarafından ele geçirilmiş bir asmakabağı göstermişti bize. Meyvesi yavaşça salınıyor ve rastgele zigzaglar çiziyordu. Bazılarımız inanamadan, bazılarımız da kaygıyla bakakalmıştık. Ta ki Népo asmakabağının içinden bir kurbağa çıkarana dek.</p>

  <p class="p8">Tam bu olayı Eugénie’ye anlatıyordum ki, yıldırım gibi darbeler kapıyı titretmeye başladı.</p>

  <p class="p8">"Milis değil bunlar," dedi bir kadın. "Jérôme geldi. Onu pencereden gördüm."</p>

  <p class="p8">Eugénie bana dönüyor.</p>

  <p class="p8">"Jérôme mu? Jérôme! Masanın altına yat!"</p>

  <p class="p8">Masanın altından, Peder Vanoverschelden’in Jérôme’u coşkuyla karşılama tarzından onun makbul bir Hıristiyan olduğunu anlıyorum. Nyamirambo kilisesinin temel cemaatinin başkam. Rahipler için, neredeyse bir aziz. İki kez dul kaldıktan sonra, hayatını atanmış olmadığı bir tür diyanet bakanlığına adamış. Kilisenin girdisini çıktısını çok iyi biliyor, tüm doğumlardan, yapılacak vaftizlerden, hazırlanacak cenaze törenlerinden haberdar. Jérôme, rahiplerin bir tür sağ kolu. Ancak...</p>

  <p class="p8">"Susun! İşte geldi!"</p>

  <p class="p8">Yumuşak, neredeyse ezgili bir sesle konuşan bir adamın girişte Peder Vahoverschelden’le sohbet ettiğini duyuyorum.</p>

  <p class="p8">"Ee, Peder? Hâlâ endişeli misiniz?"</p>

  <p class="p8">Peder tekdüze bir sesle son günlerdeki güçlükleri açıklıyor. İki gün önce kilisede yapılan katliamdan sonra; kadınlar kaygılı.</p>

  <p class="p8">"Bu anlaşılabilir bir şey, Peder."</p>

  <p class="p8">'Sessizlik.”</p>

  <p class="p8">"Sakladığınız bütün bu Tutsi kadınları ne yapmayı düşünüyorsunuz?"</p>

  <p class="p8">"Tutsi kadınları mı? Biz Tutsi kadın saklamıyoruz. Yalnızca masum Hutu kadınları saklıyoruz."</p>

  <p class="p8">"Öyleyse burada Tutsi yok mu? Şanslısınız! Çünkü milislerin, Tutsi kadınların saklandığını öğrenirlerse, rahipleri bile öldürecekleri söyleniyor."</p>

  <p class="p8">Sessizlik.</p>

  <p class="p8">"Burada Tutsi kadın bulunmadığından emin misiniz? Bana doğruyu söyleyin. Sizi koruyabilirim."</p>

  <p class="p8">Jérôme denen adam, istenmeyen bir ziyaretçi gibi koridora girdi.</p>

  <p class="p8">"Bakın Peder, konumum gereği, milisleri kuşkularından vazgeçirebilirim. Bana tamamen güvenirseniz, size yardımcı olabilirim."</p>

  <p class="p8">Hayır, kilisede Tutsi kadın yok; Peder Vanoverschelden’in tavrı resmi.</p>

  <p class="p8">"Yalnızca aç kadınlara ve yetimlere barınak sunuyorum. Hepsi bu." </p>

  <p class="p8">Görüşme bitmek bilmez sıradan-sözlerle sürüyor ve şu vaatle sona eriyor:</p>

  <p class="p8">"Peder Vanoverschelden, bilin ki katliamları sınırlamak için elimden gelen her şeyi yaparım. Askerlerin gerçekleştirdiği katliamlardan nefret ettiğime ve Hutular kadar Tutsileri de sevdiğime yemin ederim. Hepimiz Hıristiyan değil miyiz? Beni vaftiz eden kişi, eski meslektaşınız değil miydi? Eh! O güzelim Hıristiyan imanına nasıl sırt çevirebilirim?"</p>

  <p class="p8">İki adam kucaklaşıyor. Jérôme dışarı çıkıyor. Giriş kapısı ardından gürültüyle kapanıyor, hemen koruma altına almak için önüne eşyalar yerleştiriliyor.</p>

  <p class="p8">"Ne de olsa o iyi biri," diyor Peder Vanoverschelden geri gelirken. "Neden saklandın?"</p>

  <p class="p8">Eugénie patlıyor:</p>

  <p class="p8">"Muganga neden mi saklandı? Çünkü Jérômıe bir haindir! Sadece Tutsi saklayıp saklamadığınızı öğrenmek için geliyor buraya. Sakladığınızı öğrendiği an, hemen gidip milislere haber verecektir. Onlar da avlarım toplamak için acele edecektir."</p>

  <p class="p8">"Arkasından konuşuyorsun, Eugénie. Arkasından konuşuyorsun. Jérôme iyi bir Hristiyan’dır. Durumumuzu öğrenmek için geldi. Biraz meraklı, hepsi o kadar."</p>

  <p class="p8">"Durumumuzu öğrenmek mi? Sadece Tutsi var mı yok mu diye bakmaya geldi, hepsi bu! O adam bir hain. Ona bir tek siz kanıyorsunuz, Peder."</p>

  <p class="p8">"Jérôme bir azizdir. Hakkında kötü şeyler söylenmesine izin vermem."</p>

  <p class="p8">Yerimden zıplıyorum. Öfkeden sarhoş gibiyim.</p>

  <p class="p8">"Aziz olup olmaması umurumda bile değil! Ancak burada olduğumu sakın söylemeyin!"</p>

  <p class="p8">"Jérôme’a mı? Ama senin aramızda saklandığını bilseydi mutlu olurdu. Bunu söylememiş olmamın nedeni, seninle konuşmadan sözünü etmek istemeyişimdi. Ama ben Jérôme’dan eminim. Aramızdaki en iyi Hristiyan’dır o. En azından, senden daha iyidir Yolande."</p>

  <p class="p8">Peder Vanoverschelden kara gözlerini benimkilere dikti. "Neden ayinde şaraplı ekmeği almadın?" diyordu bu gözler.</p>

  <p class="p8">Kendimde değilim. İşaret parmağımı kaldırıp emir veriyorum:</p>

  <p class="p8">"Ne olursa olsun Peder, sakın Jérôme’a Muganga’nın burada olduğunu söylemeyin. Bu bir emirdir!"</p>

  <p class="p8">Peder Vanoverschelden bana küçümseyerek bakıyor ve arkasını dönüyor. Eugénie tekrar masaya çıkıyor. Kocasının saklandığı Saint-André Lisesi’ne şöyle bir baktıktan sonra, barikatlardaki hareketleri gözetliyor. Jérôme milislerle sohbet ediyor. Gülüşüyorlar. Bira içiyorlar.</p>

  <p class="p8">"Muganga aralarında değil!" diyor gülerek. "Bundan eminim. Ama onu bulacağıma söz veriyorum."</p>

  <p class="p8">Öğle yemeği yok, nedeni ise yiyecek bir şey bulunmaması.</p>

  <p class="p8">Öğleden sonra, aşın sıcağın verdiği uyuşuklukla başlıyor. Çocuklar ağlıyor. Kadınlar onları uyutmak için alçak sesle ninni söylüyor. "Açlık" sözcüğü bütün dudaklarda.</p>

  <p class="p8">Ayinin yapıldığı yemekhaneden ayrılmak istemiyorum. Beni tutan bu yer değil, çevremde kuşkulu Hutu kadınların bulunmasından duyduğum korku,</p>

  <p class="p8">Emmanuelle rahipleri aramış. Kiliseden beni almaya gelecekmiş. Nasıl olduğunu kendisi de bilmiyor. Ama gelecek. Barikatlardan geçebilmesi için, rahiplerin kendisine bozuk para hazırlamalarını istemiş.</p>

  <p class="p8">"Hey! Hamamböcekleri!"</p>

  <p class="p8">Kulağımıza ulaşacak kadar yüksek sesle bağırdılar.</p>

  <p class="p8">Eugénie ve ben, cellatlarına gereksinim duyan kurbanlar gibi, kimin seslendiğini görmek için masaya çıkıyoruz.</p>

  <p class="p8">Milisler bizi göremeseler de, tedirgin etmek için hakaret ve tehdit yağdırıyorlar.</p>

  <p class="p8">"Aranızda güzel kızlar varmış. Onları bize verirseniz, serbest kalırsınız."</p>

  <p class="p8">Akşamüstü, rahipler Mu Buiza’daki tüm kızları çirkinleştirmek için kafalarını kazıtmaya karar veriyor.</p>

  <p class="p8"><span class="t14">Tecavüz edilemeyenler</span>in yanında uyuyorum.</p>

  <p class="p8">Sabah erkenden, bağırmalar ve ıslıklar duyuyorum. Sessizce kalkıp yemekhanedeki masaya tırmanıyorum.</p>

  <p class="p8">Yolda bir çocuk koşuyor, peşinde onlarca milis var. Diğerleri yolunu kesip onu yakalayarak barikata geri götürüyor. Çocuk çekiç darbeleriyle öldürülüyor. Kafatası, hindistancevizi gibi bir gürültüyle patlıyor. Geceleyin evye altında duymuş olduğum sesi anımsıyorum. Hatamı anlıyorum. O akşam milisler susamış değillerdi. Eyleme geçmişlerdi. Kafatası kırıldığında, çekiç darbeleri çok daha tok bir ses çıkarıyor, beklenmedik kemiklerle zorlanan elektrikli kıyma makinesinin çıkardığı sese benziyor bu. "</p>

  <p class="p8">"Yılanın çocuğuna ne yaptığımızı duydunuz mu?" diye bağırıyor milisler. "Sonunda size de işte bunu yapacağız. Bize meze olacaksınız."</p>

  <p class="p8">Dayanılmaz kahkahalar. Merhametlerine bağlı olduğumuz milisler, bizi neden hemen öldürmüyorlar?</p>

  <p class="p8">Hayır, böylesi çok baştan savma olurdu. İncelikten yoksun kalırdı. Ölüm öncesine bir dizi kaygının, sonra da bir dizi ıstırabın eşlik etmesi gerektiğini unutmak olurdu.</p>

  <p class="p8">Ertesi gün, RTLM radyosu dikkatimizi çekiyor. İki milis kiliseye yaklaşıp pencerelerimizin altında küçük bir radyonun sesini açtı. Mikrofonda Valérie var.</p>

  <p class="p8">"Tek düşmanımızın Tutsi olduğunu anımsayın. İçlerinde, kimlik kartım değiştirmiş olanlar var. Kimliklere kanmayın. Yapılarına bakın. Unutmayın ki, yılan saklanmayı iyi bilir. O her yerde olabilir, hiçbir yeri göz ardı etmeyin. İsyancıların sığındığı Parlamento’da gördüklerinizi bir daha düşünün. Onlara süt götürüyorlardı, çünkü bütün Tutsiler süt içer. Her eve girin. Kimseyi, özellikle de çocukları ihmal etmeyin. Unutmayın ki bize saldıran asiler, ülkeyi terk ettiklerinde henüz bebektiler. Bazıları analarının kanundaydı. Omzunuzda bir sırtları taşırsanız, kulaklarınızı yemesini engelleyemezsiniz, bunu unutmayın. Tek bir Tutsi’ye hoşgörülü davranan, sırtında bir sırtları taşıyor sayılır."'</p>

  <p class="p8">Ardından askerlerin mırıldandığı hamasi bir şarkı. Tutsilere karşı söylenen tekerlemeleri milisler gevrek gevrek yorumluyor.</p>

  <p class="p8">"Güzel söyledi! Bak bu doğru işte! Hamamböceklerine ölüm!"</p>

  <p class="p8">Peder Vanoverschelden gizlice bizi çağırıyor. Benimle baş başa konuşmak istiyor.</p>

  <p class="p8">"Az önce Emmanuelle aradı. Senin için geçici bir çözüm yolu bulmuş. Bu akşam, saat beşe doğru, askerlerle birlikte seni almaya gelecek.*'</p>

  <p class="p8">Askerler tarafından kaçırılma fikri hiç de hoşuma gitmiyor. Ya Emmanuelle’in hiç anlamadığı bir tuzak kurulmuşsa bana?</p>

  <p class="p8"><a id="a44"></a> </p>
</body>
</html>
