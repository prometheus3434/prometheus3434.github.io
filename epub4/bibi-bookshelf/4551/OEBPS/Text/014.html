<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>9. Bölüm</title>
</head>

<body>
  <h1 class="h11"><a id="a22"></a>9. Bölüm</h1>

  <p class="p8">Yaralı, ama canlı. İşkence edilmiş, ama canlı. Aşağılanmış, ama canlı. Çocuklarımı işte bu durumda buluyorum.</p>

  <p class="p8">Paçavralar içindeki üç harami gibi bana doğru ilerlediklerini görünce, titriyorum.</p>

  <p class="p8">Birbirimize sarılıp ağlıyoruz.</p>

  <p class="p8">Spérancie odanın bir köşesinde inliyor. Hıçkırıkları, sağlıksız zaaf ve duygusallık belirtileri gibi yüreğime saplanıyor. Sonunda ayağa kalkıp perişan çocuklarını etrafına almış acılı analık duygumla beni baş başa bırakarak, bahçede kayboluyor.</p>

  <p class="p8">Gözyaşlarıma kavuştum. Ancak yaralı çocuklarım için mi ağlıyorum, yoksa insanların kalleşliği yüzünden mi, bilemiyorum. Tabii, Côme’un kalleşliği. Soykırımcı bir rejimi sonuna kadar destekleyip başkaldıran kuvvetlerin ilerlemesini engellemeyi yeğleyerek bizi terk eden uluslararası topluluğunki de kuşkusuz.</p>

  <p class="p8">"Kigali Havaalanı <span class="t10">MINUAR</span>’ın elinde. Hiç şansımız kalmadı."</p>

  <p class="p8">Çocuklarım anlamıyor. ,</p>

  <p class="p8">"Neden söz ediyorsun anne? <span class="t10">MINUAR</span> ne?"</p>

  <p class="p8">Yere çöküyorum. Sarsıntı geçiren çocuklara, Avrupalı ve Amerikalı yönetimlerin, her türlü yola başvurarak Kigali’de soykırımcı bir sözde hükümeti ayakta tutmaya çalıştıklarını nasıl anlatmalı? Ne düşündüğümü bilmez oldum.</p>

  <p class="p8">Çocuklarıma bakıyorum. Sanrılar içindeyim. Bir haftadır karnımı doyurmadım. Neden söz ettiğimi bilmiyorum artık.</p>

  <p class="p8">Nadine beni öperken, bir karabasandan çıkar gibi oluyorum. Evlatlarım, demek buradasınız, canlısınız, öyle mi?</p>

  <p class="p8">Birden sevinç doluyor içime.</p>

  <p class="p8">"Ne oldu sana?"</p>

  <p class="p8">Christian ciddi ciddi, iki kız kardeşi ve Spérancie ile birlikte barikata çağırıldığını açıklıyor. Milisler ona bir adamın cesedini göstermişler.</p>

  <p class="p8">Christian gözyaşlarına boğuluyor.</p>

  <p class="p8">"Bir cesedi teşhis etmek zorunda kaldık. 'Bu adamı tanıyor musun? Bu adamı tanıyor musun?’ diye bağırıyordu bir milis. 'Yurtsever Cephe’den bir asker, değil mi? Tanıyor musun onu?’ Babamı tanıdım. Eli kesilmişti ve yüzü morluklara kaplıydı. 'O bir asker değil, benim babam!’ dedim. Bunun üzerine milisler beni dövmeye koyuldu. İçlerinden biri palasını boğazıma dayadı. Kendimi kolumla korudum. Darbenin etkisiyle kolum kırıldı.”</p>

  <p class="p8">Oğlumun kolunu inceliyorum. Pazı kemiğinde açık bir kırık var. Tedavi edilmesi gerekiyor.</p>

  <p class="p8">"Boş ver, anne. Neye yarar ki? Yarın sabah geri gelip bizi öldüreceklerini söylediler."</p>

  <p class="p8">Oğluma bakıyorum. Yedi gün içinde, bir erkek olup çıkmış. Dilim tutuluyor.</p>

  <p class="p8">"Etrafta babamın birçok arkadaşı vardı," diye ekliyor Christian. "Hiçbiri babamın Yurtsever Cephe’ye ait bir asker olduğunu yalanlamaya yanaşmadı. Elimden gelseydi...”</p>

  <p class="p8">Christian aniden susuyor, düşüncelere dalıyor. Şimdi o, tam bir erkek. Pişmanlık duymaya başlıyor.</p>

  <p class="p8">Oğlumun anlattıklarından, boğazını kesmeye çalışan milisi bir başkasının araya girerek engellediğini anlıyorum. Annelerinin nerede olduğunu söyletmeden önce onları öldürmek istememişler. Çocuklarımı teker teker sorgulamışlar. Onlar da nerede olduğumu bilmediklerini söylemiş.</p>

  <p class="p8">"Deli gibiydiler, anne. Tutsilere özgü iri bacakları olduğunu öne sürerek, Nadine’in bacaklarına vurdular. Kendi deyimleriyle ağaçlar kadar iri olmak isteyen Sandrine’le alay ettiler. Senin, hem Yurtsever Cephe’nin albayı hem de Dallaire diye birinin metresi olduğunu tekrarlamamızı istiyorlardı. Sözde o Dallaire denen kişi bir helikopterle seni kurtarmaya gelmiş. Öz çocuklarını terk etmişsin. Daha bir sürü şeyler söylediler. Bu cümleleri birbiri ardından tekrarladık. Sonra Spérancie’nin üzerine çullandılar. Tırmalayıp tokatlayarak, yüzüne tükürdüler. 'Muganga nerede, Muganga nerede?’ diye bağırıyorlardı. Spérancie öldürülmüş olabileceğini, iki gündür seni görmediğini söyledi. 'Yalan söylüyorsun, yalan söylüyorsun, cadı!’ diyerek tekrar dövdüler onu.</p>

  <p class="p8">Başım dönüyor. Nasıl böyle şeyler yapılabilir? Aklımı yitiriyorum.</p>

  <p class="p8">Nadine, üzerime atılıp kalçalarıma sarıldı. Kan içinde, kalmış bacaklarına bakıyorum, et parçaları yarıya indirilmiş bayraklar gibi sarkıyor, Christian, takım elbisesiyle karşıma oturdu. Kafası kucağımda. Sandrine yanıma oturup kollarını omzuma doluyor. Şu anda, çocuklarımdan, on beş yıldır kendilerine verdiğimden fazlasını aldığımı hissediyorum. Üç acılı çocuğumla, din kitaplarında görülen şu <span class="t14">pietà’</span>lardan<a id="a23"></a><a href="../Text/notes.html#a75"><span class="t16">{2}</span></a> biriymişim gibi bir izlenime kapılıyorum.</p>

  <p class="p8">Birden Spérancie beliriyor, başında kocaman bir sepetle. Bir komşudan birkaç hintkirazı satın almış.</p>

  <p class="p8">"Yesene," diyor bana. "Ye ki güç kazanabilesin."</p>

  <p class="p8">Hintkirazlarıyla dolu sepete bakıyorum. Aç değilim.</p>

  <p class="p8">Alnında bir morluk görüyorum, bu benim suçum diyorum kendi kendime. Spérancie çocuklarımı koruduğu için dayak yedi.</p>

  <p class="p8">Birbirimize bu kadar yakın biçimde ne kadar süre oturduğumuzu bilmiyorum. Arada bir, çocuklardan birinin başını okşuyor, ya da elini tutuyorum. Uzaklarda birkaç el bombası ayrı ayrı patlıyor. Spérancie gelip yanımıza diz çöktü. Her zamanki gibi, ağlıyor.</p>

  <p class="p8">Şaşırıyorum. Çocuklarım ve ben, birbirimize her şeyi anlattık. Şimdi bir şeyler söyleyecek gücümüz kalmadı sanki. Çektiklerimizin ayrıntılarına girmeye hevesli değiliz. Ne iki gecelik koşturmamı, ne de Joseph’in ölümüne nasıl tanık olduğumu anlatmak geliyor içimden.</p>

  <p class="p8">Susuyoruz, birlikteyiz. Birlikte olmak, bu sabah elde edebileceğim en büyük armağan. Birlikteyiz ve ancak birkaç patlamanın böldüğü bir sessizliği gözlemliyoruz.</p>

  <p class="p8">Annem, çocukluğumda bir şarkı söylerdi bana. Sözleri şöyleydi:</p>

  <p class="p6">"Annemi severdim, onu yitirdim.<br />
  Kardeşlerimi aradım, ama onları bulamadım.<br />
  Komşulara yanaştım, ama beni istemediler.<br />
  Dişlerin arasından süzülen dil gibi, düşmanlarımın ortasındayım."</p>

  <p class="p8">Bu şarkıyı düşünmek bana iyi geliyor sanki, ama çocuklarıma söyleme cesaretini bulamıyorum.</p>

  <p class="p8">Ruanda’nın öyküsü, başkanından yoksun kalmış küçük bir ailenin kavuşmasıyla ağır ağır küllenmiş gibi. Hava gitgide ısınıyor. Cırcır böcekleri, paramparça sevgimizi kutsuyorlar. Bir komşunun mangalında kızaran keçi şişinden gelen koku çarpıyor burnuma. Hem aç, hem de iştahsızım. İçim yaralı. Ruanda’yım ben.</p>

  <p class="p8"><a id="a24"></a> </p>
</body>
</html>
