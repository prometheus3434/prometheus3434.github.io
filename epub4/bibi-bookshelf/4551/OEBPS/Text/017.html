<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>12. Bölüm</title>
</head>

<body>
  <h1 class="h11"><a id="a29"></a>12. Bölüm</h1>

  <p class="p8">Siyahların Vahşiliği mi, yoksa beyazların barbarlığı mı?</p>

  <p class="p8">Yine o misyonerin sesini duyuyorum.</p>

  <p class="p8">"Adın ne?"</p>

  <p class="p8">"Yolande."</p>

  <p class="p8">"Yolande ne?"</p>

  <p class="p8">"Yolande Mukagasana."</p>

  <p class="p8">"Yine bir vahşi adı. Nasıl aklımda tutabilirim ki?"</p>

  <p class="p8">Adam aslında kötü niyetli değildi. Bana İsa’yı sevmeyi öğretti. Ben de inandım.</p>

  <p class="p8">1968’de, Butare’de oldu bu. On dört yaşımdaydım.</p>

  <p class="p8">Çocukların kollarının palayla kesilmesi, karınları deşilmeden önce kadınlara tecavüz edilmesi, kolsuz bacaksız adamların yol kenarında can çekişirken bırakılması, evet, bunlar kuşkusuz vahşettir.</p>

  <p class="p8">Batı daha kurnaz. Organları kesmez. Öldürünceye dek uzun süre aç bırakır. Yahudi soykırımını yapan Batı, nihai çözümü akıl edip örgütleyebilen o Batı, gaz odalarını öngörecek kadar vahşeti ince eleyip sık dokuyan o Batı, barbar Batı değil midir?</p>

  <p class="p8">Vahşetle barbarlık arasında seçim yapmamızı kim ister bizden?</p>

  <p class="p8">Biz siyahlar, sevecen duygularımızı belli etmek istediğimizde, canı gönülden kucaklaşırız.</p>

  <p class="p8">Siz beyazlar, elinizi hafifçe dokundurup hemen giysilerinize sürtersiniz.</p>

  <p class="p8">Biz siyahlar, aramızda uyuşmazlık olduğunda birbirimizi sakat bırakırız.</p>

  <p class="p8">Siz beyazlar, birbirinizi kısık ateşte yakarak öldürürsünüz.</p>

  <p class="p8">Hangimiz nefrete daha layık?</p>

  <p class="p8">Başka anakara, başka gelenekler.</p>

  <p class="p8">Batı hangi hakla bizim daha az vakur olduğumuza karar veriyor?</p>

  <p class="p8">Peki ya ben, çocuklarımı toplama kamplarında açlıktan ölürken hayal etmek zorunda kalmaktansa, onların bir pala darbesiyle öldürüldüğünü görmeyi yeğleseydim? Söyleyin bana Batılı peygamberler, neden bu çözümü yeğleyemiyorum?</p>

  <p class="p8">Evyemin altında gizlice sövüp sayıyorum.</p>

  <p class="p8">Mavi Miğferliler, Kigali’nin banliyösü olan Nyamirambo bölgesindeki mahallemin yollarında her gün gezinirdi. Çocuklar, onların geçişini görmek için koşuştururdu. Kol sallar, gülümser, bazen şarkı söylerlerdi. Ancak <span class="t10">MINUAR</span>’lılar hiç durmadan geçerlerdi. Karşılık verme zahmetine zor katlanırlardı.</p>

  <p class="p8">Altı gündür, hiç karşılık vermiyorlar. Neden mi, çünkü artık geçmiyorlar. Nyamirambo, artık beyazların bile görünmediği lanetlenmiş bir yer oldu.</p>

  <p class="p8">"Beyaz adam uyuşmazlığı getirdi," derdi babam. "Yalancıdır, ama akıllıdır. Onunla iyi geçinmeye çalış, ama asla güvenme. Unutma ki Belçika ülkemizi Hutuların eline teslim etti."</p>

  <p class="p8">Babam geliyor gözümün önüne. Kolunun altında birkaç kitapla birlikte Butare’den dönüşünü görüyorum.</p>

  <p class="p8">"Yine mi kâğıt?" diye bağırırdı annem. "Para yine kâğıda harcanmış!"</p>

  <p class="p8">Babam, Butare’den siyaset kitapları, gazeteler ve sık sık, radyosu için yeni piller getirirdi. Kızının bugün bir evye altında saklandığını bir bilseydi...</p>

  <p class="p8">Beyazlar geliyor gözümün önüne; doktorlar, mühendisler, avukatlar. Babamdan küçük kil heykeller satın almak için düzenli olarak evimize gelirlerdi. Bunların çoğu, iki kişiyi temsil eden heykellerdi. Başı göklerde bir kâhin ve diz çökerek ona danışan kaygılı biri, ya da yaşlı bir adamın bitlerini ayıklayan bir çocuk.</p>

  <p class="p8">"Görüyorsun ya Yolande, beyazlar, yaşlı bir adama bakan çocuk heykellerimden hoşlanıyorlar. Neden, biliyor musun? Çünkü bit ayıklamaya yarayan bir alet olan bir tür sivri cımbız icat ettiklerini sanıyorlar. Ancak beyazlardan önce bitler dikenlerle ayıklanırdı ve bu da pek güzel işe yarardı. Ama bir beyaz, yaşlı bir adamı bu parazitlerden kurtaran bir çocuğu temsil eden heykeli gördüğünde hoşnut olur, çünkü onda, tedavi eden eserine karşı Ruanda halkının takdirini görür. Bu nedenle hep aynı heykelcikleri yapıyorum ve beyazlar bazen fırına vermeme zaman tanımadan onları satın alıyor. Sana bunu, beyaz adamın övülmek isteyen bir budala olduğunu bilesin diye anlatıyorum. Bizim gücümüz buradan geliyor. Beyaz adamı övmek gerekir. Asla inanmamak, ama övmek. Özellikle de iyi geçinmek, çünkü erk onun elinde."</p>

  <p class="p8">Ortalık tamamen karardı. Emmanuelle hâlâ benimle konuşmaya gelmedi. Nerede? Ondan bir işaret gelmedikçe, yerimden kıpırdamaya cesaret edemiyorum. Bacaklarımın arasında bir sifon, yanağım haznelerden birine dayalı, evyemin altındayım. Cırcırböcekleri, gece türküsüne başladı yine. Çevredeki gürültüleri seçmemi engelliyorlar. Ancak onlar öttükçe, tehlike senden uzak demektir. Çocuklarım nerede? Hâlâ hayattalar mı?</p>

  <p class="p8">Okulda, beyazlar bana, Hutu’nun, tarlada yerleşik yaşam süren bir adam olduğunu, topraktan aldığı ürünle yetindiğini ve yarın kuşkusu taşımadığım öğrettiler. Buna karşılık Tutsi’nin eski Etiyopya, yani Abisinya’dan, hatta belki daha da uzaklardan geldiğini öğrendim. Bazıları Tibet’ten geldiğini söylüyordu. Bir bakışta görülebileceği gibi, Tutsi asilliğiyle, Etiyopyalıyı andırıyordu, iki su damlası gibi birbirlerine benziyorlardı. Sürülerinin sütünü sunarak, Hutu’yu sömürgesi altına almıştı. İşte <span class="t14">hamitik tez</span> denen şey, buydu.</p>

  <p class="p8">"Yanlış," diye haykırırdı babam, okulda bana söylenenleri kendisine aktardığımda. “Tutsi Ruandalıdır. Dili, Hutu<span class="t16">?</span>nunkiyle aynı olan Kinyaruanda’dır."</p>

  <p class="p8">Bir zamanlar beyazların Tutsileri korumak için kullandıkları "hamitik tez"in, sonradan yine aynı beyazlar tarafından Hutu devrimini teşvik edip desteklemek için kullanılacağından o sıralarda habersizdim."</p>

  <p class="p8">Hutu devrimi mi? 1962’de yapılan referandumdan sonra Kayibanda iktidarı ele geçirdiğinde, henüz Hutu devrimine inanmıyorduk. Onun yalnızca, Belçikalılar tarafından öne sürülen etnik ayrım temeline dayanarak oy topladığını sanıyorduk. Ancak henüz kötülüğün ne olduğunu aklımıza bile getiremiyorduk. Oysa, bir yıl sonra Ruanda’da ilk soykırım patlak verdi, kocam bu dönemde babasını, annesini, kardeşlerini yitirdi. Bu soykırım, Washington’dan Brüksel’e kadar, "kabileler arası iç çatışmalar" olarak nitelendirildi.</p>

  <p class="p8">U Thant, Ruanda halkının kendi yazgısını belirleme hakkına sahip olduğunu ilan ettiğinde, New York’taki Birleşmiş Milletler çevresinde Hutu devrimi düzenlendi; bu da Tutsilerin katli anlamına geliyordu.</p>

  <p class="p8">Benim çevrem bir evye altından daha büyük değil, tek esin kaynağım korku, cırcırböcekleri ise destekleyicilerim. Bu, U Thant’ın o dönemdeki konumundan çok mu farklı? Korkudan uzak mıydı o? Çevreden gelen alkışlar, kulağında çınlamıyor muydu?</p>

  <p class="p8">Peki bugün, 1994 Nisan’ında Ruanda’da soykırım başlatıldığında, Butros Gali’nin kararsız çobanlığındaki Birleşmiş Milletler, harekete geçmeksizin heyecana kapılmak dışında ne yapıyor?</p>

  <p class="p8">Cırcırböcekleri, şefleri bir kalp kriziyle kürsüsü önünde yığılıp kalan bir orkestra gibi sustu. Uzaktan, bir fon müziği gibi, düzensiz olarak makineli tüfeklerin aralıklı taramaları geliyor kulağıma. Zor duyuluyorlar. Ritimleri, kuş seslerini getiriyor aklıma. Ayak sesleri duyuyorum, komşu duvarlar boyunca birisi ilerliyor. Soluğumu tutuyorum. Sığınağımın kapısında gezinen bir el duyuyorum. Yokluyor, kulpu tutuyor, kanatlardan birini kaydırıyor.</p>

  <p class="p8">"Pauline, burada ne işin var? Nasıl öğrendin? Beni ele mi vereceksin?"</p>

  <p class="p8">"Déo’ya bir şey söyleme," diye fısıldıyor. "Duyarsa beni öldürür."</p>

  <p class="p8">Ilık bir yumurta veriyor bana.</p>

  <p class="p8">"Romatizmadan kızımı kurtardığın için."</p>

  <p class="p8">“Çocuklarım hakkında bir şey biliyor musun?”</p>

  <p class="p8">Hayır işareti yapıyor ve sessizce kapıyı kapatıyor. Pauline beni sever mi, bilmiyorum, hain olduğu söylenir, bense onu aptal bulurum. Beklenmedik cömertliği ise, kendi topraklarında saklandığımı bildiğini belli etme tarzı gibi geldi bana.</p>

  <p class="p8">Bir yumurta! Ne kadar zamandır yememiştim? Déo’nun karısı bana bir yumurta getirsin, olacak şey mi! Dünya tersine döndü.</p>

  <p class="p8">Dispanserimde gördüğü prezervatifler konusunda Pauline’le aramızda geçen tartışma geliyor aklıma.</p>

  <p class="p8">"Bu iğrenç şeyleri mi dağıtıyorsun?" demişti dehşete kapılarak.</p>

  <p class="p8">"Evet, Sağlık Bakanlığı’nın programı gereği. Buna zorunluyum."</p>

  <p class="p8">"Her şeyi bizden iyi bildiklerini sanan yabancılardan bir darbe daha! Daha az çocuk sahibi olmamızı istiyorlar. Ruanda’yı daha fazla köleleştirmek için nüfusunu yok etmeye çalışıyorlar. Peki bu prezervatiflerin zehirli olup olmadığını kim biliyor, ha?"</p>

  <p class="p8">Yabancılar tarafından dağıtılan prezervatiflerin yarattığı korkuyu anımsarken gülümsüyorum. Ama bir siyahın prezervatifle sevişmekten hoşlanacağını sanan yabancıların saflığına da gülüyorum. Yabancılar ne aşktan, ne de sevişirken kendilerini birbirlerine vermekten anlar. Onlar yalnız hazdan hoşlanır, iki tarafın ayrı ayrı duyduğu bir haz. Yine Pauline’i ve sekiz çocuğunu düşünüyorum.</p>

  <p class="p8">Adını unuttuğum o Belçikalı doktoru anımsıyorum, siyahların kendi sorunlarını halletmelerine yabancıların neden izin vermediklerini sormuştum ona.</p>

  <p class="p8">"Çünkü kendilerini suçlu hissediyorlar Yolande," demişti. "İnsanlığın savunuculuğuna soyunup suçlarından arınmak istiyorlar. Siyahların sorunlarına parmak basmaktan aciz olduklarını biliyorlar. Dolayısıyla da sihirbaz çıraklığı yaptıktan sonra, üçüncü dünyanın hekimleri rolünü oynuyorlar."</p>

  <p class="p8">"Ama siyahlar sorunlarını adlandıramadığı için onlara el koymak mı gerekir?"</p>

  <p class="p8">"Biliyorsun, elimden gelseydi, yabancıların hepsini kovardım. Kendim de dahil olmak üzere. Ancak yabancılar buna katlanamazlardı."</p>

  <p class="p8">Sürülerini yetiştirip tütün tüttürerek mutlu yaşadıkları söylenen atalarımı düşünüyorum.</p>

  <p class="p8">Cırcırböcekleri yine türküye başladı, ben de yumurtamı yedim, bir ziyafet! Gece soğuk. Emmanuelle’in beni görmeye gelmesi için yalvarıyorum.</p>

  <p class="p8">Arada bir, makineli taramaları arasından bir el bombası patlıyor. Gece yarısını biraz geçmiş olmalı. Emmanuelle’in yakalandığını ve öldürüldüğünü sanmaya başlıyorum. Hatta Déo onu ele vermiş olabilir mi acaba?</p>

  <p class="p8">Birden bağırmalar duyuluyor. Bir karı-koca kavgası; Déo ile Pauline. Déo’nun karısını azarladığını duyuyorum, ama söylediklerini anlamıyorum, Çok sinirli gibi. Pauline’in sesi geliyor kulağıma.</p>

  <p class="p8">"Şimdi, bir katil oldun!"</p>

  <p class="p8">"Katil mi, ben mi? Adaleti yerine getirdim, hepsi bu! Yılana ne hak ediyorsa onu yaptım. Yurdum, Ruanda için çalıştım. Ruanda Hutulara ait. Hak ettiğini elinden çalan yılanı kovmak gerekir. Yılana ait ne varsa hepsi çalıntı. Geri alınması adildir."</p>

  <p class="p8">Pauline ağlıyor, kocasına artık öldürmemesi için yalvarıyor, ancak o, karısını ihbarla tehdit ederek bir tokat atıyor.</p>

  <p class="p8">Ulusal zehir evlere bulaştı. İşte şimdi de karı-koca arasındaki kavgalarda gerekçe olarak kullanılıyor.</p>

  <p class="p8">Tartışma biraz daha sürüyor, sonra kapımdaki delikten bir fener ışığının Emmanuelle’in bahçesinde dolaştığını görüyorum. Déo herhalde, Tutsi bulmak için, kiracısının bahçesini ikinci kez araştırmaya çıkmış.</p>

  <p class="p8">Sonunda her şey sakinleşiyor. Hatta uzaktan gelen atış sesleri bile durdu. Hutu, kana doydu. Gece üç-dört saatlik gecikmeyle başlayabilir.</p>

  <p class="p8">Emmanuelle’i düşünüyorum. Onun için dua ediyorum. Ancak duam Tanrı’ya değil, daha çok insanlara yönelik.</p>

  <p class="p8">Emmanuelle öldüyse buradan nasıl çıkarım? Tek bir çözüm var, kaçmak. Çalılıklar arasından kaçmak. Ancak pusuda bekleyen milisler olup olmadığını nasıl bilebilirim? Yıldızlar söner sönmez çıkmaya karar veriyorum.</p>

  <p class="p8">Kigali’nin merkezindeki Belçikalı arkadaşların evine ulaşmak için tasarılar yapıyorum. Her elli metrede bir barikatlarla, iki kilometrelik yol! Hem Kigali’nin merkezine nasıl sızmalı?</p>

  <p class="p8">Birden, Emmanuelle’in alçak sesle şarkı söylediğini duyuyorum. Kulaklarıma inanamıyorum. Kapıya hafifçe vuruyorum. Emmanuelle açıyor.</p>

  <p class="p8">"Çocuklarım nerede?"</p>

  <p class="p8">Emmanuelle gözlerini indiriyor.</p>

  <p class="p8">"Yolande, Yolande, çocukların ölmüş!"</p>

  <p class="p8">"Ne? Olamaz! Yalan söylüyorsun!"</p>

  <p class="p8">"Doğru, Yolande."</p>

  <p class="p8">"Hayır. Sana inanmıyorum! Öldüklerini gördün mü?"</p>

  <p class="p8">"Hayır."</p>

  <p class="p8">"Ben barikata gidiyorum!"</p>

  <p class="p8">Sığınağımdan çıktım bile.</p>

  <p class="p8">"Barikata gidiyorum. Katil olduklarını söyleyeceğim onlara. Gözlerini oyacağım."</p>

  <p class="p8">"Yolande, sakin ol!"</p>

  <p class="p8">"Çocuklarım ölmüş, sense sakin olmamı istiyorsun! Bırak beni! Barikata gidiyorum!"</p>

  <p class="p8">Ani bir hareketle, Emmanuelle’in kollarından kurtuluyorum; kararlıyım, .barikata gidiyorum.</p>

  <p class="p8">"Yolande!"</p>

  <p class="p8">"Ne var?"</p>

  <p class="p8">"Yolande, bilmiyorum. Tam olarak emin değilim..."</p>

  <p class="p8">"Ne?"</p>

  <p class="p8">"Öldüklerinden emin değilim. Ama öyle söyleniyor."</p>

  <p class="p8">Soluk alıyorum.</p>

  <p class="p8">"Neredeler?"</p>

  <p class="p8">Emmanuelle nerede olduklarını bilmiyor, tek bildiği kayboldukları.</p>

  <p class="p8">"Spérancie’nin evi yıkılmış. Belki çocukların kaçabilmiştir, bilemem."</p>

  <p class="p8">Uzun uzun bakıyorum ona. Acaba beni korumak için yalan mı söylüyor? Hayır. Bilmiyor!</p>

  <p class="p8">Sessizce mutfağına geçiyoruz. Tuvalete girdikten sonra kendimi taş gibi bir iskemleye bırakıyorum. Emmanuelle bana çay yapıyor. Ter ve kir içindeyim, Gömleğimin üzerine yumurta sarısı akmış. Pantolonumun içinde yüzüyorum. Onu tutan muz lifini sıkmak zorunda kalıyorum- Başım ellerim arasında, dirseklerim masaya dayalı, konuşmaktan aciz, dilsiz kalıyorum. Yavaş yavaş, bedenimin gevşediğini, tutulmaların yumuşadığım duyumsuyorum.</p>

  <p class="p8">Dışarıdaki gürültülere kulak kesilerek alçak sesle konuşuyoruz.</p>

  <p class="p8">Emmanuelle son haberleri veriyor bana, Yeni başkan Tutsilere karşı zehir gibi bir üslup kullanmış. Çoğunluğun hakları adına ülkede duruma el koydukları için askerleri kutlamış. Gitarama’da ise, Başbakan Kambanda tabancasını havaya dikerek sıkı bir söylev çekmiş. "Hutu halkının meşru gelişmesini engelleyen bu yüzde onluk kesimden artık kimse korkmuyor," diye bildirmiş askerlere. "Tek yapmanız gereken, yüzyıllardır sizi aşağılayanlara karşı barikatlar kurup onları yakalamaktır. Yurtdışından gelen silahlar dün elimize geçti, arkası da gelecek. Her bir Hutu silah sahibi olacak." <span class="t17">;</span></p>

  <p class="p8">"Peki ya Yurtsever Cephe’nin askerleri?"</p>

  <p class="p8">"Anlaşılan yakınımızdaymışlar. Ancak kimse henüz onları görmedi. Nyamirambo’daki Hutular onlara pusu kuruyor, bu nedenle yaklaşmaya cesaret edemiyorlar. Fransa ise rahat rahat kollarını kavuşturmayı sürdürüyor. Söylendiğine göre, Mavi Miğferliler Kigali’de Hutuların Tutsileri katletmesini kılları kıpırdamadan seyrediyorlarmış. Hatta Belçika hükümetinin, paraşütçülerine, Hutuların Kigali Teknik Üniversitesi’ne sığınmış olan Tutsileri katletmelerine izin vermek için oradan çekilmelerini buyurduğu da söyleniyor. Dört bin ölüden söz ediliyor."</p>

  <p class="p8">"On paraşütçünün öldürülmesini engellemek için dört bin Tutsinin katline izin verilmiş," diyorum. "Ruandalı bir cesedin ağırlığı asla bir Belçikalınınki kadar olamaz."</p>

  <p class="p8">Emmanuelle ayağa kalkıyor. Yaşlı kadınlara özgü yavaş adımlarım izliyorum. Benimle aynı yaşlarda olmasına karşın, Emmanuelle yaşlı bir kadın gibi dolanıyor. Ayakları sanki elektromanyetik bir güçle yere çekiliyor. Eteği uzun, Nyamirambolu hangi genç, Emmanuelle’in baldırını gördüğünü iddia edebilir?</p>

  <p class="p8">"Dua etsek mi?" diyor.</p>

  <p class="p8">Bağırmak geliyor içimden. Dua! Dua! Bu Hıristiyan dininden bıktım usandım. Kocamı kaybettim ve çocuklarımın nerede olduklarını bilmiyorum. Bir de benden dua etmem isteniyor!</p>

  <p class="p8">Emmanuelle’in inancına duyduğum saygıdan çok, ona hâlâ gereksinim duyduğum için kendimi tutuyorum. Eh! Ne de olsa o Hutu! Tehlike altında değil.</p>

  <p class="p8">Hemen bu düşünceden vazgeçiyorum. Emmanuelle beni saklayarak hayatını tehlikeye atıyor. Neden hüzün beni hain yapıyor?</p>

  <p class="p8">Sakinleşiyorum.</p>

  <p class="p8">"Biliyorsun musun Emmanuelle, birkaç hafta önce Kigali’de, pırıl pırıl Fransız askerleri gördüm. Ruandalı kuvvetleri asilere karşı desteklemeye gidiyorlardı. Aralarında gerçek siyahlar varlı. Herhalde Antillilerdi."</p>

  <p class="p8">"Fransa’nın bize ihanet ettiğini mi söylemek istiyorsun?"</p>

  <p class="p8">"Fransa’nın bize karşı yapılan soykırımın suç ortağı olduğunu söylemek istiyorum. Katolik Fransa’nın, tıpkı Habyarimana gibi, Sindikubuabo’yu da desteklediğini söylemek istiyorum."</p>

  <p class="p8">Hainliğimden hoşnuttun. Emmanuelle başını eğiyor. Sonra François Mitterrand için dua etmeyi öneriyor. İflah olmayacak.</p>

  <p class="p8">Yeni bir saldırı başlatılmış olmalı, çünkü çalılıklar arasından çığlıklar ve otomatik silah taramaları duyuyoruz.</p>

  <p class="p8">Bir koşu sığınağıma, evyemin altına dönüyorum. Uzaktan duyulan makineli taramalar bana ninni gibi geliyor. Bitkin bir lalde, uyur kalıyorum.</p>

  <p class="p8"><a id="a30"></a> </p>
</body>
</html>
