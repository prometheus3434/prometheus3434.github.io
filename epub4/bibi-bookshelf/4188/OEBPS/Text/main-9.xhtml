<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<div><h2 title="bölüm 8 Ve O An" style="text-align: center;">bölüm 8</h2>
<h2 title="bölüm 8 Ve O An" class="sigil_not_in_toc" style="text-align: center;">Ve O An</h2>
</div>
<p style="text-align: justify;">İsmet’in madem vagonlu ofisi vardı, biz de ufak bir ofis açalım dedik. Toplantıları yapıp, güneş çok tepeye çıkınca gölgesine sığınıp stratejik kararlar alacaktık. Öyle afili bir mekânımız olmadığı için bizim zemin kattaki evin balkon altlığındaki yarım metrekarelik alana beyaz köpüklerden ve karton kutulardan bir ev yapmayı başardık. Özünde kömürlük olan, ilerleyen tarihlerde kümese devşirilecek mekân şimdilik bizim ofisimizdi, eve de yakındı, bayağı <i>homeoffice</i> kıvamında oldu. Kilim bile vardı mecburi, üstüne oturuyorduk. Balkonun altının yüksekliği bir metre kadar olduğu için içine sandalye falan koyamıyorduk. Kilimin üstündeydik. Bağdaş kurup oturuyorduk içinde.</p>
<p style="text-align: justify;">Biz nereyi patlatırız, nereden üç beş kuruş para kazanırız diye konuşurken annem geldi. Dikildi ofisin karşısına bize bakıyordu. Kadının suratı iyice ekşidi.</p>
<p style="text-align: justify;">“Sana hamileyken kız olsun diye çok dua etmiştim onun ceremesi bunlar hep. Oğlum bu ne?”</p>
<p style="text-align: justify;">“İşyeri anne bu.”</p>
<p style="text-align: justify;">“Lan bırak kaç yaşında adamlar, kız çocuğu gibi ev yapmışlar, evcilik oynuyorlar. Çıkın oradan ilaçlatıcam orayı,” dedi.</p>
<p style="text-align: justify;">İlk ev sahibimin beni evden çıkartma bahanesi buydu. Direndik, çıkmadık. Annem sadede geldi. Madem çıkmıyorduk kirayı arttıracaktı.</p>
<p style="text-align: justify;">“Bana gidin kamyon lastiğidir, pazar tahtasıdır ne bulursanız kapın getirin.”</p>
<p style="text-align: justify;">“Sebep?”</p>
<p style="text-align: justify;">“Ateş yakıcam!”</p>
<p style="text-align: justify;">Annemin içinde değişik anarşik bir ruh vardı. <i>Ne işin olurdu ateşle yangınla senin anacım?</i></p>
<p style="text-align: justify;">“Bugün Hıdırellez. Bahçede ateş yakıcaz. Şu köşedeki toprağa da ev çizicem, bir evimiz daha olur inşallah,” dedi.</p>
<p style="text-align: justify;">Hıdırellez’in çok fazla anlamı olabilirdi, ama bizim mahallede oldukça sadeydi. Bir ateş yakılacak, üstünden atlanacak, sonra toprağa hayalini kurduğun şeyin şekli çizilecek, Hızır Aleyhisselam da imdadına yetişip isteğini gerçekleştirecekti. Her Hıdırellez sabahı, bizim bahçe modern sanat müzesi gibi oluyordu. Herkes, her bulduğu yere bir şeyler çizerdi. Favoriler ise arabalar ve evlerdi. Tek tük çizilen ve çizeni ele verenler ise gelinlik resmi, bebek arabasında bebek resmi ve odun resmiydi. Çocuğu olmayan Hülya Abla çizerdi bebek arabasını, Gülçin Abla da gelinlik resmini çizerdi, ama odun resmi çizen garibanı bir türlü bulamıyorduk.</p>
<p style="text-align: justify;">Babam, “En büyük utancımdır,” derdi odun resmi çizilmesini. “Bir komşumuzun yakacak odunu yok ve bundan bizim haberimiz bile yok,” deyip bir ufak içip efkârlanıp ağladığını görüştüm. Yıllar sonra babamın her çizeni tek tek gözlemesi sonucu öğrendik ki onlar odun değilmiş. Külçe altınmış. Paranın değeri düşüyor, altın her zaman revaçta deyip Kemal Amca hep külçe altın çizermiş meğer. Kemal Amca’nın hem resmi kötüymüş hem de imkânlar toprak ve çomaktan ibaret olduğu için odun sanmışız yıllarca. Kemal Amca dediğim de Sultan Süleyman lakaplı zepzengin bir adamdı. Adam mahalle ruhunu sevdiği için bizimle aynı mahallede oturuyordu. Ya da babamların iddia etti gibi kanunsuz işlere bulaşıp o kadar para yaparken canını yaktığı insanlar kendisini bulamasın diye yerleşmişti bizim mahalleye. Yıllardır apartmana asansör yaptırtmanın peşindeydi. Kimsede öyle bir lüks için harcanacak para pul yoktu. Kemal Amca da ikinci katta oturuyordu, ama asansör istiyordu adam. Bizimkilerse hiç yanaşmıyordu. Kemal Amca, “Ben kendi paramla yaptırayım,” diyordu, ama bizim apartman ikiz siteydi, yan apartmandakiler asansör yaptıramazsa ayıp olur diye, parasını adam vermesine rağmen yaptırtmıyorlardı. “Yan binaya da yaptırırsan tamam,” demişlerdi, ama ona da Kemal Amca yanaşmıyordu. “Yan binaya niye asansör yaptırayım?” demişti adamcağız. Yasin Amca bir apartman toplantısında az daha kafa göz dalıyormuş Kemal Amca’ya.</p>
<p style="text-align: justify;">“Beşinci katta oturuyorum, 72 yaşındayım. Bir gün kesin merdiven çıkarken ölücem, ben istemiyorum asansörü, ikinci katta oturuyorsun sen istiyorsun, sen kimsin lan? Sana soruyorum, söyle sen kimsin?” diye üzerine yürümüş. Ağır adımlarla yürüdüğü için daha Kemal Amca’ya ulaşamadan araya girmiş bizimkiler. Atak biri olsaydı oracıkta indirecekti Kemal Amca’yı. Bizim apartmanın bildim bileli damı akar, henüz onu yaptıramamış mahalleli, Yasin Amca, “Taş çatlasın iki parmak su doluyor. Dolan su, fişlere prizlere kadar yükselmiyor bile, elektronik eşyalara zarar gelmedi. Zaten nereye akıttığını buldum, tencere kap kacak koyuyorum akıtan yerlerin altına. Mesarif olmasın, seneye yaptırırız,” diyordu sürekli.</p>
<p style="text-align: justify;">En üst katta oturan komşunun evi Amazon ormanlarına dönmüş, otantik bir su sesi vardı kışın adamın evinde, asansör bayağı bayağı atla hacet gidermeye gitmekti bizimkiler için. Benim gözümde ise asansör ufo ile aynı şeydi. Hiç göremedik ki. Yirmili yaşlarda gördüm ilk defa asansörü. Asansöre ilk bindiğimde Yasin Amcaya bildiğim tüm küfürleri ettim. Ulan niye yaptırtmadın, ne rahatmış? Kemal Amca ikinci katta oturuyordu, ben zemin kattaydım, ama binerdik fena mı? Sırf asansör var diye komşu gezmelerine bile giderdim annemle. Ufkumu niye daralttın?</p>
<p style="text-align: justify;">Özenli bir çalışma sonucu annemin isteklerini tamamladık. Bahçeye yığdım siparişleri. Sonra annemi çağırdım. Annem istediklerini fazlasıyla bahçede görünce çok şaşırdı. Dört araba lastiği, kamyon kasasına sığacak kadar pazar tahtası ve meyve kasalarıyla çeşitli ebatlarda odun yığmıştım bahçeye.</p>
<p style="text-align: justify;">“Bir lastik, iki de kasa yeterdi Selçuk. Bunlar ne? Bunlarla kışı çıkartırız oğlum biz! ”</p>
<p style="text-align: justify;"><i>Henüz 9 yaşındaydım ve sen benim hayatımdaki tek kadındın. Vur dersen öldürürdüm anam! Neyini anlamadın?</i></p>
<p style="text-align: justify;">Annem geldi iki tane kasayı ayırdı. Lastikleri tek tek inceledi, bir ikisini havaya attı tuttu ve gözüne kestirdiğini seçti ayırdı. Yakmak için değil de olmayan arabamıza stepne seçti sanki.</p>
<p style="text-align: justify;">“Tamam yakmak için bunlar yeter,” dedi.</p>
<p style="text-align: justify;">Sonra aralarından bir odunu aldı eline.</p>
<p style="text-align: justify;">“Bu odun da iyiymiş kolay kolay kırılmaz. Bununla da seni döverim, bu da kalsın, diğerlerini aldığınız yere götürün,” dedi ve hazırlıklara koyuldu.</p>
<p style="text-align: justify;">Hıdırellez akşamı tüm komşular bahçede toplandılar. Ben çığlıkları duyunca evden koşarak çıktım. Ateşi gören çığlığı koyveriyordu. Hıdırellez akşamı annem öyle bir ateş yakmıştı ki apartmanın ikinci katına kadar çıkıyordu alevler. Ateş yakmamış ateşi bulmuştu sanki. Kadının içinde bir kundakçı varmış meğer. Bir lastik, iki pazar kasası ile nasıl yaktın o ateşi annem? Ateşin üstünden atlamak mümkün değildi. Alevler iyice büyüyünce kısa sürede bir panik havası oluştu. İkinci kattaki Birsen Abla bir iki kova su döktü ateşin üstüne, ama sönmüyordu ateş. İtfaiyeyi aradı birkaç kişi. Babam, “Kaç tane adamız burada, hallederiz! Mahallenin erkekleri işesin ateşin üstüne. Hadi hep beraber,” diye bir öneri attı ortaya, kimse ciddiye almadı, tek başına babam işedi ateşin üstüne. Sonra koşarak yanımıza geldi. “Az daha tutuşuyordu, kardeşin olmayacaktı Selçuk,” dedi.</p>
<p style="text-align: justify;">Sönmüyordu ateş, direnmeyi bıraktı insanlar. Mahalleli başladı ateşin üstünden atlamaya çalışmaya. Değil üstünden atlamak, resmen içinden geçiyorlardı ateşin. Ateşin diğer tarafına geçen herkeste tavuk tüyü yanığı gibi bir koku vardı. Herkes tütsüleniyordu, kol bacak kılları yananlar iyi yırttı sayılırdı. Kaşı yanan vardı. Bir nevi ilkel epilasyon merkezi kurmuştu annem.</p>
<p style="text-align: justify;">Hüseyin Abi geçti ateşin içinden. “İnanamıyorum Ekrem, inanamıyorum!” diye bağırarak geldi babamın yanına.</p>
<p style="text-align: justify;">“Güzel ateş yaktı kadın Allah için,” dedi babam.</p>
<p style="text-align: justify;">“O değil abi, ateşin içinde bir tahtanın üstünde adımı gördüm,” dedi Hüseyin Abi.</p>
<p style="text-align: justify;">“Oğlum içip içip dalmayın ateşe, bak yanacak kalacaksınız orda haberimiz bile olmayacak. Belki bir iki kişi kaldı ateşin içinde nerden bilicez? Ateş gittikçe büyüyor. Bunun giderek sönmesi gerekmiyor muydu? Bir daha mı işesek lan, ama bu sefer hep beraber,” dedi babam.</p>
<p style="text-align: justify;">“Ekrem Abi valla gördüm tahtalardan birinin üstünde, hem de benim yazımla Hüseyin yazıyordu, ben hemen gidip ev çizeyim abi. Şöyle 3 katlı tripleks. Allah’ım şükürler olsun!” dedi.</p>
<p style="text-align: justify;">Yazıyordu evet. Pazarcı Hüseyin’in tahtalarını çalmıştık. Yakalarsa annem istedi derdim, az döverdi. Adam kim bilir ne manalar yüklüyordu, ama onun tahtasıydı zaten.</p>
<p style="text-align: justify;">Sonra bir şey oldu, bir şey... Yaşadığımı hissettiren, hayatımı çok daha anlamlı kılan, sabah yatağımdan kalkmam, yeni güne başlamam için sebebim olacak bir şey. Biraz ilk aşkın tanımı gibi oldu, ama öyle bir şey değildi tabii ki. Henüz 9 yaşındaydım, tüm</p>
<p style="text-align: justify;">kızlar henüz kaleciydi benim gözümde. Gözlerimi alamadığım yöne döndü herkes. Ateşin üstünden <i>slow motion</i> İsmet atladı. Herif atletikti, atladıktan sonra örümcek adam gibi kondu yere. Başı yere bakıyordu. Yavaş yavaş kaldırdı başını, suratını ateşin alevleri aydınlattı. Mizansen hazırlamıştı herif kendine. İsmet sanki atlamadı da ateşin içinden yürüyerek çıktı pezevenk, öyle etkilendim. İsmet’in dönüşü resim olarak muhteşem olmuştu. Bir uğultu kapladı bahçeyi. “İsmet geldi, geri döndü, vallaha o. İsmet ateşin içinden mi çıkmış? Şeytan bu çocuk, demiştim ben. Selçuk bitti oğlum, bitti!”</p>
<p style="text-align: justify;">Vural Amca koştu yanına, “Nerdeydin lan sen? Kalbim var oğlum benim, niye üzüyorsun beni,” dedi. Sarıldı oğluna.</p>
<p style="text-align: justify;">“Halamlardaydım baba,” dedi İsmet. Vazoyu devirdikten sonra, acaba kızacak mı diye annesinin gözlerine gözlerini kitleyen çocuk gibiydi.</p>
<p style="text-align: justify;">“Oğlum kadın zaten hasta kendine bakamıyor, ona niye gittin,” dedi babası.</p>
<p style="text-align: justify;">"Yardıma baba,” dedi. “Bir iki hafta yardım ettim, yemeğini suyunu hazırladım. Alışverişlerini yaptım,” dedi. Babası bağrına bastı oğlunu. İsmet geri döndü, hem de tek fiske tokat yemeden, alevleri yara yara. Bu adam geri geldiyse vardı bir bildiği kesin. Bu adam geri geldiyse yazın kalanını evde, yani benim için en güvenli yerde geçirecektim kesin...</p>
<p style="text-align: justify;">O gece kendimi ve İsmet’i çizdim toprağa. Resmim iyi olmadığı için kimin İsmet, kimin Selçuk olduğunu da yazdım üstlerine. Hızır gelirse adamları karıştırmasın. Sonra alevlerin içinden Kör Cemal ile diğerleri çıktı geldi. İt iti dakikada buluyordu gözümüzün önünde. Ağlayarak sarıldılar İsmet’e. İsmet bana döndü bir bakış attı, gözlerinden ışın çıkartıp ikiye böldü sanki beni. Sonra yanıma gelmeye başladı. Anam babam var bahçede burada dövmezdi herhalde, kendi babası da bahçedeydi.</p>
<p style="text-align: justify;">“Nasılsın kardeşim?” dedi.</p>
<p style="text-align: justify;">“İyiyim İsmet Abi, sen nasılsın?” dedim. Abi dedim istemsizce, gerçi yalan yok, adam benden 2-3 yaş büyüktü. “Seni çok özledim be İsmet Abim,” dedim.</p>
<p style="text-align: justify;">“Ben hiç özlemedim seni,” dedi. O kocaman ateş söndü o an. Bahçedeki herkes hep bir ağızdan sitkomlardaki üzülme sesini benzer, “Aaaaaa!” diye üzüldü ateşin sönmesine. Bana beni özlemediğini söylediği ana denk geldiğinden benim için pek bir manidar oldu. Sus pus oldum.</p>
<p style="text-align: justify;">Elini uzattı İsmet, elimi uzattım. Sıktı elimi. “Hıdırellez’in kutlu olsun, tüm dileklerin kabul olsun inşallah."</p>
<p style="text-align: justify;">“İnşallah,” dedim. <i>Ben Hıdırellez’de bile ikimizi çizdim be İsmet. Sen beni gerçekten özlemedin mi?</i></p>
<p style="text-align: justify;">“Bundan sonra kardeşimsin, çetecilik falan da bitti, işime gücüme vericem kendimi. İşyerimle de konuştum, yarın işbaşı yapıyorum, sen de oku Selçuk, kafası çalışan adamsın, doktor ol, özel muayenehane falan açıyorlar, çok para kazanıyorlar,” dedi ve gitti.</p>
<p style="text-align: justify;">E iyi güzel de İsmet gelmiş olmadı ki? Neden bitti çetecilik? Niye ben artık kardeşiydim? Bir de niye bu adam benim okumama o kadar takmıştı arkadaş? Anam babam bana bu kadar oku, adam ol konuşması yapmamıştı. Peki... Peki, her şey bir yana hiç mi özlememişti İsmet beni? Ufacık bile özlememiş miydi? Ah be İsmet, beni o çeteye alsan ikimiz gül gibi geçinir giderdik. Sen çalışmak, ben de okumak zorunda kalmazdım.</p>
</body>
</html>