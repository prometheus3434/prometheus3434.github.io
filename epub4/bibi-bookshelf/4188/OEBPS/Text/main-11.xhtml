<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h2 title="bölüm 10 Ve Kara Göründü" style="text-align: center;">bölüm 10&nbsp;</h2>
<h2 class="sigil_not_in_toc" style="text-align: center;">Ve Kara Göründü</h2>
<p style="text-align: justify;">Sabahın köründe evin önündeki sokakta, tren istasyonuna gitmek üzere ağır adımlarla yürüyordum. Hafta sonu akranlarım uyurken, uyandığında anneleri kahvaltı hazırlarken TRT’de turşucuları izlerlerken ben sabahın köründe kalkmıştım. Sinemaya gidiyordum, temizlik vardı, sonrasında da işimin başına geçecektim. Önüme bile bakmıyordum, hatta bu saatte araba da yaya da olmaz diyerek yolun ortasından ortasından yürüyorum. Ta ki İsmet’in sesini duyana kadar:</p>
<p style="text-align: justify;">“Selçuuuuuk!”</p>
<p style="text-align: justify;">Kaldırdım kafamı, İsmet sokağın ortasındaydı. Kör Cemal ve ekürisi Pisboğaz Hüseyin de sağında solunda duruyordu. Onların yanlarında ise sağ tarafta Mete vardı -önünde kömürlüğe hapsettiği dağ bisikletiyle- sol tarafta da Serkan vardı. Bir anda açıldı uykum.</p>
<p style="text-align: justify;">“Ne oluyor burada şimdi?” Yaklaştım önlerine kadar geldim. Kör Cemal ve ekürisi iyice birbirlerine yanaştılar. İsmet ikisinin arkasında kaldı. Uçlarda da Serkan ve Mete vardı. Kuşbakışı baksan bayağı bayağı hilal taktiği yapıyorlardı bana.</p>
<p style="text-align: justify;">“Nedir? Bitti mi efendi çocuk ayakları? Tekrar tahta mı geçtin lan?” dedim İsmet’e.</p>
<p style="text-align: justify;">“Geçen sene bir iki ufak tatsızlık yaşamıştık hatırladın mı?”</p>
<p style="text-align: justify;">“Evet.”</p>
<p style="text-align: justify;">“Ben hiç unutamadım Selçuk. Evden kaçıp halama gittiğim günden mahalleye geri döndüğüm güne kadar hep bu anı planladım durdum. Senin bile bitti dediğin anda küflerimden doğdum.”</p>
<p style="text-align: justify;">“Küf mü?” dedi Serkan. Ters ters baktı ona İsmet. Hiçbir şey dememiş gibi önüne döndü Serkan.</p>
<p style="text-align: justify;">“Sana bir iyi, bir de kötü haberim var. Az sonra çok pis dayak yiyeceksin,” dedi İsmet.</p>
<p style="text-align: justify;">“E iyiymiş. Kötü haber ne?” dedim. Bozuldu bir süre es verdi, devam edemedi hemen.</p>
<p style="text-align: justify;">“Olur mu lan, kötü haber buydu,” dedi.</p>
<p style="text-align: justify;">“Yo bence bu iyi haber. Dayak yemenin neresi kötü? Belki benim hoşuma gidiyor?” Bu herife itlik yapmaktan öyle büyük zevk alıyordum ki. Az sonra yiyeceğim dayağa bile konsantre olamıyordum. Kitlenip kaldı muhabbet. Tek kelime eden yoktu. Mavi ekran verdi İsmet. Boş boş bakışmaya başladık. Mete sıkıldı esnedi.</p>
<p style="text-align: justify;">“Konuşmanı buna göre hazırlamıştın di mi? Bu kötü haberdi, şimdi de iyi haberi vericem deyip afili cümle kuracaktın. Yemezler!” dedim.</p>
<p style="text-align: justify;">“Olsun ben hazırladığım gibi devam edeyim,” dedi İsmet. “İyi haber ise seni Serkan ve Mete dövecek, hadi yine iyisin elleri pek ağır değildir bunların. Artık benim çetemdeler,” dedi.</p>
<p style="text-align: justify;">Nasıl yani? Serkan ve Mete, İsmet’in çetesinde miydi? İsmet’in çetesi hâlâ vardı yani. E o zaman benim bir çetem yoktu. Tek başıma nasıl çete olabilirdim ki külhanbeyi falan olurdum, kabadayı olurdum da çete olmazdım. Serkan ve Mete’nin İsmet’in çetesinde ne işi vardı? Benim çetemi kendi bünyesine katmıştı pezevenk!</p>
<p style="text-align: justify;">“Lan yürü git! Ne çetesi? Doğru mu Mete?” dedim.</p>
<p style="text-align: justify;">Nedense ilk Mete’ye döndüm. Serkan iyi çocuktu falan da vefa duygusu var mıydı, yok muydu bilmiyordum. Mete öyle miydi? Mete ilk göz ağrımdı.</p>
<p style="text-align: justify;">Mete yüzüme baksana oğlum. Bana bak hadi. “Yok öyle bir şey,” de. “Geçiyorduk denk geldik aynı yöne yürüyorduk sabahın köründe,” de. Ne dersen de, yüreğime su serp hadi.</p>
<p style="text-align: justify;">Mete sadece dağ bisikletinin zilini çaldı iki kere. Zil sesinden hâlâ nefret etmem bu yüzden. “Hayır,” demedi, zil çaldı Mete. Sessizlik olmasın diye zil çaldı sadece.</p>
<p style="text-align: justify;">“Hadi oğlum ikiniz öne çıkın, dövün şunu,” dedi İsmet.</p>
<p style="text-align: justify;">Daha önce çok araba eskitti bu yamuk yumuk asfaltı, çok yağmur yedi, çok kar örttü üstünü, çok fazla kere dik aldı güneş ışınlarını çatladı, kırıldı, çöktü, eğim verdi. Ama şu garibim asfalt bile kaldıramadı üzerinde olan biteni. Başına gelen her şeyden daha ağır geldi. Ayaklarımın arasında asfaltın ortasına taş yemiş cam gibi çıtır çıtır kırıldığını hissediyordum az sonra dağılmaya başlayacak ve hepimiz yerin dibine girecektik. Azcık utanması varsa asfaltın bu kaçınılmaz sondu. 9-10 yaşındaki bir çocuk -düşmanını bile ilk önce sevmek zorunda olduğuna inanan bir çocuk- en sevdikleri tarafından ihanete uğruyordu. Asfalt da ihanet etti, çevirdi yüzünü başka yere bakmaya başladı, yer yarılmadı içine girmedik.</p>
<p style="text-align: justify;"><i>Mete, Serkan, aklınızdan geçmiş olabilir, ama</i> yapmayın. <i>Karşınızdakine vereceğiniz fiziksel zararın aramızda lafı bile olmaz mesele o değil, üç beş tekme tokatı biz adisyona bile yazmayız, benden olsun, borcun yok der yolcu ederiz birbirimizi. Psikolojisini altüst etmeyin arkadaşınızın. İnsana güvenini henüz bu yaşta kırmayın. Mahallesine küstürmeyin, siktir edin lan başka şeylerle eğlenin. Tamam, çocuk dediğin acımasızdır, anlamaz yaptığı şeylerin sonuçlarını, ama siz yine de yapmayın...</i></p>
<p style="text-align: justify;">Mete ve Serkan birer adım öne çıktı. Baştaki ürkek tavırları değişti. Göz göze gelmeyi başardık. Gözümü kaçırdım.</p>
<p style="text-align: justify;"><i>Gözüme bakmayın oğlum bari, dikmeyin gözlerinizi gözümün içine. Azcık utanın sıkılın. Diyeyim ki mecburlardı, yaptılar, ama çok utandılar, hatta gözüme bile bakamadılar, onların da bir</i> suçu <i>yok, çocukluk işte diyeyim. Bakmayın be oğlum, çünkü ben sizin gözünüze bakamıyorum. Başkası adına utanma duygusunu bana bu yaşta yaşatmayın. O kenarda kalsaydı bari.</i></p>
<p style="text-align: justify;">“Vur Serkan. Yapıştır sesi buraya gelsin,” dedi İsmet. Savaş filmlerinde hedefine kitlenen F16 füzesi gibi gözlerim kitlendi İsmete. Önünde iki kişi vardı, arkalarından yarım yüz görüyordum İsmet i. Öyle keyfe gelmişti ki İsmet, Hadi lan Serkan soğumadan ye oğlum, arkandan ağlar yapıştır, dedi. Gözlerim İsmet’in gözlerinden başka bir şey görmüyordu. Gelmiyordu Serkan dan gelmesi gereken tokat. İsmet in yüzü ciddileşti, kaşla rını çattı... Serkan yapmadı. Kıyamadı, cesaret edemedi, korktu ne olduysa oldu mühim değildi adı. Serkan el kaldırmamıştı. İha net etmiyordu. İsmet Mete’ye seslenmedi, uludu resmen. “Mete sen vur! Serkan kovdum seni çeteden!’</p>
<p style="text-align: justify;">Serkan vuramamıştı lan Mete mi vuracaktı? Annemin bazen ismimi karıştırıp bana Mete diye seslenmişliği vardı. Sütkardeşim gibi bir şeydi Mete, senin ününe mi tamah edecekti? Senin çetenin gücü mü onun gözünü boyayacaktı? Bunları içimden geçirir ken hep her an o tokat gelebilir korkusu da yok değildi tabii. Söz konusu adam Mete olunca her ne kadar sadakatinden şüphe etmesem de akli melaikelerinden şüphe duyabiliyordum. Vurur mu vururdu salak, sonra çok üzülürdü, uyuyamazdı, iştahtan kesilirdi, ama vurabilirdi. Dengesiz bir yanı vardı, çok ani gaza gelebiliyordu defalarca tecrübe etmiştim. Ama... Mete de vuramadı.</p>
<p style="text-align: justify;">İşte o an bir şey oldu. Boyum uzuyordu sanki, gerçekten o yaz boy atmıştım ve o an atmış olabilirim o boyu. Hissettim uzadığı mı, İsmet’in önümde küçüldüğünü gördüm. Ne yaparsan yap be İsmet, ne kadar planın olursa olsun bu sadakati sağlamak öyle zor ki. Ben bile akla karayı seçtim az önce, içime içime sıçtım, senin aklın hiç almıyordur durumu.</p>
<p style="text-align: justify;">Serkan yanıma kadar sokuldu.</p>
<p style="text-align: justify;">“Çok dövdü bizi Selçuk. Olmaz dedik o dövdü. Ekmek almaya bile çıkamaz oldum bir ara, bakkala giderken bile dövüyordu,” dedi.</p>
<p style="text-align: justify;">“Seni kim dövdü diye sordu babam. İsmet dövdü dedim. Kıskanma İsmet’i, yalan söyleme dedi babam da beni dövdü, kimseyi inandıramadık,” diye ekledi Mete. Vicdansız herif iyi çocuk gibi görünüp kıstırdığı her yerde dövmüştü çetemi. Benden de destek alamayınca bizimkiler çaresiz kalmışlardı. Bizim başımızda okul vardı, herifin böyle bir bağlayıcılığı yoktu.</p>
<p style="text-align: justify;">“Hadi koş Selçuk. Kaç! Kovalamaz seni, bizle uğraşır,” dedi Serkan. Benim için dayak yemeyi göze alıyordu.</p>
<p style="text-align: justify;">Asıl şimdi kaçılmazdı be Serkan. “Kaşı yarıldı lan İsmet’in! O da insanmış kaşı yarıldı Rocky,” diye bağırıyordu iç sesim. Bunca plan yapmış, kurmuş, kurgulamış ama ufacık birkaç duyguya takılıp kalmıştı İsmet. Neymiş vefa imiş, neymiş arkadaşlıkmış, neymiş birlikte yola çıktıklarını yolda bulduklarına değişmemekmiş. Nerden bilebilirdi İsmet bunları? Asıl şimdi çok güçlüydüm. Hadi lan İsmet var mısın hemen şimdi burada aramızda olan bitene bir son vermeye?</p>
<p style="text-align: justify;">“Sen ve ben İsmet. Sadece ikimiz. Ne diyon?”</p>
<p style="text-align: justify;">“Yer?”</p>
<p style="text-align: justify;">“Burası.”</p>
<p style="text-align: justify;">“Zaman?”</p>
<p style="text-align: justify;">“İki dakika öncesi... Boş boş bakma İsmet. Başladı bile diyorum. Hadi sen önden buyur ilk ısırığı sen al. Büyüğümsün.”</p>
<p style="text-align: justify;">Bir sessizlik çöktü mahalleye. “İbrahim Tatlıses ezan okuyor sanki,” derdik biz bu sessizliğe. Sadece ramazanda akşam ezanına bir iki dakika kala bu kadar sessiz olurdu bizim sokak. Küçükçekmece pek İstanbul sayılmadığından imsakiyemiz bile farklı çıkardı 12 dakika geç okunurdu bizim mahallede. Herkes camideki ezanı duymaya çalışırdı. Televizyonda İbrahim Tatlıses ve Burhan Çaçan’ın ezan okuyan videoları yayımlanırdı o dakikalar da. İşte öyle bir sessizlik vardı sokakta.</p>
<p style="text-align: justify;">İsmet cevap vermedi. Etrafına baktı. Önündeki iki kişi hafifçe sağa sola ayrıldı. Mete’nin ağzı bir karış açıktı, Serkan bıyık altın dan gülüyordu. Onlar da yana ayrıldılar. Serkan ve Mete benim arkama geçti, ait oldukları yere konumlandılar, İsmet’in sağ ve sol kolu İsmet in arkasına İsmet ten 3-5 adım geriye konuşlandı. Bir köşede ağırsiklet hamur işi çocuğu Selçuk, diğer köşede yaşça büyük, atletik, slim fit, bacak boyu rakibinin boyuna eş, ana babası için iftihar tablosu İsmet vardı.</p>
<p style="text-align: justify;">İsmet eliyle beni işaret etti. Sonra da gel işareti yaptı. Madem bu kadar kademeli bir plan yapmayı akıl ettin kendine bir paratoner niye taktırmadın be İsmet’im. Öyle elektrik yüklüyüm ki yıldırım gibi düşücektim tepene az sonra. Ben ilk defa bir kavgaya “ben bunu çiğner tükürürüm, mahallenin esnafları üstüne basmaktan sakındıkları için zıplaya zıplaya yürürler” duygusuyla giriyordum. İçimde tek bir şüphe yoktu, ben İsmet’i çok feci dövecektim. İsmet üzerime doğru koşmaya başladı. Ben bu tekmeyi biliyordum sol bacağının üzerinde havalanıp göğsüme vuracaktı tekmeyi. Aynı vagondaki gibi. Sadece bir adım sola kaydım. İsmet havaya uçan tekme attı. Tekme havada asılı kaldı, vücudunun üst kısmı yeri öptü. İsmet’in adamları Kör Cemal in cami avlusunda beni döverken çıkarttığı gibi sesler çıkartmaya yeltendiler. “Uuu-uvww diye bir ses yükseldi. Tersledim İsmet’in adamlarını. Dönüp bağırdım adamlarına, “Susun lan yavşaklar! Siz kimsiniz haddinizi bilin! Reyisinize sahip çıkın, yakışıyor mu sana bu adamlar İsmet?” dedim. Birer adım geri kaçtı İsmet’in adamları.</p>
<p style="text-align: justify;">Henüz sadece bir adım sola kaymışlığım vardı, sanki Apollo’yu indirdim heykelimi diktileı Korky gibi, öyle havalardaydım. İsmet ense kipen diye adlandırılan Cüneyt Arkın kalkışı diye mahalli dile çevirdiğim bir hareketle yattığı yerden fırladı tek hamlede ayağa. Yerden lııllıığıı bir taşı “alexpuuuu” diyerek üstüme attı. Allah’tan kendini (iuile s,iniyordu. Dhalsim falan sansa pürümüzle ateşe verirdi beni.</p>
<p style="text-align: justify;">Taş baldırıma çarptı. Taşı yerden aldım, İsmet geri çekildi, yüzünü korudu. Taşı ona atıcam sanıyordu, yandaki evin bahçesine hafifçe attım. Başladım İsmet’in üzerine yürümeye. İsmet melül melül bakıyordu yüzüme.</p>
<p style="text-align: justify;">“Namertlik yok İsmet. Başkasının çete elemanını çalmak yok, taş sopa yok. Mertçe kavga edicez. Sor bak Kör Cemal’e benim çeteme girmek istediğinde almış mıyım onu? Sana yakışıyor mu bu?</p>
<p style="text-align: justify;">“Ulan bana neyin yakışıp neyin yakışmadığını söyleme!”</p>
<p style="text-align: justify;">Birinin sana bunu sürekli söylemesi lazımmış be İsmet. Paris Hilton gibi auran vardı. Başıboş bıraktık mı Yıldız Tilbe’ye dönüyordun.</p>
<p style="text-align: justify;">“Cemal dediği doğru mu lan? Onun çetesine mi girmek istedin? Almadı mı seni?”</p>
<p style="text-align: justify;">“Abi valla sen yoktun, gelmeyeceksin sandım.”</p>
<p style="text-align: justify;">“Sus lan!”</p>
<p style="text-align: justify;">Karnıma bir tekme attı İsmet. Tekmeyi yedim, ama gram acımadı. Üstüne yürümeye devam ettim. Cılız bir yumruk attı, çenemi sıyırdı. Yumruğu yamandı İsmet’in, orda yalan yoktu. O cılız yumruk bile acıtıyordu. Yine de yürüdüm üstüne.</p>
<p style="text-align: justify;">“Kör Cemal’e ben ne demişim lan, İsmet sorsana adamına?</p>
<p style="text-align: justify;">“Konuşma lan dövüş!”</p>
<p style="text-align: justify;">‘“Yakışmaz başkasının çetesinden adam araklamak. Mertlik mi lan bu!’ dedim. Ya da bu manaya gelen başka bir şey, daha havalı bir cümle de kurmuş olabilirim. Cumadan çıkmıştık, beni bilirsin Aziz Hoca’nın vaazından bir şeyler aparır kendi lafımmış gibi satarım etrafa. Hocadan laf çalmış olabilirim o gün.</p>
<p style="text-align: justify;">Burun burunaydık o an İsmet’le, kalp atışını duyabiliyordum. Kafasını iki elimin arasına aldım. Basireti bağlanmıştı sanki İsmet’in, sadece izliyordu. Belki de, “Ne yapabilir ki lan bu bana,” diyordu o an içinden.</p>
<p style="text-align: justify;">“Bir de dedim ki İsmet. Ben İsmet’i çok özledim. Hem de çok.”</p>
<p style="text-align: justify;">“Ben seni hiç özl.</p>
<p style="text-align: justify;">Cümlesini bitirmeden gömdüm kafayı, iki elimin arasında duruyordu hâlâ kafası. Bir kafa daha yapıştırdım. İki elimle bir karpuzu tutmuşum da kafa atarak kırmaya çalışıyordum sanki. İkincisinde yere yığıldı, elimden kayıp gitti.</p>
<p style="text-align: justify;">“Biliyorum İsmet, sen beni hiç özlemedin.”</p>
<p style="text-align: justify;">Yere yatmıştı İsmet. Çöktüm karabasan gibi üstüne oturdum göğsüne. Elleriyle burnunu tutuyordu. Açtım ellerini ve iki elini dizkapaklarımm altına aldım. Burnu kanıyordu İsmet’in. Alnına dik olması gereken burnu alnına paralel duruyordu. Yüzü savunmasızdı debelenmeye başladı. “O kadar hamur işi yedik aslanım, bir hayrını görek,” dedim. Bir idman yaptık oradaki taktikle adam kıstırıyordum. Etraftaki herkes şaşkındı ve sessizdi, ama benim gözümden görseydiniz bir de orayı. Herkes beyaz dövüş kostümleri giymişti “baranoviiiiiiiy baranoviiiy barana” diye bağırıyordu. Capoeira yapıyorduk sanki. Öyle gaza gelmiştim. Mark Dacascos’tum o an. Yumruğumu kaldırdım. İsmet gözlerini gözüme dikti. Herkes vurmamı bekliyordu. Çözdüm yumruğumu, açtım elimi, hafif hafif indirdim elimi yüzüne doğru. Gözkapaklarını kapattım. Gözü açık gitmiş hastanın gözlerini örten doktor gibi örttüm. Zaten İsmet hep doktor olmamı isterdi...</p>
<p style="text-align: justify;">“Aradaki aşamaları atladım İsmet. Doğrudan sonuca geldim,” deyip kalktım ayağa, Kör Cemal’e dönüp, “gazete örtün üstüne,” dedim.</p>
<p style="text-align: justify;">Mete ve Serkan alkışlamaya başladı. Sokağın sonuna doğru hiçbir şey olmamış gibi yürüyordum. Red Kit gibi salına salına gidiyordum. Arkamdan gelmeye yeltendi Mete ve Serkan. Dönmedim bile arkamı elimi kaldırıp seslendim:</p>
<p style="text-align: justify;">“Bundan sonra bu mahallede bir çete var, o da İsmet’in. Bir çete reyisi var o da İsmet. Kaldırımın kenarında yatıyor bak, ona gidin. Bana gelmeyin,” dedim ve yürümeye devam ettim.</p>
<p style="text-align: justify;">Hakikaten ihaneti görmüş, alkışı duymuştum...</p>
<p style="text-align: justify;">Bundan sonraki evre eve kapanma evresiydi. Elime geçen her şeyi okuma ve yazma evresine dönüştü. Sokak hayatı, mahalle arkadaşlıkları bitli. Okulda bile pek arkadaş edinemez oldum uzunca bir süre. Benzeri bir ihanete uğramanın fikri bile ürkütüyordu beni. Tek tük çıkıyordum sokağa. Yazları amcamın yanında, tesisatçıda çalışıyordum. Kışın hafta sonları sinemada frigo satıyordum, mısır satıyordum. Mete’nin ve Serkan’ın annesinin bize gelip gitme sıklıkları da azalmıştı. Çocuklarının küslüklerini seziyorlardı. Annem birkaç kez ağzımı yokladı. Tek kelime alamadı.</p>
<p style="text-align: justify;">Bir sene sonra Hıdırellez akşamı ateşin üstünden atlayanları izlerken Mete ve Serkan gelip oturdular yanıma.</p>
<p style="text-align: justify;">Omzuma elini attı Mete. Çok soğuk karşıladım tabii ki, indirdim elini Mete’nin.</p>
<p style="text-align: justify;">“Ne oluyor ya? Hâlâ mı? O gün vurmadık ki? Küs müyüz?”</p>
<p style="text-align: justify;">“Bir de vursaydınız lan Mete! Kuş kondurmuş, tüy dikmiş olurdunuz. Vurmadınız tamam, ama beni sattınız.”</p>
<p style="text-align: justify;">“Biz de mağduruz. Dövüyordu İsmet,” dedi Serkan.</p>
<p style="text-align: justify;">“Artık dövmüyor mu?”</p>
<p style="text-align: justify;">“Yok kovdu bizi. Serkan’m tekniği iyi diye arada halı saha maçlarına götürüyor, ama çetesinde değiliz artık,” dedi Mete. Sonra açtı kollarını sarılıcam sandı herhalde. İstifimi hiç bozmadım kolları açık öylece kalınca iyice açtı kollarını esneme hareketi yapar gibi yaptı, gerindi. Uzattığı eli boşta kalan adamın saçını düzeltmesi gibi abuk subuk hareketler yaptı.</p>
<p style="text-align: justify;">“Boştayız Selçuk. Hâlâ bizi anlatıyorlar her yerde. Bir daha mı çete olsak? Sen istersen bu yaz anasını ağlatırız ortalığın,” dedi Serkan. Ne kadar korkak olursa olsun tadını almıştı bir kere.</p>
<p style="text-align: justify;">Kalktım ayağa, onlar da kalktılar. Mete gayriihtiyarı sevinip elini uzattı. El sıkışıcaz sandı herhalde. Bu adam vücut dili denen şeyi hiç çözememişti, laftan zaten anlamıyordu. İşi zordu bunun.</p>
<p style="text-align: justify;">“Tabii ki anlatacaklar, ben de anlatıyorum, ama benim artık bu mahallede arkadaşım falan yok. Liseden arkadaşları anlatırım, üniversiteden arkadaşları anlatırım, işyerinden arkadaşları anlatırım, ama mahalleden arkadaşlar bitti,” dedim. Onlar gelmeden önce toprağa çizdiğim Küçükçekmece Gölü’ne doğru oturmuş kolları birbirlerinin omzundaki üç arkadaş resmine baktım. Hızır Aleyhisselam karıştırmasın diye üstlerine Selçuk, Mete ve Serkan yazmıştım. Onlar da baktılar resme. Sonra bana baktılar. “Bu ne perhiz, bu ne lahana turşusu” ifadesi diye bir şey varsa, o vardı suratlarında. İsimleri bile yazıyordu tepelerinde.</p>
<p style="text-align: justify;">“İlk giden ilk eli oynar,” dedim ve koşmaya başladım Serkanların eve doğru. Mete ve Serkan bir müddet yerde oturarak saf saf baktılar arkamdan. Durumu anlayıp koşmaya başlamaları bayağı sürmüştü. Serkanların kapıyı çaldım. Serkan’ın ablası açtı. Gülümsedi.</p>
<p style="text-align: justify;">“Kek var, çay da demleyeyim mi?”</p>
<p style="text-align: justify;">Tek kelime edemedim. Ben nasıl özlemişim...</p>
<p style="text-align: justify;">“Sürprizi sona sakladım. Pişmemiş çubuk makama da var,” dedi.</p>
<p style="text-align: justify;">“Sana bir şey diyeyim mi kız? Sen evde kalmazsın. Baktın umduğun gibi gitmedi, yaşlı maşlı demem ben alırım seni.”</p>
<p style="text-align: justify;">Bir dakika, bir dakika... Yoksa?</p>
</body>
</html>