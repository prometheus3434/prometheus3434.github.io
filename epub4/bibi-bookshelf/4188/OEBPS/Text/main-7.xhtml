<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<div><h2 title="bölüm 6 Çeteler Karşı Karşıya" style="text-align: center;">bölüm 6</h2>
</div>
<h2 class="sigil_not_in_toc" style="text-align: center;">Çeteler Karşı Karşıya</h2>
<p style="text-align: justify;">İsmet, ekibi bir arada tutanın, kendisini cazibe merkezi haline getirecek olan şeyin para olduğunu, sayemde çözmüştü. Aslında bir işte çalışıyor olması dahi bu nedenleydi, ama o sadece elzem ihtiyaçları finanse etmek amacıyla girmişti işe. Çetesine bir lüks sağlama ihtiyacını ben karşısına dikilene kadar hiç hissetmemişti. Mahallede artık resmi olarak iki çete vardı. îlki İsmet’in çetesi -ki kas gücüne dayalı, diğer çeteye nispeten kalifiye elemanlardan oluşan, tehlikeli, zorbalıkla yürüyen hiyerarşik yapılandırılmış, işbölümü net bir çeteydi. İkincisi Selçuk’un çetesiydi. Kas gücü söz konusu bile değildi, kalifiye kelimesi çete üyeleri tarafından şu vakte kadar hiç cümle içinde kullanılmamıştı. Tehlikesi olmayan, herkesin kafasına göre takıldığı, haftanın her gününü <i>casual fri</i><span style="font-style: italic;">day</span>, her saatini <span style="font-style: italic;">happy</span> <i>hour</i> ilan etmiş bir çete. Hepsinin ortak kümesi İsmet’in çetesine girmeyi becerememekti. Beyaz yaka değil, mavi yakaydılar, ama kazançları beyaz yakanın üzerindeydi. Bir nevi sanayi devrimi simgesiydi çetem... Üyelerinin keyfilerine diyecek yoktu.</p>
<p style="text-align: justify;">Haliyle benim çetem cazibe merkeziydi. Şu an Google’da, Microsoft’ta, Apple da üst düzey bir konumda çalışmak gibiydi o çetede olmak. Kazançlarını bordrolayabilsem Çekmece’de kredi çekebilecek biri varsa benim çetemden çıkardı. Diğer çetede şartlar oldukça ağırdı. İsmet’i çıldırtan ve harekete geçmesine sebep olacak olan şey de tam olarak buydu işte.</p>
<p style="text-align: justify;">İsmet çeteye eleman alıyoruz dediğinde, çok önemli bir torrent sitesi üyelik alımı yapıyormuş gibi bir heyecan ve çekişme olurken; şimdi PTT’ye veznedar alımı yapılıyormuş gibi 2-3 kişinin ilgisini ancak çekiyordu. Hiç resmi alım yapmamıştım çeteme, ama çetede ismini bilmediğim adamlar vardı. Haftada iki defa çeteden adam atıyordum. Gözümü kırpmadan onayladığım sadece Osman’dı. 11 abili Osman. Özel sağlık sigortasıydı benim gözümde herif.</p>
<p style="text-align: justify;">İsmet çağa ayak uydurmasını bilen bir liderdi. Zaten hep derim, adamımdır İsmet. Baktı ki olay para etrafında dönüyor ve niyet kutusu konusunu da beceremediler, e iş kolu bulabilecek bir becerisi de yok, verdi kendini kopyala yapıştıra. Ne yaptıysak kopyalamaya başladı. Pazarda su mu satıyoruz, Serkan’ı kıstırıp dövüp işini elinden alıp su satmaya başladılar. Hatta abarttılar; pazarda bir tanesi ılık su satıyor, hemen arkasında tepside buz satan biri satışa çıkıyordu. Adamlar “bir bardak soğuk su” yerine “su”yu ayrı “soğuk”u ayrı satıyorlardı. Becerebilseler bardağı bile ayrı vereceklerdi. Baskülle mahallede tartım mı yapıyoruz; tartımızı bozup hassas tartı bulup tartı işine el koyuyordu. Çakal, kilolu teyzeleri tartarken tartının ayarlarıyla oynayıp eksik tartıp mutlu ediyordu insanları. Çok basitti onun için hayat, köşede soteye yatıyor, ne yaparsam talan edip, modelleyip aynen yapıyordu. Hiçbir zaman da olayı bir çete kavgasına dönüştürmüyordu. Ağzını açmayacak çete elemanlarımı tenhada dövüyor ya da malzemeye zarar verip işe yeni malzemeyle giriyordu. İsmet’in girişimci ruhunu ortaya çıkartmıştım.</p>
<p style="text-align: justify;">İsmet bize tebelleş olunca biz de “en iyi savunma, saldırmadır” diyerek ona tebelleş olmaya karar verdik. İsmet’in çetesinin kendilerini sevmeyenleri kafalarına göre cezalandırma yöntemleri vardı. Mesela bir apartmanın dibinde geyik yapıp sigara içerlerken apartman kapıcısı bunları kovaladı diyelim, İsmet sabah ezanından sonra o kapıcının apartmanının zillerini kırıp döküyordu. Sabah kapıcı kopartılmış apartman zillerini görünce ya daha çok kızıyordu ya da artık bunları idare etmeye başlıyordu. Genelde dayak yiyorlardı, ama vazgeçmiyorlardı. Onlar için bu bir mafya babasının kendisine haraç vermeyen işletmeyi kurşunlatması gibi bir şeydi.</p>
<p style="text-align: justify;">Biz de, millet bunlara dadansın diye mahalledeki problemli kapıcıların apartman zillerini kırmaya başladık. İsmet hazırlıksız yakalanıp dayak yiyordu habire. Durumu da anlayamıyordu gariban. Kapıcı geçen seferkini hazmedemedi, yine dövdü zannediyordu. Eli ağır kapıcılara tekrar tekrar dövdürtüyorduk. Anlayamıyorlardı olayı.</p>
<p style="text-align: justify;">İnsanın duracağı yeri bilemeyişi kadar kendine zarar veren bir şey yoktur. Kafama estiği zaman İsmet’i ve adamlarını başkalarına dövdürtebilme lüksüne sahip olan ben, bundan haz alamaz olmuştum. Çünkü o dayağı benim yüzümden yediğini bilmiyordu İsmet. Bir sonraki aşamaya geçtim. Takmıştım kafama, bundan sonra yediği dayağı benim yüzümden yediğini bilecekti. Onu, birinin cenaze namazında safta namaz kılarken görse dayanamayıp oracıkta dövecek kadar İsmet’ten nefret eden Çamlık Sitesi kapıcısı Erdal Amca’nın, en çok bahşiş aldığı, bu sebeple hizmette kusur etmediği 4B nolu apartmana diktim gözümü. Orası Erdal Amca’nın kalesiydi. Geçtim zillerini kırmayı 4B’nin zillerine basıp kaçmayı bile becerememiştik hiç birimiz. Bir çeteyi yönetmek ekibindeki adamları en verimli şekilde kullanmak demekti benim gözümde. Onların kapasitesini bilip, tam verimle çalıştırmaktı. Gecesini gündüzünü bilgisayar başında geçiren, bulduğu her bozulmuş elektronik eşyayı söküp tek tek tekrar birleştiren, kendisine elektronik devreler yapan Serkan’a vazife gözükmüştü. Benim yöntemimi aynı yıllarda, dünyanın öte tarafında Steve Jobs akıl ederek uygulayacak ve Steve Wozniak’la Apple’ı kurarak dünyanın en zengin adamları listesine girecekti; ben ise küçük hesapların adamıydım, yapacak bir şey yoktu. Yöntem aynı, ama yanlış adamın elindeydi.</p>
<p style="text-align: justify;">Kapıcı Erdal, 4B’yi Malatya serdarının sancağını koruyan Battal Gazi ciddiyetinde koruyordu. Hiçbir firesi yoktu. Erdal namaza gitmezdi, Erdal markete kendi gitmez çocuğunu gönderirdi, Erdal sanırım bir müddettir karısıyla bile arkadaştı, iş her şeyden önce geliyordu adamda. Onu avlamak kolay değildi. O yüzden iki kademeli kurduk planı. Çamlık Sitesi girişindeki ilk apartmanın zillerini keser marifetiyle aldık aşağıya. Sonra sitenin göle bakan yakasından dolandık yolu. Erdal taş çatlasın 10 dakika sonra haberi alıp evden fırlayarak çıktı. Sigarasını yere fırlattı, fermuarını çekti ve koşmaya başladı. Ağızda sigara, fermuar açık ne yapıyorduysa artık? Peşinden büyük oğlu çıktı. Bu akılları iyice karıştırdı. Demek ki sigara sonra yakılmıştı. Serkan filmlerdeki hackerlar gibi soğukkanlı tavırlarla yıldız tornavida ile sökmeye başladı 4B’nin zil kutusunu. Sonra tek tek zillerdeki bağlantıları söktü, bu sefer başka zillere bağlamaya başladı o bağlantı uçlarını. Kutuyu kapattığında sadece 5-6 dakika geçmişti. Tertemiz iş çıkartmıştı. Kutu sağlam duruyordu. Sadece üç numaraya basınca 15 numaranın zili çalıyordu, 8’e basınca ise kapıcının zili. Kapıcı ziline bağlı dairede emekli bir başçavuş oturuyordu. Pilimizi pırtımızı toplayıp gittik.</p>
<p style="text-align: justify;">Akşam olay patladı. Büyük tatava koptu. Mahallenin kadınlarının günde konuşacağı kadar büyük bir olaya dönüştü. Herkes İsmet’in yediği son dayaktan sonra misilleme yaptığını düşünüyordu. İsmet ise garibim sadece, “Ne oluyor lan?” diyebiliyordu Erdal Bakkal’dan dayak yerken. Baktı ki dayak diğerleri gibi değil, bu seferki daha bir tatlı, daha bir soy kırmaya yönelik, sordu</p>
<p style="text-align: justify;">Erdal Amca ya sebebini. Anlattı Erdal, İsmet’in gıyabında yediği boku. Aklı almadı İsmet’in. “Ulan ben onu becerebilecek adam olsam dericide niye çalışayım açarım bir dükkân, mis gibi yaşarım,” dedi, ama Erdal inanmadı. Dayağın kalan üstünü de yedi. O zaman anladı uzun süredir yediği dayakların sebebinin başkası olduğunu. Ama bu numarayı kendisinin yaptığının düşünülmesi hoşuna gitmişti. Savaş açmadı İsmet, hiç aklımızın ermediği bir şey yapıp, o şanın üzerine kondu. “İsmet’e bulaşmayın, uğraştırır”a çıktı adı. Herif günde iki posta dayak yiyip şan şöhret sahibi olmuştu sayemde. Çetesinin popülerliği artmıştı.</p>
<p style="text-align: justify;">Babam olayı akşam yemeğinde anneme anlatırken “Hınzır İsmet” diye andı İsmet’in adını. İştahım kesildi, tek lokma yiyemedim ki bu hayatım boyunca bir kere daha olan bir şey değildi. Doğama aykırıydı. Hınzır İsmet ne lan? Yolda görse başını okşayacaktı babam. “Ben yaptım baba, hem de iki aşamalı planla sırf İsmet dayak yesin diye,” desem, “Deccal bu çocuk,” deyip balkondan aşağıya atardı beni, ama İsmet yapınca Hınzır İsmet, yok ya!</p>
<p style="text-align: justify;">Serkan’ı çağırdım, iti ite kırdıracağımı söyledim. Mete niye Serkanlarda buluşmadığımızı, orada buluşsak oyun oynayabileceği üzerinden bencilce bir iki cümle kurarken dayanamayıp elimin tersiyle yapıştırdım ağzına. Eliyle ağzını tuttu Mete, aşk dolu evlilik sonucu balayında karısından tokat yemiş işadamı gibi kalakaldı.</p>
<p style="text-align: justify;">“Bana vurdun. Sen beni, beni Mete’ni dövdün.”</p>
<p style="text-align: justify;">“Vururum ulan! Hak ettin, vurdum it! Konuşma!” diye şırladım. Aslında özür dileyecektim hemen, hatta, “Sen de bana vur ödeşelim,” diyecektim, ama babamın Hınzır İsmet’i aklımı başımdan almıştı. Mantıklı düşünemiyordum.</p>
<p style="text-align: justify;">“Çamlık Apartmanı 4B’ye yaptığımızı bizim apartmana yapıcaz! Hem de iki siteye birden, yani sizin apartmana da, bizim apartmana da!” dedim.</p>
<p style="text-align: justify;">“İsmet kendi oturduğu apartmanın zillerini niye değiştirsin ki? Anlaşılır onun yapmadığı,” dedi Serkan. Serkan’ın algısı önemliydi. Total algıydı gözümde. Onun düşüncesi ile genelin düşüncesi hep örtüşündü.</p>
<p style="text-align: justify;">“Anlaşılsın diye yapıyoruz zaten! Biz de bu apartmanda oturu yoruz, bizden de şüphelenmezler. İsmet’in şu gereksiz şöhreti de sönüverir, fena mı olur?”</p>
<p style="text-align: justify;">“Kıskandın, di mi? Beni tokatlayacak kadar kıskandın!” dedi Mete.</p>
<p style="text-align: justify;">“Lan her şeyi kendine yontma, hak ettin yapıştırdım yeter. Yoksa yetmez mi Mete, söyle lan yetmedi mi?” deyip kalktım ayağa, elimin tersini yaklaştırdım suratına. Başını başka yöne çevirdi Mete. Sevmedi yeni gördüğü Selçuk’u.</p>
<p style="text-align: justify;">“Yaparım patron, dert değil,” dedi Serkan. Patron dedi bana. İçimin yağları eridi. Heyecanlandım, ağzım kurudu. Masadaki suyu diktim ağzıma. Mete’nin kafasını tuttum göğsüme dayadım.</p>
<p style="text-align: justify;">“Olur oğlum böyle şeyler, reyisim ben severim de döverim de, ama hep sizin iyiliğinizi istediğimden,” dedim. Anamdan aldığımı ona sattım. Sarıldı bana ağladı ağlayacaktı. Gereksiz duygusal bir an yaşadık. Anladım ki bir tek bana koymamış, hepsine koymuş İsmet’in şöhretimize konması. Serkan’ın bana patron çekmesi de, Mete’nin gördüğü şiddeti hemencecik hazmetmesi de bundandı.</p>
<p style="text-align: justify;">Sabah namazına gidiyoruz diyerek apartman zillerine musallat olmaya koyulduk. Ulan bu sefer de bir aksilik olsa es kaza camiye gidersek kesin ağlatırdık ihtiyarları. Duygularıyla bir kere daha oynamamak için temkinli davranıyordum. Babamın sinemasında yer gösterirken kullandığım el lambasıyla ışık tutuyordum Serkan’a. Serkan’ın eli iyice hızlanmış, iki zil kutusunu 3-4 dakikada halletti. Çok erken bitirdiği için namaza da gittik. Laik bir çeteydik. Dinin hiçbir etkisi iş hayatımızda yoktu. Bir kulağımızdan giriyor, diğer kulağımızdan çıkıyordu sanki hepsi. Bir yandan ağlayıp, bir yandan başımızı okşayan, arada kendini tutamayıp alnımızdan bizi öpen ihtiyarlarla döndük eve. Çok koyuyordu bu durum. “İbadetin gizlisi makbuldür, bak hiç öğle namazına, ikindiye geliyorlar mı? Onları evde kılıp sabahla yatsıya geliyorlar. Mümin ile münafıksın ayrıldığı namazlardır bunlar,” deyip beni de ağlattı en yaşlı dede. Farklı bir sebepten de olsa ortama ayak uydurmuştum.</p>
<p style="text-align: justify;">Eve döndüm, ama apartmandan içeri giremiyordum. Karşısına geçmiş zillere bakıyordum. “Ulan hangisiydi bizim zil? Şimdi neye basıcam da hangisi çalacak? Çok açık etmiş oluruz keşke baksaydım Serkan’ın bizim zili hangi zile bağladığına. Serkanlara gideyim oyun oynarız,” dedim. Yan binaya geçtiğimde Mete ve Serkan kapıda duruyordu.</p>
<p style="text-align: justify;">“Serkan sizde oyun oynayak lan. Ben baya baya kapıda kaldım.”</p>
<p style="text-align: justify;">“Biz de kaldık. Hayır elimde de babamın alet çantası var. Biraz belli oluyor sanki. Bizim zili hangisine bağlamıştım ben?”</p>
<p style="text-align: justify;">Aslında bizim salaklık nişanımızdı bu hareket. Daha kendi zillerini bile nereye bağladıklarına bakmayan çete elemanlarıydık. Bir yandan da gerçekliğini arttırıyordu. Biz bile mağdurduk.</p>
<p style="text-align: justify;">Bir anda otomatik sesi geldi. Apartmanın içinden Ömer Abi çıkıyordu. Koştuk üstüne. Biz koşunca ürktü adam, geri kaçtı. O saatte üç çocuğu geçtim, kedi koşsa üstüne korkardı adam, gün yeni ağarıyordu. Daha önce o saatlerde babamın önünden kedi geçince, “Avradını sikeyim, tilki bu tilki! Koş Selçuk, canını kurtar, benim elimden bir şey gelmez,” diyerek koşmuşluğu vardı oradan biliyordum. Biz içeri geçtik, Ömer Abi de dışarı çıktı. Apartmana girmeyi başarmıştık, bundan sonrası mahallenin problemiydi.</p>
<p style="text-align: justify;">Serkan’a oyun oynamaya diye gidip devrilip yattık. Öğlene kadar uyuduk. Çocuğuz biz öyle dedeler gibi sabah namazı, yatsı namazı derken uyku periyodu yalan olmuştu. Olup olmadık zamanda uykumuz geliyordu. Mete halıda uyudu, Serkan oyun açmaya çalışırken masada sızdı. Ben efendi gibi Serkan’ın ana babasının yatak odasında Serkan’ın babasına sarılarak yattım. Bacağımı da üstüne attım herifin. Babası çok horlayınca az itip adamı yan döndürdüm... Bu aile benim arsızlığımı en net bilen aileydi. Zerre yadırgamıyorlardı beni.</p>
<p style="text-align: justify;">Uyandığımızda mahallede kıyametin koptuğunu öğrendik. Herkes değişen zilleri konuşuyordu. Herkes direk İsmet’in yaptığını düşünmüş. Adam da orada oturduğu için İsmet’ten şüphelenmemek kimsenin aklına gelmemişti. Adı çıkmıştı bir kere. Yine yaptığım bir plan işlememişti.</p>
<p style="text-align: justify;">İsmet’i tokatlamış babam. <i>Hınzır’dı hani, şamarlamışsın İsmet’i.</i> Öğreniyoruz ki, “Zaten gececiydim sabah sabah yirmi kişi zili çaldı,” deyip fırlamış babam yataktan. O dönem babam gececi ve gündüzcü olarak çalışıyordu. Gececiliğine denk gelmiş, tüm gün uyuyacaktı hesabına göre, ama ziller karışınca kimin zili bize denk geldiyse artık adamcağızı kaç defa uyandırmışlar. Delirmiş babam üşenmemiş kalkmış, don atlet merdivenleri tepiklemiş dalmış İsmetlerin evine. İsmet’i evinde uyandırıp kendi evinde dövmüş. İsmet’in babası da hak vermiş babama ve evden atmış İsmet’i. Atmış derken kovmak gibi değil, bayağı kedi yavrusu gibi ensesinden tutup, kapıyı açmış atmış merdivenlere. İsmet merdivenlerden aşağıya yuvarlanmış. Basamakların yarısına gelmeden durmuş yuvarlanması. Babam koşmuş yanına, itmiş İsmet’i. Kalan basamakları da yuvarlanmış İsmet. Kaşı gözü yarılmış. Haberleri dinledikçe gaza geliyorduk. Canı en çok yanan daire sakinleri İsmet’i sormaya başladılar. “Evde değilse nerde bu? Pardon çocuklar kendisini nerde bulup dövebiliriz, bir yardımcı olur musunuz?” gibi nazik, ama cevabı şiddete gebe soru cümleleri duyuyorduk. Mete ile göz göze geldim.</p>
<p style="text-align: justify;">“Vagona bakmışlar mı?” dedim.</p>
<p style="text-align: justify;">“Vagon mu?” dedi Serkan’ın ablası.</p>
<p style="text-align: justify;">“Evet vagon. Soğuksu Tren İstasyonu’nu geçince eski bir altgeçit var, eskiden durakmış, orada eski bir vagon var. Evde değilse, işte değilse, kesin ordadır,” dedim.</p>
<p style="text-align: justify;">Kimse inanmadı bana başlarda, ama mahallede yoktu herif. İşi aramışlar, İsmet kovuldu demiş biri. Kesin İsmet dedirtmiştir. İsmet’in babasına şikâyet üstüne şikâyet geliyordu. Mahallede o vakte kadar yapılmış ne varsa tümü İsmete yığıldı. Kimin camı kırılmışsa İsmet kırmış, kimin arabası çizilmişse İsmet çizmişti. Ayten Teyzenin önceki gün ölen muhabbet kuşunun bile katili İsmet olmuştu bir anda. “O zaman benim tavukları gelincik yememiş,” dedi Yasin Amca. Biri nezle olsa İsmet bulaştırdı diyeceklerdi. Mahalle yangın yeriydi, varsa yoksa İsmet.</p>
<p style="text-align: justify;">Baktılar modern tıpta çare yoktu, alternatif tıbba bel bağlayıp bana inandılar. İsmet’in babası, “Birkaç mahalleli ile vagona bakmaya gidicez,” demiş. O vagonda İsmet’i bulurlarsa eğer bundan önceki tüm vukuatların faturaları İsmet’in adına kesilecekti. Galiba yaşın verdiği anlamsız duygulardan olsa gerek tam emelime ulaşmışken vicdan yaptım. Hıçkırık başladı.</p>
<p style="text-align: justify;">“Ağlayacak mısın?”</p>
<p style="text-align: justify;">“Galiba ağlıcam, sevinçten mi acaba?”</p>
<p style="text-align: justify;">“Çok mu ileri gittik? Hani başkası yapmış diyeceklerdi, İsmet aklanacaktı. Bu çocuğun sonu son değil,” dedi Serkan. Ben vicdan yapmıştım, o yine korkmaya başlamıştı.</p>
<p style="text-align: justify;">“İsmet bunun altında kalmaz Selçuk, biliyorsun değil mi?” dedi Serkan.</p>
<p style="text-align: justify;">“Biz ne yaptık lan? Oğlum o adam olmadan derbi heyecanı olamaz. Galatasaray tek başına sahaya çıkıp idman mı yapacak? O adam Beşiktaş’tı, Fenerbahçe’ydi, Trabzonspor’du. İsmet’i yedirtmem lan! O benim ezeli rakibim, Joker yoksa Batman acayip giyinen, delinin tekidir. Doktor Oktopus olmadan Örümcek</p>
<p style="text-align: justify;">Adam’ı kim ciddiye alır? Yapıştırırlar deli raporunu, tıkarlar tımarhaneye!” dedim, hem de salya sümük ağlayarak! Mahallenin tüm ayarlarıyla oynamıştık tamam, ama şimdi mahalleyi fabrika ayarlarına döndürme vaktiydi.</p>
<p style="text-align: justify;">Koşarak çıktık evden. Vagona herkesten önce vardık. Kimsecikler yoktu etrafta. İşe mi gitmişti acaba İsmet? Vagonun kapısı nı açtım. Yine 5-6 hamlede zorlanarak ancak becerebildim. Çok ağırdı bu kapı, kenarlarına yağ falan sürseler belki daha rahat açılırdı. Vagon kapısını değil de Samara’nın kuyusunun üstündeki taşı açmıştım sanki. İsmet içeride nerdeyse cenin pozisyonunda yatıyordu. Ağlamaktan gözleri şişmişti. Atladım vagona. Elimi uzattım İsmet’e. Tüylerim diken diken oldu. İsmet benden öyle bir hareket beklemediğinden olacak ki yandan tuttuğu demir sopayı uzattığım elime indirdi. Sonra da omzuma koydu bir tane. Masaya çıkıp artistlik bir de tekme savurdu.</p>
<p style="text-align: justify;">“Ne yapıyorsun lan? El uzatmaya geldim sana hayvan! Baban mahalleliyle geliyor, seni burada görürlerse bitersin. Gel bizimle. Kurtarıcaz seni,” dedim, İsmet anlayamadı olan biteni.</p>
<p style="text-align: justify;">“Burası benim gizli yerim kimse bilmiyor burayı,” dedi.</p>
<p style="text-align: justify;">“Ben söyledim. Artık biliyorlar,” dedim. Tekrar eline demir sopayı almaya kalktı.</p>
<p style="text-align: justify;">“Heh İsmet. Al o sopayı dövmeye başla beni burada. Baban gelsin görsün burada beni döverken. Bunu mu istiyorsun? Sana böyle bir son yakışmaz,” dedim.</p>
<p style="text-align: justify;">“Lan başlama gene,” dedi. Attı elindeki demiri. Hıçkırmaya başladı. Sinirden ağlamış belli. Yoksa İsmet ağlar mıydı?</p>
<p style="text-align: justify;">“Ne oluyor lan? Şimdi ne yapacam ben? Bana yardım edin Selçuk! O zillerin yerlerini değiştiren çeteyi bulmama yardım edin. Ne isterseniz veririm. Alın vagon bile sizin olsun. Köpek dişli kolyelerin hepsini size vereyim. Zaten bunlar lületaşından yapılma, gerçek köpek dişi değil. Çok severdim Cesur’u, nasıl çekeyim dişlerini? Cesur öldüğünde bir hafta her gece ağladım, iki defa yatağımı ıslattım. O çeteyi bulun, öldüreyim o herifleri, dileyin benden ne dilerseniz.”</p>
<p style="text-align: justify;">“Vagon senin mi oğlum? Devletin malı. Kimin malını kime veriyon,” dedi Mete. Kimsenin bakmadığı ayrıntıyı yakalamıştı gene. Asıl önemli olan İsmet’e Mete’nin bile oğlum diye seslenmesiydi. Kurt kocamış köpeklerin maskarası olmuştu. Canımı en çok o acıttı. Meğer ben macera arıyormuşum.</p>
<p style="text-align: justify;">“İsmet o çeteyi boş ver şimdi. Hadi gidelim.”</p>
<p style="text-align: justify;">“Nasıl boş vereyim, hayatımı kararttılar. Deri atölyesinin sahibinin yatalak annesinin evinin zilini de değiştirmişler. Kadın neler çekmiş. Adam deri kemerle dövdü beni. Kovmadan önce bir dövdü, bu patron dayağı dedi. Sonra kovdu. Kovduktan sonra bir daha dövdü. Bu da sıradan bir insanın dayağı dedi. Dayak bitti arasındaki farkları sordu. Oturdum anlattım. Patronun dövmesinin daha çok koyduğuna ikna oldu. Sonra beni tekrar işe aldı. Patronum olarak bir daha dövdü. Ondan sonra temelli kovdu.” “Neler yaşamışsın sen İsmet?”</p>
<p style="text-align: justify;">“Ulan bakkala gidiyorum bakkal dövüyor, trende gidiyorum yolcunun biri tokatı koyuyor. Uyuz it gibi oldum, her an biri bir tane vuracakmış gibi geliyor. Sürekli koruma tuşuna basan bebelere döndüm. Ne kıymetliymiş apartman zili lan!”</p>
<p style="text-align: justify;">“Halledicez şimdi gel gidelim buradan. Ben sana inanıyorum, zilleri sen değiştirmedin hadi gel”</p>
<p style="text-align: justify;">“İnanıyor musun? Babama da söyler misin?”</p>
<p style="text-align: justify;">“Tabii ki İsmet. Babana da söylerim. İnanıyorum sana sen değiştirmedin. Ben değiştirdim İsmet. Hem de elimi bile sürmeden. İşin piriyle çalıştım.”</p>
<p style="text-align: justify;"><i>Fatality</i> yaptım İsmet’e. Gözbebekleri büyüdü. Elimi uzattım. Benden o kadar korkuyordu ki yapacak bir şey yok, tuttu elimi. Öyle değilmiş! Korktuğu için değilmiş kendine doğru süratle çekti koydu kafayı. Sonra vagonun duvarına fırlattı beni. İlk ve tek uçan tekmemi 9 yaşında yedim. Abarttıkları kadar acıtmadı.</p>
<p style="text-align: justify;">“Vurmasana lan! Yardım etmeye geldim sana. Bak baban geliyor vurma!” dedim, ağzıma mumçika ile vurdu.</p>
<p style="text-align: justify;">Vural Amca biraz serinkanlı, yavaş biriymiş meğer. Gelen giden yoktu, ben efendi gibi dayağımı yiyordum. Metelere döndüm, “Gelsenize lan üç kişi döveriz bunu. En olmadı ayırın götler!” dedim. Benim için hazırlattığı zinciri aldı İsmet eline, suratıma suratıma vurdu. Yalan yok, kendimi o an çok özel hissettim. Bir tek annem beni dövmek için özel alet edevat tasarlıyor, harcama yapıyordu. O zincirde anne şefkati vardı, ama yine de bayağı acıtıyordu.</p>
<p style="text-align: justify;">Serkan ayırmaya çalıştı bizi.</p>
<p style="text-align: justify;">“Vurma İsmet! Kaç yaş büyüksün çocuktan, yakışmıyor sana,” dedi. İsmet beni eline alıp, beni sopa gibi kullanarak Serkan’ı dövmeye başladı. Adam sevmiyor işte kendisine neyin yakışıp yakışmadığının söylenmesini, salaktı bu Serkan. Maharetliydi, ama salaktı. İkimizin birden dayak yediğini gören Mete koşarak kaçtı. Evet tam benim çete elemanlarımdan beklenen hareketlerdi bunlar.</p>
<p style="text-align: justify;">“İsmeeeeet nerdesin lan?” Vural Amca yetişti imdadımıza. Dinsizin hakkından imansız gelecekti. Öyle güzel dayak yedik ki birçok hareket film hilesi gibiydi, adam öyle güzel dövdü ki bizi, hayran hayran izledik. Kendimizi bile savunmadık, şapka çıkarttık herife. Bir ara İsmet bana vuracakken Serkan araya girecek oldu, “Çekil lan önümden göremiyorum,” deyip ittim Serkan’ı. Film izler gibi izledim yediğim dayağı. Ağız tadıyla yedim dayağını İsmet’in. Oh be dünya gözüyle bunu da gördüm. Yalan yok, burnumdaki kanı görünce inceden bir panikleyip ölüyorum sandım, Sübhaneke’yi okudum. İsmet iyice şaşkındı dövdüğü adam Sübhaneke okuyordu. Ucunda ölüm olabilir diye sadece cenaze namazlarında okunan “ve celle senaük”ü bile okumuştum.</p>
<p style="text-align: justify;">İsmet koşarak çıktı vagondan. Vural Amcalar vagonun içinde birileri daha var mı diye merak bile etmedi. İsmet’in peşinde takıldılar. “Biriniz bir yardım edin ayağa kalkamıyoruz,” diye bağırdım, ama gelen giden olmadı. Bir iki dakika sonra elinde kocaman bir taşla (iki eliyle anca taşıyordu) Mete belirdi. “Kaçtı mı o it?” dedi sadece. Taşı İsmet’in kafasına kafasına vuracakmış. Kurbağa mı eziyoruz be Mete. Adam o taşı kafasıyla ikiye bölerdi. Görmedin mi herifi?</p>
<p style="text-align: justify;">“Tut kaldır bizi,” dedim. Yardım etti Mete. Birkaç defa mola verip yere oturup dinlene dinlene anca gidebildik mahalleye. Çete üyelerime tembihledim, “Biz İsmet ten dayak yemedik. Zaten Serkan hiç yemedi. Mete sen bizi bırakıp kaçmadın. Ben İsmet’in mekânını bastım. Babamın yarım bıraktığı işi tamamladım. Yaman dövüştük 2 saat kadar sürdü. O yüzden ben de biraz hırpalandım, ama kavganın sonucunda İsmet kaçtı. Böyle anlatılacak o vagonda olan biten,” dedim. Hiçbiri itiraz etmedi.</p>
<p style="text-align: justify;">Eve gittiğime annemden gizli odama girdim, başıma kadar çektim battaniyeyi. Babaannemin romatizmaları azdığında çıkardığı sesler gibi sesler çıkartıyordum. Battaniyeyi açtı bir el. Babam yüzümle başlayıp tüm vücudumun röntgenini çekti.</p>
<p style="text-align: justify;">“Sen mi dövdün, o mu dövdü?” dedi.</p>
<p style="text-align: justify;">“Kim?”</p>
<p style="text-align: justify;">“Kim olduğundan bana ne? Sen mi dövdün, o mu dövdü? ’</p>
<p style="text-align: justify;">“O dövdü anne.”</p>
<p style="text-align: justify;">“Anne mi? Benim lan baban. Kafana çok mu vurdu?”</p>
<p style="text-align: justify;">“Yok kafama hiç vurmadı. Hatta döverken, okuyacaksın sen kafanı koru dedi.”</p>
<p style="text-align: justify;">“Olur öyle. Dayak da yiyeceksin. Şimdi canın yanıyor yarın güler geçersin.”</p>
<p style="text-align: justify;">“Baba ne ettin? Ben bu dayağa gülüp geçecek kadar şamar oğlanı olmam inşallah.”</p>
<p style="text-align: justify;">“Gülersin gülersin. Aç mısın? İçecek bir şey getireyim mi?”</p>
<p style="text-align: justify;">“Olur. Ne var içecek?”</p>
<p style="text-align: justify;">“Su var sadece.”</p>
<p style="text-align: justify;">“Şifa niyetine,” dedim.</p>
<p style="text-align: justify;">Babam suyumu getirdi. Doğrulamadım kendi başıma, yardım edip suyumu içirdi. Sonra yerime yatmama yardım etti. Anladı galiba yediğim dayakta kendisinin İsmet’i dövmesinin payının büyük olduğunu.</p>
<p style="text-align: justify;">“Yeri gelecek dayak da yiyeceksin. Yeri gelecek sen de döveceksin. Ama arkadaşların onlar senin, düşman olmayacaksın. Aynı mahallenin çocuklarısınız. O yüzden sormuyorum kim olduğunu? Ne yapayım gidip ben de seni döveni mi döveyim? Babasına mı şikâyet edeyim?”</p>
<div>
<p style="text-align: justify;"><i>Babacım zaten senin dövdüğün çocuk beni dövdü. Normal mahalle kavgalarının tam tersi oldu. Sen beni döveni dövüp babasına şikâyet edeceğine, babasıyla işbirliği yapıp dövdüğünüz İsmet gelip beni dövdü. Gözünü seveyim neyin peşindesin?</i><br/></p>
</div>
<p style="text-align: justify;">“Sen de dayak yedin mi küçükken baba?” dedim. Bir teselliye ihtiyacım vardı.</p>
<p style="text-align: justify;">“Doğru konuş lan! Kim dövebilir beni? Hiç dayak yemedim, ama dövdüğüm çocukların ailelerinin yerine koydum kendimi. Her mahallede bir Ekrem vardır illa ki. Şimdi benim çocukkenki halim kalkmış seni dövmüş. Ah aldım demek ki dövdüklerimden. Olur öyle," dedi kalktı gitti babam. İnleye inleye uyudum o gece. Boy atarken kemikler falan ağrırdı, sanki öyle acıyordu her yanım. Demek ki gerçekten İsmet’in dayağını yiyenin kişiliği oturuyormuş.</p>
</body>
</html>