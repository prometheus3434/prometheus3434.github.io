<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<h2 class="sigil_not_in_toc" style="text-align: center;">Kuruluş</h2>
<h2 class="sigil_not_in_toc" style="text-align: center;">1991</h2>
<p style="text-align: justify;">Ben, Mete ve Serkan o gece bizim evin salonunda kurduğumuz küçük dünyamızda oturup uzun uzun konuştuk ve hayatımızı değiştireceğinden emin olduğumuz kararlar aldık. Gecenin ilerleyen saatlerinde Serkan’ın annesi aradı. Bizde olduğundan haberi yokmuş, çok kızmış. Serkan bize veda etti ve yan binadaki evlerinin yolunu tuttu. Mete annesinden izin alabildiği için o gece bizde kalacaktı.</p>
<p style="text-align: justify;">Annem küçük dünyamıza karşı oldukça tahammülsüzdü, salonun ortasındaki beyaz eşya kutuları ve o kutuların içlerinden çıkan beyaz köpüklerle inşa ettiğimiz toplantı odamızı tekmeleyerek yıkmak suretiyle tahliye etti. O yıllarda hayatımda en büyük otorite kuşkusuz annemdi. İstiklal Mahkemeleri yetkisine sahip; kafasına göre karar verebilen; kestiği parmağın acımadığını, acırsa da kendi öptüğünde geçtiğine inandırmış; yasama, yürütme ve yargı organıydı. Bazı ailelerin çocukları temyize gidip kararı babalarına bozdurabiliyordu, ama bizim evde babamın rolü annemin önüne koyduğu kararları imzalamaktan öteye gidemiyordu.</p>
<div>
<p style="text-align: justify;">Haliyle annemin kararı “hapırsa da yiyeceksin, köpürse de yiyeceksin” kıvamındaydı. Dağıldı güzelim küçük dünyam.<br/></p>
</div>
<p style="text-align: justify;">O sinirle, buzdolabındaki gazı kaçmış kolayı alıp balkona çıktım. 2,5 litrelik şişeyi kafama dike dike içiyordum. Mete bir yudum istedi vermedim, dudağımı değdirmiştim bir kere. Mete içemedi o koladan. Bir ara, “Bardak getireyim istersen,” dedi, ama istemedim.</p>
<p style="text-align: justify;">Balkonda, en etkileyici olduğum mekândaydım. Baha’nın, filmin başında misafirlerini kabul ettiği jaluzili yazıhanesi neyse, bizim evin balkonu da benim için oydu. Balkonda kendimi bambaşka biri gibi, neredeyse İsmet gibi 11 yaşında hissediyordum. Galatasaray için Ali Sami Yen ne ise, benim için de bizim evin balkonu oydu. Kendi mekânında olmanın verdiği bu şuursuz özgüvenle, Mete’nin yüzüne bile bakmadan, “Büyük kararlar almamız lazım; İsmet ve adamları çok güçlü. Birlikte miyiz en iyi arkadaşım, can kardeşim Mete?” dedim ve bir yudum daha çektim gazı kaçmış koladan. Ona içirmediğim için alınganlık yapıyordu, eminim, ama bir yandan da mantıklı konuşuyordu Mete. “İsmet deri fabrikasında çalışıyor, işe giderken trene biniyor, tren kapısına asılıyor. Ben bisikletle bahçeden sokağa çıktım diye babam ve amcamdan dayak yedim. Biz onunla bir değiliz,” dedi. Kendisini tanıyan herkesi şaşırtacak kadar net konuşuyordu Mete. Haklıydı, evin tek çocuğuydu ve ailesi üzerine titriyordu. Yolda bisiklet sürdüğü haberini alan babası, evde misafirleri olmasına rağmen bir an bile tereddüt etmemiş, ilerleyen yaşına aldırmamış, çıplak elle, takati kalmayana dek dövmüştü “biricik evladını ”.</p>
<p style="text-align: justify;">Mahalleden arkadaşların ortalamasına göre, babası biraz yaşlıca bir adam sayılırdı Mete’nin. Uzunca bir süre çocuk sahibi olamayan çift tedavi olmayı seçmişti. Yıllar süren tedavi, akrabaların dırdırı ve harcanan onca para sonrasında ne geçmişti ellerine? Mete! Bu muydu ilahi adalet? Halbuki uğruna adaklar adamış, doğduğu gün bahçede üç tane koç kesmişti adamcağız. Mete’yi her dövdüğünde, “O hayvanların günahı neydi lan, mundar ettik hayvanları!” diye bağırıp dururdu.</p>
<p style="text-align: justify;">Mete’yi hazmedemiyordu babası. Aşırı korumacı ebeveyn pozu altında, tedavi sürecinde yaşanan sancıları oğlundan çıkartıyordu. Yine de yaşı geçkin olduğu için Mete’yi taş çatlasın iki üç dakika dövebiliyordu. Sonrasında nefesi daralıyor ve titreme geliyordu. Mete bahçede sürmesi gereken bisikleti, sokakta da sürdüğü için rutin iki üç dakikalık dayağını amcasının gözleri önünde yemiş ve nefesi daraldığı için bir kenara oturup sakinleşmeye çalışan babasını görünce daha çok ağlamaya başlamıştı. 8 yaşındaydı Mete henüz ve babasının o hale gelmesinden kendini sorumlu tutuyordu resmen. Bahçede sürseydi bisikleti, babası onu dövmeyecek ve bu hale gelmeyecekti. Sebep sonuç ilişkilerini işte böylesi tecrübelerle erkenden öğrenmişti Mete. Anlattığına göre babası mola alınca amcası el atmıştı olaya, mutfağa koşup bir bardak su getirmiş, “Sen niye yoruyorsun kendini abicim, sen yaslan arkana, rahatına bak. Ben hallederim,” deyip Mete’ye doğru koşmaya başlamıştı; amcasının kendine koştuğunu gören zavallı Mete de kollarını açıp, “Amcacım,” diyerek amcasına doğru koşmaya başlamış; gelişine pis burun vuran amcası, Mete’yi daha yere düşmeden havada yakalayıp, öyle bir dövmüş ki amcanın baba yarısı olduğu hafızasına kazınmıştı garibin. Mete olayı abartmıyorsa, Mete’yi yere düşürmeden dizinde sektirerek 13 yapmış amcası. İşte bu konjonktürde, Mete bahçe dışına çıktığı için babası ve amcasından dayak yerken, İsmet trene binebiliyordu...</p>
<p style="text-align: justify;">“Geçen Şengül Teyzeler görmüş. Trende kapıya asılıyormuş. Tren daha durmadan atlıyormuş trenden. Bence hiç bulaşmayalım,” dedi Mete. Elimdeki gazı kaçmış kolayı, yani bütün mal varlığımı -tamamen bitmediği halde- çöp kovasına fırlattım. Ne kadar sinirli olduğumu anlamasını istiyordum. “Mete, olan oldu. İsmet kendi adamlarını seçti, bizim de birlik olmamız lazım,” diyebildim. İnanıyordum dediklerime, ama İsmet gerçekten de pis bir adamdı. Şaka maka, adamdı hakikaten. Biz 8-9 yaşındaydık, o ise tam 11 yaşındaydı. Biz ilkokul üçe gidiyorduk, o ilkokulu bitirmiş, iş hayatına atılmıştı. Adam Zeytinburnu’nda dericide çalışıyor, para kazanıyordu. Babamdan tek farkı, kansı ve çocuklan yoktu, o kadar. “İsmet çok güçlü, kızarsa babamı bile döver," dedi Mete. Haklıydı. Amcası yokken babasını tek yakalasa döverdi İsmet.</p>
<p style="text-align: justify;">“İsmet güçlü, çünkü parası var. Bizim de para kazanmamız lazım,” dedim. Cevap vermedi Mete, başını sallayıp onayladı. Sinirliydim İsmet e, yaptığı kabul edilemezdi. Bizim sokağa gelip adam seçmişti. Benle sütannemin oğlu Turgay’ı dövüştürmüştü. Sırf çetesine gireyim diye dövmek zorunda kalmıştım Turgay ı. Yine de almamıştı beni çetesine, maç yaptırıp en çok golü atanı alacağım demişti; 7-2 biten maçta 9 golü de ben atmıştım, yine de almamıştı beni çetesine. Neymiş, karşı takımın güçlü olduğunu anlayınca kendi kaleme 7 gol atmışım. Bu çete işine nereden sarmıştım, galiba cevabı bu reddedilmede gizliydi. Sadece, ben 9 yaşımda bunu anlayabilecek durumda değildim. Adam beni istemiyordu çetesinde, olabilir, istemeyebilirdi, ama bir de üstüne uzaklara bakarak, “Sen okuyacaksın Selçuk, bulaşma bu işlere,” deyip gönderiyordu beni. Tüm gün çetesine girmek için çalıştım didindim ve elimde ne vardı? Mete! Mete’nin babasının yaşadığı duyguları yaşıyordum, mundar etmişti üç koçu bu salak. Madem girememiştim o çeteye, etrafta muhalif bir oluşum da henüz yok... O zaman beni sorgusuz sualsiz kabul edecek olan tek çeteye girecektim, kendi çeteme. Elini öpeceğim adamın bileğini bükmekti hedefim.</p>
<p style="text-align: justify;">“Bizim de bir çetemiz var Mete ve o çetenin kaptanı benim. Kaptan mı deniyordu lan? Rey is miydi, başkan mıydı yoksa? İsmet e ne diyorlar oğlum? Neyse, boş ver. Yarın kahvaltıya Serkanlara gidelim. Planlarım var,” dedim. Annem seslendi, yataklarımızı sermiş. Askerdeki “yat” emrinden daha güçlü bir emirdi bu. Odama girdiğimde, tam ortaya serilmiş yer yatağını gördüm. Koşa koşa atladı yatağa Mete. Çoraplarını bile çıkartmamıştı. Nedense o yer yatağı gözümde büyüdü, sırf yere serili ve benim yatağımdan alçakta diye Mete’ye bıraktım yer yatağını. “Çete lideri yerde yatmamalı,” dedim kendi kendime. Yatağa girip tavana diktim gözümü, bakabildiğim en yukarıya...</p>
<p style="text-align: justify;">“Para kazanmam lazım, ama nasıl?” diyordum kendi kendime. Her şeyi düşünecektim, mümkün olan her yolu bulacaktım, ama uyuyakalmışım. Sabah olup da “kalk” emri geldiğinde, ilk fikri performansımda uyuyakalmanın verdiği utancı paylaşmadım çete elemanlarımla. Serkanlarda kahvaltı ederken önceden planladığımı iddia ettiğim, ama aslında kahvaltı sırasında aklıma gelmiş olanları tereddüt etmeden sıraladım: “Bize ilk önce para lazım, kimseye biz çeteyiz demeyin. Niyet kutusu yapıp mahalle mahalle gezicez. Para kazanıcaz. Yediyseniz hadi bakkala gidiyoruz, önce bize kutu lazım.”</p>
<p style="text-align: justify;">Öyle heyecanlanmışlardı ki koşa koşa çıktık evden. Mahallenin iki bakkalı vardı; biri daha efendi, ürün yelpazesi nispeten geniş, temiz ama veresiyeye pek sıcak bakmayan Kadir Abi’nin bakkalı; diğeri büfeden bozma, her üründen maksimum iki çeşit bulunan, insanların sadece veresiye yazdıracağı zaman tercih ettiği, adamına göre muamele uzmanı Tahsin Amcanın bakkalıydı. Pek sevilmezdi ve denize düşmeden de kimse sarılmazdı Tahsin Bakkal’a. Tahsin adam seçerdi, veresiye mal sattığı için sanki hibe ediyormuş gibi davranırdı herkese. Mesela Tahsin’den veresiye silgi alamazdım ben, “İki defa düşün, iyice tart, emin olduğunda üçüncüde yaz. Silgi bedava değil, kötü alıştırma kendini. Silgi yok, istiyorsan ekmek vereyim,” deyip, silgi almaya gittiğim bakkaldan eve ekmekle göndermişliği vardı beni. Eve misafir geldiği için kola almaya gittiğimde bir kiloluk yoğurt verip, “Su katın ayran çırpın,” diye akşam yemeği mönüsüne müdahale etmişliği vardı adamın. Diğer yandan Tahsin halden anlar adamdı. Kadir Abi den sigara içki almaya kalkan herkes akşamında babasının bol akrobasi içeren dayağını yerken, Tahsin asla ispiyonlamaz, eğer peşin çalışırsan siyah poşette, gazeteye sarılı şekilde teslim ederdi sigarayı içkiyi.</p>
<p style="text-align: justify;">Özetle, mahalledeki esnaf arasında illegal adam kafamızda Tahsin’di. O yüzden Tahsin Bakkal’ın yolunu tuttuk. Bakkalın önüne geldiğimizde görev dağılımı yapmaya başladım. Mete içeri girip, “Taşınıyoruz Tahsin Amca, annem kutu istedi,’ diyerek kutu alacaktı, Serkan erketeye yatacak, bir tanıdık gelirse bakkalın önünde lafa tutacaktı. Ben çete reisi olduğum için ekibimin nasıl çalıştığını denetleyecektim. Görevleri verdim, hemen ardından film başladı ve Mete bakkala girdi. Serkan ile depozitolu kola şişelerinin koyulduğu kasaların üzerinde oturup Mete’nin ilk görevindeki performansını izliyorduk. Bakkal Tahsin, Mete nin, Taşınıyoruz Tahsin Amca, annem kutu istedi,” yalanına, “Oğlum o ev sizin değil mi? Nereye taşınıyorsunuz?” sorusuyla karşılık verdi. Gözlerini Tahsin’in gözlerinden bir saniye bile ayırmadan uzunca bir müddet düşünme süresi kullanan Mete, akabinde bulduğu en parlak ve üzerinde çalışılmış cümleyi sarf etti, “Taşınıyoruz Tahsin Amca, annem kutu istedi."</p>
<p style="text-align: justify;">Tahsin uzatmadı, durum belliydi: “Kaç paran var?” deyince Mete elini cebine attı, ortasından dikey katlanmış kırmızı bir karton parçası çıkarttı. Marlboro kutusundan kesilmişti bu karton. Tam ortasından mavi tükenmezle bir şerit çekilmiş, üzerinde rakamlar olan ailesinin veresiye kartını uzattı, asla limiti sorulmayan kredi kartını iki parmağı arasında tutan zengin işadamı edasıyla, “Kaç lira ise burdan al,” dedi. Bir Tahsin’e, bir Mete ye bakıyor, başım dönüyor ayakta duramıyordum. Tahsin kaleciyle karşı karşıyaydı, durumu daha da çaresiz bir hale getirebilirdi ki, halden anladı ve uzatmadı. “Lan yürü git! Öğlen gel, mal inecek. Eskilerin kutularını atarım kapının önüne, alırsın istediğin kadar,” diye sepetledi bizi dükkânın dışına.</p>
<p style="text-align: justify;">Tahsin büyüklük yapmıştı, esnaf adamdı, halden anlamıştı. Jestinin altında kalmamak için elim cebimde bakkala daldım. Etrafa baka baka, ağır adımlarla yaklaştım Tahsin’e, “Selamünaleyküm Tahsin Bey Amca, işler nasıl?” Tahsin başıyla selamladı, sinirle arkasını döndü bana; Allah’ın selamını vermiştim, adam onu bile almamıştı. Adam yerine koymuyordu henüz beni, ama henüz. Elimi cebime atıp ne var ne yok koydum Tahsin’in tezgâhına. Bugün nakit işliyordu. Burada bir çete kuruluyordu ve ben de lideriydim. "Bize üçer tane pötibör, birer tane de küçük şişe kola,” dedim. Parayı saydı Tahsin. Kola dolabına doğru gitti. Üstünlüğümü kabullenmişti.</p>
<p style="text-align: justify;">“Ee Mete sen nasılsın?” demiş bulundum. Sanki daha önce görüşmemiş gibi, sanki tüm planı ben yapmamışım gibi... “Ne olsun taşınıyoruz da koli istemeye geldim,” diyerek yine kendi kalesine çekti şutu. Aslanım benim... Aslında Mete’de bir çeteye üye olacak vasıflar yoktu. Şimdilik kalabalık yapsın da ileride gerekli kararları veririm demiştim. “Ya Mete ev sizin değil mi? Ne taşınması?” diyerek Tahsin Amca’nın zekâ yapısı ve dünya görüşünde olduğumu belirtecek ve saygısını kazandıracak soruyu sordum. Hay yaşa lan! Anlatamadım velete!’ diye el sıkıştığımızı resmeden imza niteliğinde bir onay cümlesi geldi Tahsin Amca’dan. Olan Mete’ye oldu. Hiçbir şey anlamayan gözlerle gözümün içine bakıyordu. Ağladı ağlayacaktı. Şimdi de onun güvenini kazanma sırası gelmişti. “Mete, senin baban yazıhaneyi taşıyacak diye duymuştum ben, galiba onu diyorsun. Sadece başını sallayabildi Mete, gözlerinin içi gülerek. Tahsin şüpheli gözlerle süzdü bizi, pötibörleri ve kolaları verdi. Çıktık dışarı.</p>
<p style="text-align: justify;">Bakkalın önündeki merdivenlere oturmuş, kola içip sayıyla alınmış pötibörlerimizi yemeye başlamıştık. Konu yemek olduğunda aramızdaki en net tavır sahibi Mete’ydi. Nefes almayı dahi ertelediği için beyne bir an önce oksijen göndermek zorunluluğundan “böl-parçala-öğüt” tekniğiyle yemek yiyordu. Serkan ise hazzı sürdürme öğretisi gereği, geçtim ufak ısırmayı, bildiğin yalaya yalaya, eme eme yiyordu bisküviyi. Üç bisküvi yarım saattir bitmemişti. Kola güneşin alnında alenen renk değiştirmişti. Ama içmiyordu kolasından; ilk önce bisküvi bitecek, akabinde ağır yudumlarla kola içilecekti. Zıt kutupları bir araya getirmiştim, farklı öğretilerden üyeler almıştım çeteme. Her türlü bakış açısına ihtiyacım olacaktı.</p>
<p style="text-align: justify;">Bakkalın önünde kovulacak kadar bekleşmiştik. Bir türlü gelmiyordu mal getirecek kamyon. Çaresizce o kutulara ihtiyacımız varmış gibi görüneceğiz endişesiyle kalktım buz gibi taştan. Götümdeki tozu temizleye temizleye uzaklaşmaya başladım, çetem de peşimde... Sahile doğru yol aldık. Öğrencisi olduğum Küçükçekmece İlkokulunun bahçesinden atlayarak; mütemadiyen haftada bir kere anlatılan “Küçükçekmece Tufanı ve Kaybolan Şehir” efsanesine konu olan göle doğru yürüdük. Mete yine anlatmaya başlamıştı hurafeyi: Yıllar yıllar önce yaşlıca bir dede gölün altındaki şehre gelmiş, kapı kapı gezip bir tas su istemiş, kimse de vermemiş. En son bir kadının kapısını çalmış, kadın suyu verince, “Çocuğunu al, şu tepenin üstüne çık, ama hiç arkana bakma kızım,” demiş dede. Kadın çocuğunu almış çıkmış tepeye doğru, sonra bir dönmüş ki şehir yok. Olduğu gibi göl olmuş, her şey gölün altında kalmış. Dikkatli bakılınca günbatımlarında minaresi bile gözükürmüş gölün altındaki caminin.</p>
<p style="text-align: justify;">Bu ibretlik hikâyeyi her dinlediğimde kadına çok kızarım. Ulan niye veriyorsun o bir tas suyu! Verme lan! Koy rahvan gitsin, tek Müslüman sen misin? Sen de vermesen suyu, “Ne pis mahalleymiş burası, Allah ıslah eylesin,” diyecek dede ve çekip gidecek. Senin yüzünden dünya kadar insan öldü. Peki ya sen dede, peki ya sen? Aklın sıra büyük bir ders mi vermek istedin bize? Tüylerimiz diken diken mi olsun istedin? Her isteyene su verelim, vatana millete hayrımız olsun mu dedin? Her ne düşündüysen düşün, çok yaşlanmışsın dedecim. Sağlıklı düşünememişsin. Hiç empati kurdun mu onlarla? Yahu vermez vermez, suyu yoktur, tipini tıynetini sevmemiştir senin, dilenci sanmıştır, acil bir işi vardır, bölmek istememiştir. Ağzındaki diş sayısı bir elin parmağını geçmiyor, ne dediğini anlamamıştır insanlar belki... Sen ne hemen gaza gelip süper güçlerini kullanıyorsun? Memleketin hayrına dua etsene. Kuraklık, kıtlık son bulsun desene, dinlemeden etmeden milletin ocağını yıkıyorsun! Bak kadıncağız sabi sübyanla kalakaldı öyle. Senin kimseye hayrın yokmuş dedecim, kusura bakma. Hadi onlar su vermedi, evlerini başlarına yıktın. Yahu kadıncağızdan ne istedin? Onun evini niye yıktın? Kadın sana su vermedi mi, verdi. Eee onun günahı ne? Onun da evi sular altında kaldı. Yok dede yok, su istemek bahane! Senin ev bark yıkasın gelmiş. Suyu verseler de, vermeseler de yıkacan sen etrafı. Heyecan yapmış, macera aramaya çıkmışsın sen evden belli!</p>
<p style="text-align: justify;">Efsanevi Küçükçekmece Gölü’ne vardık. Gölün bitişiğindeki parka gittik ilk önce. Parkı çevreleyen yolun kaldırım taşlarından birini olanca gücümüzle itip altına sakladığımız oltalarımızı aldık. Şimdilerde özel kasalar ne ise, bizim için kaldırım taşının altı da oydu. Değerli eşyalarımızı, paralarımızı, atari jetonlarımızı kaldırım taşlarının altlarında saklardık. Kazara başkasının kasasına denk gelip gömü bulduğumuz çok olmuştur; kendi kasamızı başkasına kaptırmışlığımız da...</p>
<p style="text-align: justify;">Balık tutanların yanına yanaşıp, bizim deyimimizle balık tutmaya, balıkçıların deyimiyle oltalarımızı oltalarına dolamaya giriştik. Balıkçıların arasına homojen dağılmıştık. Yan yana durmuyorduk.</p>
<p style="text-align: justify;">Ne vakit yan yana dursak mutlaka üçümüzün de oltası bir birine dolanırdı. Üçümüz de iki üç defa doladık oltamızı el âlemin oltasına. Baktık çok homurdanıyorlar, olmayacak, yakaladığımız iki kayabalığını kedilere hibe ederek iskeleye oturduk. Küçükçekmece Gölü’nün üzerine çöktüğü şehri konuştuk. Dikkatlice bakarak gölün dibindeki caminin minaresini üçümüz aynı anda görmeyi başardık.</p>
<p style="text-align: justify;">İş başka, arkadaşlık başka diyerek profesyonel davrandım, “Akşam ezanı okundu okunacak, Tahsin Amca’dan emanetleri alalım, bizim eve gidelim!" diye ünledim. Hiç düşünmeden kalktılar yerlerinden; yavaş yavaş oluyordu, otoritemi tanıyordu üyeler. Saygı duyuyorlardı bana. Hissediyordum.</p>
<p style="text-align: justify;">Tahsin Amca kıyağın âlâsını yapmış, boy boy kutuları dağ gibi dikmişti bakkalın önüne. Kutuları özenle, matruşka gibi iç içe koyup, üçer beşer taşımaya başlamıştık ki Tahsin seslendi, “Gençler aceleniz ne? Şu süt ve kola kasalarını bir içeri taşıyın hele. O kutuları bir hak edin!” Tahsin kutulara ne kadar ihtiyacımız olduğunu biliyordu ve o kutuları verene kadar it gibi çalıştıracaktı bizi. “Hem sordum Mete’nin annesine, taşınma işi yalanmış,” diyerek kelebeği de kondurdu. “Hadi taşıyın şunları içeri, ondan sonra da yerleri sileceksiniz,” diyecekti ki ben en önde koşan olarak cümlenin tamamını duyamadım, Mete tümünü duymuş olabilir, en arkada o vardı. Bakkalın yazarkasasını alıp kaçsam bu kadar heyecan yapmazdım. Tahsin Amca’nın çöpe atılsın diye kapının önüne koyduğu kutuları almış kaçıyorduk, ama Küçükçekmece Karakolu peşimdeydi sanki, bakkaldan 70 metre uzaklıktaki eve doğru koştum. Bir de bu vardı, en fazla bu kadar kaçabiliyordum.</p>
<p style="text-align: justify;">Tüm kutuları bize götürdük. Tahsin peşimizdeymiş gibi basıyorduk zile. Annem açtı kapıyı panikle, bizi gördüğünde kaşlarını iyice bir çattı. “Nerdesiniz len siz? Mete, annen senin kemiklerini kıracak. Yürü git evine! Serkan, sen de uyma bunlara, hadi sen de evine,” diyerek dişimden tırnağımdan arttırarak kurduğum çeteyi çil yavrusu gibi dağıttı annem. Mahallenin kolluk kuvveti gibi çalışıyordu, sezmişti sanki çete kurmaya çalıştığımı ve engel oluyordu.</p>
<p style="text-align: justify;">Mete ve Serkan kucaklarındaki kutuları önüme bırakıp gittiler. Baş başa kalmıştık annemle. “Bunlar ne oğlum? Eve sokmayacaksın değil mi bunları? Çöp eve çevirdin evi!” Bir darbe de niyet kutuma gelmişti. Evet, niyet kutusu benim büyük hayalimdi. Paranın güç demek olduğuna inandıktan sonra, çocuk boyumuzla para kazanmanın pazarda su satmaktan başka, daha yüksek getirili yollarını araştırırken muhteşem bir fikir olarak doğmuştu içime “Niyet Kutusu”. İsmet’i tahtından indirmek, bütün Küçükçekmece’ye hâkim olmak için çıktığım yolda ilk hedefim, bu dandik kutulardan Red Kit’te gördüğüme benzer, tek kollu haydut gibi bir para basma makinesi yapmaktı...</p>
<p style="text-align: justify;">Kriminal vakalar, beklemeler, Tahsin’e söylenen yalanlar hepsi bir yana, daha eve sokamıyordum kutuları. “Taam da anne, ekmek parası için bunlar. Çalışıp para kazanıcaz bunlarla,” diyebildim sadece. “Oğlum ev buzdolabı kutuları, köpükler, ıvır zıvırla dolu. Almam o kutuları eve, seni de almam. Git nerden aldıysan oraya götür kutuları,” dedi ve suratıma kapattı kapıyı. Saatlerdir oğlunu görmemiş, merak etmiş bir annenin şefkatini beklerken; Kuğulu Park’ta Churchill ile karşılaşmış Atatürk gibi karşılamıştı beni. Kucağımda üç kutu, sağımda solumda üçer kutu kalakalmıştım apartmanın içinde. Tahsin’e gidip ne diyecektim? “Tahsin Amca sen bir şey mi demiştin az önce, acelemiz vardı, koşuyorduk da duymadık. Merak ettim, yarı yoldan döndüm valla neydi? Kutuları mı istiyordun yoksa, al ya ne olacak lafı mı olur? Al, hadi al,” diye kendi kendime konuşurken apartmanın otomatiği söndü, kaldım karanlık apartmanın içinde.</p>
<p style="text-align: justify;">Dünyam kararmıştı. Tam her şey bitti dediğim anda apartmanın kapısı açıldı. Dışarıdan gelen ışıkla azıcık aydınlanan karanlık koridora bir gölge girdi. Tahsin Amca mı? Yok artık! Ya babam geldiyse? Babam bu saatte gelmez. Gölge bir ayağını havaya kaldırdı ve duvara koydu. Böylece Tahsin Amca da, babam da ilk turda elenmiş oldu. Duvara koyduğu ayağıyla bir şeyler arar gibi bir öne bir geriye gidip geliyordu. Bir anda ışıklar yandı. Bir ayağı apartmanı aydınlatan ışık anahtarında, diğer ayağı yerde, İsmet duruyordu karşımda. Ayağıyla yakıyordu apartman ışığını İsmet, işte örnek bir çete lideri. Adam kuralların dışında, kimseyi umursamıyordu. Milletin eliyle açtığını ayağıyla açıyordu herif. Okul pisuvarına sıçan öğrenci asiliği vardı İsmet’te. Ben ise elimde kutular, evin önünde dikiliyordum.</p>
<p style="text-align: justify;">İsmet ile aramda bariz bir klasman farkı vardı. O Almanya’dan gelen afili çikolataydı, bense mahalle arasında, Kartal araba arkasında kilo ile satılan ucuz bisküviydim. O Galatasaray’ın resmi takım formasıydı, ben okulun naylon eşofman takımıydım. O atari salonundaki büyük atari makinesiydi, ben televizyona bağlanan ve içinde 9.999.999 oyun olduğu iddia edilen, ama taş çatlasa 20 oyunlu karakutuydum. O Tsubasa ise, ben onun tüm gücüyle vurduğu kaleciye doğru karpuz şeklini alarak giden futbol topu bile değildim. Eğriye eğri, doğruya doğru; İsmet Şeytan Rıdvan’dı, bense topu üç kez sektirmekten aciz halı saha kalecisi...</p>
<p style="text-align: justify;">İsmet apartman koridorunda koşmaya başladı ve merdiven demirlerine doğru zıpladı. Böylece merdiven demirlerinin üzerinden atlayıp ilk katın beş basamağını çıkmamış oldu. Evleri dördüncü kattaydı, her katta demirlerden zıplasa yirmi basamak az çıkacaktı. Dedim ya, adam efsaneydi benim gözümde. “Ne oldu lan? Taşınıyor musunuz?’ dedi İsmet. “Yok İsmet, biz değil Mete’nin babası yazıhaneyi taşıyacakmış, onun için aldık,” dedim. İsmet hiç düşünmedi, omurgadan cevap verdi: “O zaman Metelere götürsene lan, niye eve getirdin?" Ve ardından üst katın demirine tırmandı. Vay arkadaş, karşı çetenin lideri farkında olmadan bana yol gösteriyordu.</p>
<p style="text-align: justify;">İki dakika sonra koluma, bacağıma geçirdiğim kolilerle dayanmıştım Metelerin kapısına. Mete kapıyı elindeki tüp çikolatayla açtı. Ağzı yüzü çikolata olmuştu. Eve gelir gelmez saldırmış dolaba demek ki -ulan ben bunları aç mı bırakıyordum acaba? Mete beni görür görmez Tahsin Bakkal’daki ifadesiz suratını takındı. “Mete şu kolileri senin odaya atalım, yarın kullanıcaz.”</p>
<p style="text-align: justify;">“Bana ne koliden falan, annem öldürür beni, babam dövse yine kısa sürüyor da annem evde.”</p>
<p style="text-align: justify;">“Mete bu kolileri taşmıyoruz diye sen istemedin mi bakkaldan? Babanın yazıhanesi için lazım demişsin bakkala. Söyleyeyim mi annene?”</p>
<p style="text-align: justify;">Zavallı Mete, ağzından bir cümle çıkmıştı altı üstü ve sürekli aleyhine delil olarak kullanılıyordu:</p>
<p style="text-align: justify;">“Sen şimdi git, annem Nurten Teyzelere kahve içmeye çıkacak az sonra, o zaman gelirsin.”</p>
<p style="text-align: justify;">Karizmam yerlerdeydi, ne yapmam gerektiğini ilk önce rakip çete başkanı, şimdi de işlevsiz çete elemanım söylüyordu. Toplamada sıfır neyse, benim çetemde Mete de oydu halbuki.</p>
<p style="text-align: justify;">“Aşağıdayım, apartman girişinde, annen evden çıkınca in aşağıya haber ver. Yarım saate gelmezsen ben geri gelirim. Biliyorsun yaparım.”</p>
<p style="text-align: justify;">En büyük kozumu kullanıp, apartmanın sağına soluna çarpa çarpa yürümeye çalıştım. Acınacak halde aşağıya indikten sonra apartman kapısının yanına kolileri koyup kapı girişindeki merdivenlere oturdum. Apartmanın ışığı yandı, şıpıdık terliklerle biri üst kata çıkıyordu; Nurten Teyzelerin zili çaldı. Şuh kahkahalar atıldı ve otomatik söndü. Karanlık apartmanda bir kapı açıldı ve kapandı. Mete ışıkları dahi açmadan, aşağıya doğru koşar adımlarla geldi ve panikle nefes nefese, “Hadi çabuk, bitirelim şu işi,” dedi ve yukarı koşmaya başladı. Sanki metamfetamin üretecektik, altı üstü dandik birkaç koli lan Mete! Aldım tüm kolileri, yani sermayeyi, apartmanın üçüncü katına çıkarttım.</p>
<p style="text-align: justify;">“Yardım etsene lan! Uşağın mı var?” dedim. “Yarın indirirken ben taşırım, ödeşiriz,” dedi Mete. Böyle mi olacaktı hep? Hiç hayal ettiğim gibi değildi. İsmet kimseyle ödeşmiyordu, emindim bundan. Otoritem sağdan sıfıra yakınlaşıyordu. Metelerin kapısının önüne geldik. Boncuk boncuk terlemiştim. Kolileri yavaşça serdim kapı önüne. Işığı dahi yakmamıştık. Mete ve ben kapı önünde dikiliyorduk öyle.</p>
<p style="text-align: justify;">“Mete ne oldu lan? Baban mı gelmiş, nedir?”</p>
<p style="text-align: justify;">“Yok öyle değil. ”</p>
<p style="text-align: justify;">“Açsana lan kapıyı, birinin gelip bizi görmesini mi bekliyorsun?”</p>
<p style="text-align: justify;">“Selçuk, ben anahtarı almayı unuttum. Heyecan yaptım bir an, kaptırdım demek ki kendimi... Hatta annem anahtarını aldı mı, onu da bilmiyorum. Ya annemde de anahtar yoksa?”</p>
<p style="text-align: justify;">“Mete karpuz kadar kafan, fındık kadar beynin var! Ne bok yicez?”</p>
<p style="text-align: justify;">“Hep kendini düşün zaten, asıl ben ne yapıcam? Evden niye çıktım ki, anneme ne dicem?”</p>
<p style="text-align: justify;">“Tamam lan ağlama! Bir yolunu buluruz. Sen şimdi kahveye git, baban kesin kahvededir. Annem evde yok, kapıda kaldım de, anahtarı iste.” Lafımı bitirdiğim gibi Mete arkasını döndü ve el yordamıyla karanlık koridorda duvarı bulup duvar dibinden depara kalktı. Hayalini kurduğum çete elemanı tam olarak buydu işte! Sorgulamadan, düşünmeden, emri tekrarlatmadan, bilgisayar programı gibi söyleneni yapan adamlar bütünü, yani tıpkı İsmet’in çetesi gibi. El âlemin kapısının önünde, her yanımda koliler karanlıkta bekliyordum. Mete kim bilir kaç dakikada gelecek, burada beklenmez. Sırtlandım kolileri tekrar üç kat aşağı indirdim. Baldırım bacağım bile terlemişti. Apartmanın merdiven boşluğuna dayadım kolileri. Çıktım dışarı. Apartmanın bahçesindeki çardağa oturdum. Mete geliyordu, yanında babasıyla. İyi de babasının ne işi vardı ki yanında? Bu gelişte bir hayır olmadığı kesindi. Bir anahtarı almayı becerememişti herif demek ki. Babası belki kapıyı açar da çıkar diye bekledim çardakta. Beş dakika kadar sonra hem babası, hem annesi hem de Mete çıktı apartmandan. Mete’nin babası bir sigara yaktı.</p>
<p style="text-align: justify;">“Hep sen yüz veriyorsun bu çocuğa hanım! Dengesiz itin teki oldu çıktı.”</p>
<p style="text-align: justify;">“Beş dakikalığına Nurten’e kahve içmeye çıktım, Osman, yeminle bak.”</p>
<p style="text-align: justify;">“Ulan bu Nurten makarna yapmayı beceremez, iş kahve olunca Kuru Kahveci Mehmet Efendiye rahmet okutuyor! Bunun kocası mantı açmayı öğrendi, karı ekmek kesemiyor, ama dedikodu var ya ucunda, kahvede bir numara!” Mete’nin babasından gelen yoğun yaylım ateşine hedef şaşırtmak için, annesi okları Mete’ye çevirdi büyük bir çeviklikle, ortak bir düşman bulup kocasını kendi saflarına çekecekti. Bu, Hayriye Teyze’nin her tartışmadaki taktiğiydi:</p>
<p style="text-align: justify;">“Mete sen niye çıktın evden?"</p>
<p style="text-align: justify;">“Bakkala gittim.”</p>
<p style="text-align: justify;">“Ne aldın?”</p>
<p style="text-align: justify;">“Çikolata.”</p>
<p style="text-align: justify;">“Hani nerde çikolata?”</p>
<p style="text-align: justify;">“Yedim.”</p>
<p style="text-align: justify;">“Bok ye!” diyerek noktayı koydu annesi, ama tek nokta yetmiyordu, üç nokta peşindeydiler ailecek demek ki, babası devam etti, “Oğlum biz senden çikolata mı esirgiyoruz?” Meğer annesi Osman Amcayı kullanarak duvar pası yapmış, hemen aldı yine topu, teknik vurdu. “Eve gelir gelmez iki tane birden yedi Osman. Yemedin mi lan?”</p>
<p style="text-align: justify;">Bak bak iki tane yemiş Mete!</p>
<div>
<p style="text-align: justify;">Mete 0 - Ailesi 1<br/></p>
</div>
<p style="text-align: justify;">Mete’nin ailesi sadece puan ya da puanlar almak için çıkmamıştı belli ki maça, Brezilya gibi seyirciye oynuyorlardı, yine cepheden gördüler kaleyi:</p>
<p style="text-align: justify;">“Bakkala niye taşınıyoruz demişsin lan sen? Beğenmiyor musun mahalleni? Bizi mi beğenmiyorsun? Civciv yumurtadan çıkmış, kabuğunu beğenmemiş, ite bak! Depresyona mı girdin, ergenliğe mi giriyorsun, niye yalan söylüyorsun lan esnafa?” diye tüm orta sahayı sıraya dizip yapıştırmıştı doksana Osman Amca.</p>
<p style="text-align: justify;">Tek cümle kurmuştu ve herkes o cümle yüzünden sorguluyordu Mete’yi. Aslında bu benim yüzümdendi, oyuncunun gözüne lazer tutan tribündeki taraftar vazifesi görüyordum müsabakada. Kaleci hamle bile yapamamıştı, top direkten dönmüş olacak ki annesi dönen topa kafasıyla uzandı:</p>
<p style="text-align: justify;">“Konuşsana çocuğum, arkadaşlarını mı sevmiyorsun? Okul mu kötü? Derdin ne? Bu sene derslerin de kötü geldi.”</p>
<p style="text-align: justify;">Mete evden neden çıktığı konusunda düzgün bir yalan bulup beraberliği sağlama peşindeyken konu bir anda kötü giden okula gelmişti. Top çizgiyi geçmiş, hakem ikinci kez santrayı göstermişti.</p>
<p style="text-align: justify;">Mete 0 - Ailesi 2</p>
<p style="text-align: justify;">O kadar organizeydiler ki Mete hayran hayran maçı izliyordu. Metin-Ali-Feyyaz gibi geliyordu Mete’nin ebeveynleri, kanattan, cepheden, karambolden, her türlü. Derken heyecansız geçen maçtan sıkılmış top çevirmeye başlamıştı büyükler.</p>
<p style="text-align: justify;">“Ne zaman gelirim dedi çilingir?” diye sordu Osman Amca.</p>
<p style="text-align: justify;">“On dakikaya ordayım demişti,” dedi Mete’nin annesi, ama aslında, “valla Osman biliyorum, ben de yıllardır anlam veremiyorum ikimizden böyle bir çocuk çıkmasına, idare et. Bizim de sınavımız buymuş,” diyordu.</p>
<p style="text-align: justify;">Derken bir motor yanaştı apartmanın girişine. Alet çantalı iki kişi, indiler motordan. El sıkıştılar Mete’nin babasıyla ve girdiler apartmana. Demek ki tüm anahtarlar evde, demek ki kapıda kaldılar, demek ki Mete bu akşam dayak yiyecek, demek ki benim koli işi yalan oldu. Bir anda gözlerim kamaştı; Fatih Abi arabasını yine arka bahçeye park ediyordu. Yine uzunları yakmıştı. Bir gün birini kör edecek, dur bakalım. Arabayı özenle park etti. Cumartesi günleri biraz erken gelirdi, pazar günü de öğlen babamla Florya Ffalk Plajı’na yüzmeye giderlerdi. Yani bu araba yarın öğlene kadar park halinde olacaktı. Koştum apartmana, sırtladım kolileri. İtina ile katladım kıvrımlı yerlerinden ve arabanın altına istifledim. Elimi cebime soktum ve eve doğru yürümeye başladım. Odama geçtiğimde yaz tatiline çıkar çıkmaz yatağın altına attığım, kiloyla satılan tatil defterlerinden birini çıkarttım ve yazmaya başladım.</p>
<blockquote style="margin: 0 0 0 40px; border: none; padding: 0px;"><p style="text-align: justify;"><i>Yapılacaklar Listesi</i></p>
<i>
<p style="display: inline !important;">1) Alet edevat için depo gibi bir yer bul</p><div style="text-align: justify;"><i></i></div><p style="text-align: justify;">2) ...</p></i>
</blockquote>

<p style="text-align: justify;">Şimdilik ikinci madde yoktu, bir taneydi ihtiyacım olan şey. Demek ki net ve ne istediğini bilen bir liderdim. Bu liste zamanla uzayıp gidecekti. Dün yazmaya kalksam ilk madde bile aklıma gelmezdi. Bunlar hep deneyim işte. Yer yatağını çıkartıp serdim yere. Hazır Mete de yoktu, rahat rahat uyudum. Hazır ol İsmet, o çetene almadığın çocuk kendi çetesiyle geliyordu. Hedefi öyle çok büyük değildi, sana Küçükçekmece’yi dar etmek gibi hayalleri yoktu. Şimdilik onu çetene almadığına pişman olman ona yetecekti.</p>
<p style="text-align: justify;">Zor bela olmuştu, ama başarmıştım. Çetemizi kurmuştum. Ben, Mete ve Serkan... Çekirdek kadro... Sırada güçlü olma, yani para kazanma sanatı vardı.</p>
<p style="text-align: justify;"><br/></p>
</body>
</html>