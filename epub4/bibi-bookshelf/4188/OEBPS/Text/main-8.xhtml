<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<div>
<h2 title="bölüm 7 Artık Bu Mahallenin  Sadece Bir Çetesi Var!" style="text-align: center;">bölüm 7&nbsp;</h2>
<h2 style="text-align: center;" class="sigil_not_in_toc"><div style="text-align: center;">Artık Bu Mahallenin&nbsp;</div><div style="text-align: center;">Sadece Bir Çetesi Var!</div></h2>
</div>
<p style="text-align: justify;">Nerdeyse bir hafta oldu olay olalı, ortalıkta yoktu İsmet. Vural Amca, “Yüzünü şeytan görsün,” diyordu. İsmet kim bilir neredeydi? Ben Küçükçekmece’nin tek çetesinin lideri olmuştum. Öyle ki ilk haftanın sonunda Kör Cemal benimle görüşmek istedi. Cumaya çağırdım onu. Kalabalıkta görüşelim de dövemesin diye hesap yaptım. Cumayı kıldık çıkışta cemaatle birlikte yürürken bana bizim çeteye girmek istediğini söyledi. Normalde onun gibi kalifiye bir elemanı asla geri çevirmeyeceğimi, ama racona ters olduğunu söyledim. Ne demek lan başkasının çetesinden adam çalmak? Adamın ne kadar özeli varsa biliyordur Cemal. Anlatırdı bize. Yakışmaz bana dedim. Cemal anlayışla karşıladı. İsmet’i sordu bana, onu özlediğini söyledi. Cemal’e sarıldım. “Ben de,” dedim, “hem de çok özledim.”</p>
<p style="text-align: justify;">Öpüşecekmiş gibi bakıştık bir müddet. “Allah kabul etsin,” deyip evin yolunu tuttum. “Cümlemizin,” dedi Kör Cemal. îç kanama geçiriyordum sanki. Evet, İsmet’i özlüyordum. O yoksa, çeteciliğin anlamı ne? Ulan İsmet, alacaktın beni çetene!</p>
<p style="text-align: justify;"><i style="font-weight: bold;">“Küçükçekmece’nin en güçlü çetesinin reisi İsmet evden kaçtı.”</i></p>
<p style="text-align: justify;">Bir çete reisi için atılabilecek en kötü manşetti eminim. Söz konusu olan İsmet’ti, adım kadar emindim ki geri gelecekti. Geleceği zaman da herkesin tahmin ettiği üzere beni biraz üzecekti. O gelene kadar kale duvarlarını güçlendirmeye karar verdim.</p>
<p style="text-align: justify;">Ekibi bir nevi oryantasyona aldım. İsmet ve adamlarıyla baş edeceksek onlar gibi olmalıydık. Bişiyle beslenen pehlivan torunu mu olurdu? Hız, kuvvet, dirayet... her şey bizde de olmalıydı. Zaten kalkıp İsmet’in adamlarını kavgada alaşağı edelim, kas yapalım teknik çalışalım demiyordum. Bari kondisyon yapalım da hızlı koşalım; bunlar bizi kıstırdığında at gibi koşup kaçabilemeliydik.</p>
<p style="text-align: justify;">“Oldu da yakaladılar dövecekler, korunma teknikleri öğrenelim de ağır darbe almayalım; yediğimiz dayağın etkilerini rahat atlatabilelim, yüz göz mosmor gezmeyelim mahallede,” dedim. Kavga anında dayak kesin olunca, çocuk gibi ağlamaya başlamayalım. Azcık dirayetimiz olsun, acıya dayanıklı olalım diyordum. Efendi gibi ikinciliğe oynuyordum; söz konusu kas gücüydü ve o ürün stoklarımıza henüz hiç girmemişti.</p>
<p style="text-align: justify;">Çeteme uzun uzun anlattım mantıklı buldular. Bir haftalık bir eğitim sürecimiz olacaktı. Kondisyon en önemlisiydi, dayaktan kaçmayı başardık mı, diğerlerine gerek kalmayacaktı zaten. Küçükçekmece sahili Kanaryaya kadar ilk önce hızlı tempo koşulacak sonra geriye yürünecekti. Koşu bitince sahilde birbirimizi dövüp acıya dayanıklılığımızı arttıracaktık. Yumruk nasıl gelir, tekme nasıl iyi alınır, surat nasıl korunur? Çalışacaktık uzun uzun.</p>
<p style="text-align: justify;">Sabah erkenden kalkıp dayandım kapılarına, ikisi de uyuyordu heriflerin. Mete gece Serkanlarda kalmış. Nasıl bir evlatsa kimde kalacağım dese itiraz etmiyordu anne babası. Biri es kaza, 'Bu bizim oğlumuz olsun,” diye şaka yapsa, oracıkta bırakıp çocuğu koşarak kaçardı bunlar. Serkan’ın ablasına bilgisayar oynayacağımı söyleyip geçtim Serkan’ın odasına. Amigayı açtım, sesi fulledim, makineyi bağırta bağırta oyun oynadım, uyanmadılar. Çorabımı çıkartıp ayağımı sürttüm Mete’nin suratına uyanmadı. “Öldünüz mü lan!” diye bağırdım, Mete sağına döndü. İdman vardı tabii, kalkmıyorlardı. Ağzını burnunu kapatıp nefes almasını engelleyerek zorla uyandırdım Mete’yi. “Serkan uyuyor, hadi ikimiz gidiyoruz,” dedim. 3 saniye içinde uyandırdı Serkan’ı Mete. İti ite kırdırmak varken niye kendim uğraşaydım ki?</p>
<p style="text-align: justify;">Serkan’ın annesi çanta hazırlamış. Çanta dediğim, valiz gibi bir şey. Terlerse diye ek tişört, atlet, havlu, su matarası; kaybolur diye evin adresi, telefon numarası, hatta battaniye bile koymuştu. Battaniyeyi napacaktı? Dağda mahsur kalıp ateş yakıp geceyi mi geçirecektik? Evin 200 metre aşağısında koşacaktık altı üstü, kadın büyütmüş de büyütmüş. Bu karı oğlunu askere maskere gönderemez, ben diyeyim.</p>
<p style="text-align: justify;">Mete’nin annesi de bizimle gelmek istedi. Velilerimizle koşmamızı öneriyorlardı. Dayak antrenmanı sırasında annesini kaza süsü verip döveceğimi söyledim Mete’ye. Mete tırstı, yalvar yakar getirtmedi annesini. İşimizi düzgün yapabilmek adına arkadaşımı, annesini dövmekle tehdit edecek kadar ileri gitmiştim.</p>
<p style="text-align: justify;">Balla kaymakla beslediler bizi kahvaltıda, koşacaksınız enerji lazım dediler. Sevgili büyüklerim, çetenin omurgası sayılacak üçlü anatomide böyle şekilsiz biçimsiz omurga yok diye çetenin damı, çatısı diye isimlendiriliyor. Bu çetedekilerin üçü de Laurel &amp; Hardy’yi anlatırken, zayıf olanla balıketli olan diyordu. Bizde enerjiden bol ne vardı ki? Akşam birbirimizin evine yatıya gittiğimizde babalarımızın alt eşofmanlarını giyiyorduk. Bir tek o oluyordu götümüze. Hâlâ kalkmış bal dayıyorlardı kahvaltıda. Koşmamız lazım kadınlar az durun! Millet abisinin, kardeşinin eskilerini giyer, biz babamızın gardırobunu kullanıyorduk, az durun!</p>
<p style="text-align: justify;">Aldım çetemi, sahile kadar yürümeye koyulduk. Yer yer koşarak, yer yer hızlı yürüyerek gidiyorduk. Sahile varmamıza birkaç dakika kala benim ve Mete’nin dalaklar şişti. Yaklaşık yarım saat banklarda oturup geçmesini bekledik. Henüz koşuyu yapacağımız yere sağ salim varmayı becerememişken yorgunluktan baygın düşmek üzereydik.</p>
<p style="text-align: justify;">Sütten ağzımız yandığı için yoğurdu üfleyerek yiyecektik. Öyle hayvan gibi ilk günden koşmak yoktu. Sabit hafif tempoda koşma kararı aldık. Koşmaya başladıktan bir süre sonra yanımızdan hızla üç tekerlekli bisikletli bir çocuk geçti, dedemin güneş enerjisi alalım, D vitaminidir dediği arkadaşları koşarak geçti, köpeğini gezdirenler, çocuğuna yürüme öğretenler derken biz sanki duruyorduk da dünya tüm hızıyla dönüp üstündekileri bir noktadan diğer noktaya götürüyordu. Herkesten yavaştık. Ar yapıp başladık koşmaya, tek tek geçtik hepsini. Serkan biraz gaza gelip parende attı ara sıra koşarken. Küçükçekmece’den henüz Soğuksuya gelmemişken çimenlere yığılıp ağlamaya başladık. Biri bacağına kramp girdiğini iddia ediyordu, diğeri damar damar üstüne bindi diyordu, ben bahane bile bulamamıştım, canım yanıyordu canım. Bahane olarak “et kesti” diyebildim sadece. Ne demekse o artık. Et neyi, niye keser, damar damarın üstündedir zaten, alttaki mi üst kata çıkmıştı? Kondisyon öyle kolay bir şey değilmiş, fark etmez bunu bir hafta istikrarla yaparsak belki İsmet’ten kaçamazdık, ama Kör Cemal hayatta yakalayamazdı bizi.</p>
<p style="text-align: justify;">Acılarımız dinince kalktık ayağa, biraz ısınma hareketi yapıp birbirimizi tokatlama faslına geçtik. Ben hemen mızıkçılık yaptım:</p>
<p style="text-align: justify;">“Ben reisim! Siz beni tokatlayamazsınız. Beni ancak İsmet tokatlar.”</p>
<p style="text-align: justify;">İtiraz ettiler, çatır çatır döktürdüler argümanlarını, ulan sanki mecliste cumhuriyetin ilanını oyluyorduk, ucunda tatlı canları varken öyle de güzel laf yapıyorlardı ki. Kestirip attım. “Tamam ilk siz birbirinize vurun, en iyi vuran bana vuracak.”</p>
<p style="text-align: justify;">Serkan'a, Mete'ye bir tokat at,” dedim. “Ama bak gerçekten vur, öyle yalandan vurmak yok. ”</p>
<p style="text-align: justify;">Serkan Mete’ye hafifçe dokundu. Öyle yaparsa Mete de ona hafifçe vuracaktı aklı sıra. Mete lan bu, uzattığın zeytin dalını silah zannederdi. “Mete, sıra sende. Serkan gibi vurma bak İsmet gibi tokatla. İsmet öyle mi vurur? İsmet gibi sağlam vur.”</p>
<p style="text-align: justify;">Mete tekmeyi koydu Serkan’ın karnına. Serkan suratına tokat beklediği için pergel gibi büküldü ikiye katlandı yığıldı yere. Nefes alamadı bir müddet. Mete de şoktaydı. Sakinleştirmeye çalışarak: İyi yaptın aslanım, arkadaşına çok değerli bir bilgi verdin. Gerçek kavgada darbenin nereden geleceğini bilemez. Hem bir daha karnına tekme yerse acısını biliyor artık paniklem...” Tamamlayamadım cümlemi, suratıma yumruğu oturttu Mete! İki büklüm oldum, kafamı elleriyle kavrayıp bir tane de diz koydu yüzüme, yığıldım yere. Nasıl vermişsem gazı, Mete kendini Splinter Usta sandı, Miyagi Usta oldu iki dakikada.</p>
<p style="text-align: justify;">Yerde yatarken Serkan’ın elini tuttum. “Hadi,” dedim, “bunu ödetmeyecek miyiz? Altta mı kalıcaz?” Kalktık ayağa, kaçmaya başladı Mete. İt gibi koşup beşinci adımda yakaladık. Meğer bize biraz adrenalin lazımmış. Yalvarmaya başladı Mete, iyiliğimiz için yaptığını söyledi. Yer miydim ben? Yere yatırdım Mete’yi, iki koluna diz kapaklarımla bastım, üzerine oturdum suratı savunmasızdı. “Vur lan Serkan!” dedim. Vurmadı Serkan.</p>
<p style="text-align: justify;">“Çok savunmasız, bari bir kolunu bırak,” dedi. Vicdanlı adamlardık en nihayetinde. Bir kolunu bıraktım Mete’nin. Serkan iki üç adım geriye çıkıp, hız aldı ve Mete’nin suratına koydu tekmeyi. Ulan bu nasıl vicdandı? Herif degajda topu diker gibi koydu tekmeyi. Mete tekmeyi yiyince gırtlaklanan dana gibi tepinmeye başladı, rodeoda gibi sarsılıyordum. Boştaki eliyle yapıştırdı bana yumruğu Mete. Serkan yine çaktı tekmeyi Mete’ye, Mete yine bana vurdu yumruğu. Arkadaşlar mekanizma bozuldu durun error verdik bu nasıl döngü? Çıktı hep bana çalışıyordu. Organize olamayan sap grup fıkrasındaki en önde duran adama dönmüştüm. Serkan bir tane daha vurdu Mete’nin kafasına. Mete dizimin altındaki diğer elini de kurtarıp can havliyle gırtlağıma sarıldı. Başladı beni boğmaya. Serkan bu sefer benim kafama attı tekmeyi. Ben de Mete’yi öptüm. En salakçası benimkiydi. Zıvanadan çıkmıştık ve bir şekilde bunun somut örneğini vücuda getirmem lazımdı. Benim Mete’yi öpmem ile hakemin ringe beyaz havlu atması aynı manadaymış meğer. Bir anda bitti kavga. Yığıldık yere. Serkan tam, “Valla sizin iyiliğiniz için...” falan diyecek oldu küfrettim. Geçmedi öfkem dönüp suratına tükürdüm. Kendi çete elemanlarımdan dayak yiyeceğime, gider İsmet ten yerdim dayağımı. En azından herifin bir ayarı, bir standardı vardı. Kıvamlı dövüyordu. Bu neydi gündüz gözüyle? “Yok bir daha idman midman,” dedim. Birbirimize tutunup düşmemeye çalışarak evin yolunu tuttuk. Kara Murat filmlerinden birindeki tüm kemikleri kırılmış, şifa olsun diye mumyalanmış Cüneyt Arkın gibiydik. Yekpare hareketlerle yürüyorduk.</p>
<p style="text-align: justify;">Bir tam gün uyuduk eve gidince. Mahallede hayat güllük gülistanlıktı, ama ben çok tedirginim. Önümde bir saatli bomba vardı ve geri sayımdaydı sanki. İsmet gelecekti biliyordum; hem korkuyordum hem de seviniyordum. İsmet’i çok özlemiştim, ama önlemlerimi de almam lazımdı. Çeteyi kenetlemem ve onların gözündeki imajımı da yükseltmem lazımdı. İsmet mahalleye döndüğünde, onu karşıma alıp, “Her şey çok değişti. Ben artık o eski pısırık çete reisi değilim. Mahalle de eski mahalle değil. Küçükçekmece benim deyip dolanma ortalıkta, mağrur olma padişahım, senden büyük Allah var! Büyükçekmece diye bir yere gittik geçen misal, demeliydim.</p>
<p style="text-align: justify;">Çetemi topladım. Sırf bana olan bağlılıkları artsın, şanım yürüsün diye sinemaya götürmeye karar verdim onları. Filmlerde çete üyeleri birlikte karıya, kumara gidiyorlardı. Oralara gidecek halimiz yoktu. Çocuk aklımla vaat edebileceğim en büyük eğlence sinema olarak gelmişti aklıma. Zaten Mete hayatında ilk kez gidecekti sinemaya. Serkan gittiğini iddia ediyordu. Bir kere gitmiş. “Hangi filmdi?’ diye sordum, “Adını unuttum,” dedi. İnsan ilk gittiği filmi nasıl unutabilirdi? O perdeye gözlerini ilk diktiğin film, dünyanın en rezil filmi de olsa unutulamazdı? Sahne sahne kazınırdı o film beynine. Sinemada ilk filmimi izledikten sonra rüyalarım bile değişmişti benim. Prodüksiyonları büyümüştü. Altyazılı rüya gördüğümü hatırlıyordum. Kendim konuşurken de altta altyazı çıkınca heyecanlanmıştım: “Oha artist olmuşum!” demiştim. Sonra, “Lan Türkçe konuşuyorum, Türkçe altyazı var, ne artisti? Rüya mı bu?” diye karşımdaki oyuncuya sorup, “Evet abi rüya," cevabını alınca uyanmışlığım vardı. Serkan ise ilk gittiği filmin adını unutabiliyordu.</p>
<p style="text-align: justify;">Dayımın büfesini işlettiği, şimdilerde Flash TV stüdyosu olarak kullanılan efsanevi İncirli Sineması’na gidiyorduk. Halbuki babam yandaki Renk Sinemasında çalışıyordu. Oraya girmek daha kolaydı, ama oradaki filmi izlemiştim. Bencilce bir kararla İncirli Sineması nda Elm Sokağı nı izlememize karar vermiştim. Filme gitmeden önce iyice bir alışveriş yaptık. Koca bir torba abur cubur aldık. Sinemaya yanında yiyecek götürmek yasaktı, ama büfeyi dayım işletiyordu, giren çıkan dayımaydı, kime ne? Efendi gibi tren istasyonuna gittik. Tamam, kazancımız güzeldi, halimiz vaktimiz yerindeydi çok şükür de banliyö trenlerinin biletli olduğu dönemde kim bilet alıp binmişti ki trene? Hele hele hangi çete reisi biletli binerdi. İsmet misal mahallede olsa, terk edip gitmemiş olsa beni... Yani şey... mahalleyi terk etmemiş olsaydı, o bilet alır mıydı?</p>
<p style="text-align: justify;">Bilet almadan bindik trene. Biletsiz yolculuk dert tasa değildi aslında, bilet kontrolüne denk gelmek kolay değildi zaten, düşük ihtimaldi. Denk gelirsen ve yakalanırsan hele bir de çocuksan dövüyorlardı. Tren istasyonlarında WC’ye benzeyen kulübeler vardı.</p>
<p style="text-align: justify;">O kulübelerden istasyonun en sonunda, izbe, küçük, bakımsız pis olanlar tuvaletti ve genelde kullanım dışıydı. İstasyon boyunca yapılmış iri olanlar ise biletsiz binen çocukların ana babalarının adlarını unutana kadar dayak yedikleri kulübelerdi. Bir arkadaş dayak yemiş oradan biliyorum, ben yemedim, o yemiş, öyle bir dövmüşler ki, yok yok hıçkırık tutmadı beni niye tutsun ki ben yemedim o dayağı, hatta ısrar ettim yemeyeyim diye, zorla yedirmişlerdi. Babalarının analarına koyduğu yerin iki parmak altına koduğumunun evlatları! 7 yaşında çocuk dövülür mü? “7 yaşındayım ne bileti?” demiştim kontrol memuruna. “Nerden baksan 10-12 varsın,” deyip dövmüşlerdi. Bir kere bilet kontrolü sırasında biletsiz yakalanan amcam, “Ben polisim kardeşim,” diye tutturunca karakoldan ekip gelmiş amcamı nezarette misafir etmişti. 40 yaşındaki bir su tesisatçısı ne olur ne olmaz diye polisim demişti. Çok ciddiye alıyorlardı bu bilet meselesini.</p>
<p style="text-align: justify;">Trene bindik Soğuksu İstasyonu’ndan. Küçükçekmece, Menekşe, Florya ohh gelen giden yoktu. Yeşilköy’ü de geçtik. Yeşilyurt’ta bilet kontrol bindi trene. Hiç istifimizi bozmadan indik trenden sanki o durakta inecekmiş gibi. Sanki zaten Yeşilyurt’a denize çimmeye gelmişik gibi. Mete ve Serkan da tattı o dayağı, riske atarlar mı hiç? Komut beklemeden benden önce indiler. Sonraki tren gelene kadar bekleyip onla gidicektik, altı üstü bir durak kalmıştı. İner inmez bilet satıcısı gözlerini dikti bize. İndi bindi de bilete tabiydi demek. Pis bakıyordu, hiç bozmadık, sakin sakin yanından geçip indik istasyondan aşağı. Yeşilyurt öyle bilet alınmadan binilecek bir istasyon da değildi. Ar yaptık bir kere vermicez o bilet parasını çeteyiz biz. İsmet bile tanıdı çetemizi, onlar da tanıyacaktı. Dolanmaya başladık Yeşilyurt’ta, sinemaya da gidemezdik. Yol çok uzundu, eve nasıl dönecektik peki? Dolanırken kaybolduk resmen, hiçbir yer tanıdık değildi. Küçükçekmece’ye hiç benzemiyordu Yeşilyurt. Her yer birbirine benziyordu. Bizdeki çarpık çurpuk yapılaşmadan, her müteahhittin imzası niteliğindeki ayrık binalardan eser yoktu.</p>
<p style="text-align: justify;">Ailelerimizden öğrenmiştik, kaybolursak polise gidip evin adresini ve telefon numarasını söyleyecektik. İlerideki polis arabasına yanaştık. İçinde simit yiyen iki tane polis vardı. Parmağımla dışarı gelin işareti yaptım polislere. Tip tip baktılar. Tekrar ettim işareti gelmediler. Cama vurdum elimle, camı aç işareti yaptım. Siktir git işareti yaptı polis amca, işaret diliyle anlaşamayacağımız belliydi. Zaten benim gibi bir çete reisi aynasızların dilinden ne anlardı ki? Onlar gelmiyor napalım biz gidicez deyip arka kapıyı açıp oturduk polis arabasına. Eminim hayatlarında böyle bir olayla hiç karşılaşmamış olan polisler kalakaldılar. Ne olduğunu anlamadılar. Arka koltuğa 8-9 yaşlarında üç çocuk geçip oturmuştu.</p>
<p style="text-align: justify;">Oturur oturmaz adresi söyledim.</p>
<p style="text-align: justify;">“Fatih Mahallesi, 27 Mayıs Caddesi, Şükran Sokak.”</p>
<p style="text-align: justify;">Polisler mevzuyu anlamıyordu. Annelerimiz bize tembihlemiş, ama polislere kimse bilgi vermemiş. Kaybolan çocukları evlerine götürmek gibi bir görevlerinin olduğunu bilmiyorlardı.</p>
<p style="text-align: justify;">“Taksi mi lan bu? İnin aşağı,” dedi bir tanesi.</p>
<p style="text-align: justify;">“Fatih Mah. 27 Mayıs Cad. Şükran Sok.,” dedim yine, ikinci kez söylediğim için kısaltmalarıyla söyledim. Mahalle yerine mah., cadde yerine cad. demiştim.</p>
<p style="text-align: justify;">“Laftan anlamıyor musunuz oğlum?” dedi polislerden biri.</p>
<p style="text-align: justify;">“O zaman, 0212 alan koduyla 5984168,” dedim. Hani bundan sonrasını siz düşünün der gibi bir edayla.</p>
<p style="text-align: justify;">“Oğlum dayak mı istiyorsunuz inin lan!” dediler. Hafiften kibarlık faslını atlayıp lanlı lunlu konuşma evresine geçmiştik.</p>
<p style="text-align: justify;">“Kaybolduk bizi eve götürün,” dedim. Adresi verdim tekrar. Serkan terlediği için camı açıp kolunu sarkıttı arabadan.</p>
<p style="text-align: justify;">“Sahilden gidelim ben tarif ederim,” dedi Mete.</p>
<p style="text-align: justify;">Kucağımdaki abur cubur torbasını açıp bir çikolatayı yemeye başladım. Mete ve Serkan da torbadan bir şeyler kaptılar. Polisler iyice şaşkındı. Tamam, itiraf edeyim biletsiz 7 yaşında yediğim dayakta, dayağı atanlar haksızdı, ama bu polis arabasında az sonra bizi tokatlamaya başlayacak olan polisler o kadar da haksız değildiler. Bayağı bayağı hak etmiştik. İndirdiler bizi.</p>
<p style="text-align: justify;">“Polisim ben polis, taksici değilim,” diyerek tokatlamaya başladı bizi şoför koltuğundaki. Eli de ağır, vurdu mu oturtuyordu. Diğeri ayağa kaldırıyordu, o yine oturtuyordu. İyi polis, kötü polis buydu demek. Birkaç otur kalktan sonra ana baba sözü dinlememeye ant içip yürüdük polislerden aldığımız çok net yol tarifine göre Yeşilyurt İstasyonu’na.</p>
<p style="text-align: justify;">Bugün bizim dayak yiyeceğimiz varmış, bilet kontrolden falan yırttık, ama evden kalkıp 4 durak trenle seyahat edip simit yemekle meşgul polislere zorla dövdürttük kendimizi. Biletimizi alıp bindik trene, bir durak gittik indik. Ulan en başta al da o bileti efendi gibi dayaktan da yırt. O dayak yola çıkmış, bizi bir yerde bulacağı varmış. İndik Bakırköy’de yürüdük tncirli’ye kadar.</p>
<p style="text-align: justify;">İncirli Sineması’na vardığımızda kocaman bir kuyrukla karşılaştık. Girdik bilet alacakmış gibi kuyruğa. Yarım saat sonra sıra bize geldi. “Büfeci Ramazan’ın yeğeniyim ben,” dedim gişedeki kıza. “Arkadaşlarla film izlemeye geldik.” Ciddiye bile almadı bizi gişedeki kız, yeni başlamış herhalde işe. Kovdular bizi. Lüks restorana girip müşterilere kâğıt medil satmaya kalkan çocuk muamelesi gördük. Götüm götüm Renk Sineması’na babamın yanma gidip durumu anlattım.</p>
<p style="text-align: justify;">“Siz nasıl geldiniz lan buraya kadar,” dedi babam. “Trene mi bindiniz? Ben size yasak demedim mi?”</p>
<p style="text-align: justify;">Babamın kalenderliği tutmuştu. <i>Ya baba az çok bir karizmam otoritem var şu iki tıynetsizin gözünde. Yapma Allah aşkına.</i></p>
<p style="text-align: justify;">“Yok baba ne treni? Tren geliyor mu ki buraya kadar? Güney Abi bıraktı bizi film çıkışı gelip alacak,” dedim.</p>
<p style="text-align: justify;">“Güney niye sokmadı sizi içeriye tanıyor sinemadakileri.”</p>
<p style="text-align: justify;">“Hiç işte! O kadar da dedim,” dedim. Yıl ’91, ceptelefonu mu vardı arasın?</p>
<p style="text-align: justify;">Kattı bizi önüne, gittik İncirli Sineması’na. Babam gişedeki kıza azar kaymaya başladı.</p>
<p style="text-align: justify;">“Siz benim oğlanı almayın içeri sonra misafir gönderirsiniz bize,” dedi noktaladı. Kız süklüm püklüm oldu. Renkten renge girdi: MonAmi pastel boyalarımda o kadar renk yoktu. Özür diledi babamdan, yanımıza gelip Mete’ye baktı.</p>
<p style="text-align: justify;">“Ay ne şirin şey,” dedi, sonra yanıma gelip benim yanağımdan makas aldı sonra da Serkan’ı öptü.</p>
<p style="text-align: justify;">Ulan benden makas aldın, beni öpsene, benim Ekrem’in oğlu, niye Serkan’ı öptün? Benim özgüvenimi hiç düşünmeyin, zaten ben başımın çaresine bakarım, dert etmeyin benim kişisel gelişimimi hiç. Yirmi yıl sonra kadına yazamıyor diyecekler. Sen de bunun sebeplerinden birisin ablacım.</p>
<p style="text-align: justify;">Neyse Mete’ye elini bile sürmedi, onla avuttum kendimi. Dayımın yanma kadar babam indirecekti bizi, tam bilet kesen elemanın yanına geldiğimizde bilet kesen herif babamla selâmlaştıktan sonra babamın kulağına bir şey dedi. Babam bana döndü.</p>
<p style="text-align: justify;">“Ne o elinizdeki?”</p>
<p style="text-align: justify;">“Torba.”</p>
<p style="text-align: justify;">“Ne var oğlum içinde?”</p>
<p style="text-align: justify;">“Muhtelif ihtiyaçlar.”</p>
<p style="text-align: justify;">“Lan yiyecek mi var onda?”</p>
<p style="text-align: justify;">“Biraz da içecek.”</p>
<p style="text-align: justify;">“Aç mı bırakıyoruz oğlum biz sizi. Dayın büfe işletiyor lan aşağıda gidin istediğinizi alın yiyin için, atın onu,” dedi.</p>
<p style="text-align: justify;">Çıktım dışarı sinemanın önündeki çöp kovasının dibine torbanın ağzını sıkıca kapatıp düğüm atarak bıraktım poşeti. Sonra girdik sinemaya.</p>
<p style="text-align: justify;">Dayım pinti herifin tekiydi. Ne aç mısınız diye sordu, ne harçlığın var mı deyip cebime para sıkıştırdı. Oturttu bizi büfeye bir litrelik pet şişe su ile üç plastik bardak getirdi. “Susamışsınızdır,” dedi. “Biraz da acıktık,” dedim. “Yaz günüyle bu sıcakta bir şey yenmiyor be,” diyerek müşterilerle ilgilenmeye koyuldu. Ben o Yunus’u güreşte yendim ya hep o yüzden yapıyordu bunları.</p>
<p style="text-align: justify;">Film başladı hâlâ bizi almadılar içeri. Yer kalırsa dedi yer gösterici. Yazın sinemaların iş yapmadığı, sinek avladığı dönemler gelmemişti henüz, tıka basa doluydu sinema. Zar zor üç kişilik yer bulduk, o da balkondaydı. Oturdum bir fragman oynamaya başladı, henüz sinema salonlarında bilet satın alıp zorla reklam izlediğimiz zamanlarda değildik, sadece fragmanlar vardı. Bir ara yanıma döndüm. Mete ve Serkan resmen ayaktaydılar.</p>
<p style="text-align: justify;">“Ulan otursanıza arkanızdakiler göremez,” dedim.</p>
<p style="text-align: justify;">“Oturduk zaten,” dediler.</p>
<div>
<p style="text-align: justify;">El yordamıyla baktım oturdukları yere. Sinemanın koltuğunu açmadan, direk kapalı halde üstüne oturmuşlardı. Boy zaten bir elli, bar taburesinde oturur gibi yarım göt duruyorlardı. Açtım koltuğu oturdular. Serkan yalan söylemiş, yoksa insan koltuğu indirip oturmaz mı? Freddy şov yaptı bize. Bazı sahnelerde gözümüzü kapattık. “Anneee! ” diye bağırdığımız bir iki yer oldu, güldü sinemadakiler halimize. Çocukken sinemada izlenilen filmlerin etkisi 47D film teknolojisine eşdeğerdi. Film arasında dayım bir güzellik yapar, mısır falan getirir dedim, getirmedi. Kolonya almış eline, geldi onu döktü elimize. “Serinlersiniz,” dedi. Misafirliğe oturmaya gelmiştik sanki.<br/></p>
</div>
<p style="text-align: justify;">Filmden çıktığımızda gereksiz mutluyduk. Gişedeki kıza sevimli bir öpücük yolladım. Çöp tenekesine gidip aldım torbayı, açıp içindekileri yemeye başladık. Etraftakilerin midesi kalktı. Bir teyze az daha kusuyordu. Çöpten yiyecek aldık sanıyorlardı, saftı canım hepsi.</p>
</body>
</html>