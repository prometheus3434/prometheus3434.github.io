<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">19</h2>

  <p><br /></p>

  <p>Rydal saat dokuza çeyrek kala siyah renkli Citroën marka sivil bir polis arabasında, yanında kendini yakalayan devriye polisi ve bir de başka bir polis memuruyla&#160;birlikte Les Halles’e doğru yol alıyordu. Hem çok tedirgin hem de çok yorgundu. Bu yüzden gözlerini zor açık&#160;tuttu yolculuk boyunca. Chester’ın bıyığıyla sakalını kestiğini polise söylememişti. Karakoldayken, “Sakalı bıyığı&#160;var mı?” diye sormuşlar; o da hiç düşünmeden hemen,&#160;“Evet,” demiş; sonra da söylediğini düzeltmek için ağzını&#160;açmışsa da bu düzeltmeyi yapmamıştı. İlk önce evet,&#160;sonra da hemen hayır demesinin, söylediklerinden emin&#160;olmadığını ve Chester’ı Paris’te gördüğünü uydurduğunu sanmalarına neden olacağını düşünmüştü delikanlı;&#160;ama bu düzeltmeyi yapmamasının gerçek nedeninin bu&#160;olmadığını biliyordu. Chester’ın artık sakalsız bıyıksız&#160;olduğunu açıklamak, adama çok yüklenmek gibi olacaktı. Bunu yapmak centilmenliğe sığmaz diye düşünmüştü aslında. Kimbilir, belki de gerçek buydu. Her ne&#160;halse, söylediğini düzeltmemişti işte; ama Chester'ın -ister üniformalı olsun ister sivil- polisleri farketmekte çok&#160;usta olduğunu ısrarla vurgulamış, onun için onu kıstırdıklarından emin olmadan adama fazla yaklaşmamaya&#160;özen göstermelerini söylemişti. “Ya? Öyle mi? Peki nasıl&#160;ustalaştı bu konuda?” diye sormuştu polisler. Ne bilsindi&#160;Rydal; ama öyleydi işte. Zaten polisler aslında <i>Rydal'ı</i>&#160;gözlüyor ve onunla konuşan, delikanlıya içinde 10.000&#160;dolar olabilecek bir zarf ya da katlanmış gazete gibi bir şey veren biri var mı diye gözlerini dört açıyor olacaklardı. Bu durumda da Chester’ın sakalı bıyığı ha varmış ha yokmuş, ne farkedecekti ki?</p>

  <p>“Çok yaklaşmayın,” dedi Rydal bir kez daha. Biraz ilerilerindeki kaldırımda yer alan çiçek sergileriden ilkine yaklaşmışlardı. “Beni burada indirin. Hayır, şurada.&#160;Sol tarafta.”</p>

  <p>Araba yavaşlayıp geniş yolun sol kaldırımına yanaştı. Yağmur çiseliyordu. Pazaryerinin ışıkları, pırıl pırıl parlayan kara asfalta sarı sarı yollar çiziyordu. Asfalta&#160;düşen tek tük kırmızı ışık parıltıları, yere yayılmış kan&#160;göllerini anımsattı delikanlıya.</p>

  <p>“Şu ara sokağa girsene canım!” dedi Rydal bezginlikle. “Chester beni bu arabadan inerken görürse, bir şeyler döndüğünü hemen anlar.”</p>

  <p>“Tamam, mösyö, tamam,” dedi arabanın sürücüsü yarı alaylı bir sabır gösterisiyle.</p>

  <p>Rydal’la sivil giyimli <i>gendarme</i> aynı anda indiler arabanın sağından. <i>Gendarme</i> ellerini, birinde büyük olasılıkla bir tabanca olan palto ceplerine sokmuştu. Cebinde tabanca olan sivil giyinmiş bir <i>gendarme</i>’a benziyordu tıpkı.</p>

  <p>“Bırak da ben önden gideyim,” dedi Rydal adama. “Dört... yok yok, altı metre ara çok sayılmaz, değil mi?”</p>

  <p>“Ya?” diyerek başını aşağı yukarı salladı <i>gendarme</i>.</p>

  <p>Öbür polis de arabadan iniyordu.</p>

  <p>Karşıdan karşıya geçip kenarına boydan boya çiçekler ve süs bitkileri dizilmiş kaldırıma doğru ilerledi Rydal. Kökleri çuval bezine sarılı fidanlar ve her türlü&#160;bitki saksısıyla dolu bir sürü kamyon arkalarını kaldırıma vermiş, yol kenarında duruyorlardı. Bazılarının içinde çuvalların üstüne uzanmış, sabahın köründen beri&#160;çalışmakla geçen uzun bir günün yorgunluğuyla uyuyakalmış kadınlar ya da erkekler vardı. Hemen Chester’ı&#160;aranmadı Rydal. Artık şapkasız olan başını kaldırım kenarındaki yeşilliklere eğerek salına salına dolaşmaya başladı.</p>

  <p>“Hayda! Sarmaşıklarımız var! Sudan ucuz!” diye bağırıyordu cırtlak bir kadın sesi. “Açmış sümbüllerimiz&#160;var! Sevgilinize bir tane alın! Hayda, istediğinizi seçin,&#160;mösyö!”</p>

  <p>Kauçuk fidanlarının yaprakları yağlıymışlar gibi pırıl pırıl parıldıyorlardı pazarın ışıkları altında. Yağmurla ıslanmış toprağın o tadına doyulmaz, keskin kokusu&#160;sarmıştı her yeri. Sarmaşıklar serin ve ıslak havanın tadını çıkartıyor gibiydiler. Çiçekler mutluluk ve canlılıkla&#160;yerlerinde duramıyorlardı sanki. Onların kalorifer sıcağıyla uyuşmuş bir Paris apartman dairesine hapsedilecekleri düşüncesine dayanamıyordu Rydal; üzüntülere&#160;boğuldu birdenbire. Durup başını geriye çevirerek, önce&#160;sıra sıra sıralanmış kasımpatlarına, sonra da sivil giyimli polisin nerede olduğuna baktı. Adam, şimdi yalnızca&#160;bir eli cebinde, dört-beş metre gerisinden kendisini izliyordu. Alnını kırıştırıp eliyle saçını düzelttikten sonra&#160;yoluna devam etti Rydal.</p>

  <p>Chester’ı gördüğü ilk an şöyle bir ürperdi delikanlı. Adam az ötedeki köşeyi dönmüş, kendisine doğru geliyordu. Elinde gazete kâğıdına sarılı, içinde kırmızı çiçekler açmış bir saksı vardı. Parlak zekâ ürünü bir buluş, diye aklından geçirdi Rydal. Altı metre ilerisinden, bir sağındaki solundaki çiçeklere, bir dümdüz önüne baka baka delikanlıya yaklaşıyordu Chester.</p>

  <p>Ona buna bakarak adımlannı yavaşlatıp oyalandı Rydal. Olduğu yerde dimdik durmuş, sağ tarafında sergilenen ufacık kaktüs saksılarına bakıyordu.</p>

  <p>“Üçü beş frank, mösyö,” dedi çiçek satıcısı. “Bakın şuradakiler çok hoş, pembe çiçekler açar.”</p>

  <p>Yaptığı işten hiç mi hiç hoşlanmıyordu Rydal. Tırsmaya başlamıştı. Koskoca bir sıçrayışla kaktüs sergisinin üzerinden uçmak, arkasındaki tuğla duvardan geçerek kaybolup gitmek geliyordu içinden. <i>Colette’i unutma</i>, diye düşünmeye zorladı kendini. <i>Chester dalaverecinin biri. Dürüst insanların kanını emiyor o</i>. Böyle düşünmeye çalıştı ama ne Colette’i anımsamaya ne de Chester’ın ahlâksızlığını düşünmeye zaman vardı. Rydal&#160;kaktüslerin yanından ayrılıp yürümeye başladı. Chester&#160;onu görmüştü şimdi. Rydal gözkapaklarını yarı kapattı&#160;ve sanki sol kulağına su kaçmış gibi kulağını ovuşturup&#160;başını hafifçe sola eğmesiyle biten bir hareketle başını&#160;silkti hafifçe.</p>

  <p>Chester dümdüz yürüyerek geçip gitti yanından.</p>

  <p>Rydal yürümeye devam edip Chester'ın ilk göründüğü köşeye kadar ilerledi. Geçmesi gereken bir uçurumu bir sıçrayışta aşmayı başarmış gibi rahatlayıvermişti birdenbire garip bir biçimde. Bir yandan da arkasında bir&#160;kargaşa çıkacak mı diye kulak kabartıyordu yürek sıkıntısıyla. Köşenin ardındaki karanlık gözlerinde tütüyordu. O köşenin arkasında caddeden daha karanlık olan&#160;bir arka sokak olduğunu biliyordu. Köşeye yaklaşırken&#160;adımlarını biraz hızlandırdı Rydal. Köşeyi dönünce kısa&#160;bir süre -yalnızca birkaç saniyeliğine- polislerin gözünden uzak kalacaktı. Diğer yandan, birdenbire koşup da&#160;yolun bu tarafında olan hiç kimsenin dikkatini çekmek&#160;de istemiyordu. Köşeyi döner dönmez kendisine oniki&#160;adımlık yani beş saniyelik süre tanıyıp sonra uçar gibi&#160;kamyonlardan birinin içine daldı tepeüstü. Soluğunu tutup gözlerini yumarak bir çığlık atılmasını bekledi bir saniye. Hiçbir şey olmadı. Gözlerini açtı Rydal. Ön tarafında, sürücü arkasını görebilsin diye bırakılmış bir penceresi olan kamyon kasasının içi bomboş ve kapkaranlıktı. Çevresini yokladı Rydal. Toprak topakları, süprüntüler, ıslak gazeteler ve kırık saksılar geldi eline.</p>

  <p>Tam o sırada çok yakındaki bir laterna çalmaya başladı. ‘La Vie en Rose’ (Gül pembesi hayat) isimli şarkıydı çalınan.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>... il me parle tout bas (...fısıldayınca bana)&#160;</i></p>

    <p><i>je vois la vie en rose (gül pembesi görünür dünya)</i></p>
  </blockquote>

  <p><br /></p>

  <p>Yüzüstü sürünerek kamyonun ta arkasına kadar gitti Rydal. Elleri bir kumaşa değdi. Orada uyumakta olan birinin üstüne örttüğü örtüye dokunduğunu sanıp dondu kaldı delikanlı; ama eline gelen, bitkiler gölgede kalsınlar diye üzerlerine çekilen koyu renk kumaşlardan&#160;oluşan bir bez yığınıydı yalnızca. Kamyon kasasının arka&#160;köşesine büzülüp kumaşı üstüne örttü Rydal. Hiç kımıldamadan oturuyordu. Anlaşılan tam zamanında saklanmıştı köşesine, çünkü biri bir el fenerinin ışığını gezindirdi kasanın içinde. Örtündüğü kumaşın altından&#160;görebiliyordu üstüne vuran fener ışığını.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>...ça dura pour la vie-e-e... (...ömür boyu sürecek...)</i></p>
  </blockquote>

  <p><br /></p>

  <p>Gülümseyesi geldi delikanlının. Sürmeyeceğini umuyordu doğrusu!</p>

  <p>“<i>Non</i> (Hayır),” diye homurdandı bir ses. Hızlı hızlı uzaklaşan ayak sesleri duyuldu arkasından da.</p>

  <p>Rydal kulak kesilip çevreyi dinledi; sonra başını çıkartıp baktı. Kamyonun arkasında kalan dar kaldırımın berisinde karanlıkta kalmış bir duvar vardı. Yalnızca sağdan bir ışık geliyor, kasanın solunda yere vurarak yerde&#160;bir üçgen oluşturuyordu.</p>

  <p>Birdenbire başı kasketli bir erkek belirdi kamyonun arkasında; kasanın arka kapağını patron edasıyla güm&#160;diye kapattı. Kapağın sürgülendiğini duydu Rydal. Islık&#160;çalarak kamyonun ön tarafına gitti adam. Kaba ayakkabılarının kamyonun demir basamağında çıkarttığı sesler duyuldu; sonra da motor çalıştırıldı.</p>

  <p>Ne şans, diyerek gülümseyip içini çekti Rydal.</p>

  <p>Adam kamyonu ifrit gibi kullanıyordu. Her birkaç saniyede bir havaya uçup yere iniyordu delikanlı.&#160;Rydal’ın aklından bu adamın da bir şeyden kaçıyor olabileceği geçti bir ara; ama adamın ıslık çalıp şarkı mırıldandığını duyabiliyordu motor sesleri arasında. Kasanın arkasına sürünüp bir metrelik kapağın hemen yanına çömeldi delikanlı. Hâlâ Paris trafiğinde oldukları için&#160;kamyon kırmızı ışıklarda her durduğunda, arkasındaki&#160;arabanın farları kasa kapağına vuruyordu. Bir keresinde&#160;bir sokak lambasının iyice aydınlattığı tabelada sokağın&#160;ismini okudu Rydal: rue de Belleville. Rydal’ın çok umurundaydı sanki!</p>

  <p>Sürücünün arabayı kullandığı hızla aldığı bir dönemeç delikanlıyı kasanın sağ duvarına yapıştırdı bir anda. Doğrulup yine kapağın yanındaki yerini aldı Rydal. Daha karanlık bir semte gelmişlerdi şimdi. Kamyon kırmızı&#160;ışıkta durunca kamyondan atladı delikanlı. Ayakkabılarının kauçuk tabanları asfaltta plofff diye bir ses çıkarttı ama sürücünün bunu duyabileceğine olasılık vermedi&#160;Rydal. Ayrıca bir şemsiyenin altında yürüyen bir çift de&#160;gördü delikanlıyı, ama olsun. İnsanlar arada bir kamyon&#160;kasalarında yolculuk yapmazlar mı? Kamyon sürücüsü&#160;patronlar işçilerini orada burada indirmezler mi yani&#160;hiç? Berbat olmuş giysileriyle sürücü yardımcısına da&#160;benzemiyor değildi hani. Hem sonra hava karanlıktı.&#160;Hem sonra adamla kadın hiç durmadan yollarına devam&#160;etmişlerdi. Hem sonra yeniden özgürdü işte!</p>

  <p>Sokak boyunca yürüyüp giderken yüzünü yağmura verip gülümsedi Rydal. Yine Paris sokaklarından birindeydi işte sonunda. İsmini bilmiyordu tabii. Orta karar,&#160;<i>sens unique</i> (tek yönlü) bir sokaktı bu. Yüz metre ileride,&#160;tütün de satılan bir barın yana yatık kırmızı yuvarlağı&#160;karanlıkta göz kırpıyordu delikanlıya. Islıkla ‘La Vie en&#160;Rose’u çalarak sokakta ilerledi ve paltosunun yakalarını&#160;kaldırıp dükkâna girdi Rydal. Özellikle dağıttığı saçları&#160;öyle ıslak ve karışık, yüzündeki ifade öylesine neşeliydi&#160;ki, içerideki insanların bu şen delikanlıyla gazetedeki&#160;asık suratlı Rydal Keener arasında bir benzerlik görmelerinin hiç de kolay olmayacağını düşünüyordu. Ne yazık&#160;ki Chester’ı bu gece enselemek isteyen polis, Rydal Keener’ın yakalandığını halka henüz açıklamamıştı. Rydal’ı en iyi koruyacak şey bu olurdu oysa. Barmenden bir telefon jetonu satın aldı delikanlı.</p>

  <p>Sonra da numarasını hatırladığı Hôtel Elysée-Madison’ı aradı.</p>

  <p>Hayır, Bay Wedekind otelde değildi.</p>

  <p>“Otelden ayrılmadı ama, öyle değil mi?” diye sordu Rydal.</p>

  <p>“Hayır, mösyö.”</p>

  <p>“Sağolun.” Hayır, tabii ki ayrılmamıştı. Yeterli zaman geçmemişti ki. Delikanlı Chester’ı göreli beri ancak 15 dakika ya geçmiş ya geçmemişti. Halbuki Chester'ın&#160;bu akşamüstü kendinden aldığı telefondan sonra hemen&#160;otelden ayrılmış olabileceğini düşünmüştü Rydal. Delikanlının polise onun hangi otelde kaldığını söylemiş olduğunu varsayıp eşyalarını almak için oteline dönmeye&#160;korkar mıydı acaba Chester? Tümüyle olasılıkdışı değildi tabii bu.</p>

  <p>Aslında, çiçek pazarında kendisini uyarması konusunda Chester'ın ne düşündüğünü merak ediyordu Rydal. Polisin Rydal Keener’ı bulduğunu ve Phil Wedekind’ı yakalamak için onu yem olarak kullandığını varsayması gerekmez miydi? Pek tabii böyle düşünecekti&#160;Chester.</p>

  <p>Orta karar adımlarla, iliklerine kadar ıslanarak ama buna hiç aldırış etmeden, içgüdüsel olarak nerede olduğunu kestirdiği kent merkezine doğru yürüyordu Rydal.&#160;Yavaş yavaş bazı sokak isimlerini tanımaya başlamıştı.&#160;İşte Paubour de Temple Sokağı. İşte bu da Parmentier&#160;Caddesi. Bunları tanımasının nedeni, daha önce buralara gelmiş olması değil, yeniyetmelik yıllarında Paris, Roma ve Londra kent haritalarının üzerlerine eğilerek saatler geçirmiş olmasıydı. Paris’in kuzeydoğusunda bir yerde olduğunu da işte bundan dolayı biliyordu. Yürümekten sıkılarak bir taksiye atlayıp sürücüye Seine Nehri’ne&#160;çekmesini söyledi.</p>

  <p>Seine Nehri’nin neresine gidileceğini bilmek istedi surucu.</p>

  <p>“Notre Dame yakınlarında bir yerine,” diye genel bir mevki tanımlayarak yanıtladı adamı Rydal.</p>

  <p>Henri IV Rıhtımı’nda Ile Saint-Louıs’ye doğru yürümeye başladı delikanlı. Bir yıl kadar önce de burada dolaşmış olduğu için, ırmağa bakan yalın cepheli semt evlerinin ciddi ve soğuk atmosferini anımsıyordu. Hepsi de zarif, ciddi suratlı, soğuk görünümlü, soğuk tavırlı diye&#160;geçiriyordu aklından. Ne onlar ne de kendisi değişmişti&#160;aslında, ama bu karanlık gecede ve yağmur altında bile&#160;bu semt daha bir mutluluk ışıyormuş gibi geliyordu delikanlıya bugün. Özgürüm işte, diye düşündü. Giysilerini,&#160;şiirlerini yazdığı defterini, yeni aldığı kitapları almak&#160;için oteline dönemezdi artık. Ne pasaportu ne de başka&#160;bir kimlik kartı vardı. Ayrıca daha şimdiden polis onu&#160;aramaktaydı; ama cebinde tam 13.000 doları vardı ve&#160;isimsiz birinin günümüzde özgür olabileceği kadar özgürdü. Bunun uzun sürmeyeceğinin bilincindeydi, ama&#160;hiç olmazsa bu birkaç saat boyunca özgürdü ya işte. Bunun tadını çıkartacak, özgür olmanın mutluluğunu yaşayacak ve bu saatleri asla unutmayacaktı. Dünyada var olmayan, meleklerin içinde uçtuğu ya da ruhların birbirleriyle konuştuğu bambaşka bir elementin içinde asılı kalmak gibi bir şeydi bu.</p>

  <p>Kol saatine baktı. Saat onu çeyrek geçeyi gösteriyordu. Tam bir saattir özgürdü demek ki.</p>

  <p>Hayır, Chester’ın oteline geri döneceğini sanmıyordu. Chester pasaportunu hep yanında taşırdı. Herhalde bütün parası da üstündeydi bu günlerde. Wedekind pasaportunu kullanarak Amerika’ya uçmayı denemek tam da&#160;Chester'ın göze almaktan çekinmeyeceği bir şeydi.&#160;Aslına bakılırsa başka ne yapabilirdi ki zaten? Şu anda&#160;Orly ya da Le Bourget Havaalanı’nda mıydı acaba? Yanında bavulları olmadan mı? Bavulsuz bir yolcu ha?&#160;Rydal kollarını ırmak kenarındaki korkuluğa dayayıp&#160;Aydınlatılmış Notre Dame Katedrali’ne baktı. Karmaşık, hacimli, durağan ama yine de su yüzünde yüzüyormuş hissini veren mimarisiyle mükemmeli yakalamış tam bir&#160;sanat eseriydi bu katedral. Bu katedralin -örneğin o hantal Gize Piramitleri yerine- Dünyanın Yedi Harikası’ndan biri kabul edilmesi gerektiği geldi aklına birdenbire.&#160;Gözlerini yarı kapatmış gülümseyerek katedralin o uçuyormuş duygusunu veren koca cüssesine bakarken birdenbire kaşları çatılıp yüzü geriliverdi delikanlının.&#160;Chester'ın kaçıp kurtulmasına niye izin vermişti ki? Aslında kaçıp kurtulmamıştı Chester tabii; Rydal şimdi&#160;kullandığı ismi bildiği ve tek yapması gereken bunu polise söylemek olduğuna göre özgür sayılmazdı Chester.&#160;Kollarını korkuluktan indirerek yürümeye başladı&#160;Rydal. Pont Neuf Köprüsü’nden Batı Yakası’na geçti ve&#160;Dauphine Sokağı’ndan yürüyüp Saint-Germaine Bulvarı’na çıktı. Karşıdan karşıya geçerken yanından bir&#160;<i>gendarme</i> geçti. Adımlarını hızlandırmadan -herkesin&#160;yapacağı gibi- ona şöyle bir baktı Rydal, o kadar; ama&#160;şimdiye kadar bütün sokak devriyelerine Rydal Keener’ın kaçmış olduğunun bildirildiğini bal gibi biliyordu.&#160;Bulvarda karşısına çıkan ilk <i>café</i>’ye girdi. Chester'ın oteline telefon etti. Karşı konmaz bir dürtüydü bu. Telefonun açılmasını beklerken, eğer Chester otelde değilse,&#160;oraya gidip adamı bekleyeceğini biliyordu. Sonsuza dek&#160;lobide oturmayı sürdüreceğini de. Taksiye atlayıp doğru&#160;oraya gidecek; lobide saatlerce oturması otel görevlilerinin dikkatini çekince de onun Rydal Keener olduğunu&#160;ya da Rydal Keener’a çok benzediğini farkeden görevliler polise telefon edip gelip bir bakmalarını isteyeceklerdi hiç kuşkusuz. Ve de Rydal -Chester’la bir randevu&#160;ayarlayamadan- yine az önce olduğu yere dönmüş olacaktı.</p>

  <p>“Bay Wedekind’la görüşmek istiyorum lütfen.”</p>

  <p>“Oui, m’sieur (Tamam, beyefendi).”</p>

  <p>Bütün bir dakika -belki de daha uzun bir süre- telefon elinde bekledi Rydal. “Dışarıda mı?” diye sordu sonra da.</p>

  <p>Yanıt veren olmadı.</p>

  <p>Sonra Chester’ın boğuk boğuk çıkan sesini duydu birdenbire. “Buyrun?” Adamın sesi soluk soluğaymış gibi çıkıyordu.</p>

  <p>“Selam,” dedi Rydal. “Selam, Phil.”</p>

  <p>“Neredesin?” Chester’ın sesi buz gibiydi.</p>

  <p>“Şe-ey... Saint-Germaine Bulvarı’nda, l’Abbaye civarında bir yerdeyim... Niye sordun?”</p>

  <p>Hemen yanıt vermedi Chester. “Yanında polis filan mı var?”</p>

  <p>‘Yanımda polis filan yok,” diyerek gülümsedi Rydal. “Tümüyle özgürüm. Ya sen? Sesin biraz kaygılı çıkıyor.”</p>

  <p>Hatta yalnızca Chester’ın düzensiz soluklanmaları duyuluyordu.</p>

  <p>‘Yanında polisler mi var?” diye sordu Rydal. “Toplanmana izin mi verdiler?”</p>

  <p>“Ne biçim bir oyun bu?” dedi Chester, Rydal’ın çok iyi tanıdığı öfkeli bir tonlamayla.</p>

  <p>“Oyun moyun değil, Chester. Kısa süre önce polisler yanımdaydılar ama şimdi yoklar. Seni görmeye gelsem&#160;diyorum, ne dersin?” Chester’ın yanıt vermesini beklemeden telefonu kapattı delikanlı.</p>

  <p>Ve hemen Brasserie Lipp Lokantası’nın yakınındaki taksi durağına koştu.</p>

  <p>Taksi sürücüsü ne oteli ne de sokağı biliyordu.</p>

  <p>“Opera binasının yanında bir yerde,” dedi Rydal. “Sen Opera’ya git; ben oradan nasıl gideceğini tarif ederim.”</p>

  <p>Yol boyunca arka koltuğun ucuna ilişerek sabırsızlıkla öne doğru eğilip durdu. Kendini sanki gece cümbüşüne gidiyormuş gibi mutlu hissediyordu. Diğer yandan da sanki körkütük sarhoşmuş da, Saint Gotthard dağ geçidinin arapsaçı gibi kıvrım kıvrım olan bariyersiz&#160;yollarında, zifiri gece karanlığında delice araba sürmek&#160;gibi hiç de akıllıca olmayan bir işe kalkışmak gibisinden kendini tümüyle akıldışı bir maceraya kapıp koyuvermiş gibi de hissediyordu kendini. Bu gece Chester’ı görmek&#160;istemesinin değişik değişik nedenleri olduğunu düşünüyordu delikanlı. Bir kere, Chester’ın ödü kopmuştu ve&#160;Rydal onu bu durumda kendi gözleriyle görebilmek için&#160;sabırsızlanıyordu. İkinci neden de, Les Halles’deki çiçek&#160;pazarında kaç işaretini vermeden hemen önce adamın&#160;yüzünde gördüğü o babalara özgü -iyi bilinen bir nedenle Rydal buna babalara özgü demek zorundaydı tabii- sert ve acımasız ifadeyi Chester’ın yüzünde bir daha asla&#160;görmeyecek olmasıydı. Delikanlının o pazarda başını sallamasıyle birlikte Chester'ın cesareti bin parça oluvermişti herhalde. Hemen oteline geri dönmüş olmalıydı.&#160;Les Halles’den hemen kaçmış olduğuysa kesindi. Ayrıca,&#160;bu gece Chester’ı iyice bir pataklama olasılığı da vardı.&#160;Çeneye patlatılacak birkaç sıkı yumruk örneğin. Bu yeterliydi Rydal için. Girit’ten dönerken gemide Chester’ın&#160;kendi üstünde denediği dizle vuruş ya da mideye yumruk gibi alçakça şeyler değil, kuralına uygun birkaç yumruk, o kadar. Bir yumruk da adamın ağzının -Colette’i&#160;onlarca kez öpmüş olan o ağzının!- tam orta yerine. Yok&#160;yok, bu çok ilkel olur, diye düşündü delikanlı. Böyle şeyler yapmamalısın, diye uyardı kendini. Yumruk mumruk&#160;yok; yalnızca birkaç sözcük, o kadar. Gözlerini dışarıya&#160;çevirip Tüileries Sarayı’nın ışıklarına baktı Rydal. Onyedinci yüzyıla bir göz atıvermişti sanki. Derken gözlerinin&#160;önüne, Chester’la kendi arasında geçen bir bağışlama&#160;sahnesi geliverdi birdenbire. Chester'ın omzuna dokunuyor ve ona diyordu ki... Ne? Ne diyordu? Chester’ın polisten nasıl kurtulacağıyla ilgili olarak birdenbire aklına geliveren parlak bir fikirden söz ediyordu tabii. Kendi kendine gülümsedi Rydal. Aslında hiç de yardım etmek istemiyordu Chester’a. Hiç mi hiç. Aslına bakılırsa, bilinçli&#160;olarak ve kesinlikle Chester’dan nefret ediyordu delikanlı.</p>

  <p>“Bir sonraki köşeden sağa sapın lütfen,” dedi Rydal sürücüye. “İki sokak sonra soldaki otel.” Çoktan hazır ettiği taksi ücretini elinde tutuyordu.</p>

  <p>Rydal kapısının önünde taksiden inip otele girdi. Küçük ama zevkle bezenmiş bir lobisi vardı otelin. Resepsiyona gidip görevliye Bay Wedekind’a Bay Stengel’in geldiğini haber vermesini söyledi. Stengel ismi o&#160;anda aklına esivermişti. Önemi de yoktu zaten. Görevli&#160;Chester’la görüşüp yukarıya çıkabileceğini söyledi delikanlıya.</p>

  <p>Chester kapıyı açtı. Solgun görünüyor, gözle görülür bir biçimde titriyordu. Yoksa delikanlının gördüğü bir&#160;ürperme miydi? Gömleğinin yaka düğmesi açık, boyunbağı gevşetilmişti.</p>

  <p>“Korkma, yalnızım,” dedi Rydal ve içeriye girdi. Oda karmakarışıktı. Gece Les Halles’den döndükten sonra&#160;sanki içine girip saklanmaya çalışmışmış gibi yatak bile&#160;darmadağındı.</p>

  <p>“Para için geldin herhalde,” dedi Chester.</p>

  <p>“Şe-ey... önceden de dediğim gibi, buna karşı değilim.”</p>

  <p>“Ama bu kez para alamayacaksın.”</p>

  <p>‘Ya?” dedi Rydal tüm kibarlığıyla. Yapmacık değil gerçekten de ilgisiz bir tavırla Chester’a bakıyordu.</p>

  <p>Chester’ın yüzündeki tek renk, gözlerinin çevresindeki kızarıklıktı. Elinde yine bir viski kadehi belirivermişti. Her zamanki viski şişesi yine her zamanki yerinde, yazı masasının üstündeydi.</p>

  <p>“Polis dostlarına ne oldu?” diye sordu Chester.</p>

  <p>“Ellerinden kaçtım.”</p>

  <p>Chester viskisinden bir yudum aldı. “Seni enselediler mi?”</p>

  <p>Birdenbire öfkeleniverdi Rydal. Cinnete yakın bir kızgınlık, alev gibi dağladı içini. Hiçbir şey söylemeden&#160;bu öfkenin dinmesini bekledi Rydal. “Yok canım, şöyle&#160;bir hal hatır sormaya uğrayıp onlarla biraz konuştum.”</p>

  <p>“Ne?” dedi Chester kaşlarını çatarak. “Zırvalama!... Ne bekliyorlar peki?”</p>

  <p>Rydal’ın, adamın Amerika Birleşik Devletleri’ndeki bütün parasının, tüm ‘malî birikiminin’ -ya Amerikan&#160;polisi tarafından el konularak ya da Chester’ın korkudan&#160;ödü patlayan yardakçıları tarafından yasadan kaçırılarak- yoklara karıştığını anlaması için Chester’ın bir şey&#160;söylemesi gerekmiyordu. Chester’ı bu çaresiz duruma&#160;ancak para sokabilirdi çünkü. Colette’i kaybetmek bile&#160;bu denli etkilememişti adamı.</p>

  <p>“Sen nasıl bir oyun oynuyorsun, Rydal?” diye sordu Chester.</p>

  <p>Rydal omuzlarını silkti. “Senin ismini ve nerede kaldığını polise söylememiş olduğumu anlaman gerekir,” dedi. “Yoksa polis çoktan burada olurdu.”</p>

  <p>“Tamam, anlaşıldı. Sen de bunun için para istiyorsun. Doğru anlamış mıyım?”</p>

  <p>Rydal’ın aklında buna verilecek hiç de hoş olmayan bir yanıt vardı, ama bu söz düellosu artık delikanlıyı&#160;usandırmaya başlamıştı. Delikanlının Wedekind ismini&#160;polise bildirmemesi ya da adama Amerika’ya kaçması&#160;için kendisine gereken 24 saat içinde bunu bildirmeyeceğine söz vermesi karşılığında parayı vermeye hazırdı&#160;Chester.</p>

  <p>“Fransa’dan çıkıp gitmek için ne bekliyorsun?” diye sordu Rydal.</p>

  <p>Chester kuşkuyla baktı delikanlıya. “Buraya bana bunu söylemeye mi geldin?” diye sordu.</p>

  <p>“Tabii ki hayır. Bunu telefonda da söyleyebilirdim. Buraya seni <i>görmeye</i> geldim.” Bir sigara yakarak gülümsedi Rydal.</p>

  <p>Chester kan çanağına dönmüş gözleriyle ona bakıyordu. “Polise ne anlattın?”</p>

  <p>“Knossos’ta ne olduğunu anlattım. Girit’te neler olduğunu. Sizinle orada tanıştığımızı söyledim. Bay ve Bayan Chamberlain olarak. Sonra da Atina’da ortadan kaybolduğunu. Bu Atina bölümünü pek yutmadılar ama seninle bu gece buluşacağımızı söyleyince ötesiyle pek ilgilenmediler doğrusu. Seni enselemek istiyorlardı,”</p>

  <p>“Eee? Neden yakalamalarına izin vermedin öyleyse?” Chester’ın yine boğuklaşan sesinde, büyük olasılıkla alkolün neden olduğu bir hayıflanma, bir kendi derdine yanma tonlaması vardı. “Ben mahvolmuş bir insanım, Rydal! Şuna bak! Şu mektuba bak!” Başucu masasının&#160;üstündeki kâğıtlara işaret ediyordu Chester. Odanın genel karışıklığı içinde onların farkına bile varmamıştı delikanlı. “Amerika’da beş kuruşum bile kalmadı! O mektupta benden MacFarland diye söz ediliyor. Cinayet suçundan aranıyorum...” Sesi alçalıp Chester susuverdi.</p>

  <p>“Tahmin edebiliyorum ama hiç ilgimi çekmiyor,” dedi Rydal.</p>

  <p>“Ne istediğini söyle bana. Hadi söyle, ne duruyorsun? Eğer polise buraya gelmelerini söy...”</p>

  <p>“Eğer polise buraya gelmelerini söylemiş olsaydım, benden önce buraya gelmiş olurlardı. Gerçekten ne istediğimi bilmek istiyor musun?” diye adamın sözünü kesti ve burnunun dibine kadar sokuldu Rydal; sonra da teker teker konuşarak, “Colette’in bir resmini istiyorum,”&#160;diye ekledi. “Yanında hiç resmi var mı?”</p>

  <p>Chester bir adım geriye çekildi. Alnını kırıştırmıştı, “Evet. Evet, var,” diye yanıt verdi. Kızgın ama talihine&#160;küsmüş, umutsuz ve afallamış görünüyordu. Yarı uykuda gibi sarsak adımlarla yürüyerek bir iskemlenin üstüne atıvermiş olduğu ceketinin yanına gidip ceplerini karıştırarak bir tomar kâğıtla para çıkarttı ceplerinin birinden. Bu arada bir de kart düşürdü yere.</p>

  <p>Rydal eğilip yerden aldı onu; bu arada havada döne döne düşmekte olan 500 dolarlık banknotu da havada yakaladı öbür eliyle.</p>

  <p>“Geriye bir o kaldı,” dedi Chester, sarhoş ağzı ağlamaklı bir sesle. “Geri kalanı... Amerika’da.”</p>

  <p>“Ne yazık!” dedi Rydal umursamaz bir tavırla ve Colette’in resmini koparır gibi Chester'ın parmakları arasından çekip alarak resme baktı. Yüzü güldü birdenbire. Resim renkliydi. Bulut gibi kabarık kızılımsı saçlarıyla,&#160;gülümseyen dudaklarıyla Colette kendisine bakıyordu&#160;resimden. Genç kadının o menekşe rengi gözlerine bakarken kendisiyle konuşan sesini duyar gibi oluyordu&#160;delikanlı; <i>Seni seviyorum, Rydal. Gerçekten</i>. Gerçekten&#160;de bu sözcükleri kullanarak mı söylemişti bunu genç kadın? Her neyse, şimdi söylüyordu ya, ona bakalım. Resmi ceketinin sol göğüs cebine -mendil cebine- koydu&#160;Rydal. “Onu öldürmen ne yazık oldu!” dedi Chester’a.</p>

  <p>Chester elleriyle yüzünü kapatıp ağlamaya başladı bir anda. Yatağının ucuna oturmuş, yüzünü ellerinin arasına almıştı.</p>

  <p>Göreceğini görmüştü Rydal. “Kendini toparla,” dedi bıkkınlıkla. “Ya git polise teslim ol ya da bavullarını toplayıp Amerika’ya dön.” Chester’ın polise teslim olmaktan başka bir şey yapmaya yetecek gücü yokmuşa benziyordu. Onu bile yapabileceği kuşkuluydu ama neyse.&#160;Birdenbire Chester’la pazarlık edebileceği bir konu daha&#160;olduğu geldi delikanlının aklına. Atina’daki o otelde ölü&#160;bulunan Yunanlı dedektifle ilgiliydi bu. Delikanlının bu&#160;olaydaki yardımcılık rolünden söz etmemesi karşılığında... hayır. Bunu aklından geçirmek bile istemiyordu&#160;Rydal. Ahlâksızlık, yüreksizlik olurdu bu. Anka kuşu gibi içinde yeniden dirilen - nereden? Neyinden?- o eski&#160;mizah anlayışına kendi kendine gülmek zorunda kaldı&#160;delikanlı. “Hangisini yapacaksın?” diye sordu Chester’a.</p>

  <p>Chester dümdüz önündeki boşluğa bakıyordu. Omuzları çökmüştü. “En iyisi Amerika’ya dönmem galiba,” dedi. “Eve dönsem iyi olur. Her şeye yeniden başlamam gerekecek.” Yataktan kalkıp viski şişesini almak&#160;için çalışma masasının yanına gitti; sonra da, elinde şişe,&#160;yarı kör gibi kadehini arandı gözleriyle.</p>

  <p>Kadehi ilk gören Rydal onu Chester’a uzattı. “Dayanıklılığın ve yılmak bilmezliğin hayranlık uyandırıyor,” dedi delikanlı, babasının en umut kırıcı, en yıldırıcı nutuklarından birini atarken kullanacağı ses tonuyla. “Bu işi Amerika’da ne kadar sürdürebileceğini sanıyorsun?&#160;Philip Wedekind ilk iş olarak ne yapacak orada? Kandırılması kolay yaşlı hanımlara sahte hisse senetleri mi satacak, yoksa başka bir...”</p>

  <p>“Eve döner dönmez Philip Wedekind’ın cehenneme kadar yolu var,” diye delikanlının sözünü kesti Chester.</p>

  <p>İçtiği viskiler, adamın özgüveninin yerine getirmişti şimdilik. Yüzünün öfkeyle al al olduğunu hissetti Rydal.&#160;‘Ya sonra... sonra Bay Bilmemne olarak yakalandığında&#160;-ve senin aynı zamanda Chamberlain ve de MacFarland&#160;ve de bilmemkim ve de bilmemkim olduğun ortaya çıktığında!- yine o eski teraneye mi döneceksin? Rydal Keener karımı öldürdü; Rydal Keener bana şantaj yaptı; daha önceden de Atina’da bir otelde bir Yunanlı dedektifi&#160;öldürdü, falan filan. Bunu mu yapacaksın, Chester?”</p>

  <p>Chester yanıt vermedi. Delikanlıya bakmadı bile; ama yapacağının aynen bu olduğunu biliyordu zaten&#160;Rydal. Chester gibi bir adamdan başka ne beklenirdi ki?&#160;Chester usul usul odadaki gardıroba yaklaşıyordu.</p>

  <p>“Burada senin zamanını da kendi zamanımı da boşa harcıyorum,” dedi Rydal. “İkimiz de başımıza gelecekleri ancak biraz daha geciktirebiliriz, o kadar. Ben belki bir&#160;Fransız kimlik kartı geçiririm elime; sen de belki Amerika’ya dönebilirsin; ama ne yararı olur ki? Neden gidip telefonu eline almıyorsun, Chester? Fransız polisinin seni&#160;bir...”</p>

  <p>Chester, elinde bir tabanca, yüzünü delikanlıya döndü.</p>

  <p>Rydal şaşırmış ama korkuya kapılmamıştı. “Bunun ne yararı olacak ha?” dedi. “Gürültü çıkartacak ve bütün&#160;otel başına toplanacak.”</p>

  <p>Chester yaklaşmaya başlamıştı. Yüzü de, tabancayı tutan eli gibi sakindi.</p>

  <p>Chester’ın kaybedecek bir şeyi olmadığının farkına vardı Rydal. Delikanlıyı öldürmek, Chester’ın umurunda bile olmazdı. Chester tam tetiği çekerken, bileğine yapışmak için bir hamle yaptı Rydal; eli adamın bileğine çarptı ama bileğini yakalamayı başaramadı. Öfkeden gözü dönen Rydal adamın çenesine bir yumruk yapıştırıp adamı yere serdi; sonra da hızla kapıya yürüyüp dışarıya çıktı; merdivenlerden alt kata indi; yukarıya çıkmakta olduğunu gördüğü asansörün iniş düğmesine bastı. Asansör&#160;delikanlının bulunduğu katı geçip yukarı çıkmaya devam etti.</p>

  <p>“Bu da neydi?” diye Fransızca sordu bir kadın sesi üst kat koridorunda.</p>

  <p>“Tabanca sesi miydi?” diye sordu bir erkek sesi de.</p>

  <p>Aşağıya inmeye başlayan asansör Rydal’ın olduğu katta durdu. Rydal asansöre bindi. Öyle gergindi ki, bu&#160;gerginlik beynini karıncalandırıyor, çalışmasını engelliyordu sanki. Düşünebildiği tek şey. <i>Acele etme</i> oldu ancak.</p>

  <p>Ulaşmayı düşündüğü tek şey, dışarıdaki karanlık sokaktı delikanlının. Sokağa çıkar çıkmaz bir tür zafer kazanmışlık ve rahatlama duygusu sardı benliğini. Asansörde onunla birlikte aşağıya inen adam, sessizce diğer yöne doğru uzaklaşıyordu kaldırımda. İlk önce bir sokağı, sonra da ikinci bir sokağı boydan boya yürüdü Rydal.&#160;Az önce başından geçenler sanki açıklanması olanaksız&#160;karmaşık bir şeymiş gibi aklı karışmış ve afallamış hissediyordu kendini.</p>

  <p>Kendini birdenbire çok yorgun ve çok yaşlı hissetti. Başını kaldırıp nerede olduğuna baktı. Haussmann Bulvarı’yla d’Antin yolunun kesiştikleri köşedeydi. Hemen&#160;bir telefon bulma kararıyla yürümeye devam etti delikanlı.</p>

  <p>Bir lokantadan telefon etti Rydal. Telefon santral görevlisinin kendisini hangi polis karakoluna bağladığını bilmiyordu; ama konuştuğu polis William Chamberlain&#160;ismini duymuştu. Rydal adama Chamberlain’in Hôtel&#160;Elysée-Madison’da Philip Wedekind ismiyle kayıtlı olduğunu söyledi.</p>

  <p>“Bu harika işte! Sizin isminizi öğrenebilir miyim, beyefendi?”</p>

  <p>“Rydal Keener,” dedi Rydal.</p>

  <p>“Rydal Keener mı? Neredesiniz? Söylemeseniz de, bu telefon bağlantısının nereden yapıldığını hemen buluruz nasıl olsa.”</p>

  <p>“Boşuna zahmet etmeyin. Haussmann Bulvarı’ndaki Café Normandie’deyim. Opera’nın hemen yanında. Sizi&#160;bekliyorum.”</p>

  <p>Böylece Rydal’ın özgürlüğü de sona ermiş oldu.</p>
</body>
</html>
