<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">15</h2>

  <p><br /></p>

  <p>Chester Omonia Meydanı’nda kesişen Athinas ve Lycourgou sokaklarının köşesindeki Hotel El Greco’ya&nbsp;yerleşmişti. Anayasa Meydanı’yla kıyaslandığında, daha&nbsp;avam tabaka ve toz toprak içinde bir meydandı bu, Chester’a kentin yanlış bölgesinde olduğu hissini veriyordu,&nbsp;ama hiç olmazsa King’s Palace Hotel’den uzak bir yerdi.&nbsp;Omonia Meydanı’na varana kadar Chester’ı Stadiou Sokağı’nda epey dolaştırmıştı taksi sürücüsü. El Greco Oteli’nin daha yeni döşenmişe -daha doğrusu <i>Macy</i>'s alışveriş merkezindeki mobilya bölümünde sergilenen yatak odalarına- benzeyen odasında, Niko’yla konuşmak&nbsp;için gittiği yerden aldığı <i>Daily Post</i> gazetesini cebinden&nbsp;çıkartıp gazeteye bir kere daha göz gezdirdi Chester. Colette’in cesedi hâlâ teşhis edilememişti. İçlerinde yanına&nbsp;alması gereken bir şeyler olup olmadığını görmek için&nbsp;demin Colette’in üç bavulunu da karıştırmıştı bir bir. Bavullardaki Kleenex kutusunu ve diş macununu almıştı.&nbsp;Eğer elini çabuk tutmazsa, çığlık atmak ya da bavullara&nbsp;kapanıp saçını başını yolmak -hatta daha beteri, karısının en beğendiği eşarbı ya da parfüm şişesini kendi bavuluna tıkıştırmak- gibi garip bir şey yapacağından korkarak elleri titreyerek çabuk çabuk araştırmıştı karısının&nbsp;bavullarını. Genç kadının iki bavulunu, kulplarına asılı&nbsp;anahtarlarıyla kilitledi. Üçüncüsünün de bir biçimde kilitlenmesi gerekiyordu tabii ama bırakalım da bu işi&nbsp;American Express halletsin, diye geçirdi aklından. Bu üç&nbsp;bavulu, kendisi dönene kadar saklasın diye New York’taki adamı Jesse Doty’ye göndermeyi tasarlıyordu. Bundan başka onlarla ne yapacağını bilemiyordu Chester.</p>

  <p>Saat bire yirmi kala, içtiği onca viskiden sonra kendini daha da bir güçlü hissederek, Stadious ve Omirou sokaklarının kesiştikleri köşede Niko’yla buluşmak üzere otelinden ayrıldı Chester. Sokak isimlerini <i>Daily Post</i>&nbsp;gazetesinin bir kenarına yazmıştı. Eğer Rydal Niko’yla&nbsp;konuşmuşsa -ki bu zamana kadar çoktan konuşmuştur- Niko’nun bu randevuya gelmeyebileceğini düşünüyordu&nbsp;Chester. Pire Rıhtımı’nda taksisinin içinde otururken&nbsp;Rydal’ın polisin elinden kurtulduğunu görmüştü. Taksiyi rıhtımda bekletmiş, dosa başında olan biteni izlemiş,&nbsp;polisin Rydal’la konuşmasının uzadığını görünce delikanlının tutuklanacağını ummuş, buna inanmıştı; ama&nbsp;az sonra Rydal elinde bavuluyla rıhtıma inmiş ve Chester da -eğer Rydal tutuklanmış olsaydı, Chester MacFarland ve William Chamberlain hakkında bildiği her şeyi&nbsp;polise anlatacağını farkedinceye kadar- nedenini bilmediği garip bir ferahlama duygusu hissetmişti içinde. Böyle olmuş olsaydı, hemen Yunanistan’dan ayrılmak -daha&nbsp;doğrusu ayrılmaya, pasaport göstermeden yasadışı yollardan sınırı geçmeye çalışmak- zorunda kalmış olacaktı&nbsp;şimdi. Bu da karabasan gibi bir şey olurdu tabii; ama&nbsp;şimdi Rydal’ın başına çorap örmek için bir fırsat daha&nbsp;çıkmıştı önüne. Delikanlının otel yerine tanıdıklarından&nbsp;birinin yanında kaldığını varsaydı Chester. Rydal’ın huzurunun kaçtığını görmek hoşuna gidiyordu Chester'ın.&nbsp;Ve de onu daha beter işkillendirmeyi kafasına koymuştu.</p>

  <p>Chester neredeyse Niko’yu tanıyamayacaktı. Niko’nun sırtında yepyeni bir lacivert palto, başında kurşun&nbsp;rengi ve tertemiz bir şapka vardı. Bu şık kılığıyla hiç de&nbsp;bağdaşmayan o eski püskü, kirli lastik ayakkabılarından&nbsp;tanıyabildi Niko’yu. Niko gülümsedi. Ağzındaki eksik dişinin yanındaki çirkin mi çirkin kurşun kaplama dişi görebiliyordu Chester.</p>

  <p>“Selam, Niko,” dedi.</p>

  <p>“Selam, <i>beyefendi</i>," diye yanıt verdi Niko. Beyefendi sözcüğünü, sanki adamın ismini söyler gibi söylemişti.</p>

  <p>“Hmmm...” deyip çevresine bakındı Chester ve sokağın karşısındaki kahveyi görüp konuşmak için oraya gitmelerini önerdi.</p>

  <p>Hem önlerinden hem arkalarından vızır vızır akan trafik dolayısıyla yolun ortasında birkaç dakika kakılı&nbsp;kaldıkları Stadiou Sokağı’nda karşıdan karşıya geçmeleri hiç de kolay olmamıştı. Niko’nun sırtındaki palto pek&nbsp;de güzeldi. Paltonun bedelini kendi parasının ödediğini&nbsp;düşündü Chester. Girdikleri kahvehane şık bir yerdi ve&nbsp;bir masaya oturuncaya kadar, kirli bir çift lastik ayakkabıyla birlikte olmaktan dolayı herkesin dikkatini çekiyormuş gibi hissetti kendini Chester.</p>

  <p>“Herhalde Rydal’ı görmüşsündür,” diye hemen konuya girdi.</p>

  <p>“Evet, sizden hemen sonra bu sabah gördüm onu.” Niko Chester’ın ikram ettiği Amerikan sigarasını aldı.</p>

  <p>Garson siparişlerini almaya geldi.</p>

  <p>Chester bir viski ısmarladı; Niko da bir kahveyle Chester’ın ne olduğunu anlayamadığı bir şey söyledi.</p>

  <p>“Herhalde sende kalıyordur, değil mi?” diye sordu Chester, sıradan bir şey söylüyormuş gibi. İnsanların işine böylesine dosdoğru burnunu sokmaktan hoşlanmazdı&nbsp;aslında, ama öbür yandan da hiçbir şeyin Niko’yu şaşırtabileceğini ya da gücendirebileceğini sanmıyordu.</p>

  <p>“Hayır,” dedi Niko.</p>

  <p>“Nerede kalıyor peki?”</p>

  <p>“Bir arkadaşında,” dedi Niko, elini belirsiz bir yöne doğru sallayarak.</p>

  <p>“Bu arkadaş evinin nerede olduğunu biliyor musun?”</p>

  <p>“Tabii biliyorum nerede olduğunu.”</p>

  <p>Tamam der gibilerden başını salladı Chester. “Nerede peki?” diye sordu.</p>

  <p>“Şe-ey... Akropol yakınında bir yerde,” dedi Niko, elini yine belirsizce sallayarak. “Sokağın ismini bilmiyorum.”</p>

  <p>“Ama yanında kaldığı arkadaşının ismini biliyorsundur.”</p>

  <p>“Aaa tabii,” dedi Niko.</p>

  <p>“Kim bu arkadaşı?” diye sordu Chester.</p>

  <p>Niko gülümseyerek masanın üzerinden Chester’a doğru uzandı. “Niye bilmek istiyorsun?” diye sordu o da.</p>

  <p>Chester oturduğu yerde toparlanıp dikleşti. O da karşısındakine gülümsedi. Erkek erkeğe, dolandırıcı dolandırıcıya karşılıklı gülümsüyorlardı. “Dinle, Niko,” dedi Chester. “Rydal’la ben birbirimize bağlıyız - bir biçimde. Birbirimizle teması kaybetmemeliyiz. Şu pasaport&nbsp;işinde bana yardımcı olmuştu daha önce burada, Atina’dayken, biliyorsun. Sen de yardımcı oldundu. Bu sabah Pire’de birbirimizi kaybettik. Bir arada görünmememiz daha iyi olurdu zaten, bunu anlıyor musun?” Chester alçak sesle ve teker teker konuşuyordu, “Yine de&nbsp;Rydal’la ben birbirimize yeniden -hem de çok yakında- yardımcı olabiliriz. Onun nerede olduğunu sen bana söylemezsen, nasıl olsa bunu ben kendim de bulurum bir biçimde. Ya da Rydal benimle temas kurar. Beni bulmak&nbsp;kolay. Bir otelde kalıyorum.”</p>

  <p>“Hangi otelde?”</p>

  <p>Chester gülümsedi. “Rydal’ın kiminle kaldığını -ve de o yerin adresini!- bana söylersen, ben de sana hangi&nbsp;otelde kaldığımı söylerim,” dedi.</p>

  <p>Niko kulaklarına kadar sırıttı. Biraz utangaçlaşmıştı sanki. “Tamam,” dedi. “Bir otelde kalıyorsan, iş kolay.&nbsp;Rydal seni bulur.”</p>

  <p>Kıh kıh güldü Chester gergin gergin. “Evet ya, bulacağından kuşkum yok,” dedi.</p>

  <p>Saniyeler ve saniyeler süren bir sessizlik oldu.</p>

  <p>Niko'ya, <i>Sana Girit'ten söz etti mi</i>, diye sormak için ağzını açtı Chester, ama bu sabah otel odasında düşünürken bu konuya girmemeye karar verdiğini anımsadı. Zaten Rydal’ın karısını öldürdüğünü söylese, Niko’nun ona inanacağı kuşkuluydu. Ayrıca Niko’yu yapmak istediğinde hakkı olduğuna inandırmak için çaba harcamasına da gerek yoktu. Niko hakkı hukuku iplemiyordu bile. Chester'ın solukları hızlanmıştı. Viski kadehini eline&nbsp;aldı ve bir yudum içti.</p>

  <p>Garson Niko’nun önüne bir koca fincan dolusu kapkara ve kopkoyu kahveyle içinde bir tür beyaz tatlı bulunan bir tabak bıraktı.</p>

  <p>“Senden iki şey istiyorum, Niko,” dedi Chester. “İyi para ödemeye de hazırım.”</p>

  <p>“Eee?” dedi Niko, ön dişini göstere göstere.</p>

  <p>“Yeni bir pasaport daha istiyorum. Yanımda resim de getirdim,” dedi Chester. O kadar peşten konuşuyordu ki&nbsp;Niko onu duyabilmek için öne doğru eğilmek zorunda&nbsp;kalmıştı; ama Chester yine de çevresine bakındı söylediklerini duyabilecek biri var mı diye. En yakınlarındaki&nbsp;kişi, onlardan üç metre ileride gazetesini okuyan bir&nbsp;adamdı. “En erken ne zaman verebilirsin bu pasaportu?”&nbsp;diye sordu Niko’ya.</p>

  <p>“Hmmm... Yarından sonra olabilir belki.”</p>

  <p>“O pasaportu istiyorum. İşte fotoğraf,” diye masanın üzerinden elini uzattı Chester. Başparmağıyla sıkıştırdığı fotoğraf avcunda saklıydı.</p>

  <p>Niko’nun koca pençesi uzanıp fotoğrafı kaptı ve hemen paltosunun cebine soktu; sonra da başını salladı Niko.</p>

  <p>“Sana her zamanki... eee... öndeliği bugün vereceğim,” dedi Chester.</p>

  <p>“Yarısını,” dedi Niko serte kaçan bir ses tonuyla. “Beşbin dolar yani. Yeni pasaport, yeni fiyat. Onbin dolar.”</p>

  <p>Chester Niko’ya bakakaldı.</p>

  <p>“Onbin mi? Neden beşbin değil de onbin?”</p>

  <p>“Onbin,” dedi Niko.</p>

  <p>Chester yüzünü ekşitti. “Pekâlâ,” dedi. “Bu pasaport resminde bıyık olmayacak ama. Bıyığı resimden silmeniz gerek. Bu anlaşıldı mı?”</p>

  <p>“Tabii,” dedi Niko.</p>

  <p>“Senden istediğim ikinci şey de şu: Benim için çok önemli bir iş yapacak güvenilir birine ihtiyacım var. Gözü kara birine.”</p>

  <p>Niko tabaktaki tatlıyı ağzına götürüp koca bir lokma ısırdı. “Ne tür bir iş?” diye sordu zor anlaşılan bir sesle.</p>

  <p>“Tehlikeli bir iş,” diye yanıt verdi Chester. “Sen böyle birini bul bana, ben ona işin ne olduğunu söylerim; ama&nbsp;bu adam hemen -mümkünse bu gece- gerekiyor.”</p>

  <p>Niko ağzındaki lokmayı çiğneye çiğneye düşündü.</p>

  <p>“Böyle birini tanıyor musun, Niko? Cesur biri olmalı. Ya da belki böyle birini tanıyan bir tanıdığın vardır. Çok&nbsp;iyi para vereceğim. Tam 5.000 dolar.” Bu rakam Niko’nun&nbsp;kafasına tam dank etsin diye gülümseyerek bekledi. Paranın bu işi halledeceğinden kuşkusu yoktu.</p>

  <p>“Olmuş bil,” dedi Niko birdenbire, kesin kararını vererek.</p>

  <p>Chester gerçekten de bunu duyup duymadığını anlayabilmek için kafasında yankılattı bu sözcükleri. “Tamam öyleyse,” dedi. “Şimdi sırada, bu adamla beni bu gece -hatta bu akşamüstü geç bir saatte- buluşturabilir&nbsp;misin sorusu var. Düşündüğün adam Atina’da mı oturuyor?”</p>

  <p>“Evet. Ona hemen telefon edeceğim.” Niko işi ciddiye almışa benziyordu.</p>

  <p>“Ve... nerede buluşmamızı önerirsin? Bana şimdi söyle bunu; ben gider onu orada bulurum.”</p>

  <p>“Leoharos Sokağı’nda çalışır. Klaphthamonos Meydanı’nı biliyor musun?”</p>

  <p>“Hayır, bilmiyorum.”</p>

  <p>“Yaz şunu. Leoharos.”</p>

  <p>Chester Niko’ya yazdırdı sokağın ismini. Niko o sokakta, Yunanca ‘banka’ anlamına gelen ‘trapezium’ sözcüğüne benzer bir ismi olan bir lokanta olduğunu söyledi. Bulurum, dedi Chester. Niko ismi Andreou olan arkadaşından saat beşte işten çıkar çıkmaz o lokantaya gitmesini isteyeceğini söyledi Chester’a.</p>

  <p>“Arkadaşın neye benziyor?” diye sordu Chester.</p>

  <p>“Merak etme, o seni bulur,” dedi Niko. “Amerikalıları bir görüşte tanır.”</p>

  <p>“Evet ama... yine de neye benzediğini söyle.”</p>

  <p>“İri bir adamdır,” diye ellerini iki yana açtı Niko. “Çam yarması gibi güçlü kuvvetli biridir. Siyah saçlıdır.”&nbsp;Niko bir parmağıyla, Andreou’nun ya kıvırcık saçlı ya da&nbsp;biraz kafadan kontak biri olduğu anlamına gelebilecek&nbsp;küçük küçük daireler çiziyordu.</p>

  <p>“Ona alacağı paranın yarısını -yani 2.500 doları- bu gece ödeyeceğimi söyle, anladın mı, Niko?”</p>

  <p>“Tamamdır,” dedi Niko.</p>

  <p>“Şimdi de şu pasaport işine geri dönelim,” diyerek sesini alçaltıp elini cüzdanına götürdü Chester.</p>

  <p>Beş dakika sonra kahvenin önündeki kaldırımda birbirlerine veda edip ayrıldılar. Chester Niko’ya yeni pasaport bedelinin yarısı olan 5.000 doları vermiş, Niko da&nbsp;iş bitince kendisi için 1.000 dolar daha alacağını söylemişti. Chester da kabul etmişti bunu. Stadiou Sokağı’nda hızlı hızlı oteline doğru yürümeye başladı Chester.&nbsp;Şimdi kendini çok daha iyi hissediyordu, ama o otel odasına dönmeyi canı hiç istemiyordu. Nereye olursa olsun&nbsp;ama oraya gitmeye hayır. Chester geri döndü. Yürürken&nbsp;bir yandan da American Express bürosunda kendisini&nbsp;bekleyen postayı düşünüyordu. Eh, ertesi gün yeni pasaportunu alınca yeniden işe koyulur. New York’taki adamlarına yazarak bütün eski mektuplarını yeniden yazıp&nbsp;yeni ismine göndermelerini isteyebilirdi. Ve de bu kez&nbsp;Paris’teki American Express bürosu adresine. Evet, yeni&nbsp;pasaportunu alır almaz Paris’e uçacaktı. Mektupları yeniden yazıp William Chamberlain ismine Atina’ya göndermelerini istememiş olmam iyi olmuş, diye geçirdi aklından. Olacakları öngörmüş, bütün bunlar içine doğmuş olmalıydı. Keşke Amerika’da olan bitenler de içime doğsa diye geçirdi içinden. <i>New York Times</i> ve Paris’te basılan <i>Herald Tribune</i> gazetelerinin Chester MacFarland ya da Howard Cheever’la ilgili soruşturmadan söz etmiyor&nbsp;olmaları hiç de hayra alamet değildi. Amerika’da soruşturulduğunu biliyordu ve gazetelerdeki bu suskunluk,&nbsp;soruşturmayı yapanların, zamanı gelince altında kalıp&nbsp;ezileceği dağ kadar kanıt toplamakta olduğu duygusunu&nbsp;veriyordu Chester’a.</p>

  <p>Chester birdenbire kendini bir sinemanın önünde, eli cüzdanına uzanırken buldu. Gösterimdeki filmin ne&nbsp;olduğu hakkında hiçbir fikri yoktu. Bunun önemi de&nbsp;yoktu zaten. Karşına çıka çıka Yunanca altyazılı bir Japon filmi çıktı.</p>

  <p>Restoran Trapeziou ya da Trapezium -Chester harfleri tam sökemiyordu- bir köşe başındaydı. Orta sınıfa hitap eden, bembeyaz olması gereken masa örtüleri de pek temiz olmayan bir yerdi. Garsonlar bellerine uzun, beyaz&nbsp;ama kirli peştamallar bağlamışlardı. Lokantanın içi de&nbsp;dışarısı kadar soğuktu. Çoğu erkeklerden oluşan bir&nbsp;avuç müşteri, başlarında şapkaları, sırtlarında paltolarıyla yiyorlardı yemeklerini. Chester erken gelmişti. Bir&nbsp;masaya oturdu ve peştamallı garson yanına gelip mönüyü uzatarak ‘Kalispera’ dediğinde İngilizce homurdanarak birini beklediğini söyledi garsona. Bunu söyledikten&nbsp;birkaç dakika sonra da beklediği adam içeriye girdi. Gelenin beklediği adam olduğundan kuşkusu yoktu Chester’ın. Siyah kıvırcık saçlı, irikıyım bir adamdı. Eski&nbsp;püskü, kurşun rengi bir palto giymişti. Başında şapka&nbsp;yoktu. Hafifçe aralık dudaklarıyla çevresine bakınırken&nbsp;kaşlarını çatmıştı. Adamın yanına geleceğinden hiç kuşku duymayan Chester başını eğerek gözlerini masa örtüsüne dikti ve sigarasını içmeye devam etti. Peki ama&nbsp;ya adam İngilizce konuşmuyorsa? Niko’yu bulmaları gerekecekti o zaman. Hayır hayır, başka birini, örneğin bu&nbsp;adamın bir tanıdığını bulmalıydılar.</p>

  <p>“Chamberlain?” diye sordu bir ses, Chester’ın başının üzerinde bir yerden.</p>

  <p>Chester başını salladı. “îyi akşamlar.”</p>

  <p>Adam bir iskemle çekip masaya oturdu ve garsona bir şey ısmarladı. Chester da bir uzo söyledi kendine. Buranın viski satmadığı belli oluyordu. Eğer bir yerde viski&nbsp;satılıyorsa, göze görünen bir rafta bir şişe viski oluyordu&nbsp;muhakkak.</p>

  <p>“Umarım söylediklerimi anlayacak kadar İngilizce biliyorsunuzdur,” dedi Chester. Hep karşısına çıkan bu&nbsp;dil sorunundan bıkıp usanmıştı. Amerika’da olsaydı,&nbsp;böyle bir adamla nasıl başa çıkılacağını hemen anlardı.&nbsp;Sözcükleri seçmesini bilmekle ve seçilen sözcüklerin nasıl söylendiğiyle ilgili bir şeydi bu.</p>

  <p>“Tabii,” dedi adam.</p>

  <p>“Yapılmasını istediğim bir iş için 5.000 dolar ödemeye hazırım.”</p>

  <p>Sanki her gün böyle paralardan söz edildiğini duyuyormuş gibi sakin sakin başını salladı çam yarması. “Nasil bir is bu?” diye sordu.</p>

  <p>“Sen cesur biri misindir?”</p>

  <p>“Cesur?” Adamın aklı karışmışa benziyordu.</p>

  <p>Chester derin bir soluk aldı. Bu iş olmayacaksa, sözü uzatmanın âlemi yoktu.</p>

  <p>Adamın uzun bir bardağa konmuş pembe içkisiyle Chester’ın uzosu masaya geldi.</p>

  <p>“Sen Niko’nun arkadaşı mısın?” diye sordu Chester.</p>

  <p>“Tabii. Evet.”</p>

  <p>“Yakın dost musunuz?”</p>

  <p>“Yakin dostuz,” diye başını salladı adam. Yeniden suratını asmıştı.</p>

  <p>“Birinin öldürülmesini istiyorum. Vurulabilir örneğin. Anlıyor musun?”</p>

  <p>Adam anlık bir kararsızlık geçirir, duraksar gibi oldu. Kocaman kalın ellerinden biri biraz kalktı masanın üstünde durduğu yerden; sonra, “Tabii. Anliyorum,” dedi koca oğlan.</p>

  <p>“Ödeyeceğim para karşılığında senden istediğim bir şey daha var ama,” dedi Chester çabucak. “O da, ne yapacağımızı Niko’ya söylememen. Aslında Niko’yla hiç konuşma en iyisi. Anladın mı? Bunu bana söz vermelisin.”</p>

  <p>Adam başını salladı yine. “Kim bu adam?” diye sordu.</p>

  <p>“İlk önce bundan Niko’ya söz etmeyeceğine yemin et.”</p>

  <p>“Tamamdir.”</p>

  <p>Pek de tatmin edici bir yemin sayılmazdı bu. Chester ağır hareketlerle cüzdanını cebinden çıkarttı; cüzdanı masanın aşağısında bir yerde tutarak sanki içinden 100&nbsp;drahmi çıkartacakmış gibi yaptığını önemsemeyen bir&nbsp;tavırla şöyle bir içine baktı ve içinden üç tane 500 dolarlık banknot çıkardı. Artık paranın kendini gösterme&nbsp;zamanının geldiğini düşünüyordu. “Şimdi sana öndelik&nbsp;olarak 1.500 dolar vereceğim,” dedi adama.</p>

  <p>Çam yarması Yunan, Chester’ın koca elinde yarı saklı duran yeşil banknotlara baktı ve diliyle dudaklarını ıslattı. “Paranin bütunü bende vermelisin isten önce, çunki birlikte görünmek isi yaptiktan sonra tehlikali. Anladin? Tehlikali. Sen için, ben için.”</p>

  <p>Chester adamın ne demek istediğini çok iyi anlamıştı ama hâlâ güvenmiyordu çam yarmasına. Parmaklarının ucuyla alnında biriken terleri sildi. “Her şeyden önce bana bunu yapabilecek misin yapamayacak mısın, onu&nbsp;söyle hele,” dedi.</p>

  <p>“Adam kim?” diye sordu çam yarması ve başını sallayarak Chester'ın uzattığı sigarayı geri çevirdi.</p>

  <p>Chester kendi sigarasını yaktı; sonra, “Rydal Keener diye biri,” dedi gözlerini adamın gözlerinden ayırmadan.&nbsp;Adamın yüzünde Rydal’ı tanıdığını gösteren bir işaret&nbsp;göremedi Chester. Bu iyiydi işte. Bu soru karşısında şaşırıp bocalamamak için önceden hazırlık yapmadıysa tabii.&nbsp;“Onu tanıyor musun?” diye sordu Chester.</p>

  <p>“Hayir,” dedi adam.</p>

  <p>“O bir Amerikalı. Koyu renk saçlı, 25 yaşlarında. Orta boylu, oldukça ince yapılı; ama nerede kaldığını senin bulman gerek. Niko biliyor aslında. Niko’nun nerede&nbsp;oturduğunu biliyor musun?”</p>

  <p>“Hayir,” dedi adam başını sallayarak ve boş boş baktı.</p>

  <p>Chester adamın söylediklerine inanıp inanamayacağını bilemedi. İnsan Niko’nun iyi dostu olur da nerede yaşadığını bilmez mi? “Her neyse... Niko Rydal Keener’ın nerede olduğunu biliyor,” dedi Chester. “Ya Niko’&nbsp;nun ya da Niko’nun bir arkadaşının yanında kalıyor. Bunu Niko’dan öğrenmek sana düşüyor. Nerede olduğunu&nbsp;bulup bu işi en kısa sürede bitirmelisin. Hatta mümkünse bu gece.”</p>

  <p>“<i>Bu gece mi?</i>'' Adam şöyle bir kafasında tarttı bunu, sonra omuzlarını silkti.</p>

  <p>“Niko hâlâ American Express bürosunun önünde olabilir. Onu bulup konuşarak Rydal Keener’ın nerede olduğunu öğrenmek senin işin. Niko sana söyleyecektir.&nbsp;Söyler, değil mi?”</p>

  <p>“Tabii. Bana söyler,” dedi adam. Sanki tek derdi bu değilmiş, başka zorluklar da varmış gibi bir hali vardı.</p>

  <p>“Anlaştık, ama sanırım...” deyip şöyle bir çevresine bakındı Chester, sonra adama doğru eğildi masanın üzerinden. “Sanırım en hakçası, ben sana 5.000 doları vermeden önce senin bana bu işi nasıl yapmayı düşündüğünü ayrıntılarıyla anlatman olacak. En hakçası bu değil&nbsp;mi?”</p>

  <p>Adam bön bön bakıyordu. ‘En hakçası’ sözünü hiç duymamıştı anlaşılan.</p>

  <p>“İşi nasıl yapmayı düşünüyorsun?” diye sordu Chester.</p>

  <p>Kaşları hâlâ çatık olan çam yarması o kapkalın sağ kolunu ileri uzatıp sonra da sıktığı yumruğunu kendine&nbsp;doğru hızla çekerek birine arkadan saldırıp boynunu kırma işareti yaptı koluyla.</p>

  <p>Bu hareket nedense güven verdi Chester’a. Çam yarmasının yüzündeki kaygı ifadesi, birinin tehlikeli bir işe girişmeden önce yüzünde beliren doğal -hatta sağlıklı&nbsp;denebilecek- bir gerginlik ifadesine dönüşüvermişti bu&nbsp;hareketi yaparken. “Bu işi yapmak için boş musun bu gece?” diye sordu Chester.</p>

  <p>“Besbin dolara mi?” diyerek geldiğinden beri ilk kez güldü adam. Ön iki dişi altın kaplamaydı. “Evet,” dedi&nbsp;kısaca.</p>

  <p>Bu evet sözcüğü inandırıcı geldi Chester’a. Çam yarmasına birkaç soru daha sordu. Hayır, tabancası yoktu. Tabancalar çok gürültü çıkarttıkları için hiç de güvenilir&nbsp;değildiler. İşi kendi elleriyle bitirecek kadar güçlü kuvvetli biriydi kendisi. Chester’ın bundan kuşkusu yoktu.</p>

  <p>Chester saat 17:25’te lokantadan çıkarken, 5.000 dolar çoktan Andreou’nun cebine girmişti bile. Çam yarması içkisini bitirinceye kadar biraz daha lokantada oturup sonra da American Express bürosunun önünde Niko’yu bulmaya gideceğini söylemişti. Chester taksiye atlayıp oteline döndü. Sıcak bir banyo yapıp pijamalarını giymeyi ve akşam yemeğini odasına getirtmeyi tasarlıyordu.</p>

  <p>Otelin lobisine girdiğinde polisleri kendini bekliyor buldu. Üniformalı bir polisle sivil bir dedektif, resepsiyonla asansörün arasındaki döşemeli iskemlelere oturmuş, kapıyı gözlüyorlardı. Resepsiyon görevlisinin, bu o&nbsp;der gibilerden polislere başını salladığını gördü Chester.&nbsp;Dedektif iskemleden kalkıp Chester’a doğru yürüdü. Olduğu yerde durup bekledi Chester. Resepsiyona anahtarını bırakan bir müşterinin, kapıdan çıkıp gitmeden önce&nbsp;başını çevirip polislere ve kendisine meraklı gözlerle&nbsp;baktığını gördü Chester.</p>

  <p>“Bay Chamberlain?” diye sordu dedektif. Upuzun burunlu, esmer bir adamdı. Chester’a bakarken eğdiği&nbsp;başını tutuş biçiminde yarı alaycılık -ya da bir tür utangaçlık- vardı sanki.</p>

  <p>“Buyrun?” dedi Chester.</p>

  <p>“Platon Stapos, dedektif,” diye kendini tanıttı adam. Bir açıp bir kapattığı rozetini iyice görememişti ama adamın gerçek bir dedektif olduğundan kuşkusu yoktu&nbsp;Chester'ın. Gözlerini arkasında kalan, masalarla iskemlerinin durduğu sakin ve boş bölüme çevirdi. Resepsiyondaki genç kulak kesilmiş konuşulanları dinliyor, söylenenlerin tek sözcüğünü bile kaçırmamak için tezgâhın&nbsp;üzerinden ha bire öne doğru eğiliyordu. “Odanıza çıkabilir miyiz?” diye sordu dedektif. “Orada daha rahat oluruz.”</p>

  <p>“Evet, tabii. Sizinle konuşmaktan memnunluk duyacağım,” dedi Chester, sonra da korkulu gözlerle omzunun üzerinden otelin çift kanatlı cam kapılarından yana baktı. Oynadığı oyunun bir parçasıydı bu. Polislerle birlikte asansöre bindi Chester; sonra, “Aaa... anahtarım!”&nbsp;diyerek resepsiyona döndü. Büyülenmiş gibi kendisine&nbsp;bakan genç, hemen anahtarını uzattı Chester’a.</p>

  <p>Asansörle yukarıya çıkıp koridordu geçtiler. Chester anahtarıyla odasının kapısını açtı. Kimi kapalı kimi açık&nbsp;bavullarla doluydu oda.</p>

  <p>“Sizi gördüğüme çok mutlu oldum, çok,” dedi Chester. “Oturmaz mısınız? Bekleyin. Hemen yer açarım size.”</p>

  <p>Chester’ın üstündeki bavulu indirdiği iskemleye oturdu dedektif. Üniformalı olanı ayakta durmayı yeğledi.</p>

  <p>“Karısı Mary Ellen Chamberlain pazartesi günü öldürülen William Chamberlain siz misiniz?” diye sordu dedektif.</p>

  <p>“Evet,” dedi Chester. Üstünde viski şişesi duran yazı masasının önünde duruyordu. Canı hemen bir viski içmek istiyordu ama polislere birer içki önermeden önce&nbsp;biraz beklemesi gerektiğini düşündü.</p>

  <p>“Peki niye polise gitmediniz?” diye sordu dedektif.</p>

  <p>“Gitmeye korktum,” diye hemen yanıt verdi Chester “Bugüne, hatta şu âna kadar...” deyip sustu; sonra sözüne devam etti: “Karımı öldüren genç adam -yani Rydal&nbsp;Keener- beni bir saniye olsun yalnız bırakmadı. Bugüne&nbsp;kadar. Bugün bile ne yaptığımı görmek için sokaklarda&nbsp;peşimde dolaşıp durdu. Öyle bir... korkarım polisle uğraşacak... yani polisten yardım isteyecek durumda değildim. Karımın ölümü çok sarstı beni. Neredeyse aklımı&nbsp;kaçıracaktım.”</p>

  <p>“Olanları anlatın,” dedi dedektif, cebinden bir defterle bir de kalem çıkartarak.</p>

  <p>Chester da anlattı. Rydal Keener’ın Kandiye’de kendileriyle dostluk kurmasıyla başlayıp Rydal’ın karısına asılmaya başlamasıyla bitirdi ilk bölümü, Hanya’da geçirdikleri üç gün boyunca sürmüştü bu. Rydal Yunanca&nbsp;konuştuğu için kendilerine yararlı oluyordu. Beş parası&nbsp;olmadığı için de ona bu yardımları karşılığında biraz para vermişti. Karısının hiç yüz vermemesine karşın Rydal&nbsp;Keener ona asılmaktan vazgeçmemişti. Pazartesi günü&nbsp;Kandiye’de Rydal’dan artık kendilerini rahat bırakmasını istemiş, ama o onlarla birlikte Knossos’a gelmekte&nbsp;ısrar etmişti. Karısını elde edemediği ve kendisi de onları rahat bırakmasını söylediği için Rydal Keener hırsından kuduruyordu. Acımasızca hıncını çıkartmış, teraslardan birinden bir taş saksıyı iterek -ya da atarak- saksının karısının başına düşmesine neden olmuştu.</p>

  <p>“Aslında o saksıyı benim başıma atmaya çalışmıştı tabii,” diyerek bitirdi öyküsünü Chester. “Mantıklı olabilecek tek şey bu. Saksının karımın kafasına düştüğü yerde, daha bir saniye önce ben durmaktaydım. Karım bir şey söylemek için... ya da her neyse... bir saniye önce yanıma gelmişti. Bütün ayrıntıları anımsamam çok zor.”&nbsp;Chester elleriyle seyrek saçlarını sıvazladı. “Özür dilerim; size içecek bir şey ikram edebilir miyim?” diye sordu. “Viski?”</p>

  <p>“Şimdi istemem, sağolun,” dedi dedektif. Başı önüne eğik, defterine bir şeyler yazıyordu.</p>

  <p>Üniformalı polis de başını salladı.</p>

  <p>Chester başucu masasında duran boş bardağa bolca viski koydu ve biraz su eklemeye banyoya gitti; sonra da&nbsp;geri gelip yazı masasının önündeki eski yerini aldı.</p>

  <p>“Devam edelim... Nerede kaldımdı? Ha... evet,” deyip anlatmayı sürdürdü. “Karımın yanında birkaç saniye kaldım. Öyle afallamıştım ki ne yapacağımı bilemiyordum. Daha sonra -gazetelerde yazılanlardan- öğrendim&nbsp;Rydal Keener’ın gişedeki adama beni taksiye binip giderken görüp görmediğini sorduğunu. Daha o zamandan&nbsp;tasarlamış demek bu işi benim sırtıma... bu cinayeti ben&nbsp;işlemişim, sonra da olay yerinden kaçmışım gibi göstermek istemiş demek.” Chester’ın gırtlağı gerçek bir duyguyla -artık nasıl bir duyguysa!- düğümlenir gibi oldu.&nbsp;Anlatmasına ara verip yüzlerinde öyküsüne inandıklarını gösteren bir işaret arayarak polislerden önce birine,&nbsp;sonra ötekine baktı. Polislerin yüzlerinde yalnızca merak&nbsp;okunuyordu.</p>

  <p>“Devam edin,” dedi dedektif. “Ondan sonra ne oldu?”</p>

  <p>“Aradan birkaç dakika... tam olarak kaç dakika geçti bilemiyorum... geçtikten sonra Keener’ı aramaya başladım. Öfkeden gözüm dönmüştü. Onu çıplak ellerimle&nbsp;boğmak istiyordum. Sarayda bulamayınca dışarıya koştum. Yola bakındım; ama hava kararıyordu. Hiçbir şey&nbsp;göremedim. Kandiye’ye dönerken...”</p>

  <p>“Kandiye’ye nasıl döndünüz?”</p>

  <p>“Yoldan geçen bir otobüsü durdurdum.”</p>

  <p>“Anladım. Devam edin lütfen.”</p>

  <p>“Ve de Kandiye’de buldum onu. Oturmuş...” dedikten sonra konuşmayı kesip duraksadı Chester; sonra devam etmeye karar verdi. “Gerçekten de bavullarımı bıraktığım otelde beni bekliyordu Keener. Benimle konuştu ve polis çağıracak olursam beni öldüreceğini söyledi. Cebinde bir tabanca varmış, bana öyle dedi. Şaka yapmadığını farketmiştim. Beni oradan çıkartıp başka bir otele sürükledi. Niyesini bilmiyorum, daha beter bir oteldi&nbsp;çünkü. Ne bileyim, belki de aramızda garip bir şeyler&nbsp;döndüğünü sezerse ağzını kapalı tutsun diye o otelciye&nbsp;sus payı filan vermiştir.” Chester viskisinden birkaç yudum içti üst üste. “Sonra... ertesi sabah...”</p>

  <p>“Otelde <i>aynı</i> odada mı kaldınız?” diye sordu dedektif. Yüzünde yine o yarı alaycı gülümseme belirmişti.</p>

  <p>“Görünüşte, hayır,” diyerek acı acı güldü Chester. “İki ayrı oda tutmuştuk, ama Keener bütün geceyi beni&nbsp;gözleyerek benim odamda geçirdi.” Derken birdenbire o&nbsp;sabah erken saatte çıktığı yürüyüş geldi aklına. Kendisine sorulursa, otelci anımsayabilirdi bunu. Belki de o kadar inceden inceye sorgulamazlar adamı, diye düşündü&nbsp;Chester. Ya da polis sorup otelci de bundan söz ederse, o&nbsp;zaman da bir fırsat yakalayıp dışarı kaçtığını ama o saatte polis bulamadığını ya da polisle konuşamayacak kadar&nbsp;şaşkın ve de korkmuş olduğunu söylerdi, olur biter.</p>

  <p>“Sonra?”</p>

  <p>“Ertesi sabah Atina’ya kalkan gemiye bindik. Gemide... gemide bile beni öldürmeyi denedi. Güvertede yumruklayıp denize atmaya kalktı. Allah’tan güverteye biri çıktı da kavgayı kesmek zorunda kaldı. Atina’ya dönmekten memnundum, çünkü burada yardım bulmam&nbsp;daha kolay olacaktı ve...”</p>

  <p>“Ve de bugün yardım bulmaya çalıştınız mı?” diye sözünü kesti dedektif.</p>

  <p>“Bütün günümü Keener’ı aramakla geçirdim. Gemi limana yanaşır yanaşmaz ortadan yok oldu birdenbire.&nbsp;Onu Pire’de kaybettim. Gemiden ilk inen ben olmuştum.&nbsp;Polise Atina’da başvuracaktım.” Chester elleriyle yüzünü&nbsp;örttü; sonra, içkisi elinde, gidip yatağa oturdu.</p>

  <p>“Heyecanlanmayın,” dedi dedektif. “Peki... Atina’ya geldikten sonra neler oldu?”</p>

  <p>“Kusuruma bakmayın,” dedi Chester. “Şu son üç gün öyle gerdi ki beni! Anlattıklarım size anlamsız geliyordur herhalde; çünkü akla mantığa sığar yeri yok. Atina’da yeteri kadar polis vardır; birinin yanına gider ve -Keener beni oracıkta vurmaya kalksa bile- karımın katili olarak&nbsp;aradığınız adam bu işte derim diye düşünüp durdum&nbsp;hep.” ‘Karımın’ derken sesi biraz çatlamıştı Chester’ın.</p>

  <p>Birkaç saniye kimse konuşmadı. Gözlerini üniformalı polise çevirdi dedektif. Chester da. Üniformalının yüzünde tek bir kas bile oynamamıştı. İngilizce anlamıyordu sanki.</p>

  <p>“Karısı öldürülen erkekler mantıklı olamaz genellikte,” dedi dedektif alçak sesle.</p>

  <p>“Evet, sanırım öyle,” dedi Chester aynı fikirde olduğunu göstererek.</p>

  <p>Dedektif diğer polise bakarak gözkapaklarını yarı yarıya indirdi. Her anlama çekilebilirdi bu hareketi. Yalnızca gözünü kırptığına ya da Chester’a inanmadığına ya&nbsp;da belki gözünün yandığına yorulabilirdi. Gözlerini yeniden Chester’a dikti dedektif. “Nerelerde aradınız şu Keener’ı?” diye sordu.</p>

  <p>“Anayasa Meydanı’nın oralarda,” diye yanıt verdi Chester. “O civarda epey zaman geçirdiğini söylemişti&nbsp;birkaç kez. American Express bürosunun oralarda yani.”</p>

  <p>“Hmmm... Bu adam Amerikalı, değil mi? Çalıntı bir Amerikan pasaportu filan kullanıyor değil yani?”</p>

  <p>“Yok, yok; gerçekten Amerikalı; ama -benim gördüğüm kadarıyla- bülbül gibi Yunanca konuşuyor. Karım birkaç yabancı dil daha bildiğini söylemişti.”</p>

  <p>“Hmmm,” deyip meslektaşına baktı ve başını sallayarak Yunanca bir şeyler söyledi dedektif.</p>

  <p>Diğer polis de başını salladı omuz silkerek.</p>

  <p>“Bu sabah gemiden çıkarken sorguya çekilmişti ama elimizden kaçtı,” dedi dedektif</p>

  <p>“Ya?.. Ne demek bu?”</p>

  <p>“Gemi yolcuları arasında elimizdeki tarife uyan herkes bir kenara çekilip sorgulandı bu sabah. Onu da sorgulamış olmalılar ama... eh, ne de olsa Pire polisi işte.” Kıh kıh güldü dedektif. “Her neyse, bugün öğle saatlerinden beri Atina’daki otellerde Rydal Keener’ı arıyoruz. Hiçbir otele kayıt yaptırmamış.”</p>

  <p>“Bunu yapacağını ben de sanmam. Bizimle ilgili olarak er geç ismini öğreneceğinizi biliyordur.”</p>

  <p>“Evet, onu bulmak kolay olmayacak. Bu arada... karınızın üstünde onu teşhis etmemize yarayabilecek hiçbir şey bulamadığımızı biliyor musunuz? İsminin baş harflerini taşıyan bir şey bile bulamadık.”</p>

  <p>Chester üzüntüyle başını salladı. “Bunu bilmiyordum,” dedi. “Pasaportu genellikle bende durur.” Bunu der demez de pasaport sözcüğünü kullandığına pişman oldu.</p>

  <p>“Karınızın teşhis edilebilmesini, bu sabah Girit’te polisle konuşan Hanyalı birine -Hanya’daki Hotel Nikae’nın yöneticisine- borçluyuz. İsimleriniz otel giriş-çıkış defterine kayıtlıydı,” dedikten sonra telefonu kullanmak için izin istedi dedektif.</p>

  <p>“Rica ederim; buyrun,” dedi Chester.</p>

  <p>Dedektif otel santralıyla Yunanca konuşup bir numara istedi; sonra da çoğunlukla kendi konuştuğu bir görüşme yaptı birileriyle. Bu konuşma sırasında ‘Chamberlain’ isminin, hor görür bir edayla öyle birdenbire söylenmesi bir huzursuzluk yarattı Chester’da..</p>

  <p>Diğer polis, ellerini arkasında kavuşturmuş, asker gibi olduğu yerde dimdik duruyor, bakışları arada bir&nbsp;Chester’a gidip sonra yine duvara dikiliyordu.</p>

  <p>Dedektif eliyle telefon alıcısının ağzını kapatarak, “Bize söyler misiniz... Keener’ın başka nerede olabileceğini biliyor musunuz?” diye sordu. “Başka bir kentten ya&nbsp;da kasabadan söz etmiş miydi?”</p>

  <p>“Hayır, üzgünüm,” dedi Chester.</p>

  <p>“Atina’da tanıdığı birilerinden söz etti mi peki?” Chester başını salladı olumsuz olumsuz. “Söz ettiği&nbsp;birini anımsamıyorum. Hiç kimseden söz etmedi, ama&nbsp;onu Atina’da saklayacak birilerini tanıdığından da kuşkum yok.”</p>

  <p>Dedektif biraz daha konuşup telefonu kapadı ve Chester’a döndü. “Karınızın teşhis edildiğini gazetelere&nbsp;söylemeyeceğiz. Keener’ın buradan kaçmasını istemiyoruz çünkü. Sizinle konuştuğumuzu ve sizin de olan biteni bize anlattığınızı öğrenmesini de. Anlıyorsunuz, değil&nbsp;mi?”</p>

  <p>Chester anlıyordu tabii; ama Rydal’ın bu aldatmacayı yutup yutmayacağını da merak ediyordu doğrusu. “Onu yakalayıncaya kadar...” dedikten sonra yarım bıraktı cümlesini. “Onun peşimde olması beni çok sinirli&nbsp;yapıyor,” diye devam etti arkasından da. “Hemen Paris’e&nbsp;gitmek istiyorum. Gerekirse, onu yakaladığınızda geri&nbsp;gelip sizinle yine konuşurum tabii.”</p>

  <p>“Aslına bakarsanız hiç de akıllıca olmaz bu; çünkü sizi koruma altına almayı düşünüyoruz. Böylece hem sizi korumayı düşünüyoruz hem de bu yolla Keener’ı bulabileceğimizi sanıyoruz doğrusunu isterseniz. Sizi polisle&nbsp;konuşmanızdan önce öldürmeye kalkmak gibi bir budalalık yapabilir Keener. Ya da içgüdüsel olarak... nasıl denirdi?.. Yani çoktan polisle konuştuğunuzu varsayarak&nbsp;gözünü karartıp sizi ne olursa olsun öldürmeyi deneyerek öcünü almak isteyebilir. Bunu anlıyorsunuz, değil&nbsp;mi?” Dedektifin gülümsemesinde de, elini şöyle bir sallayışında da garip bir donukluk vardı. Gözlerindeyse yine o aynı yarı alaycı ifade.</p>

  <p>“Yani bir tür yem olacağım,” dedi Chester.</p>

  <p>Dedektif söyleneni şöyle bir düşünüp belli belirsiz salladı başını. “Sizi bulmaya ve öldürmeye çalışacağına&nbsp;pek inanmıyorum,” dedi. “Artık çok geç olduğunu biliyor&nbsp;olmalı. Mantıklı olan, Yunanistan’dan gizlice kaçmayı ya&nbsp;da yeni bir pasaport edinmeyi denemesidir.” Paltosunun&nbsp;düğmelerini ilikliyordu dedektif. Eliyle üniformalı polise&nbsp;işaret etti. Birlikte kapıya yürüdüler.</p>

  <p>Chester olan biteni kendisine haber vermelerini, bir gelişme olursa gece telefon edip kendisine bildirmelerini söylemek istiyordu ama sessiz kalmayı yeğledi,</p>

  <p>“Lobide bir adamımız olacak. Dışarıya çıkarsanız, sizi uzaktan izleyecek. Bu durum canınızı sıkmasın. Sizin can güvenliğiniz için yapıyoruz bunu,” dedikten sonra&nbsp;gülümseyerek ekledi dedektif: “Teşekkür ederiz. Bay&nbsp;Cham-ber-lain.”</p>

  <p>“Asıl ben size teşekkür ederim. Sağolun, varolun,” dedi ve polislerin ardından kapıyı kapattı Chester.</p>

  <p>Sonra da derin bir soluk alıp boylu boyunca yatağa uzandı sırtüstü. Şansı yaver giderse, bu akşam karanlık&nbsp;bir sokak kaldırımında bulunacaktı Rydal Keener’ın cesedi. Ya da yarın sabah. Bu arada... parayı o çam yarmasına vermemiş olması gerekirdi. Bunu biliyordu Chester,&nbsp;İyi işadamı olmanın ilkelerinden biriydi bu; ama diğer&nbsp;yandan da -polis kendisini gölge gibi izliyor olacağından&nbsp;dolayı- başka ne zaman verebilirdi ki adamın parasını?&nbsp;Ve de Andreou parasını alamazsa, peşinde polis varmış&nbsp;filan dinlemeyip sokak ortasında saldırarak onu soymaya kalkabilirdi. Evet, parayı önceden ödemesi iyi olmuştu doğrusu.</p>

  <p>Rydal Keener ölünce işin sonu da gelmiş olacaktı. Polis peşindeki adamı geri çekecek, Chester da yeni pasaportunu kullanarak Yunanistan’dan ayrılıp Paris’e geçecek, böylelikle William Chamberlain yeryüzünden silinip gidecekti. Sakalıyla bıyığını kesip, ne Fransa’da ne&nbsp;de Amerika’da ismi henüz duyulmamış Bay Şu-ya-da-bu&nbsp;oluverecekti Chester.</p>

  <p>Eğer Andreou Rydal’ı öldürmeyi başaramazsa ya da hem Niko’nun hem de büyük olasılıkla Rydal’ın dostu&nbsp;olan biri olarak kendisine kazık atmaya kalkışırsa, işte o&nbsp;zaman iyi zamanlamaya dayanan ince ayar bir manevra&nbsp;yapması gerekecekti. Polisin Rydal’ı bulup bulamamasına bağlıydı bu. Polis delikanlıyı bulur ve o da onlara kendi öyküsünü anlatırsa, ne yapıp yapıp yeni pasaportunu&nbsp;ele geçirmesi ve bütün bavullarını Atina’da bırakmak pahasına kuyruğundaki polisi atlatıp Paris’e kaçmak için hemen ortadan kaybolması gerekecekti; ama işin buraya geleceğini sanmıyordu Chester. Rydal’ın kurnazlığına&nbsp;hürmeti vardı Chester'ın, Rydal’sa yakalanmak istemiyordu. Delikanlı kendisiyle hesaplaşmak istiyor olabilirdi, ama araya polisi sokarak yapacak değildi bunu. Aslına bakarsanız her ikisinin amacı da neredeyse aynıydı;&nbsp;ama Chester kendisinin Rydal kadar kin gütmediği kanısındaydı. Her şey sonunda gelip özel bir düelloya dayanacaktı.</p>

  <p>Chester içinin umut ve özgüvenle dolduğunu duyumsuyordu. Damarlarında sanki çın çın yankılanan bu duygu, oldum olası bildiği, yakından tanıdığı bir şeydi.&nbsp;Chester her zaman her şeyle bu iyimserliği sayesinde başa çıkabilmişti bugüne kadar. İyimser olmayan biri beş&nbsp;para etmezdi, beş para. Gözlerinden uyku akarak sağ kolunu yatağın öbür yanına uzattı Chester. Bilinçaltı orada&nbsp;Colette’i bulmayı umuyordu ama iki kişilik koskoca yatağın o yanı bomboş ve dümdüzdü.</p>
</body>
</html>
