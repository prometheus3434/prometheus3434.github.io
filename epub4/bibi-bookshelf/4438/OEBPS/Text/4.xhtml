<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">4</h2>

  <p><br /></p>

  <p>Rydal, Niko’nun evinden Aeolou Sokağı’ndaki Dardanelles Oteli’ne kadar ağır ağır yürümüş olmasına karşın oraya yine de erken varmıştı. Bir sokak ötede bir sigara yakmış, gözlerini o sokaktaki kapalı eczanenin karanlık camekânına dikmiş, zaman öldürmeye çalışmaktaydı. Dardanelles Oteli’nin kapı siperliğindeki ışıkların yalnız yarısı yakılmıştı. Sokak her zamankinden çok daha sessiz geldi delikanlıya. Bir şey yaşanmak üzereymişten çok, bir şeyler yaşanıp bitmiş duygusunu veren bir&nbsp;sessizlikti bu. Sıska, kızılımsı bir köpek, uzun ve sivri&nbsp;burunlu kafasını bir şeyden kaçarmışçasına telâşla ileriye doğru uzatmış, koşar adım geçti yanından. Rydal neler olmuş olabileceğini biliyordu. Yunanlı dedektifin cesedi saatlerce önce -örneğin saat yedide- bulunmuş, Atina’dan ayrılan tren ve otobüsler -ki bu saatte ikişerden&nbsp;fazla olamazdı- aranıp MacFarlandlar bulunamamış, daha&nbsp;sonra oteller taranınca MacFarlandlar yakalanmış olabilirdi. Polis şu anda otelde Chester’la konuşuyor ve Yunanlı dedektifi öldürdüğünü itiraf ettiği ifadesini alıyor&nbsp;olabilirdi; çünkü sahtecilik ve dolandırıcılık işlerinde ne&nbsp;denli sakin ve usta olursa olsun, iş cinayete gelince eli&nbsp;ayağına dolaşmıştı MacFarland’ın. Şimdi de Rydal -ortada hiçbir gerek yokken- kendi ayağıyla gidip bu gelişmelerin tam ortasına düşecekti. Eğer polisler yanındaysa,&nbsp;Rydal’ı görmekten memnun olabilirdi Chester. Delikanlıyı görünce, “Aaa... işte bütün akşamüstü bizimle birlikte olan delikanlı bu!” diyebilirdi adam, ama az önce anlattıklarına çare olabilir miydi bu? Rydal kalbi sıkışarak&nbsp;Chester’ın -işine gelirse- odasına dönerken delikanlıyı&nbsp;koridorda sivil polisin cesedini kollarından tutmuş sürüklerken gördüğünü ve Yunan polisinin dolandırıcılık&nbsp;suçundan kendisinin -yani Chester'ın- peşinde olduğunu bilen delikanlının kendisini susmaya zorladığını söyleyebileceğini düşündü. Peki ya cinayet nedeni? Rydal’a&nbsp;yükleyebilecekleri hiçbir şey yoktu ortada. Hayır, olmayacak şeylere takma kafanı, dedi Rydal kendi kendine.&nbsp;Sigarasını yere attı. Kol saatinden daha güvenilir olan&nbsp;Hamilton marka cep saati, 21:59’u gösteriyordu.</p>

  <p>Otelin lobisine girince, polise benzer birileri var mı diye hemen çevreyi kolaçan etti Rydal. Resepsiyondaki&nbsp;görevliden ve siyah kürk yakalı mantoyla şapka giymiş,&nbsp;Alman’a benzeyen elli yaşlarında bir kadından başka&nbsp;kimse yoktu lobide. “Bay MacFarland’ı arar mısınız lütfen? Beni bekliyorlardı,” dedi Rydal resepsiyondaki görevliye. Gözlerini ayırmadığı resepsiyon görevlisinin yüzünde tedirginlik okunmuyordu.</p>

  <p>Görevli santral kutusuna bir fış taktıktan sonra, “Sizi görmek isteyen bir bey var,” dedi ağır Yunan aksanlı İngilizcesiyle.</p>

  <p>Chester'ın kulaklıktan gelen kalın, hızlı hızlı konuşan sesini duydu Rydal.</p>

  <p>“Çıkabilirsiniz. 31 numaralı oda,” dedi görevli.</p>

  <p>Otelde asansör vardı ama Rydal siyah-beyaz karolu merdivenleri yeğledi. Anlaşılan 31 numara ikinci kattaydı, çünkü Rydal birinci kat sahanlığına gelir gelmez 28&nbsp;numaralı bir kapı görmüştü. Yerleri kaplayan yeşilimsi&nbsp;halı elek gibiydi. Koridoru ölü gözü gibi yanan sarımtırak ışıklı tek bir ampul aydınlatıyordu. Burası Melchior&nbsp;Condylis Oteli’nden bile külüstür bir yerdi. Rydal 31 numaralı odanın kapısını tıklattı.</p>

  <p>Kapı hemen ve sessizce aralandı Chester tarafından.</p>

  <p>“İyi geceler,” dedi Rydal.</p>

  <p>Chester gözlerini kırpıştırarak, “Yalnız mısın?” diye sordu.</p>

  <p>“Evet.” Delikanlı, Chester’ın gözlerindeki kaygının azaldığını gördü ve adamın, yanında polisle ya da para&nbsp;sızdırmak için gerekirse zor kullanmasına yardımcı olacak bir dostuyla gelmiş olabileceğinden kaygılanmış olduğunu farketti.</p>

  <p>“İçeri gel,” dedi Chester.</p>

  <p>Rydal içeri girdi. Bacak bacak üstüne atmış, kollarını koltuğun kenarlarına koymuş oturan Colette’i, “İyi geceler,” diyerek selamladı. Ne kadar rahat olduğunu göstermek için özellikle bir oturuş gibi geldi bu Rydal’a. “Demek otelden aynlırken bir sorun çıkmadı ha?” dedi&nbsp;Chester’a.</p>

  <p>“Yok, yok.” Parmağıyla bıyığını sıvazlayarak karısına baktı Chester.</p>

  <p>“Görüyorum ki bizi kalburüstü bir otele göndermişsin,” dedi Colette gülümseyerek.</p>

  <p>Rydal odayı taradı gözleriyle. Ucuz eşyalarla donatılmış, külüstür bir odaydı bu. “Bir gecelik ne de olsa,” dedi. “Size pasaportlardan söz etmeye geldim. Yarın öğleye kadar size iki pasaport bulabileceğimi sanıyorum. Biraz&nbsp;önce bir dostumla konuştum da.” Rydal kendine kibar ve&nbsp;işbitirici bir hava vermeye çalışıyordu ama hemen konuya girmesi Chester’ı afallatmışa benziyordu.</p>

  <p>“Aaa evet, her neyse... Oturmaz mısın?” dedi Chester bir iskemle çekerek. “Paltonu alayım mı?”</p>

  <p>Rydal paltosunu çıkartmak üzereyken birdenbire vazgeçerek, “Hayır, teşekkür ederim; böyle iyi,” dedi ve&nbsp;paltosunun düğmelerini açarak iskemleye oturdu.</p>

  <p>“Buradaki ısınma sorununa bakarsak hepimizin paltolarla oturması gerekir,” dedi Colette. “Sevgilim, tiftik şalımı verir misin bana?”</p>

  <p>“Tabii, sevgilim.” Chester raf raf ayrılmış dolabı açarak koskocaman, siyah-beyaz bir şal getirdi karısına.</p>

  <p>Rydal Colette’in zarif hareketlerle şala bürünüşünü ve ellerini içine alışını izledi.</p>

  <div>
    <p>“Pasaportlardan söz ediyordun,” dedi Chester öteki iskemleye oturarak. Elinde yarısı içilmiş bir kadeh belirivermişti. “İçki ister misin?”<br /></p>
  </div>

  <p>“Şimdilik hayır; sağol,” dedi Rydal kendi sigaralarından birini yakarak. “Yarın öğleye kadar tanesi 5.000 dolardan iki pasaport bulabilirim size. Pahalı sayılmaz.&nbsp;Bu işi ayarlayan da... diyelim 1.000 dolar da kendine istiyor. 10.000 dolar pasaportları yapacak adamın olacak.”&nbsp;</p>

  <p>Chester önce Colette’e, sonra Rydal’a baktı. Konuşmak için ağzını açar gibi olduysa da vazgeçerek kadehinden bir yudum aldı.</p>

  <p>“İstemiyorsanız, niyetim bu pasaportları size kakalamak değil,” dedi Rydal. Chester'ın belirgin bir şekilde kendisinden kuşkulanması delikanlıyı rahatsız etmeye&nbsp;başlamıştı. “Bana sorarsanız yarın sabah polisler Chester&nbsp;MacFarland diye birini aramaya başlayacaklar. Sivil polisin cebindeki resmin üstünde ismin yazmıyor, ama o resmin kopyaları vardır poliste. Birileri de o sivil polisin bu&nbsp;akşamüstü özellikle seni aradığını biliyor olabilir. Siz&nbsp;otelin altıncı katında kalıyordunuz; adamın cesedi de aynı katta. Polis otel çalışanlarına, altıncı katta kalanlardan&nbsp;kimin o resimdeki adama benzediğini soracaktır. Sizin&nbsp;de o saatlerde otelden ayrıldığınızı...”</p>

  <p>“Hı-hı,” dedi Chester ve cebinden çıkarttığı mendile burnunu sildi.</p>

  <p>“Bana haklıymış gibi geliyor, Ches,” dedi Colette. “Bu gece yola çıkarız filan diyorsun ama ya bizi -ne bileyim?- Yugoslavya sınırında filan durdururlar, pasaportlarımızı göstermemizi isterler ve polisin bizimle konuşmak istediğini söylerlerse ne olur, bir düşünsene?” Bunları söylerken sol elini sallayıp duruyordu genç kadın.&nbsp;Rydal Colette’in parmağındaki kocaman elmas yüzüğü&nbsp;farketti. Arkasındaki pahalı platin alyans, yüzüğün garantisi gibiydi sanki.</p>

  <p>Chester’ı kararsızlığa düşüren paranın miktarı mıydı acaba? Niko’nun dostunun işçiliği de büyük olasılıkla epey yalapşak çıkacak olsa da, bir Amerikan pasaportu için 5.000 dolar gülünç olacak kadar ucuzdu. Rydal kol&nbsp;saatine bir göz attı.</p>

  <p>“Acelen mi var?” diye sordu Chester.</p>

  <p>“Hayır, yani evet, saat on buçukta biriyle sözleştim. Dostum bekler tabii, ama onu çok da bekletmek istemiyorum. Bu işi şu bizim Niko ayarlıyor.” Rydal oturduğu&nbsp;iskemlenin ucuna ilişmişti. Eliyle alnını sıvazladı. Öfkelenmeye başlıyordu yavaş yavaş. Bu işten para mara kazanmayacağını, Chester’ın da bunu böylece bilmesini istediğini açıklayacak bir nutuk atmanın sınırına gelmişti,&nbsp;ama bir şey engel oldu bunları söylemesine. “Bu gece buraya gelmemin nedeni, elinizdeki pasaportlardaki fotoğraflarınızı alıp arkadaşına iletebilsin diye Niko’ya götürmekti. Fotoğraflarınızı ve pasaportlar için gereken öndeliği - ki bunun 5.000 dolar olması kanısındayım. Gerisi&nbsp;size kalmış.” Rydal yerinden kalkıp Colette’in oturduğu&nbsp;kanepenin yanında duran çirkin mi çirkin ayaklı sigara&nbsp;tablasının yanına gitti.</p>

  <p>“Chester sevgilim, ne demek istediğini görmüyor musun?” dedi Colette gözlerini Rydal’a kaldırarak. “Ben&nbsp;görüyorum.”</p>

  <p>Rydal gözlerini hızla genç kadının gözlerinden kaçırdı ve suratını asarak sabırsızlıkla önce Chester’a, sonra kapıya baktı. Beş saniye sonra o kapıdan çıkıp gitmeyi, bu insanları bir daha asla görmemeyi, Niko’yu bulup işin bozulduğunu söylemeyi ve Niko’nun Nauplion’daki&nbsp;arkadaşı Frank’a açtığı şehirlerarası telefonun bedelini&nbsp;Niko’ya cebinden ödemeyi düşünüyordu.</p>

  <p>“Sanınm anlıyorum,” dedi Chester. “Pasaporta ihtiyacımız var, işte bu kadar.” Berbat bir alışverişte köşeye sıkıştırılmış ve sonunda da pes etmiş kaygılı birine benziyordu tıpkı.</p>

  <p>“Belki pasaport için başvurabileceğin bir başka yer vardır,” dedi Rydal. “Eğer öyleyse, benimkini kabul etmek zorunda değilsin. Benimki denemez aslında. Ben yalnızca bu adamları tanıyorum, o kadar.”</p>

  <p>“Başvuracağım başka yer yok,” dedi Chester.</p>

  <p>“Sevgilim! Sanırım bu genç adam bize bir iyilik yapıyor!” dedi Colette koltuktan kalkarak. “Ben de ona&nbsp;teşekkür etmekte bir sakınca görmüyorum!” Şalı elleriyle sıkı sıkı çenesinin altında tutmuş, Rydal’a bakıyordu.&nbsp;“Teşekkür ederim.”</p>

  <p>Rydal elinde olmadan gülümsedi. “Bir şey değil.”</p>

  <p>“Ne lazım? Vesikalık resimlerimiz mi?” diye sordu Colette masanın üstünde duran çantasına doğru yürüyerek.</p>

  <p>“Hayır, elinizdeki pasaportlardaki resimler olmalı. Deliklerin deliklere uydurulması gerek,” diye yanıt verdi Rydal. “Böylesi daha kolay oluyormuş.”</p>

  <p>“Tabii ya! Ne sersemim! Bunun böyle yapıldığını bir filmde izlemiştim,” dedi Colette. “Bu fotoğrafımdan nefret ediyorum ama sanırım ondan kurtuluş yok. En azından bu seyahat boyunca.” Pasaportunu Rydal’a uzattı.&nbsp;“Sanırım sen resmi oradan benden iyi çıkartırsın.”</p>

  <p>“Tabii.” Oysa Rydal resimlerin pasaportlara sıkı sıkı yapıştırıldıklarını biliyordu. Chester kendi pasaportunu&nbsp;çıkartmak için elini ceketinin iç cebine soktu.</p>

  <p>“İyi ki dün gece yemekten döndüğümüzde pasaportları resepsiyondan almışım,” dedi Chester kendi kendine konuşur gibi. “Onlara bu sabah erkenden yola çıkacağımızı söylemiştim.”</p>

  <p>“Bir şey daha var,” dedi Rydal. “Girit uçağı sabah saat 10;45’te kalkıyor. Daha iyi bir fikriniz yoksa, bence en iyisi o uçağa yetişmeniz.” Chester’ın uzattığı pasaportu&nbsp;aldı Rydal.</p>

  <p>“Yok, yok; Girit iyidir,” dedi Chester, delikanlıyı sakinleştirmek ister gibi kollarını iki yana açarak. Çok kaygılı görünüyordu.</p>

  <p>Rydal’ın dudakları bir horgörü ifadesiyle kıvrıldı bir anlığına. Yan gözle Colette’e bakınca, bu ifadenin genç&nbsp;kadının gözünden kaçmamış olduğunun farkına vardı. Salak değil ki, diye düşündü Rydal. “Peki ya para? Nakit 5.000 dolarınız var mı yanınızda?”</p>

  <p>“American Express seyahat çekleri var,” dedi Chester.</p>

  <p>Rydal başını salladı. “Olmaz. Yarından sonra kimsenin Chester MacFarland imzalı çeklere el sürmek isteyeceğini sanmıyorum.”</p>

  <p>Yüzünde gülünesi-acınılası bir ciddiyet ifadesiyle başını salladı Chester; çevresine bakındı; sonra odanın&nbsp;bir köşesinde duran yarı deri yarı çuval bezi bir bavulun&nbsp;yanına gitti ve bavulu alıp banyoya girerek kapıyı kapadı.</p>

  <p>Rydal onun orada ne yaptığını çok iyi biliyordu: Büyük olasılıkla karısı tarafından bavulun astarının bir yerine dikilmiş gizli bölmeden yeşil yeşil Amerikan dolarları çıkartıyordu içeride. Rydal da nakit parasını bavulunun astarındaki gizli bir bölmede tutardı. O bölmede şimdi sekiz tane on dolarlık, aşağı yukarı on tane de bir&nbsp;dolarlık kalmıştı kala kala. Chester'ın bavulundaysa bir&nbsp;servet yatıyordu herhalde. Colette koltuğun arkasında&nbsp;durmuş, parmaklarını koltuğun sırtında bir aşağı bir yukarı gezdirerek yan gözle Rydal’a bakmaktaydı.</p>

  <p>“Amerika’nın neresindensin?” diye sordu delikanlıya.</p>

  <p>“Massachusetts’tenim.”</p>

  <p>“Ben Louisianalıyım; ama ayrılalı o kadar uzun zaman oldu ki sanırım hiç aksanım kalmadı.”</p>

  <p>Aslında dilinin hâlâ biraz güney şivesine çaldığını önceden farketmişti Rydal. Yanıt vermedi ve gözlerini&nbsp;-sanki biraz sonra ardından genç kadının siyah süet topuklu ayakkabılarının ve narin ama güçlü ayak bileklerinin belirmesini beklermişçesine- koltuğun arkasında&nbsp;kalan köşeye dikmekle yetindi. Derken bekledikleri ortaya çıkıverdiler. Rydal’ın gözleri bileklerden baldırlara,&nbsp;baldırlardan yuvarlacık kalçalara, kalçalardan göğüslere&nbsp;yükselip Chester tam banyodan çıkarken de genç kadının gözlerine kenetlendi.</p>

  <p>Chester bir delikanlıya bir karısına baktıktan sonra küt diye yere bıraktı elindeki bavulu. Bir elinde bir tomar dolar tutuyordu. “İşte burada,” dedi.</p>

  <p>“Benimle gelip Niko’yla buluşmak ister misin?” diye sordu Rydal kibar kibar.</p>

  <p>Chester işkillenivermişti. “Nerede?”</p>

  <p>“Anayasa Meydanı’nın oralarda, Syndagma’nın yanındaki bir köşe başında. Belki Niko’yu tanıyorsundur. American Express’in önünde sünger satar.”</p>

  <p>“Ha!” dedi Chester. Dudaklarında beliren yarım yamalak gülümseme yürekten gelen bir tebessüme dönüşmüş, gözleri parlamıştı. “Tabii tanıyorum. Ondan bir sünger almıştım. Sevdimdi keratayı.”</p>

  <p>Acaba neden, diye aklından geçirdi Rydal. Ortak noktaları olan düzenbazlıktan dolayı mı? “Hemen çıkıp&nbsp;bir taksiye atlasak iyi olacak,” dedi ortaya konuşarak.&nbsp;Chester elindeki dolarları hâlâ ona uzatmaktaydı. Rydal&nbsp;bunu görmezden gelerek Colette’e dönüp, “İyi geceler,”&nbsp;dedi.</p>

  <p>“İyi geceler,” diye yanıt verdi genç kadın. Kulağa hoş gelen, son heceleri vurgulayan, tiz bir sesi vardı.</p>

  <p>“Bu iş ne kadar sürer?” diye sordu Chester, elindeki banknotları ceketinin iç cebine tıkıştırarak.</p>

  <p>“Bir saat sürmez bile. En çok 45 dakika filan diyelim - eğer dönüşte de taksiye binersen,” diye yanıt verdi&nbsp;Rydal.</p>

  <p>Chester kol saatine bakarak, “Onbiri biraz geçe görüşürüz, sevgilim,” dedi ve ellerini genç kadının beline koyarak kendisine çevirdiği dudaklarına bir öpücük kondurdu.</p>

  <p>Sonra Colette gözlerini Rydal’a çevirdi; Rydal da kapıya.</p>

  <p>İki adam merdivenlerden inerken hiç konuşmadılar. Bir taksi yakalamaya çalışan Rydal sonunda birini durduruncaya kadar yürüdükleri sokaklar boyunca da sustular. Takside de sürdü bu sessizlik. Rydal’ın hem samimi ve dürüst hem de çok bilmiş ve karanlık yüzlü görünme çabaları da bu sessizliğe katkıda bulunuyordu.</p>

  <p>Sabırsızlık ve soğuk nedeniyle bir aşağı bir yukarı yürüyüp duran Niko onları köşe başında bekliyordu. Kol&nbsp;saatine bakıp yedi dakika geç kalmış olduklarını gördü&nbsp;Rydal.</p>

  <p>“Aaa... lastik ayakkabılı adam işte burada,” dedi Chester, Niko’yu tanımanın getirdiği ferahlıkla ve taksiye para ödeme işini Rydal’a bıraktı.</p>

  <p>“<i>Kalispera</i> (İyi geceler),” diye seslendi Niko, Chester’la Rydal yanına yaklaşırlarken.</p>

  <p>'''<i>spera</i>'' diye yanıt verdi Rydal sokak argosuyla; sonra, “Nauplion’daki dostun Frank’tan ne haber?” diye&nbsp;sordu Yunanca konuşmaya devam ederek.</p>

  <p>“Dediğim gibi... yapabileceğini söyledi,” diye yanıt verdi Niko.</p>

  <p>“Senden daha önce bir sünger almış olan Bay Chester MacFarland’ı tanıştırayım sana,” deyip Chester’a işaret etti Rydal.</p>

  <p>“Memnun oldum, şeref duydum,” dedi Niko; sonra Rydal’a dönerek, “Ha sünger olmuş ha pasaport; gerçek&nbsp;bir Yunan vatandaşı için hiç farketmez,” diye ekledi.</p>

  <p>“Doğru söze ne denir! Bay MacFarland kendisinin ve karısının fotoğraflı pasaportlarını getirdi.”</p>

  <p>“Ne konuşuyorsunuz?” diye sordu Chester. Bu işten keyif aldığı besbelliydi. Ayak uçlarında yaylanıyor, Niko’ya yalnızca bir araç, iyi bir bahşiş vererek mutlu edeceği ayaktakımından biriymiş gibi alaycı alaycı bakıyordu.</p>

  <p>Rydal pasaportları Niko’ya uzattıktan sonra Chester’a dönüp, “Şimdi de parayı ver,” dedi.</p>

  <p>Hemen toparlandı Chester. Pembe-beyaz gıdısı, kolalı yakasının üzerinden sarkıyordu. Paltosunu yana itip ceketinin iç cebinden çıkarttığı parayı Niko’ya uzattı.</p>

  <p>Niko başını sallayarak paraları aldı; biraz ilerideki sokak lambasının altına gidip saymaya başladı.</p>

  <p>Rydal ellerini arkasında kavuşturmuş, sokak lambasına bakıyordu. Chester onları hiç umursamadan sarmaş dolaş karşı kaldırımdan geçen genç çifte bir göz attı. Niko 4-5 metre ilerilerindeydi. Bu kadar para sanki her gün&nbsp;elinden geçermiş havasında hepsini saydıktan sonra hızlı adımlarla yanlarına gelerek, “Tamamdır,” dedi Rydal’a.&nbsp;Akan burnunu elinin tersiyle sildi. “Teslimatta da 5.000&nbsp;daha verecek. Bana da 800, okey mi?” Söyledikleri arasında tek İngilizce sözcük ‘okey’ olmuştu.</p>

  <p>“Ben senin için bir binlik düşünmüştüm,” diye gülümsedi Rydal.</p>

  <p>“Okey,” dedi Niko neşeyle. Kurşun kaplı ön dişi ölgün ölgün parıldadı gece karanlığında. Hemen yanındaki boşluk kara dipli kuyular gibiydi.</p>

  <p>“Frank ne zaman geliyor?” diye sordu Rydal.</p>

  <p>“Sabah yedide,” diye yanıt verdi Niko.</p>

  <p>“Saat 10:45’e kadar işi bitirebilecek mi peki?”</p>

  <p>Ellerini açıp yo yo diye salladı Niko; sonra olumsuz olumsuz başını sallayarak, “Olmaz,” dedi. “O kadar hızlı&nbsp;çalışamaz.”</p>

  <p>“Ona ne soruyorsun?” diye sordu Chester.</p>

  <p>“Yarın sabah uçak saatine kadar pasaportların hazır olup olamayacaklarını. Yanıt hayır; ama nasıl olsa Girit’e&nbsp;gitmek için pasaport göstermeniz gerekmeyecek.”</p>

  <p>“Bunu biliyorum,” diyen Chester'ın gözleri biraz büyümüştü. “<i>Ne zaman</i> verebilirmiş peki?”</p>

  <p>“Öbür gün uçak saatine kadar hazır olurlar sanırım. Yani perşembeye,” dedi Rydal; sonra Niko’ya döndü.&nbsp;“Perşembeye hazır olsunlar ama,” dedi. “Onları alıp Girit&nbsp;uçağına binersin. Onkırkbeşte Iraklion’a kalkan uçağa.&nbsp;Tamam mı?”</p>

  <p>“Okey,” dedi Niko.</p>

  <p>Bu onun herhalde ilk uçak yolculuğu olacak diye aklından geçirdi Rydal. “Bilet parasını da sana verilen paradan ödeyeceksin, okey mi?”</p>

  <p>“Okey,” dedi yine Niko.</p>

  <p>“Bu dil okeyden ibaret olsaydı ben de okey olurdum,” diye mırıldanarak cüzdanından bir banknot daha çıkarttı Chester.</p>

  <p>Rydal onu durdurmak üzereyken vazgeçti bundan. Eğer fazladan bir bahşiş vermek adamı rahatlatacaksa,&nbsp;keyfi bilirdi.</p>

  <p>“Hani şu inciler...” dedi Chester. “Bana gösterdiğin şu inci bilezik...”</p>

  <p>Niko ‘inci’ sözcüğünü biliyordu. Elektrik şoku yemiş gibi kulakları dikiliverdi. “İnci bileziği almak mı istiyor?” diye sordu Rydal’a Yunanca.</p>

  <p>“Kaça satacağına bağlı. Bir daha göster bakalım,” dedi Rydal.</p>

  <p>“Bilezik evde. Onu gördündü ya,” dedi Niko.</p>

  <p>“Biliyorum, ama ona ne istiyorsun?” diye sordu Rydal. “Hadi git getir onu. Satın alacak ama ben kaça vereceğini bilmek istiyorum.”</p>

  <p>“15.000 drahmi,” diye yanıt verdi Niko.</p>

  <p>“Beşyüz dolar mı yani?” diye sordu Rydal fiyatı gerçekçi bulmayarak. “Hadi şunları bir kez daha görelim, Niko.”</p>

  <p>Niko o koca ve kapkara işaretparmağını kaldırarak, “Bana 20 dakika ver,” dedi; sonra Amerikan ordusu malı&nbsp;montunun paraları ve pasaportları koyduğu ceplerinin&nbsp;çıtçıtlarını kontrol etti kapalılar mı diye ve en hızlı adımlarıyla yanlarından uzaklaştı. Badi badi basan ayaklarıyla ne yürüyor ne koşuyor denebilirdi. Ayak bileklerinin&nbsp;iç yüzlerine basıyormuş gibiydi sanki.</p>

  <p>Rydal kollarını göğsünde kavuşturup elinde tepeleme dolu bir kesekâğıdıyla yanlarından geçen tıknaz kadının uzaklaşmasını bekledi; sonra, “Demek o inci bileziği almak istiyorsun?” dedi Chester’a.</p>

  <p>“Beşyüz dolara, evet,” dedi Chester. “Bana gerçekmişler gibi göründü.”</p>

  <p>Rydal başını salladı. İnciler gerçekti ve beşyüz dolara kelepir sayılırlardı. Bir süre sonra Colette’in çilli, tombul bileğinde olacaktı bilezik. Chester’a koca bir öpücük -ve biraz da fazlasını- sunardı herhalde bu bilezik için.&nbsp;“Bu arada... şu pasaport işinin üstünden bir kez daha&nbsp;geçmek istiyorum,” dedi Rydal. “Perşembe günü Kandiye’de ona 5.000 dolar daha vereceksin. Niko kendisi için&nbsp;800 dolar istedi ama ben ona 1.000 dolar önerdim. Bu&nbsp;onun telefon ve Girit’e gidiş geliş giderlerini karşılar....”&nbsp;Rydal konuşmasını kesti.</p>

  <p>“Veee...?”</p>

  <p>“Madem Niko artık yardakçın oldu, o zaman ona az ya da yeterli yerine biraz fazla ödeme yapman daha iyi&nbsp;olur kanısındayım,” dedi Rydal biraz ukala bir edayla.</p>

  <p>Anlayışla gülümsedi Chester çocukça bir gülümsemeyle. “Sana katılıyorum,” dedi. “Ne demek istediğini anladım.”</p>

  <p>Bir süre sessiz kaldılar. Rydal, Chester’ın, ya sen ne kadar alacaksın, ya da bu iş için sen ne istersin, türünden bir soru sormasını bekledi ama böyle bir soru gelmedi karşısındakinden. Üstlerine inen pustan korunmak&nbsp;için paltosunun yakalarını kaldırdı Rydal. Üşüyen parmaklarıyla paltosunun yaka ve kol kenarlarının iyice&nbsp;yenmeye başladığını hissedebiliyordu. Chester'ın huzursuzluğunu, paradan söz etmekten duyduğu rahatsızlığı,&nbsp;hatta cimriliğini sezen Rydal, tüm partal giysilerine&nbsp;karşın kendini MacFarland’dan üstün hissediyordu.</p>

  <p>“Bir yerde kahve içecek zamanımız var,” dedi delikanlı. “Şu sisten kurtulsak mı, ne dersin?”</p>

  <p>“Tabii, iyi olur.”</p>

  <p>Köşebaşında küçük bir kahvehane buldular. Ufacık masaların hemen hepsi boştu. Rydal’ın karnı acıkmıştı&nbsp;ve camlı tezgâhlarda sergilenen kâse kâse yoğurtlardan&nbsp;birini ya da bir sütlaç yiyebilirdi, ama yalnızca bir espresso söyledi kendine. Chester kapuçino istemişti.</p>

  <p>“Niko Girit’te bizi nerede bulacağını nasıl bilecek?” diye sordu Chester.</p>

  <p>“Perşembe günü öğleyin saat bir gibi onu Kandiye Havaalanı’nda bulman en iyisi olur,” dedi Rydal. “Uçak&nbsp;bir-bir buçuk gibi alana iniyor. Niko da hemen Atina’ya&nbsp;dönecektir zaten.”</p>

  <p>“Hı-hı,” dedi Chester. Önlerine ilk önce birer bardak su, sonra kahvelerini bırakan garson kızın ellerini izliyordu. “Pasaportlar yeterince iyi olacak mı sence?” diye&nbsp;sordu. Dudaklarında yarı özür dilermişe benzeyen -ya da&nbsp;tedirginlik kokan- bir gülücük belirmişti.</p>

  <p>“Bence olurlar. Niko’nun arkadaşının çıkarttığı işleri hiç görmedim ama, iş bulduklarına göre iyi iş yapıyor demektir.” Rydal sanki bir terzinin becerisinden söz ediyorlarmış gibi bir tavırla söylemişti söylediklerini. Gözlerini&nbsp;çevirip sakin sakin Chester’a baktı.</p>

  <p>Chester'ın iri ve manikürlü elleri, sigara içmekle fincanını ağzına götürmek arasında kalan zamanda onlarla ne yapacağını bilmezmiş gibi masanın üstünde kıpraşıp&nbsp;duruyorlardı. Uçuk mavi gözleri biraz kanlanmıştı.&nbsp;Baygın baygın kokan erkeksi bir tıraş losyonu ya da kolonya kokusuna karışan hafif bir viski kokusu yükseliyordu üstünden. Rydal adamı çenesinde, babasının çeneden yükselip bıyığıyla karışan sakalıyla hayal etmeye&nbsp;çalıştı. Adamı babasının sakalıyla hayal etmek hiç de zor&nbsp;değildi. Chester’ı, 40 yaşındayken sakalsız olan babası&nbsp;olarak hayal etmek çok kolaydı doğrusu; çünkü babası&nbsp;ancak elli yaşına yaklaşırken sakal bırakmıştı. Bu akşamüstü koridorda bir cesetle cebelleşirken gördüğü bu&nbsp;adama böylesine birdenbire ve içten gelerek -eğer böylesine akıldışı bir davranışa bir neden bulmak gerekirse- yardım etmiş olmasının başlıca nedeninin, Chester’ın&nbsp;babasına bu denli benziyor olması olduğunu farketti delikanlı. Bu durumun, yüreğinin gizli bir köşesinde babasına duyduğu bir saygı kırıntısının hâlâ var olduğuna&nbsp;işaret ettiğini düşündü. Bu düşünce hiç hoşuna gitmemişti.</p>

  <p>“Epey zamandan beri mi Atina’dasın?” diye sordu Chester.</p>

  <p>“İki ay kadar oluyor.”</p>

  <p>Anladım der gibilerden başını salladı Chester. “Bakıyorum dillerini hemen kapmışsın ha?”</p>

  <p>“Zor bir dil değil,” dedi Rydal yerinde kıpırdanarak. Sekiz yaşındayken -belki de daha gençken; her ne halse,&nbsp;babasının Latince’de ‘belli bir beceri düzeyi’ne geldiğine&nbsp;karar verdiği sıralarda- babasının onu ilk kez Yunanca’yla; onbeş yaşına geldiğinde de, baba Keener’ın karısı ve&nbsp;üç çocuğuyla yaz sonunda gerçekleştirmeyi tasarladığı&nbsp;Avrupa gezisine hazırlık olarak sokaklarda konuşulan&nbsp;Yunan argosuyla tanıştırmasını anımsadı delikanlı. Bu&nbsp;Rydal’ın Avrupa’ya ikinci gidişi olacaktı ama hiçbir zaman gerçekleşemedi; çünkü delikanlı o bahar Agnes’le&nbsp;tanışmıştı. Chester’ın bakışlarını üzerinde hisseden&nbsp;Rydal elinde olmadan yana doğru eğilip Chester'ın tam&nbsp;arkasındaki duvarı kaplayan aynaya bir göz attı. Kısacık&nbsp;kesilmiş, düzgün taranmış, havadaki nemle ıslanmış koyu renk saçları pırıl pırıldı. Oldukça soluk yüzü tertemiz,&nbsp;gözleri ve ağzı her zamanki gibi ciddi ve sakindiler. Chester onun öyle herkesle pek yüzgöz olmayan bir dolandırıcı ya da suç çevrelerinin kıyılarında dolanan biri olduğunu düşünüyordu herhalde. Adamın ne düşündüğü&nbsp;umurunda bile değildi delikanlının. Bir sigara yakarak,&nbsp;‘Yatırım işinde miydin?” diye sordu birdenbire.</p>

  <p>“Şe-ey...” Chester'ın parmakları masayla oynamayı bıraktılar. “Öyle de diyebiliriz. Başkalarının işlerini yönetirim.” Bir an sustu; sonra aradığı sözcüğü sonunda&nbsp;bulmuş gibi, “Danışman diyebilirsin,” diye ekledi. “Hisse senetleri işi. Bilirsin işte.”</p>

  <p>Bilmez miydi? “Ne tür hisse senetleri?” diye sordu Rydal.</p>

  <p>“Eee...” Uzunca bir sessizlik oldu. “Aslına bakarsan pek çoğu gizli şimdilik. Borsada resmî kayıtları yok. Hisselerden biri, henüz tamamlanmamış bir buluşla ilgili&nbsp;örneğin. Universal Key diye bir şirket. Manyetik alan teorisiyle çalışan bir aygıt bu.” Chester’ın sesi ikna edicilik kazanmaya başlamıştı. Gözlerini delikanlının gözlerine&nbsp;dikti.</p>

  <p>Rydal başını salladı. Chester işine ısınıyordu. Onun işlerini nasıl yürüttüğünü aşağı yukarı çıkartmıştı&nbsp;Rydal. Bu adam bir dolandırıcı, hem de çok usta bir dolandırıcıydı. Hani şu kendini bile söylediklerine inandıran, olası yatırımcıları etkisi altına alan büyüsüne kendisi de kapılan türden dolandırıcılardan. Rydal onun gerçekdışı bir âlemde yaşadığını sezebiliyordu. İşte bu yüzden de otel koridorundaki o cesedin gerçekliğinin adamı&nbsp;altüst etmiş olmasına şaşmamalı. “Hisse senedi alacak&nbsp;durumum yok bu aralar,” dedi Rydal.</p>

  <p>“Yo, hayır tabii,” diye gülümsedi Chester. “Demek bu aralar pek durumun yok... Ben de tam sana... şu pasaport&nbsp;konusundaki zahmetlerine... ufak bir karşılık vermeyi&nbsp;düşünüyordum. Sence ne kadar...”</p>

  <p>“Malî durumumdan söz etmiyorum,” diye adamın sözünü kesti Rydal kendisi de gülümseyerek. “Hisse senetleriyle ilgilenmiyorum demek istemiştim. Ayrıca&nbsp;böyle sırları aktarabileceğim hiç kimse de yok tanıdıklarım arasında.” Bu karşılık verme konusunun Chester’ı&nbsp;tedirgin ettiğini görebiliyordu Rydal. Adam bu konuyu&nbsp;bir an önce sonuca bağlamak, bir şantajla karşı karşıya&nbsp;olup olmadığını öğrenmek istiyordu. Derin bir soluk alıp&nbsp;kahvesini bitirdi Rydal; sonra kol saatine baktı. Beş dakika sonra Niko’yla buluşmaları gerekiyordu.</p>

  <p>“Her neyse... sana olan borcumu ödemek için ne kadarın yeterli olacağını düşünüyorsun? Sana bir şey vermek isterdim. Yoksa bu konuyu Niko’yla hallettiniz mi?”&nbsp;</p>

  <p>“Hayır,” diye yanıt verdi Rydal kılı bile kıpırdamadan. “Sağol. Bir bedel ödemen gerekmez.”</p>

  <p>“Hadi ama, yapma canım... Seni kırmak istemem... niyetim bu değil... ama ne de olsa...” Aslını ararsanız,&nbsp;karşısına çıkan faturayı hiç mi hiç ödemek istemeyen birini andırıyordu tıpkı.</p>

  <p>Rydal başını salladı. “Sağol,” dedi bir kez daha ve bir parmak işaretiyle garson kızı yanlarına çağırarak kahvelerle birlikte masaya bırakılmış olan pusuladaki hesabı&nbsp;ödemek için elini cebine attı. “İyi bir işadamı olarak hiç&nbsp;olmazsa pasaportların iyi kotarılıp kotarılmadıklarını&nbsp;görmeyi beklemelisin,” dedi adama. “Şimdilik bütün&nbsp;yaptığım, karınla senin pasaportlarınızı ve 5.000 dolarınızı elinizden almak oldu diyebiliriz.”</p>

  <p>“Ha-a!” diyerek gülümsedi Chester. “Yok yok bırak, bunu ben ödeyeceğim. Sen taksiyi ödedin ya.” Chester&nbsp;hesap tutarını, bir o kadar da bahşişi masaya bıraktı.&nbsp;“Üstelik polisler gelirse bize tanıklık etmeyi önererek&nbsp;otelde bana çok büyük iyilikte bulundun,” diye ekledi alçak sesle. Bunları söylerken gözlerini ayırmadığı sigara&nbsp;tablasından kaldırdığı bakışlarını Rydal’ın gözlerine dikti. “Eğer bizimle birlikte Girit’e gelmek istersen, giderlerini üstlenebilirim,” dedi. “Hiç olmazsa bunu yapabilirim. Bu gezi benim sana ikramım olur - özellikle de -hani polis beni sorguya çekmeye filan kalkarsa- hâlâ tanığım olmayı kabul edersen.” Sözcükleri ağzından çıkartmakta zorlanıyormuşa benziyordu Chester. Eliyle pembe-beyaz alnında biriken ter damlalarını sildi.</p>

  <p>Rydal bu öneriyi ölçüp biçiyordu kafasında. Zaten kısa bir süre sonra Girit’e gitmeyi düşünüyordu, ama&nbsp;Chester’ın önerisini kabul etmek için bir neden olmamalıydı bu. Akıllılık mı olurdu bu, yoksa akılsızlık etmiş&nbsp;mi olurdu? Akıllıca olmayacağı apaçık meydandaydı.&nbsp;Akıllılık olacağıysa su götürürdü. Yine de bir türlü boş&nbsp;veremiyordu bu öneriye. Chester’a olan ilgisinin salt meraktan kaynaklandığını görebiliyordu artık. Ayrıca karısında da -onunla bir maceraya girişmeye hiç niyeti yoksa da- kendisini ona çeken bir şey vardı. Risklerle dolu&nbsp;bir durumdu bu. Sakın onun bu öneriye sıcak bakmasına&nbsp;neden olan şey bu ilkel cinsel cazibe olmasın? Atina’nın&nbsp;o erguvan renkli günbatımlarında, gül rengi parmak uçlarıyla Akropol’e dokunan o Atina şafaklarında maceralar yaşayacağını hep ummuştu, ama bir türlü aradığını bulamamıştı. Aradığı macerayı, babasına benzeyen bir&nbsp;dolandırıcının alkolden al al olmuş yüzünde mi bulmak&nbsp;mı yazılıydı yoksa kaderinde? Rydal kendi kendine&nbsp;gülümsedi.</p>

  <p>“Eee? Biraz düşünmek mi istiyorsun?”</p>

  <p>“Hayır,” dedi Rydal. “Öylesine düşünüyordum yalnızca. Evet, sanırım sizinle birlikte Girit’e gideceğim. Hem zaten ben de bu sıralar oraya gitmeyi düşünüyordum. Yol masraflarına yetecek kadar param da var.”</p>

  <p>“Her neyse, onu sonra konuşuruz ama... ama yarın bizimle Girit’e geliyorsun, değil mi?”</p>

  <p>Rydal tamam diye başını salladı ağzını açmadan. Kabulle ilgili tek sözcük söylemeye bile korkmuştu nedense. “Gidip Niko’yu bulmalıyız,” dedi kısaca.</p>
</body>
</html>
