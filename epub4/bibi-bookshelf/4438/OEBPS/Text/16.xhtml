<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">16</h2>

  <p><br /></p>

  <p>Niko saat birde Chester’la buluşup eve döndükten ve adamın kendisinden yeni bir pasaport ve kiralık bir katil&#160;istediğini anlattıktan sonra kısa bir ikindi uykusuna yatmıştı Rydal. Andreou’yu şöyle böyle tanıyordu delikanlı.&#160;Aralık ayında bir gece Niko’nun evine gelmişti adam.&#160;Andreou çiçekçilik yapardı. Kentin batı varoşlarındaki&#160;evinin bahçesinde sera çiçekleri yetiştirir, bahçesinden&#160;kestiği taze çiçekleri her sabah Leoharos Sokağı’ndaki&#160;dükkânına getirirdi. Karısı bakardı dükkâna. Chester’ın&#160;5.000 dolarının Andreou’yla karısı gibi dürüst ve çalışkan&#160;insanlara gideceğine sevinmişti Rydal. Niko saat iki gibi&#160;evden ayrılınca, ortası çökük kanepeye uzanmış ve ocakta fokur fokur kaynayan demir tencerenin yanı başında&#160;bir saat kadar deliksiz uyumuştu. Uyandığında dinlenmiş hissediyordu kendini. Odanın öbür yanında Anna bir&#160;iskemleye oturmuş, kucağına koyduğu bir tasa fasulye&#160;ayıklıyordu. Arkasındaki dar uzun pencereden odaya dolan güneş ışınları, omzuna ve boynuna vurmuştu. Tıpkı&#160;bir Vermeer tablosuna benziyordu.</p>

  <p>“İyi uyudun mu?” diye sordu Anna. “Uyumak iyi gelmiştir.”</p>

  <p>Anna’nın düşünceli davranıp radyoyu kapatmış olduğunun farketti Rydal. Kadın hemen bir fincan çay hazırladı delikanlıya. Kanepeye bağdaş kurarak yudum&#160;yudum çayını içti delikanlı. Yavaş yavaş mahmurluğu&#160;geçiyordu. Andreou’yu ve Chester’la saat beşteki randevusunu düşünüyordu bir yandan da. Niko Andreou’ya sert adam havalarına yatmasını ve olabildiğince az konuşmasını tembihlediğini söylemişti. Andreou bir süre Yunan ticaret gemilerinde çalıştığı için biraz İngilizce&#160;öğrenmişti yolculukları sırasında. Andreou’nun bu işin&#160;altından kalkacağına inanıyordu Rydal. Hem zaten&#160;Chester’ın elinde başka seçenek de yoktu. Rydal’ın güvendiği de buydu - yani Chester'ın seçeneklerinin sınırlı olması. Niko’dan başka gidip bir kiralık katil bulmasını&#160;isteyebileceği kim vardı ki? Chester kendinin Niko’nun&#160;evinde kaldığını ya da Niko’nun onun nerede kaldığını&#160;bildiğini biliyordu kuşkusuz; ama polise Niko’yu sorgulamalarını ya da uzaktan izleyip nerede oturduğunu bulmalarını asla söylemezdi. Niko’nun ismini bile ağzına almazdı Chester, çünkü polisin Rydal’la konuşmasını istemiyordu. İşte bunun için de Rydal kendini Anna ve Niko&#160;Kalfros çiftinin evinde çok güvende hissediyordu; ama&#160;dışarıya çıkmayı tehlikeli buluyordu. Bundan dolayı da,&#160;saat dörtte Anna tereyağı almaya gideceğini söylediğinde, sen dur çıkıp ben alırım demedi kadına. Nedenini de&#160;açıkladı. Bunu anlayışla karşıladı Anna. İşlemeyeceği bir&#160;suç için Andreou’nun para alacağı fikri hoşuna gidiyor,&#160;buna seviniyordu Anna. Kadının hem adalet hem de mizah anlayışına hitap ediyordu bu durum.</p>

  <p>Saat yediden az önce eve döndü Niko. Saat üç gibi Andreou’yla konuştuğunu, adamın saat beşte çiçekçi&#160;dükkânının yakınındaki bir lokantada Chester’la buluşmayı kabul ettiğini anlattı delikanlıya. “Andreou bu gece&#160;bize uğrayıp sana merhaba diyecek,” dedi Niko gülümseyerek.</p>

  <p>“Ya? Kaç sularında?” diye sordu Rydal. Bu akşamüstü bir ara polisin Chester’la konuşup konuşmadığını, konuştularsa peşine birini takıp lokantaya kadar Chester’ı izleyip izlemediklerini ve oradan da Andreou’yu izleyerek buraya gelip gelmeyeceklerini merak etmişti.</p>

  <p>“İşten sonra,” diye belirsiz bir yanıt verdi Niko. İpe dizili süngerlerini özenle çıkarıp odanın bir köşesine yığmakla uğraşıyordu. “Bu gece saat sekize kadar çalışacakmış.”</p>

  <p>“Chester’la buluştuktan sonra onunla konuştun mu?” diye sordu Rydal.</p>

  <p>“I-ıh. Saat üçten sonra konuşmadım,” dedi Niko İngilizce konuşmayı sürdürerek. Söylediklerini iyice anladığından emin olmak için Rydal kendisiyle Yunanca konuştuğu halde, söylediklerinin hiçbirini anlamayan ya da ancak pek azını anlayan karısına gösteriş yapmak için&#160;İngilizce konuşmayı sürdürüyordu Niko.</p>

  <p>“Umarım polis Chester’ı izlememiştir,” dedi Rydal.</p>

  <p>“Polis mi?”</p>

  <p>“Eğer Chester’ı izledilerse, Andreou’ya sorular sorabilirler; o da Chester’la niye buluştuğunu açıklamada zorlanabilir,” dedi Rydal ve Niko’nun getirdiği gazeteyi&#160;alıp bir göz attı. Bugün on santimlik bir habere inip ikinci sayfaya düşmüştü Knossos cinayeti. Polis hâlâ ‘kızılımsı saçlı genç kadın’ı teşhis etmeye yarayacak kanıtların peşindeydi, ama henüz bir gelişme olmamıştı. Gişe&#160;görevlisi Perikles Goulandris tarafından tarif edilen&#160;Rydal Keener isimli, koyu renk saçlı ve Atina’da saklandığı sanılan genç bir erkek aranıyordu.</p>

  <p>Eğer benim ismimi bulmuşlarsa, onu buldukları aynı otel kayıt defterinde yer alan Chamberlain isimlerini de bulmuşlardır, diye düşündü Rydal. Kimi kandıracaklarını düşünüyor bunlar? Halkı, belki; ama beni asla&#160;kandıramazlar. Rydal gazeteyi elinden bıraktı.</p>

  <p>“O haberi ben de okudum,” dedi Niko. Üç kadehe retsina dolduruyordu.</p>

  <p>“Buna inanamıyorum,” dedi Rydal kendi kendine konuşur gibi.</p>

  <p>“Neye?” diye sordu Niko.</p>

  <p>“Colette’i teşhis edemediklerine,” diye yanıt verdi delikanlı. “En sağlam haber veren Yunan radyo istasyonu hangisi, Anna?”</p>

  <p>Anna büyük sevinç ve övünç duyarak radyonun yanına gitti ve bir Atina kanalı buldu.</p>

  <p>Haberler hemen başladı. Saat yedi olmuştu. Haberlerin ortasına doğru, bir cümle Rydal’ın dikkatini çekti. “Knossos Sarayı’nda ölü bulunan genç kadının kimliğini&#160;bulmak için araştırma çabalarını hâlâ sürdürmekte olan&#160;Kandiye polisi şu âna kadar başarıya ulaşamadı.”</p>

  <p>“Buldular ama gizli tutuyorlar,” dedi Rydal.</p>

  <p>“Niye?” diye sordu Anna.</p>

  <p>Rydal niyesini açıkladı. Polis öldürülen kadının Bayan William Chamberlain olduğunu şimdiye kadar çoktan bulmuş olmalıydı, çünkü polisin Atina otellerinden birinde kayıtlı William Chamberlain ismini bulması çocuk oyuncağıydı polis için. Bulunmak ve sorgulanmak&#160;-karısını Rydal Keener’ın öldürdüğünü söylemesi için&#160;kendisine bir fırsat vereceğinden dolayı- Chester’ın da&#160;işine geliyordu. “Polis Colette’in teşhis edildiğinin gazetelerde çıkmasını istemiyor...” dedi Rydal, “...çünkü&#160;-eğer Chester’a inandılarsa- Chester polisle konuşmadan önce benim onu öldürmeye kalkacağımı düşünüyor&#160;olabilirler.” Bu olasılık, hem en basit hem de en akla&#160;yakın açıklamaymış gibi geliyordu Rydal’a.</p>

  <p>“Senin birini öldürebileceğini düşünmeleri ne korkunç, Rydal!” dedi Anna içini çekerek.</p>

  <p>“Zaten Chester’ın da bana yaptırmaya çalıştığı bu,” diye gülümsedi Rydal. “Damarlarımda bir damla katil&#160;kanı olsaydı, hiç kuşkusuz o herifi öldürmeyi denerdim&#160;hemen.” İçinde bir huzursuzlukla kollarını kaldırıp gerindi delikanlı. Kendini kendi gibi değil, bir tiyatro oyununda hiç de benimsemediği bir rolle sahneye çıkmış gibi hissediyordu.</p>

  <p>Buna karşın Niko, çok hoşuna giden bir oyunu seyreden biri gibi keyifle güldü.</p>

  <p>“Gelin görün ki Chester’ın hangi otelde kaldığını bilmek beni zerre kadar ilgilendirmiyor,” dedi Rydal retsinasından ufak yudumlar içerek. “Ya Acropol ya da El Greco’da kaldığına bahse girerim. Öbür gün yeni pasaportunu alıncaya kadar da orada kalacaktır. Pasaportunu öbür gün alacak, değil mi, Niko?”</p>

  <p>“Doğru. Fotoğrafını bu akşamüstü Frank’a verdim.”</p>

  <p>“Ve ondan sonra da Yunanistan’dan çıkmanın yolunu arayacak.”</p>

  <p>Anna’yla Niko hiçbir şey söylemeden delikanlıya baktılar bir süre; sonra retsinalarının yanında hep birlikte çimlendikleri turp, arpacık soğanı turşusu ve keçi peyniri dolu tabağı Rydal’ın biraz daha yakınına itti Anna&#160;sessizce.</p>

  <p>“Peki o zaman sen ne yapacaksın, Rydal?” diye sordu Anna. “Umarım çekip gitmesine ses çıkartmazsın. Çok kötü bir adam o.”</p>

  <p>Rydal Anna’nın haklı olduğunu biliyordu. Yani Chester’ın çekip gitmesine izin vermemesi gerektiğini. Sağduyusu da aynı şeyi söylüyordu delikanlıya; ama bunun böyle olmayacağını da biliyordu. ‘Yeni pasaportundaki&#160;ismi biliyor olacağım,” dedi Anna’ya gülümseyerek. ‘Ya&#160;polisin elinden kaçarsa, Anna? Ya başka bir ülkeye giderse?” Kaşlarını çattı Rydal. “Yeni pasaportuyla bal gibi de&#160;başarabilir bunu. Kötü yürekli bir adamın adaletin pençesinden kurtulmasına izin vermeli miyiz, sen ne dersin?”</p>

  <p>Yepyeni bir bakış açısının, hiçbir iç çelişkiye yol açmadan Anna’nın yüzüne yavaş yavaş yerleşmesini izledi Rydal. Onlardan söz edildiğini o kadar sık işitmişti ki,&#160;sahte pasaport sahibi olmanın çok da büyük bir kusur&#160;-ya da kabahat- olmadığını düşünürdü Anna. Her sahte&#160;pasaportun ardında her zaman bir tür sahtekârı gizlediğinin kaçınılmaz olduğu hiç aklına gelmemişti. ‘Yani polise adamın bu yeni ismini söyleyeceğini mi demek istiyorsun?” diye sordu.</p>

  <p>Rydal’ın aklında olan hiç de bu değildi, ama başını salladı delikanlı. “Bunu düşüneceğim,” dedi. “Belki de&#160;söylerim.”</p>

  <p>Niko kıkır kıkır güldü bunu duyunca. Ellerini ovuşturuyordu. “İyi, çok iyi bu,” dedi. “Böylece gelip benden yeni bir pasaport daha ister. Frank’le benim işimiz iş doğrusu.”</p>

  <p>Anna yan gözle kocasına baktı. “Hmmm... hayır. Bu kez bırak bu işi başkası yapsın. Bu herif yakalanırsa pasaportu kimden edindiğini söylemeyecek mi, hı? Bunu&#160;düşündün mü hiç?” dedi ve Niko’yu sevecenlikle omzundan iterek tencereyi karıştırmaya gitti.</p>

  <p>Yunan usulü tavuklu yahnilerini bitirmek üzerelerken geldi Andreou. Özenle ve dikkatle bastırmaya çalıştığı apaçık belli olan bir heyecan içindeydi. Gülümsememeye çalışmasından ve pırıl pırıl parlayan gözlerinden, Chester’la buluşmasının başarılı geçtiğini anladı masadakiler. Elini cebine sokarak 5.000 doları aldığını&#160;söyledi.</p>

  <p>“Karım dükkânda yalnız başına,” dedi şakacı bir edayla. “Ne olur ne olmaz, olur olur da bir soygun filan&#160;olur diye paraları ona bırakmak istemedim, yanımda getirdim.”</p>

  <p>Ve de herkese gösteriş yapmak için diye düşündü Rydal. Kirli yemek tabaklarının yanında duran pırıl pırıl&#160;beşyüzlük banknotlara baktı. Bir süre herkes banknotlara baktı zaten. Niko’yla Andreou sırıtıyor, Anna’yla&#160;Rydal’sa kibar kibar gülümsüyorlardı. Aynı şeye bakan&#160;bu dört farklı insanın her birinin aklından değişik şeyler&#160;geçmekteydi. Niko’yla Anna için bu kadar para, taşrada&#160;bir ev demekti. Andreou içinse, karısıyla birlikte -örneğin Amerika’ya- bir gezi anlamına geliyordu. Rydal’sa işte benim yaşamım ve de ölümüm, bir avuç yeşil kâğıtta&#160;kader birliği yapmış olan yaşamım ve ölümüm, diye düşünmekteydi.</p>

  <p>Sonra Andreou birdenbire güldü yüksek sesle.</p>

  <p>“Bu parayla ne yapacaksın bakalım, Andreou?” diye sordu Rydal.</p>

  <p>“Sanırım yazın Helen’le birlikte Amerika’ya gideceğiz,” diyerek parmağını neşeyle Rydal’a salladı Andreou. “Kimbilir, belki de gelip seni buluruz!”</p>

  <p>Rydal garip bir <i>déjà vu (déjà vü)</i> duygusuna kapıldı. Buna belki de bir önsezi denebilirdi. Delikanlının içini&#160;kararttı bu duygu.</p>

  <p>Niko kıyamam der gibilerden usul usul paralara dokunuyor, sanki ufacık bir hayvanı seviyormuşçasına parmağıyla dalgın dalgın banknotları okşuyordu. Yemekten önce muslukta ellerini yıkamıştı, ama tırnaklarının içi&#160;hâlâ leş gibiydi.</p>

  <p>Yemeğini Helen’le yiyeceğini söyleyen Andreou’nun önüne bir fincan kahve koydu Anna.</p>

  <p>“Buraya gelirken izlenmediğinden emin misin, Andreou?” diye sordu Rydal.</p>

  <p>“Eminim tabii,” diye yanıt verdi adam ciddi bir ifadeyle.</p>

  <p>“Lokantada seni gözleyen biri filan da yoktu, öyle mi?”</p>

  <p>“Hayır. Tam zamanında gittim oraya. Gittiğimde Bay Chamberlain beni bekliyordu.”</p>

  <p>Rydal adama lokantada ne kadar kaldıklarını, önce kimin kalktığını, Chester’ın tedirgin görünüp görünmediğini sordu. Tedirgin görünmediğini söyledi Andreou.</p>

  <p>“Bana ilk önce paranın yarısını vermeye kalktı, ama ben hepsini istedim,” dedi gülümseyerek.</p>

  <p>“Yani onunla bir daha görüşmeyeceksin? Yeni bir buluşma filan yok, öyle mi?” diye sordu Rydal.</p>

  <p>“Hayır, yok.”</p>

  <p>“Bu iyi işte,” diyerek arkasına yaslandı delikanlı. İçi rahatlamıştı; ama tam o sırada sokak kapısının ardındaki şap kaplı koridordan gelen bir ses iskemlesinde dikilmesine neden oldu.</p>

  <p>“Çocuklardır,” dedi Anna. “Arada bir kapıyı tekmeliyorlar.”</p>

  <p>Rydal sol pantolon cebindeki para tomarını elleyip duruyordu bir süredir. Ayağa kalktı ve bir anda aldığı bir&#160;kararla tomarı cebinden çıkartarak, “Bunu seninle değiş tokuş yapmak istiyorum,” dedi Andreou’ya gülümseyerek.</p>

  <p>“Nedir bu?”</p>

  <p>“Beşbin dolar.”</p>

  <p>“Beşbin dolar mı?” Andreou’nun gözleri tekerlek gibi açılmıştı.</p>

  <p>Niko’yla Anna’nın da solukları kesilmişti sanki. Para tomarına yakından bakmak için öne doğru uzandılar.</p>

  <p>“Senin paranla aynı miktarda. Say istersen. Hadi değiş tokuş yapalım,” diyerek para tomarını Andreou’ya uzattı Rydal.</p>

  <p>Yaptığı işten keyif duyarak, Rydal’ın verdiği tomardaki banknotları sabırla bir bir masaya saydı Andreou. Bitirince, “Tam on tane!” diye duyurdu diğerlerine. Yan&#160;yana duran para demetlerinden bir birine, bir diğerine&#160;bakıp duruyordu aralarında ne fark olduğunu bulmak istermiş gibi. “Niçin değiş tokuş yapmak istiyorsun?” diye&#160;sordu sonunda Rydal’a.</p>

  <p>“Çünkü bendeki paralardan hoşlanmıyorum. Öldürülmem için ödenen parayı almayı yeğlerim.”</p>

  <p>“Bunları nereden buldun?” diye sordu Niko İngilizce olarak.</p>

  <p>“Aynı kaynaktan geliyorlar. Ağzımı kapalı tutmam için verilmişti. Bay Chamberlain çok üstelediydi.”</p>

  <p>“Tamam, değişelim o zaman,” diyerek Rydal’ın paralarını cebine koydu Andreou.</p>

  <p>Rydal da Andreou’nun paralarını alıp diğer paralann çıktığı aynı cebine soktu. Niko büyülenmiş gibi delikanlıyı izliyordu. “Bay Chamberlain çok ısrar etti,” diye yineledi delikanlı.</p>

  <p>Kurduğu hayallerini yansıtan muhabbet dolu hülyalı gözleriyle Rydal’a bakıyordu Andreou.</p>

  <p>“Senden bir isteğim daha var, Andreou,” dedi delikanlı. “Diyelim... 1.000 papel daha vererek bir iyilik isteyeceğim senden.”</p>

  <p>“Dolar mı?” diye sordu Andreou.</p>

  <p>“Evet. Benim sınırı geçip Yugoslavya’ya gitmem gerek. Belki senin kamyonla oraya gidecek olan bir tanıdığın vardır.”</p>

  <p>“Neler oluyor böyle? Niye Yugoslavya?” diye sordu Niko.</p>

  <p>Birdenbire Rydal bu işi başaramayacağının, bu fikrin tehlikeli olduğunun, seçtiği yolun hem rahatsızlık veren hem de çok yavaş bir yol olup başarılmasının çok risk taşıdığının farkına vardı. “Bay Chamberlain’in peşinden gitmek istiyorum,” dedi dostlarına.</p>

  <p>Andreou’la Niko boş gözlerle baktılar delikanlıya.</p>

  <p>“O zaman sana bir pasaport gerekiyor,” dedi Niko.</p>

  <p>“Pasaport konusunda sen her derde deva değil misin?” deyip Niko’ya bakarak güldü Rydal.</p>

  <p>“Bay Chamberlain kendi pasaportuyla uçacak, öyle değil mi?” diye sordu Niko.</p>

  <p>“Büyük olasılıkla.”</p>

  <p>Niko’yla Andreou bakıştılar. “Bu konuyu Frank’la konuşurum,” dedi Niko. “Ne pasaportu istiyorsun?”</p>

  <p>Rydal yerine oturdu. “İtalyan olabilir,” dedi. “Amerikan pasaportuna param yetmez.”</p>

  <p>“Frank’la bu gece konuşurum,” dedi Niko, altın taklidi koskoca kol saatine bakarak. “Eğer bulabilirsem, saat onbir gibi ona telefon ederim. Resmin var mı peki? Resmini ona bu gece ulaştırmalıyız.”</p>

  <p>Rydal’ın yanında fotoğrafı vardı.</p>

  <p>Andreou giderken, Rydal da onunla birlikte yürüdü koridorun sonundaki dış kapıya kadar. Sokakta dolanıp&#160;duran, Andreou’nun çıkmasını bekleyerek evi gözetleyen birinin olup olmadığını kendi gözleriyle görme arzusuna karşı koyamamıştı. Karşı kaldırımda yürüyen gençten biri vardı ama aylak aylak yolda oyalanan birini göremedi. Sıkı sıkı el sıkışarak vedalaştılar Andreou’yla.&#160;Dostlar arasında gerçek bir tokalaşma oldu bu. Bunu hissedebiliyordu Rydal.</p>

  <p>“Karına saygılarımı ilet,” dedi Andreou’ya.</p>

  <p>Andreou güldü. “Sağol,” dedi. “Tanrı yolunu açık etsin!”</p>

  <p>Chester’dan aldığı para konusunda Rydal’a başka sorular da sordu Niko. Yalnızca ağzını kapalı tutsun diye mi vermişti adam bu parayı? Yoksa Rydal bu parayı&#160;adamdan kopartmak için adama gözdağı mı vermişti?&#160;Rydal, Chester’ın insanları ancak parayla kendine bağladıktan -ya da bağlamaya çalıştıktan- sonra huzur bulan&#160;insan tiplerinden olduğunu anlatmaya çalıştı Niko’ya.</p>

  <p>“Bir keresinde öyle bir noktaya geldik ki, paraları suratına fırlattım,” dedi Rydal. “Paralar yerlere saçıldı; ama karısı onları toplayıp yine bana verdi.” Omuzlarını silkti&#160;delikanlı. Niko’nun bu anlattığına da inanmadığını, delikanlının bunu çarpıcı bir etki yaratmak için uydurduğunu düşündüğünü sezmişti. Gülümsedi Rydal. Niko’nun&#160;para konusundaki dobralığı pek hoştu doğrusu. Rydal&#160;Niko’nun kafasının içindeki dişlilerin tıkır tıkır işlediğini duyabiliyordu neredeyse. Örneğin Chester’a yeni pasaportu vermeden -ve de bunu Frank’a çaktırıp onu işin&#160;içine sokmadan- öndelik olarak aldığı 5.000 doları nasıl&#160;iç edeceğini düşünüyor olabilirdi bal gibi; ama bunun&#160;için çok geçti artık. Chester'ın fotoğrafını çoktan vermişti Frank’a. “Chester’la tanışıklığın sürerse, ufak tefek bir&#160;sürü işte senden daha çoook yardım isteyecektir o,” dedi&#160;Rydal.</p>

  <p>“Demek onda çok mangır var, ha?” dedi Niko ağzı sulanarak.</p>

  <p>“Küfelerle,” dedi Rydal. “Bavulunun astarının arkasında saklıyor.”</p>

  <p>“Sen hiç gördün mü peki?”</p>

  <p>“Hayır; yalnızca bavulu gördüm.”</p>

  <p>“Ne kadardır dersin? Ellibin mi?”</p>

  <p>“Bilmiyorum. Belki.”</p>

  <p>Bu çocuksu konuşma sürüp gitti aralarında. Bu arada Anna da bulaşıkları yıkıyordu.</p>

  <p>“Polis onu onca parayla yakalarsa yazık olur,” dedi Niko başını sallayarak. “Polis o paraya el koyar, öyle değil mi?”</p>

  <p>“Onun Amerika’da zimmete para geçirme suçundan aranan dolandırıcı Chester MacFarland olduğunu öğrenirlerse, evet.”</p>

  <p>Niko’nun gözleri yeni bir fikirle parlamaya başlamışlardı.</p>

  <p>“Onun hangi otelde kaldığını bilmiyorsun, değil mi?” diye sordu Rydal gülümseyerek.</p>

  <p>“Ama öğrenebilirim.”</p>

  <p>“Bu işi başka birine yaptırmalısın ama. Onun gözünü sen korkutamazsın, ona sen gözdağı veremezsin; çünkü Frank’la ortak olduğunuz şu pasaport işinizi polise anlatacağını söyleyerek o da sana gözdağı verir.”</p>

  <p>“Hmmm... evet; ama başka bir yol da var.”</p>

  <p>“Var tabii... ama bu işi Andreou’dan isteme.”</p>

  <p>“Niye ki?”</p>

  <p>“O yapacağını yeterince yaptı zaten. Böyle de mutlu. Tam da 5.000 dolar kazanmışken onun yakayı ele vermesini istemezsin herhalde?”</p>

  <p>“Hayır, yo, yo,” deyip hızlı hızlı başını sallayarak söylenenle aynı fikirde olduğunu onayladı Niko.</p>

  <p>“Paraya ihtiyacı olan başka bir yurttaşını düşün bu iş için,” dedi Rydal.</p>

  <p>Niko sırıttı. “O kadar çok var ki,” dedi İngilizce olarak.</p>

  <p>Gece saat on buçukta Niko, cebinde Rydal’ın fotoğrafı ve 2.000 dolara mal olacağını varsaydıkları bir İtalyan pasaportunun öndeliği için kullanılacak 1.500 dolarla evden çıkıp gitti ve gece yarısından biraz önce dönerek Frank’ın işi kabul ettiğini söyledi.</p>

  <p>Ertesi sabah gazetelerde, Knossos cinayetiyle ilgili tek satır bile yoktu. Rydal Anna’yı dışarıya gönderip İngilizce basılan <i>Daily Post</i> gazetesinin yanı sıra Yunan gazetelerini de aldırmıştı.</p>

  <p>Polis Chester’la konuşmuş olsa bile -ki Rydal’ın konuştuklarından kuşkusu yoktu- polislerin adamla ikinci -hatta- üçüncü- bir kez daha konuşarak daha fazla ayrıntı öğrenmeye ya da anlattıklarında tutarsızlıklar bulmaya çalışacaklarını düşünüyordu Rydal. Chester’ın pasaportundaki sakalsız ama bıyıklı fotoğrafını getirdi gözlerinin önüne. Chester Atina’da resme rötuş yaptırarak sakal eklettirmeyi düşünüyordu o zamanlar; ama artık bunu yaptırmazdı herhalde. Polis acaba bu resimle, Yunan&#160;dedektif Papanopolos’un üstünde taşıdığı Chester MacFarland -ya da kullandığı öbür isim her neyse- fotoğraf&#160;arasındaki benzerliği farkedecek miydi? Peki ya Amerika neden bir türlü ortaya çıkmıyordu Chester MacFarland’ın pasaportunda kullandığı resmin dosyalarında duran eşiyle? Bu gecikmenin belli bir nedeni var mıydı? Bu&#160;gecikmenin, Chester MacFarland’ın işlediği dolandırıcılık ve zimmete para geçirme suçlarıyla ilgili kanıtların&#160;toplanmasının Amerika’da ağır ilerliyor olmasından kaynaklandığını varsaydı Rydal. Büyük olasılıkla nerede ne&#160;bulurlarsa bir araya topluyorlar ve bulunabilecek tüm&#160;kanıt ve bilgileri elde etmeden bu konuyu açığa vurmak&#160;istemiyorlardı. Bu arada Chester MacFarland ismi,&#160;Knossos cinayetiyle ilişkisi olan William Chamberlain ismiyle hâlâ ilintilendirilememişti. Dışarıya çıkıp bir telefon bularak -Nikoların evinde telefon yoktu çünkü- Chester'ın Acropol ya da El Greco otellerinden birinde&#160;kalıp kalmadığını bir an önce öğrenmesi için Rydal’ı şeytan dürtüyordu sanki; ama kendine hâkim olarak evden&#160;ayrılmadı delikanlı.</p>

  <p>Canı Geneviève Schumann’ı aramak istiyordu. Bütün gün can sıkıntısıyla odanın içinde dönüp durdu. Yanında okunacak kitabı yoktu; bu evde okunabilecek tek şeyse, birkaç dedikodu dergisiyle Yunanca bir İncil’di.</p>

  <p>“Niye Geneviève’e telefon etmiyorsun?” diye sordu Anna.</p>

  <p>Rydal gülümsedi. “Kapıdan burnumu bile çıkartmaya korkuyorum da, ondan.”</p>

  <p>“Ona benim telefon etmemi ister misin?”</p>

  <p>Saat ikiyi çeyrek geçiyordu.</p>

  <p>Neyi nasıl anlatacağını bilemeden bezginlikle omuzlarını silkti Rydal. “Sen de ona her şeyi anlatırsın artık. Geneviève’in Yunancası pek iyi değildir. Yarım saat uğraşacak mısın Knossos’ta öldürülen o kadını benim öldürmediğimi ona anlatana kadar? Bu arada evdeki hizmetçilerden biri de telefonun paralelinden sizi dinliyor olur&#160;herhalde, ha? Sen de kıza benim sizde kaldığımı söyler,&#160;ziyaretine gelir misin diye sorarsın ha? Böyle bir şey mi&#160;düşünüyorsun yani?”</p>

  <p>Anna kıkırdadı. Tam da böyle düşünüyordu çünkü.</p>

  <p>“Hayır, Anna. Bunu yapamayız.”</p>

  <p>“Ona bir mektup yazabilirsin ama. Ben götürürüm o mektubu.”</p>

  <p>Tıpkı <i>Romeo ve Jülyet</i>'teki dadı gibi diye aklından geçti Rydal’ın. “Ne Geneviève’in ne de başka birinin senin benim nerede kaldığımı bildiğini bilmesini istemiyorum,” dedi Rydal ve yayları fırlamış kanepeye oturdu.</p>

  <p>Anna da musluk başındaki işine döndü. Niko’nun gömleklerini yıkıyordu.</p>

  <p>Rydal Geneviève’e mektup yazmayı düşünmüyor da değildi hani. Oturup ona bütün olan biteni yazdığını hayal etti bir anlığına. İyi ama neden? Geneviève zeki bir&#160;kızdı; hayal gücü de vardı; ama çok da pratik zekâlıydı&#160;öte yandan. “Niye başını böyle bir belaya soktun ki daha&#160;en baştan? King’s Palace Hotel’de niye yardım ettin adama o polisin cesedini saklaması için? Aklın neredeydi,&#160;Rydal?” derdi hemen ve de Rydal hakkındaki olumlu bakış açısı bir anda tersine dönerdi. Olanları açıklamaya&#160;çalışsa da, yapacağı açıklamayı hiç de yeterli bulmazdı&#160;Geneviève. Aralarında hiç de hayra yorulamayacak bir&#160;mesafe, bir boşluk belirdiğini hissediyordu Rydal. Ve de&#160;bu boşluğun ona fısıldadığı şey, Geneviève’in hiç de&#160;önemli olmadığıydı. En yalın gerçek buydu işte.</p>

  <p>Ayağa kalkıp Anna’nın yanına gitti. “Geneviève’e mesaj filan götürmeye kalkmanı istemiyorum, Anna, anladın mı?” dedi. “Bu çok tehlikeli olur. İsmim dünkü gazetelerde çıktı.” Güldü Rydal. “Bu da polisin Chester’la konuştuğunun kanıtıdır. Onlara neler anlattığını duyar&#160;gibiyim. Ne yazık ki çok usta bir yalancı bu adam.” Ellerini ceplerine sokup uzaklaştı kadından. Parmakları cebindeki para tomarına değiyordu. Tamı tamına 3.500 dolar.</p>

  <p>Saat beşi biraz geçe kapı tıklatıldı. Hemen ayağa dikildi Rydal. Anna’nın beklediği kimse yoktu, bunu biliyordu. Bugün kimse misafirliğe gelmesin diye, hemen her akşamüstü çay içmeye gelen komşularına, bugün&#160;kentin kuzey yakasında oturan yaşlı teyzesini ziyarete&#160;gideceğini söylediğini anlatmıştı Anna az önce.</p>

  <p>“Merak etme,” diye fısıldadı Anna kapıdan koridora çıkarken. “Gelen belki de Mouriades’tir.”</p>

  <p>“Kim?”</p>

  <p>“Mouriades. Yaşlı bir adam. Dina’nın babası.”</p>

  <p>Komşulardan bir olmalı, diye düşündü Rydal. Odada çevresine bakındı. Burası çıkmaz sokağa benziyordu&#160;tıpkı. Dar uzun pencerelerin gerisinde, altı metrelik düz&#160;tuğla duvara tırmanmaya yarayacak bir demir merdiven&#160;ya da ip olmadan içinden asla çıkılamayacak daracık bir&#160;boşluk vardı bu evle diğer evin arasında, hepsi o kadar.&#160;Daha önce baktığı için bunu biliyordu delikanlı. Anna&#160;koridorun sonunda birisiyle konuşuyordu. Başını yarı aralık duran ev kapısına yaklaştırarak dışarıya kulak kabarttı Rydal.</p>

  <p>Gelen Pan’dı.</p>

  <p>Rahatladı Rydal, ama üzüntüyle içini çekti. Anna geri gönderiyordu Pan’ı. Hayır, Rydal burada değil. Hayır, hayır. Anna çok iyi oynuyordu rolünü. Pan Rydal’ın dostlarındandı. Pan durumu anlayışla karşılar, asla ağzından&#160;bir şey kaçırmazdı ki. Rydal az kalsın dayanamayıp dış&#160;kapıya koşacak, Pan’ı içeriye buyur edecekti; ama etmese daha iyi olacağını düşünerek vazgeçti bunu yapmaktan.</p>

  <p>Anna geri gelip dairenin kapısını kapattı. “Pan’dı,” diye açıklama yaptı.</p>

  <p>“Biliyorum. Sağol, Anna; çok iyiydin.”</p>

  <p>“Şu Pan’dan hiç hoşlanmıyorum,” dedi Anna, kaşlarını çatıp başını iki yana sallayarak. “Ona güvenmiyorum.”</p>

  <p>“Aaaa... ama o...” deyip sustu Rydal. Anna’ya yanıldığını, Pan’ın güvenilir biri olduğunu söylemeye hazırlanmış, ama sonra vazgeçmişti. Ola ki Pan bir arkadaşına Rydal’ın nerede olduğunu söyler, o arkadaş da bu haberi&#160;oraya buraya yayabilirdi.</p>

  <p>“Sen şu Pan’a güveniyor musun?” diye sordu Anna.</p>

  <p>Anna Pan’ı iyi tanımıyordu. Yalnızca bir-iki kez bir kadeh şarap içmek için Pan’la buraya uğramışlardı, o kadar. “İyi çocuktur,” diye yanıtladı delikanlı Anna’nın sorusunu.</p>

  <p>Tam Niko’nun dönmesini beklerlerken dış kapı bir kez daha tıklatıldı. Anna da bir kez daha kapının yolunu&#160;tuttu.</p>

  <p>“Burada değil dedim ya!” dediğini duydu Rydal Anna’nın; sonra kadın bezgin bir tonlamayla, “Offf! Tamam, tamam; ver istiyorsan, ama bil ki boşa zahmet... Tam-aa-am! Nerede olduğunu bildiğimi mi sanıyorsun?” dedi&#160;Anna kızgın kızgın.</p>

  <p>Dış kapı güm diye çarpıldı.</p>

  <p>Anna yüzünde çapkın, keyiften dört köşe olmuş bir ifadeyle odaya döndü. Elinde mavi bir zarf tutuyordu.&#160;“Genevieve’den!” dedi. “Özel ulakla geldi!” Ve zarfı delikanlının eline tutuşturdu.</p>

  <p>Rydal ailesinden gelen her mektubu açarken içinde hissettiği o kötü haber korkusuyla tuhaf bir utangaçlık&#160;karışımı garip duyguyu duyumsayarak ve kalbi sıkışarak açtı zarfı. Mektup Fransızca’ydı.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p style="text-align: right;"><i>Salı&#160;</i></p>

    <p style="text-align: right;"><i>Saat 17</i></p>

    <p><i><br /></i></p>

    <p><i>Sevgili Rydal,</i></p>

    <p><i>Niko’da olabilirsin diye düşündüm. Yoksa Pan’da mısın? Knossos’taki o kadını senin öldürmediğinden&#160;eminim. Söz ettikleri gerçekten de sen misin? Girit'e gideceğini bana niye söylemedin? Sanki kaçırıldın ve bu&#160;suç da üstüne yıkıldı gibi geliyor bana. Gazeteler dün&#160;sabah Girit’ten Atina’ya gelen gemide olduğunu yazdıklarına göre, demek hâlâ hayattasın neyse ki. Niye saklanıyorsun? Bu mektubu almamandan korkuyorum. Seni çok özlüyor ve merak ediyorum. (Meraklanma, meraklı anlamına gelen Fransızca ‘soucieuse’ sözcüğünün&#160;altı üç kez çizilmişti.) Eğer bu mektup eline geçerse, yardımcı olabilmemiz için bize gel. Babam bu konuda elinden geleni yapacağını söyledi. Seni ne kadar sevdiğini bilirsin.....lık (Buradaki sözcük çevrilebilir bir sözcük değil, kendi aralarında ‘anlamsızca dik başlılık eden, katır inadına sahip kişi’ anlamında kullandıkları özel&#160;icat bir sözcüktü.) etme. Seni seviyor ve senin için dua&#160;ediyorum. İyi misin bari? Yaralı filan olma sakın? Ya da&#160;hasta? Bu mektubumu alırsan lütfen yanıtla. Ve biriyle&#160;gönder.</i></p>

    <p style="text-align: right;"><i>Bebises,*</i></p>

    <p style="text-align: right;"><i>Geneviève</i></p>
  </blockquote>

  <p><br /></p>

  <p><sup>*Fransızca. Öpücükcükcükler. (Çev.)</sup></p>

  <p>“Ne diyor?” diye sordu Anna. Rydal mektubu okurken gözlerini bir an olsun delikanlının yüzünden ayırmamıştı.</p>

  <p>“İyi niyetlerini iletiyor.”</p>

  <p>“Ya? Başka?”</p>

  <p>“Kısa bir not zaten,” diye sözü kısa kesmek istedi Rydal.</p>

  <p>“Anladım, ama başka ne diyor? Seni görmek mi istiyor?”</p>

  <p>“İlahi, Anna!.. Eğer istersem, babasının bana yardımcı olacağını söylüyor.”</p>

  <p>“Babası mı? Şu arkeoloji profesörü mü?”</p>

  <p>“Evet.”</p>

  <p>“İyi ya, bırak etsin öyleyse! Gerçekten de yardım edebilir mi?”</p>

  <p>“Hayır,” dedi Rydal.</p>

  <p>“İyi ama... iyi ama... birinin sana arka çıkması gerek! Bütün hayat boyu kaçarak yaşayamazsın!”</p>

  <p>“Tabii hayır, Anna. Yalnız yarın sabaha kadar. Yani sanırım yarın sabaha kadar. Yarın gidiyorum.”</p>

  <p>“İstediğin kadar burada kalabilirsin, Rydal. Sen bizim dostumuzsun.”</p>

  <p>Bu konuşma delikanlıyı usandırmaya başlamıştı. Bir sigara yakıp dar uzun, tozlu pencereden dışarıya baktı.&#160;Tek görebildiği, bir metre ötedeki tuğla duvardı.</p>

  <p>“Sana mektubunu yanıtlamanı yazmamış mı?” diye sordu Anna.</p>

  <p>“Yazmış.”</p>

  <p>“İyi! Öyleyse yaz! Kalem kâğıt ister misin?”</p>

  <p>“Sağol, yanımda var,” diyerek Anna’ya baktı delikanlı. “Onu götürecek birini bulabilir misin?”</p>

  <p>“Tabii ama onu ben de...”</p>

  <p>“Sen olmaz,” diye kadının sözünü kesti Rydal. “Mahallede bu işi yapacak bir çocuk filan yok mu? Ona yıkanacak çamaşırla ilgili olduğunu filan söylebilirsin.” Anna’nın bazen dışarıdan çamaşır işi aldığını anımsamıştı.&#160;</p>

  <p>“Tamam, ben hallederim.”</p>

  <p>Rydal Fransızca bir mektup yazmaya başladı Geneviève’e.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>Sevgili Geneviève,</i></p>

    <p><i>Notun az önce elime ulaştı. Pan’a da bir mektup yazdın mı yoksa? İşte nerede olduğumu biliyorsun artık. Lütfen bunu babana söyleme. Yardım önerisi için sağolsun ama buna gerek yok - daha doğrusu şu anda işime yaramaz demem gerekir. Haklısın, Girit’teki şu&#160;berbat olaydan ben sorumlu değilim. Bu duruma neden&#160;düştüğümü açıklamam güç, neredeyse olanaksız. Hâlâ&#160;sona ermemiş olan ve sonuna kadar yaşamam gereken&#160;bir deneyim diye bakabiliriz buna. Bundan bir ay sonra&#160;Paris’teki Alexandre’da bir masada oturmuş akşam yemeğimizi yerken olan biteni sana anlatmayı nasıl da isterdim! Bugünden tam bir ay sonrasına -18 Şubat gününe- bir randevu ayarlasak diyorum, sen ne dersin?&#160;Saat 19:00’da.</i></p>

    <p><i>Bana olan inancın için teşekkür ederim. Şu anda azınlıktasın, haberin olsun. Aralık ayında Ulusal&#160;Park’ta gördüğümüz pantolonsuz adamın söylediklerini aşağı yukarı anımsayarak ‘halkın ne düşündüğü beni hiç ilgilendirmez’ deyip geçiyorum. İşte son soruna&#160;da yanıtım.... yaralı filan değilim. Pantolonsuz da.</i></p>

    <p><i>Sevgilerimle à bientôt*</i></p>
  </blockquote>

  <p><br /></p>

  <p><sup>*Yakında görüşmek üzere. (Çev.)</sup><br /></p>

  <p>Mektubu imzalamadı Rydal.</p>

  <p>Niko eve döner dönmez Anna mektubu götürecek birini bulmak için evden çıktı. Niko’da yeni haber yoktu. Ne polis ne de başka biri ona soru sormuştu. Frank,&#160;Chester’ın pasaportunu yarın -hatta belki de yarın sabah&#160;erkenden- hazır edecekti.</p>

  <p>“Pasaporttaki ismi hemen öğrenmem gerek,” dedi Rydal.</p>

  <p>“Bunu Frank’a söyledim,” diye yanıt verdi Niko.&#160;</p>

  <p>“Ona şimdi ulaşamaz mısın? Bunu öğrenip de geleceğini sanmıştım.” Yüzünü kaygı ve sabırsızlıkla buruşturmuştu Rydal.</p>

  <p>Niko düşünceli düşünceli başını salladı. “Fi'ank’ın çalıştığı yerde telefon yok, ama ne yapacağımı biliyorum,” dedi. “Oraya yakın bir lokanta var.”</p>

  <p>Anna eve döner dönmez bu kez Niko dışarıya koştu telefon etmek için, Rydal dostunun yanına kalem kâğıt vermişti, çünkü ismin tam ve düzgün yazılmasını istiyordu.</p>

  <p>Otuzbeş dakika sonra Niko eve döndü. Chester’ın yeni ismi Philip Jeffries Wedekind olacaktı. Frank pasaportu bir ayakkabı kutusunun içinde sabah saat 09:30’da Chester'ın kaldığı El Greco Oteli’ne gönderecek; gönderdiği adam da oteldekilere Bay Chamberlain’in -kendisi&#160;otelde yoksa- paketin odasına bırakılmasını istediğini&#160;söyleyecekti. Rydal’ın pasaportu da yarın sabah aşağı yukarı aynı saatlerde hazır olacak, onu da Frank’ın kendisi&#160;sokakta Niko’ya teslim edecekti.</p>

  <p>“Onu hemen eve getir!” diye sevinçle ellerini çırptı Rydal. “Öğleden önce getir!”</p>

  <p>“Öğleden önce. Tamamdır,” dedi Niko. Burnunu kaşıyarak Rydal’a baktı gülümseyerek.</p>

  <p>“İkibin dolara bir pasaport! Çok iyi fiyat. Sen de teşekkürü hakediyorsun, Niko.”</p>

  <p>Niko leş gibi avuçlu o koskoca ellerini havaya kaldırdı. “Yo, yo; biz arkadaşız, öyle değil mi?” dedi. “Ben Amerika’ya gelince...”</p>
</body>
</html>
