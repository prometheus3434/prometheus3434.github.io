<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">17</h2>

  <p><br /></p>

  <blockquote style="margin: 0 0 0 40px; border: none; padding: 0px;">
    <p style="text-align: right;"><i>19 Ocak 19..</i></p>

    <p><i><br /></i></p>

    <p><i>Yunan Güvenlik Güçleri’nin dikkatine</i></p>

    <p><i><br /></i></p>

    <p><i>Bildiğiniz gibi, hâlâ bulunamamış olan Rydal Keener’ın hedefi beni öldürmektir. Karımı öldürdükten sonra şimdi de beni öldürmek istiyor. Onun bu kentte olduğunu varsaymak mantık dışı olmaz. Şu âna kadar bana koruma sağladığınız için müteşekkirim; ama önsezilerim bana bu çabalarınızın sonsuza dek -hatta izini bulabilmeniz için gereken şu birkaç gün için bile- başarılı olamayacağını söylüyor. Bu yüzden de, yasalarla&nbsp;işbirliği yapmayı tercih eden dürüst bir kişi olarak, bu&nbsp;adamı şahsıma bir saldırıda bulunmaya kıştırtacak bir&nbsp;zemin hazırlamak için bu kentte -Keener’ın gözleri&nbsp;önünde- kalmaya rıza gösteriyorum. Rydal Keener çok&nbsp;kurnaz bir gençtir ve bizleri yenilgiye uğratabilir - yani&nbsp;yakayı ele vermeden beni öldürmeyi başarabilir. Bunlar&nbsp;-yineliyorum- yalnızca derin üzüntü içinde olan kaygılı birinin önsezileridir belki de, ama korkularımı ve&nbsp;kaygımı resmen kayda geçirmek istiyorum. Eğer ortadan kaybolursam; ürkü, korkaklık ya da çaresizlikten&nbsp;olmayacaktır bu. Rydal Keener koruma çemberinizi aştığı için olacaktır.</i></p>

    <p><i><br /></i></p>

    <p style="text-align: right;"><i>Wm. J. Chamberlain.</i></p>
  </blockquote>

  <p><br /></p>

  <p>Bu mektubu yazmak için otelden bir daktilo makinesi istemişti Chester. Pasaportunda yer alan ve artık epey ustalaştığı imzayla imzaladı mektubunu. Saat dokuza çeyrek vardı. Bir bardak portakal suyu, iki rafadan&nbsp;yumurta, jambon, kızarmış ekmek ve kahveden oluşan&nbsp;doyurucu bir kahvaltı ısmarladı; sonra da elinde kalan&nbsp;tüm Amerikan dolarlarını bavulunun astarının arkasında sakladığı yerden çıkartıp koyabildiği kadarını&nbsp;pantolonunun düğmeli arka cebine, bir kısmını deri cüzdanına, kalanını da paltosunun düğmeli iç cebine koydu.</p>

  <p>Kapı tıklatıldığında kahvaltısını yeni bitirmişti. Kol saatine baktı. Ona yirmi vardı. “Buyrun?” diye seslendi&nbsp;kapıyı açmadan.</p>

  <p>“Size bir paket geldi, efendim.”</p>

  <p>Chester kapıyı açtı. “Aaa... evet, ayakkabılarım,” dedi. “Sağolun.”</p>

  <p>Komi koyu gri kâğıda sarılı paketi uzattı. Oğlana 10 drahmi bahşiş verdi Chester.</p>

  <p>Paket tam da bir çift ayakkabı ağırlığındaydı. Chester kutuyu açtı ve içindeki eski püskü, sarımsı-turuncumsu. Yunan işi ayakkabılara baktı gülümseyerek; sonrada altlarındaki ince kâğıdın altına bakıp pasaportu buldu. Heyecanla açtı pasaportu. PHILIP JEFFRIES WEDEKIND. İmzanın üzerindeki fotoğrafta kendi gözleri boş boş ve saf saf kendine bakıyorlardı. Wedekind mı?&nbsp;Ne biçim bir isimdi bu böyle? Alman ismi mi? Musevi&nbsp;adı mı? İmzadaki el yazısı ince uzun ve oldukça sağa yatıktı. W harfi hiç süsü püsü olmayan, temelli yana yatık,&nbsp;yılankavi bir şekildi. Chester dolmakalemini alıp kahvaltı tepsisinin altına konmuş dantel desenli kâğıt tepsi&nbsp;örtüsünün üstünde birkaç kez denedi bu imzayı. Kapı&nbsp;yeniden tıklatıldı. Denemelere ara verip pasaportu başucu masasının çekmecesine koyarak kâğıt örtüyü buruşturup top yaptı elinde.</p>

  <p>Garson kahvaltı tepsisini almaya gelmişti.</p>

  <p>Garson gidince Chester pasaportu çekmeceden çıkartıp yeniden inceledi. Mesleği satış elemanı olarak yazılmıştı. Bu iyiydi işte; neyi isterse onun satıcısı olabilirdi. Boy, 1.75. Yaş, doğum tarihine göre 45. Fena değil. Doğum yeri, Milwaukee, Wisconsin. Birlikte yolculuk ettiği eş ve çocuk sayısı bölümlerinin her birinde koca birer X&nbsp;vardı. Bu da iyi. Ev adresi; 4556 Roosevelt Yolu, Indianapolis, Indiana. Pasaportu ceketinin iç cebine koydu Chester; sonra da banyoya girip sakalıyla bıyığını tıraş etti.&nbsp;Bütün kıl kırpıntılarını dikkatle lavabodan yıkayıp bol&nbsp;suyla delikten akıttı. Favorilerini düzelttiği pilli tıraş makinesinin bıçaklarında hiç kıl kalmamasına da özel özen&nbsp;gösterdi. Tam üstünde imza denemesi yaptığı kâğıdı yakacaktı ki şöyle bir düşünüp bundan vazgeçti ve onu cebine koyup beraberinde götürmeye karar verdi. Polise&nbsp;yazdığı mektup, masanın üstünde, daktilo makinesinin&nbsp;yanında duruyordu. Onu bir kez daha gözden geçirdi&nbsp;Chester. Rydal’ın en az 12 saat önce ölmüş olmasını diledi içinden; ama ölmemiş olsa bile...</p>

  <p>Sırtına ceketini, paltosunu giyip odadan çıktı. Yanına aldığı tek şey, dünkü <i>Daily Post</i> gazetesine sardığı kutunun içinde yatan o eski püskü ayakkabılardı. Chester’ın odası dördüncü kattaydı. Servis merdivenlerinden aşağıya inmeye başladı. İkinci katta yerleri süpüren beyaz ceketli temizlik görevlisi şöyle bir baktı Chester’a&nbsp;ama bir şey söylemeden süpürmesine devam etti. Chester arka kapıdan otelin arkasındaki aralığa çıkıp 20 metre ilerideki sokağa doğru yürüdü. Stadiou Sokağı’nda&nbsp;Anayasa Meydanı’na doğru saptı ve elindeki ayakkabı&nbsp;kutusunu ilk köşebaşında önüne çıkan çöp bidonuna attı. Az ilerideki bir kahveye girip salonun en arkasındaki&nbsp;telefon kulübesinden havaalanını aradı. Batıya giden iki&nbsp;uçak vardı bugün. Biri saat onbirde, öteki birbuçukta&nbsp;kalkıyordu. İngilizce konuşan adamdan, saat onbir uçağına Wedekind ismine rezervasyon .yapmasını istedi&nbsp;Chester; ama telefonla rezervasyon kabul etmediklerini&nbsp;söyledi adam.</p>

  <p>Chester bir taksiye atlayıp Stadiou ve Voukourestiou sokaklarının kesiştiği köşede indi taksiden. Biraz ileride de bavul satan bir dükkân buldu hemen. Siyah köseleden yapılmış büyük bir bavul aldı ve elindeki son drahmilerle parasını ödedi. Bir sonraki adımı, bir bankaya&nbsp;gitmek oldu. Bankada üçyüz dolar bozdurdu Chester. Bir&nbsp;sonraki 25 dakika içinde iki ayrı dükkândan -ve de acele ediyormuş gibi görünmeden- üç gömlek, bir pantolon,&nbsp;bir tüvid ceket, pijama, çorap ve iç çamaşırı almayı becerdi. Üstünde fiyat etiketi olanlardan bu etiketleri çıkarttıktan sonra aldıklarını bavuluna koydu; sonra da bir eczaneden Amerikan malı bir diş fırçasıyla diş macunu&nbsp;aldı. Onbire yirmi kala bir taksiye kurulmuş, havaalanına doğru yol alıyordu bile. Kendisine gözcülük yapan polis yokluğunu öğleye -hatta saat ikiye- kadar farketmeyebilirdi. Örneğin dün saat onbire kadar otelden&nbsp;ayrılmamıştı. Bütün sabahı otelde geçirdiğini ve öğle yemeğini odasına istemiş olabileceğini düşünebilirdi gözcü&nbsp;polis.</p>

  <p>Uçağa rahat rahat yetişti Chester. Uçağın yalnız dörtte üçü doluydu. Korfu’ya uğradıktan sonra önce Brindisi’ye, oradan da Roma’ya gidiyordu uçak. Roma’da Paris’e aktarma yapması gerekecekti. Chester'ın Yunan olduklarını tahmin ettiği ve çoğu erkek olan yolcular, iş yolculuğuna çıkmış kellifelli, ağırbaşlı insanlardı. Havaalanındaki pasaport kontrolünden hiçbir aksilik çıkmadan hızla geçmişti Chester. Sahte pasaport taşımayı dert&nbsp;etmiyordu artık. Sahte pasaportları; bir tür zırh, bir tür&nbsp;delinmez kamuflaj olarak görmeye başlamıştı. Sıradan&nbsp;bir şey yapıyormuş gibi çıkış belgesinin altına hızla imza&nbsp;atarak yürüyüp geçmişti pasaport kontrolden.</p>

  <p>Uçak İyon Denizi’nin üzerinde uçarken kendini koyuverip rahatladı Chester, hatta şekerleme bile yaptı bir ara. Öğleyin büyük bir iştahla yedi yemeğini. Saat gecenin onunu gösterdiğinde, bavuluyla birlikte bir taksinin&nbsp;içinde Orly Havaalanı’ndan Paris’e doğru yol almaktaydı. Sanki eve dönmüş gibi hissediyordu kendini. Rahatı yerinde, keyfi yerinde ve mutluydu. Fransızca’yı neredeyse anlayabiliyordu. Uçuş sırasında kafasının içinde dönüp durmuş olan basit, kısa ama hayatî önem taşıyan&nbsp;telgrafları buradan gönderebilirdi artık. Bir tanesi Jesse&nbsp;Doty’ye gönderilecek. <i>Selam, Jessebelle!</i> Böyle demeyecekti tabii telgrafta. Jesse’ye verdiği hediye paketlerini&nbsp;üstüne bazen yazdığı, dostlar arasında Jesse’ye takılmak&nbsp;için kullanılan budalaca bir takma isimdi bu; ama Wedekind’dan gelen telgrafın aslında Chester MacFarland’dan&nbsp;geldiğine kuşku bırakmayacak bir parola da olabilirdi&nbsp;yani.</p>

  <p>Chester taksi sürücüsüne Les Invalides’de durmasını söyledi. Gecenin bu saatinde telgraf yollayabileceğinden emin olduğu bir burası vardı. Jesse Doty’ye hemen bir telgraf çekti.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>GELECEKTEKİ YAZIŞMALAR İÇİN ADRESİM PHILIP WEDEKIND AMERICAN EXPRESS PARİS&nbsp;STOP SON ON GÜNKÜ YAZIŞMALARI YENİDEN&nbsp;GÖNDER STOP PHIL STOP</i></p>
  </blockquote>

  <p><br /></p>

  <p>Telgraf formunun altındaki yere de -öyle olması gerektiği için- ismin tamamını yazdı PHILIP JEFFRIES WEDEKIND diye; sonra da telgrafının sonuna VIC’LE&nbsp;BOB’U BİLGİLENDİR diye son bir cümle ekledi.</p>

  <p>Yol kenarında bekleyen taksisine geri döndü Chester ve sürücüye kendisini Hôtel Montalembert’e götürmesini söyledi. Colette’le birlikte birkaç kez bu otelin hemen&nbsp;yanındaki Hôtel Pont-Royal’deki barda içki içmeye gitmişlerdi, ama daha önce Hôtel Montalembert’de hiç kalmamıştı. İyi servisi olan ve iyi ısıtılan aklı başında bir yere benziyordu bu otel. Georges V’de kalmayı yeğlerdi tabii, ama ne yazık ki orada kendisini tanıyorlardı. Paris’te&nbsp;kendini evinde hissetmesinin bedeliydi bu da işte. Tam&nbsp;kapısından içeriye girerken, Montalembert’de de Wedekind’ı tanıyor olabilecekleri geldi aklına ve yüreğini bir korku bürüdü bir anda; ama korktuğu başına gelmedi. Beşinci katta banyolu bir oda verdiler Chester’a. Odasında yalnızca pantolonuyla ceketini dolaba asıp pijamalarını yatağın üstüne koymaya yetecek kadar kısa bir&nbsp;süre kaldı Chester. Orly Havalanı’ndaki gümrük memuru, “Bavulunuzda pek bir şey yok, mösyö,” demişti bavuldakileri görünce.</p>

  <p>“Birkaç gün önce soyuldum,” diye yanıt vermişti Chester gülerek. “Bunları yeni almak zorunda kaldım.”</p>

  <p>İngilizce konuştukları gümrük memuru nerede soyulduğunu sormamış, yalnızca, “Ya? Kötü şans,” demekle yetinmişti.</p>

  <p>Gümrük memuru göz ucuyla şöyle bir kez baktıktan sonra yüzüne de bir daha hiç bakmamıştı zaten. Bavulunu kontrol etmeye yeten birkaç kısa saniye boyunca başı&nbsp;hep bavula eğili kalmıştı.</p>

  <p>Chester, Bac ve Université sokaklarının köşesindeki lokantada bir <i>croque-monsieur</i>’den (peynirli-jambonlu&nbsp;tost) ve enfes istiridye tabağından oluşan gecikmiş akşam yemeğini yerken, bu yemeğin kendisinin olaylara&nbsp;daha gerçekçi gözle bakmasını sağladığını hissediyordu.&nbsp;Atina’daki olası tehlikeyi atlatmıştı, ama bu tehlike yeniden ve çok yakında karşısına çıkacağa benziyordu. Ana&nbsp;tehlike, Rydal Keener’ın -eğer hâlâ- yaşıyorsa- yeni ismini de biliyor olacağında yatıyordu. Chester, Frank’ın bu sırrı saklamasını istemiş, hatta -pasaport anlaşması&nbsp;bunu da kapsadığı için- bedelini de ödemişti. Niko da&nbsp;kendisine bu ismi Rydal’a bildirmemesini Frank’a tembihleyeceğini söylemişti... ama buna ne kadar güvenebilirdi ki? Neredeyse hiç, diye düşündü Chester. Andreou’nun yapması için kendisine tam 5.000 dolar ödediği işi&nbsp;yapacağına ne kadar güvenebilirse, buna da ancak o kadar güvenebilirdi. Bütün yapabileceğim umut etmek, diye düşündü Chester. Tek gerçek umudu da Rydal’ın&nbsp;-eğer polisi Chester’ın peşine takmaya kalkarsa- Colette’in öldürülmesinin kendi sırtına yükleneceğinden korku duymasıydı. Rydal’ın bunu isteyeceğini de hiç sanmıyordu Chester. Yunanlı dedektifin ölümünden söz&nbsp;ederse, cesedin saklanmasında kim yardım etmişti kendisine? Bu da hiç hoş durmazdı doğrusu Rydal’ın sicilinde. Buraya kadar iyi; iyi ama ya Rydal Yunan polisine <i>telefon ederek</i> William Chamberlain’in yeni isminin Philip&nbsp;Wedekind olduğunu haber verirse? Bu durumda Rydal&nbsp;kim olduğunu, nerede olduğunu ya da bu bilgiyi nereden&nbsp;edindiğini söylemek zorunda kalmazdı. Asıl tehlike, bugünkü tehlike buydu işte. Şimdi yapmakta olduğum şey,&nbsp;kumar oynamak, diye düşündü Chester; ama başka seçenek olmadığına göre, bu kumarı oynamak zorundaydı.&nbsp;Amerika’dan haber alması ve günün birinde er geç Amerika’ya dönmesi gerekiyordu.</p>

  <p>Biraz ilerideki oteline doğru yürürken Chester’ın beden gücü de özgüveni de geri gelmişti. Eğer iş bir hesaplaşmaya dönüşecekse, Rydal’ın da göreceği vardı. Kendi elinde de çok koz vardı Rydal Keener aleyhine. Kendisinin korkak pısırığın biri olmadığını biliyordu Chester. İş&nbsp;o noktaya gelirse, gününü gösterirdi Rydal’a. Rydal Keener denen o korkak, o Tanrı’nın cezası macera avcısı serserinin elinde oyuncak olmayacak, kendini yem olarak&nbsp;kullandırtmayacaktı.</p>

  <p>Çektiği telgrafın New York saatiyle yarın sabah erkenden Jesse’nin eline geçmiş olacağını hesapladı Chester ve o gece deliksiz bir uyku çekti.</p>

  <p>Ertesi gün tam öğle saatinde, kendine gelmiş posta var mı diye bakmak için American Express bürosuna uğradı. Jesse’den bu kadar kısa sürede yanıt gelemeyeceğini biliyordu, yine de içindeki dürtüye engel olamamıştı.&nbsp;American Express’e uğramanın en berbat zamanıydı&nbsp;öğle saatleri. Binanın gürültüden geçilmeyen bodrum&nbsp;katı turistler ve isme göre ayrılmış gişelerin önünde sıraya girmiş lastik ayakkabılı, blucinli Amerikalı delikanlılar ve bol paçalı daracık pantalonlarının altına bale ayakkabılarına benzer dümdüz, topuksuz ayakkabılar giyen Amerikalı genç kızlarla kaynıyordu. Kendini Amerikalı yoldaşlarının gözleri önünde sergilemenin de en beter&nbsp;yoluydu bu. Ya aralarından biri Howard Cheever’ı tanıyacak olursa?</p>

  <p>Gişenin arkasındaki işi başından aşkın genç kıza, “Wedekind,” dedi Chester. Pasaportunu açmış, elinde hazır tutuyordu.</p>

  <p>Kız gidip postaya baktı ve hayır anlamında başını sallayarak geri geldi.</p>

  <p>Chester kıza teşekkür edip merdivenleri tırmandı ve binadan çıktı. Milwaukee’deki adamı Bob Gambardella’ya mektup yazmak için karşı konulmaz bir arzu duyuyordu içinde. Can dostu olan Bob’a. Elle yazılmış, içten&nbsp;gelen bir mektup. Bob olan biten her şeyi anlardı. İşler&nbsp;karıştığında. Bob usanç dolu bir tavırla ama başa gelen&nbsp;çekilir edasıyla, “Amman <i>Tanrım!</i>” der, sonra da bak şu&nbsp;kahpe feleğin yaptığına der gibi gülümseyerek parmaklarını saçlarının arasından geçirirdi. Soğukkanlılığını asla kaybetmezdi Bob. Onunla tanışalı dört yıl olmuştu.&nbsp;Chester mektubunda Rydal Keener’la ilgili her şeyi anlatacak, kendisini King’s Palace Hotel’de o Yunanlı dedektifle konuşurken gördüğünden beri Keener’ın aklında&nbsp;şantajdan başka bir şey olmadığını yazacaktı Bob’a.&nbsp;Rydal’la ilgili olarak Chester'ın son geliştirdiği öykü, delikanlının para sızdırmak için -büyük olasılıkla- gördüğü her zengin görünüşlü Amerikalının peşinde dolandığı&nbsp;gibi birkaç gündür de kendi peşinde dolandığı martavalıydı. Rydal Keener o Yunanlı dedektifin peşinden otele girmiş ve durumu çaktıktan sonra dedektifin kafasına&nbsp;copla vurup adamı öldürmüş, sonra da eğer para vermezse bu cinayeti Chester’ın üstüne yıkacağını söyleyerek&nbsp;gözdağı vermişti yani. Chester bu öyküyü Amerikalı bir&nbsp;dostuna anlatmış olmasının, Atina’da Yunan polisine anlattıklarından daha geçerli ve etkili olacağını hissediyordu Amerikan mahkemelerinde. Bob’a yazacağı mektupta Keener’ın Colette’e nasıl asıldığını, delikanlının kendisini öldürmeye çalışırken yanlışlıkla Colette’in o acıklı&nbsp;ölümüne nasıl yol açtığını anlatacak; hâlâ Atina’da saklanıp özgürce ortalarda dolaşmakta olan bu kötü ruhlu&nbsp;Keener’ın elinden kurtulmak için son çare olarak kimliğini değiştirmek zorunda kalmasına yol açan tehlikelerden ve ölüm tehditlerinden söz edecekti. Böylece,&nbsp;Champs-Elysées Bulvarı’nda keyifli bir öğle yemeği yedikten sonra, garsona bol bahşiş bırakıp adamdan mektup kâğıdı istedi ve yemekten arda kalan yarı dolu koca&nbsp;bir şişe beyaz şarap eşliğinde masada oturup saatler geçirdi mektubunu yazarak. Bu arada bir-iki viski de yuvarladıktan sonra saat beşte L'Opéra Meydanı’ndaki&nbsp;American Express bürosuna döndü.</p>

  <p>Sonunda bir telgraf gelmişti.</p>

  <p>Hemen bir köşeye çekilip telgrafı açtı.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>BURADA HABERLER İYİ DEĞİL STOP ORADA KAL STOP VIC'E DEĞİL BOB’A HABER VERİYORUM STOP COLETTE’E SELAM STOP JESSE STOP</i></p>
  </blockquote>

  <p><br /></p>

  <p>ORADA KAL sözcükleri Chester’a çok şey söylüyordu. Bunun anlamı, Howard Cheever’ın sonunun geldiğiydi. VIC’E DEĞİL sözcüklerinin anlamı da, Vic’in ya kaçtığına ya da polisle konuştuğuna işaretti. Bu da Unimex şirketinin soruşturma altına alındığı ya da yasadışı&nbsp;ilan edildiği ya da dolandırıcılıkla -ya da başka ne isterlerse onunla- suçlandığı anlamına geliyordu. Dişlerini sıkıp çenesini ileriye doğru çıkarttı Chester. Şirket <i>tümüyle</i> yasadışı değildi ki. Bütün hisse senedi piyasasında olduğu gibi, o da kumar oynamayı göze alan bir şirketti, işte o kadar. Zaten kendi işlerini kendileri görecek kadar&nbsp;paraları olsa, şirketler niye hisse senedi satsınlar ki? Howard Cheever’la Jesse Doty isimlerinin Canadian Star şirketiyle yakından ilişkisi vardı. Bu şirkette arkalarına saklanabilecekleri başka hiçbir isim -yani gerçek insanlara ait hiçbir isim- yoktu. Bu da kötüydü tabii.</p>

  <p>Chester o gün ilk kez gazete aldı. Daha önce de gazete almak aklından geçmişti ama Amerika’dan gelecek posta ve dostlarla iletişim kurmak gibi şeyler daha acil&nbsp;ve önemli görünmüştü gözüne. Paris’te basılan <i>Herald&nbsp;Tribun</i>e'u, bir de <i>Paris Soir</i> gazetesi aldı. İlk önce <i>Herald&nbsp;Tribune</i>'u gözden geçirdi. İşte orada, ilk sayfadaydı haber. Allah’tan resim yoktu. Birkaç satırlık haberde şöyle&nbsp;deniyordu.</p>

  <p><br /></p>

  <blockquote style="margin: 0 0 0 40px; border: none; padding: 0px;">
    <p><i>Atina, 19 Ocak 19.. - Atina’daki Hotel El Greco’da kalan Amerikalı otelci William Chamberlain’in (42) bugün ortadan kayboluşu Yunan polisini şaşırttı. Kendisini olası saldırılardan korumak için göz hapsinde tuttuklarını açıklayan Yunan polisi. Bay Chamberlain’e&nbsp;ne olmuş olabileceği konusunda suskunluğunu koruyor.&nbsp;Bütün eşyalarını oteldeki odasında bırakan Bay Chamberlain yalnızca bir süreliğine otelden ayrılmış gibi görünüyor. Otel yönetiminden ödünç aldığı daktilonun&nbsp;yanında bulunan mektupta, Bay Chamberlain başına&nbsp;bir şey gelmesinden korktuğundan söz etmişti. Polis bu&nbsp;konuda başka bilgi vermeye yanaşmıyor.</i></p>
  </blockquote>

  <p><br /></p>

  <p>Garip, diye düşündü Chester, çok garip. Rydal Keener’ın ismiyle kendi ismi arasında ilinti kurmaya gerek görmemişlerdi. Gazetelerdeyse Keener’dan söz edildiğinde, Chamberlain isminden hiç söz edilmiyordu. Chester ne yapmak istediklerini, Bayan William Chamberlain’in cinayetiyle ilgili olarak Rydal Keener ismine bir&nbsp;arama emri çıkartmaktaki bu isteksizliklerini bir türlü&nbsp;anlayamıyordu. Yunan polisinin, anlattıklarından kuşku&nbsp;duyduğuna inanası gelmiyordu Chester’ın. Eğer inanmadılarsa, niye kendisini sıkı bir sorgulamaya almamışlar,&nbsp;niye perşembe günü El Greco’da yaptıkları iki sıradan&nbsp;soruşturmayla yetinmişlerdi?</p>

  <p>Birdenbire Chester’ın aklına, önceki gün Rydal’ın kendi ayağıyla polise gidip onlara olayları bir de kendi açısından anlatmış olabileceği geldi. Acaba polisler kendi öyküsüyle Rydal’ın anlattıklarını karşılaştırarak bu iki farklı ifadeyi tartıyorlar mıydı? Bu olabilir miydi?&nbsp;Böyle şeylerin olduğunu duymuştu Chester. Polis önce&nbsp;herkesin birbirlerinden farklı olabilecek öykülerini dinler, sonra ya olayı anlatanları birbirleriyle yüzleştirir ya&nbsp;da onlardan birine diğerinin anlattıklarını söyler ve onun&nbsp;buna ne tepki vereceğini izlerdi; ama Chester perşembe&nbsp;günü polisle ikinci kez görüştüğünde, onların Rydal’la&nbsp;da konuştuklarının kokusunu almamıştı. O gece saat onda gerçekleşen bu ikinci konuşmaya ilkinin tekrarı denebilirdi. O görüşmeden sonra da Chester otelden hiç&nbsp;ayrılmamıştı. Yani onlara anlatacak yeni bir şeyi yoktu.&nbsp;Hayır, bu kadar basit değildi bu. Polisin onları yüzleştirecek kadar zamanı olmuş ama yüzleştirmemişti. Jesse’&nbsp;den gelen kötü haberin üstüne, bir de Rydal’ın polise&nbsp;kendi hakkında anlatabileceklerini düşününce, Montalembert Oteli’ne girmekte olan Chester’ın tüyleri ürperdi birdenbire.</p>

  <p>Rydal Keener lobideki koltuklardan birinde oturuyordu.</p>

  <p>Bu kez bir ürperme değil içinin boşalıverdiğini, inanılmaz bir dehşetle yüreğinin ağzına geldiğini hissetti Chester. Neredeyse elinden düşürdüğü gazeteleri ve yeni aldığı viski şişesini zor kurtardı göğsüne bastırarak.&nbsp;Ayak uçlarında sallanarak hemen kapıya dönmekle, gidip resepsiyondan oda anahtarını almak arasında kararsız kaldı bir an; sonra anahtarını almak için resepsiyona&nbsp;gitti. Oda numarasını bilmemesinin ve kendine saatler&nbsp;gibi gelen birkaç saniye boyunca ismini bile hafızasının&nbsp;derinlerinden çekip çıkartamamanın utancını yaşadı.</p>

  <p>“Wedekind lütfen,” dedi usulca resepsiyondaki adama.</p>

  <p>Oda anahtarını uzattı adam. Yavaş yavaş yürüdü Chester. Şimdi ne yapacağını düşünüyor olması gerekirdi, ama bir türlü ne yapacağını düşünemiyordu. Rydal’a bakmadan asansörlere doğru yürüdü. Zaten yapılacak başka bir şey yokmuş gibi geliyordu Chester’a. Rydal&nbsp;oturduğu yerden kalkmadı. Olduğu yerden başını biraz&nbsp;sola çevirince otelin giriş kapısını, biraz sağa çevirince&nbsp;asansörleri görebileceği koca bir koltukta oturuyordu delikanlı. Doğrudan Rydal’a bakmasa da, onun başıyla selam verdiğini ve hafiften gülümsediğini gördü Chester&nbsp;göz ucuyla. Otel çalışanlarının onların birbirlerini tanıdıklarını farketmelerinin <i>Rydal'ın</i> umurunda bile olmadığını düşündü Chester. Asansör kapıları kapanarak delikanlıyı görüşünden silerken, artık kendisine bakmayan&nbsp;delikanlının, çenesini umursamaz bir tavırla yumruğuna&nbsp;dayamış, hâlâ koltuğunda oturduğunu gördü Chester.</p>

  <p>Odasına çıkınca asık suratla bir telâş paltosunu çıkartıp viski şişesine saldırdı. Bir içkiye çok ihtiyacı vardı.</p>

  <p>Telefon çaldı. Düşünmeye -hatta korkmaya bile- zaman bulamadan hemen telefonu açtı Chester.</p>

  <p>“Selam,” dedi Rydal’ın gülümseyen sesi. “Nasılsın bakalım, Phil? Ben Joey. Gelip seni görebilir miyim?”</p>

  <p>“Kim dediniz?” diye sordu Chester ikircikli bir sesle. Zaman kazanmaya çalışıyordu.</p>

  <p>“Ben Joey,” dedi Rydal yine. “Sizinle bir saniye görüşebilir miyim?”</p>

  <p>“Boş var, kalsın. Başka zaman görüşürüz.”</p>

  <p>“Dinle, Phil...”</p>

  <p>Tam burada aşağıda resepsiyon görevlisinin delikanlının sözünü kestiğini duydu Chester.</p>

  <p>“Beni görmek isteyeceğinden kuşkum yok,” dedi Rydal’ın sesi adama; sonra Chester’a hitap ederek, “Hemen geliyorum, Phil,” diye ekledi.</p>

  <p>Chester telefonu kapadı.</p>

  <p>Kapar kapamaz telefon yine çaldı.</p>

  <p>“Buyrun?” dedi Chester.</p>

  <p>“Mösyö... eğer bu beyin sizi ziyaret etmesini istemiyorsanız, yukarıya çıkmasına izin vermeyeceğim.”</p>

  <p>“Yok... şey... Hayır, sağolun; çıkabilir. O... o benim bir arkadaşım,” diye hızla ağzından döküldü bu sözler Chester’ın; sonra telefonu kapadı ve kollarını göğsünde kavuşturarak kaşlarını çatıp gözlerini kapıya dikti. Yanlış&nbsp;duruş. Hemen kollarını yanına indirdi Chester. Kızgın&nbsp;-hatta canı sıkkın bile- ve de en önemlisi korkmuş görünmemeliydi.</p>

  <p>Rydal kapıyı tıklattı.</p>

  <p>Chester kapıyı açtı. Rydal’ın yüzünde alaycı bir sırıtış olacağını sanmıştı ama sakin sakin odaya giren Rydal’ın yüzünde ağırbaşlı bir ifade vardı.</p>

  <p>“İyi akşamlar,” dedi Rydal. Çevresine ve Chester'ın bagaj konan alçak masada duran yeni bavuluna baktıktan sonra, “Evden ne haberler var bakalım?” diye sordu&nbsp;ve cebinden çıkarttığı Gauloise paketini uzatarak ikram&nbsp;etti. “Sigara?”</p>

  <p>“Hayır, teşekkür ederim. Dinle, Rydal... eğer para peşindeysen, bir anlaşma yapabiliriz.”</p>

  <p>“A-ha!” dedi Rydal gülümseyerek ve elindeki kibriti üfleyerek söndürdü. “Biraz paraya karşı değilim ama seninle benim asla anlaşamayacağımızdan kuşkum yok.”</p>

  <p>“Anlaşma yapmadığım insanlara para vermem ben,” dedi Chester, küçümser bir tavırla gülerek.</p>

  <p>“Öyle mi? Bir kez daha düşün bakalım.”</p>

  <p>“Şantajcı olduğunu ta baştan açıkça ortaya koymaman yazık oldu. Bunu bana Girit’e gitmeden önce de söyleyebilirdin.”</p>

  <p>“Girit’e gitmeden önce bunun farkında bile değildim. Beni paragöz yapan, seninle düşüp kalkmam oldu. Her neyse... işte böyle,” diyerek koltuğa oturup kül tablası var mı diye çevresine bakındı Rydal, sonra sigarasının külünü fütursuzca halıya silkti.</p>

  <p>Chester başucu masasının üstünde duran viski şişesinin yanına gidip orada duran bardağa viski doldurdu. “Tek kuruş bile alamazsın,” dedi Rydal’a.</p>

  <p>“Hadi canım, güldürme beni! Tam onbin dolar istiyorum. Hem de hemen!”</p>

  <p>Gülümseyerek başını salladı Chester. “Sana hemen söyleyeyim,” dedi. “Yalnızca 20.000 dolarım kaldı. Bu paraya değer mi senin...”</p>

  <p>“Ben on binimi istiyorum ve bütün gece burada oturup bu konuyu konuşmaya da hiç niyetim yok,” dedi Rydal. Öne doğru eğilmiş, kaşlarını çatmıştı. ‘Yalnız&nbsp;20.000 doları kalmışmış! Güleyim bari! Her ayakkabının&nbsp;içinde 50.000 dolar saklı olduğuna bahse girerim!”</p>

  <p>Chester bir adım atıp istifini bozmadan Rydal’ın tepesine dikildi elinde viski kadehiyle. “Şantajcılara zırnık vermem. Keener,” dedi, “Ben de sana şantaj yapacak konumdayım - paran olsaydı yani.” Dimdik Rydal’ın gözlerinin içine bakmaya zorladı kendini. Bunu yapmak epey&nbsp;çaba gerektiriyordu. Rydal’ın nefretini, gözlerinde okunan öfkeyi çok rahatsız edici buluyordu Chester. Böyle&nbsp;bir nefretle önceden hiç karşılaşmamış, böyle bir öfke&nbsp;hiç görmemişti. Hiç beklenmedik bir anda aniden patlayıp önceden tasarlanmamış bir saldırganlığa yol vereceğe benzeyen bir tür düşmanlık; öfkeyle küçümseme karışımı bir şeydi bu. Chester kadehini masaya bıraktı.</p>

  <p>“Merak etme, çenene bir yumruk patlatacak değilim,” dedi Rydal. “İstemiyor da değilim ama daha iyi yollar da var. Daha uygar ve daha ölümcül yollar.” Kendi kendine gülümser gibi gülümsedi ve ayağa kalktı. “Sizi&nbsp;daha fazla meşgul etmeyeyim. Bay Wedekind,” diye ekledi. “Şimdi 10.000 dolarımı her zamanki gibi 500 dolarlık banknotlar halinde verin bana. Yirmi tane olacak lütfen.”</p>

  <p>“En iyisi aşağıya telefon edip seni kapı dışarı etmeleri için birkaç güçlü kuvvetli adam göndermelerini istemem olacak galiba,” dedi Chester.</p>

  <p>Rydal ağır ağır Chester’ın üzerine yürüdü. Delikanlının ayaklarında, kalın kauçuk tabanları olan yepyeni, şık mı şık bir çift siyah ayakkabı olduğunu gördü Chester.</p>

  <div>
    <p>“Beni kapı dışarı mı ettireceksin? Asıl ben seni demir parmaklıkların arkasına attıracağım, manyak herif!” dedi Rydal; sonra gözlerinde köpüren öfke dindi birdenbire ve hafifçe gülümsedi delikanlı.<br /></p>
  </div>

  <p>Söylediğinin doğru olduğunu Chester da biliyordu. Ellerindeki kozlar eşit değildi. Hiç değilse şimdi, burada,&nbsp;bu odada. Chester'ın beyninde binbir türlü fikir birbirini&nbsp;kovalıyordu. Yarın hemen daha küçük bir otele geç. Paris’te yüzlerce ve yüzlerce otel var. Yarın polise telefon&nbsp;edip Rydal Keener’ın Paris’te olduğunu söyle. Yo, işe yaramaz bu. Bunu yapamazdı. Bütün yapabileceği, Rydal’ı&nbsp;başından savmaya çalışmaktı. Bu da, en kısa zamanda&nbsp;Amerika’ya dönmek, şu Wedekind isminden kurtulmak&nbsp;ve yeni bir isim edinmek demekti. Evet ya, tek çare buydu.</p>

  <p>“Hadi git parayı getir,” dedi Rydal.</p>

  <p>Chester gitti, ama ağır ağır gitti. Yatağın üstüne fırlattığı paltosunu alıp elini iç cebine soktu. “Bu son olsun. Ben artık...”</p>

  <p>“Niye?”</p>

  <p>Chester hepsini cebinden çıkartmadan paraları saydı. “Yarın Amerika’ya dönüyorum. Orada da izimi&nbsp;bulmaya çalış bakalım,” dedi pis pis sırıtarak Rydal’a yimi tane gıcır gıcır 500 dolarlık banknot uzattı.</p>

  <p>Yepyeni banknotları birbirlerinden ayırmakta zorlanarak hepsini birer birer, ağır ağır, sakin sakin saydı Rydal; sonra hepsini birden tıkış tıkış tıkıştırdı sağ pantolon cebine. “Colette’i özlüyor musun?” diye sordu.</p>

  <p>Chester’ın sol gözünün seyirdiğini, gözkapaklarının titreştiğini gördü Rydal. “Onun ismini ağzına almanı istemiyorum,” dedi Chester.</p>

  <p>“Benden hoşlanmıştı,” diyerek gözlerini Chester’ın gözlerine dikti delikanlı.</p>

  <p>“Hoşlanmıyordu. Senin o... senin o... kahrolası askıntı hallerinden sıkılıyor, nefret ediyordu,” dedi Chester öfkesini kusarak.</p>

  <p>Rydal gülümsedi. “İlginç doğrusu,” dedi, “Demek buna inanıyorsun... Onunla yattık, biliyor muydun? Benimle yatmayı o istedi. Hatta yalvardı.”</p>

  <p>“Defol bu odadan!”</p>

  <p>Chester’a arkasını dönüp odadan çıktı Rydal.</p>
</body>
</html>
