<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>22. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>İMPARATORLUĞU KURTARMAK İÇİN</b></p>

  <p class="p1">Ganşuk sol elini eyerinin kayışında tutarken sağ eliniyse önüne uzattı ve Orhun Nehri Vadisi’nin engin çayırlarıyla kıyasladı. Yetişkin bir elin genişliğine <i>aid</i> denirdi ve el sürülebilecek her şeyin ölçülmesinde kullanılırdı. Ganşuk burada otların uzunluğunu, adımlarının genişliğini, atının gölge boyunu ölçebilirdi, ama tüm bunlar bozkırın ebediliğinin yanında önemsizdi.</p>

  <p>Yaz sonu çayırları su gibi dalgalanıyor, rüzgârın kaprisli güzergâhlarını gözler önüne seriyordu. Bitki saplarından çıkan ve bir iç geçirişi andıran ses, Mavi Kürtün delikanlıya dinlemeyi öğrettiği bir şarkıydı. Ganşuk esintinin nereden geleceğini önceden tahmin edebilir ve hem onu hem de atını sarsmaya çalışan ani rüzgârlara karşı kendini hazırlayabilirdi.</p>

  <p>Delikanlı gözlerini yumdu ve kollarını sonuna kadar açarak rüzgârı kucakladı. Bunu yaparken güçlü bir esintiye maruz kalınca da eyerinden düşmemek için baldırlarını sıktı. Atı başını eğip kulaklarını yatırdı ve göğsünün derinlerinden gelen bir homurtu çıkardı. Rüzgâr, insanlara ait kokular taşıyordu. Duman; akşam yemeği için pişen et; koyunların, develerin ve sığırların kendine has aromaları... Hepsi de Kağan’ın dünyaya yayılmış imparatorluğunun kokusal göstergeleriydi. Tüm bunların altında hem hayvan hem de insan dışkılarının ve mezbahalardaki sakatatların leş kokusu da yatmaktaydı. Hiçbir şehir bu kokuları tam olarak gizleyemezdi ve çok azı bunu yapmak için Karakurum kadar çaba harcardı.</p>

  <p><i>Burada sır diye bir şey yok.</i></p>

  <p>Burun deliklerini tekrar şişiren Ganşuk serin havayı içine daha çok çekmek amacıyla başını arkaya yasladı ve burnuna daha yabani, daha ümit verici rayihalar çalındı. Belli belirsiz bir yağmur kokusu mevsimlerdeki değişimi, kabilelerin güneye ve doğuya yönelecekleri yılın o zamanını haber vermekteydi.</p>

  <p>Ögeday yakında Karakurum’dan ayrılıp kış sarayına doğru yola çıkacaktı ve her ne kadar Çağatay Han kardeşinin içki sorununu kontrol altına alması için Ganşuk’a belirli bir mühlet vermemişse de delikanlı zamanının hızla azaldığı hissini bir türlü üzerinden atamıyordu. İyi de ne için zamanının? Ganşuk, Kagan’ın dairesini ziyaret ettiğinden beri bu düşünceden kaçmaya çalışmıştı ama şimdi, hiç kimsenin yüzündeki ifadeyi göremeyeceği veya dudaklarından kaçabilecek bir sözü duyamayacağı bu yerde onunla yüzleşebilirdi.</p>

  <p>Kurtarması gereken neydi? Kağan ayyaşın tekiydi ve bütün saray kendini bir dalkavukluk girdabına kaptırmış durumdaydı. Moğol İmparatorluğu’nun erişebileceği en yüksek nokta bu muydu? Tıpkı güneşe atılan bir ok gibi yükselebildiği kadar yükselecek, sonra da yere doğru, sonu felaket olan bir düşüşe mi geçecekti?</p>

  <p>Ganşuk’un atı bu soruya cevap verircesine başını kaldırıp kişnedi ve altında biraz kıpırdandı. Delikanlı tekrar çayıra göz gezdirdi. Güneş sol omzunun üstünde bir kömür gibi asılı duruyordu; yüzü kuzeybatıya, yani birkaç gece evvel hırsızı kovalarken at sürdüğü yöne çevriliydi. Bir an için atını tırısa kaldırarak tüm bu yozlaşma ve sefaletten kaçmanın hayalini kurdu. Orhun’a doğru, batı yönünde yol alır, sonra da onun ötesine geçip imparatorluğun sınırı boyunca uzanan sonu gelmez ovayı aşardı.</p>

  <p>Tüm bunlar onu da yok etmeden önce hepsini geride bırakırdı.</p>

  <p><i>Lian.</i></p>

  <p>Kadına ne olurdu peki? İyi de bu niye umurundaydı ki? Ganşuk kaşlarını çattı. Lian’ın bu görevle hiçbir alâkası yoktu, tabii kendisine yardım edeceğine dair verdiği sözü saymazsa. Lian bir köleydi, hem de başına buyruk bir köle. Ganşuk çoğu zaman kadının kendisine güldüğünden emindi ve bu saygısızlığı -hem gerçek hem de hayali- sebebiyle onu cezalandırmayı hayal etse de öyle bir davranış Lian’ın görüşlerini doğrulamaktan başka bir işe yaramazdı. Kadının üzerinde fiziksel egemenlik kurarak hiçbir şey kazanamayacağı gibi öyle hoyratça bir davranış sergileyerek tam tersine bir şeyler kaybedeceğini daha yeni yeni anlamaktaydı.</p>

  <p>Munokhoy tarafından zorla götürülmeden önce hırsızın yüzünde beliren o dehşet ifadesi gözlerinin önünde canlandı. Kadının gözlerindeki bakışta çaresizlik ve kendisine yöneltilmiş bir öfke parıltısı vardı. Ganşuk her nasılsa kadını hüsrana uğrattığını hissediyor ve bu histen bir türlü kurtulamıyordu. Kurtulamadığı bir diğer his ise dairesinde ortalığı kırıp döken Ögeday’ın yüzünde de benzer bir ifade gördüğüydü. <i>Başarısızlık.</i></p>

  <p>Ganşuk eğer oradan giderse -eğer <i>kaçarsa-</i> imparatorluğun başarısızlığından değil, kendisininkinden kaçıyor olacaktı.</p>

  <p>Rüzgâr tekrar yön değiştirdi. Artık yaklaşan bir binicinin ritmik patırtılarını ve sürtündüğü bitkilerin hışırtısını taşımaktaydı. Ganşuk başını arkadaki Karakurum’a doğru çevirdi ve gözlerini kısarak binicinin kimliğini tahmin etmeye çalıştı. <i>Munokhoy değil. Daha kısa. Daha narin.</i> Nefesi kesilince kendini bir budala gibi hissetti. <i>Bir kadın mı?</i></p>

  <p>Ganşuk ağzının gerisinde beliren acı tat karşısında yüzünü ekşitti; gelen binicinin Lian olabilme ihtimalinden duyduğu heyecana midesi böyle tepki veriyordu. <i>Burada ne arıyor?</i> diye aklından geçirdi. <i>Yanına kimseyi almadan kentten çıkmayı nasıl becermiş?</i> At ile binicisi acele etmeksizin yaklaşarak ortada bir ivedilik bulunmadığını gösteriyor, bu da gelenin Lian olması ihtimalini hem daha gerçek hem de daha tuhaf kılıyordu.</p>

  <p>Atlı siluet alçak bir tepenin arkasında gözden kayboldu. Tekrar ortaya çıktığında kimliğine dair hiçbir şüphe kalmadı. Lian tebessümünü gizlemek için başını eğdiyse de bunu ancak Ganşuk beyaz dişlerinin parıltısını gördükten sonra yapabildi.</p>

  <p>Omuzları seğiren delikanlı hem sonsuz bozkırın dürüstlüğüyle ve şerefiyle yüzleşmek, hem de dudaklarına yayılan sırıtışı saklamak maksadıyla başını çevirdi. Lian atını onunkinin yanına getirene kadar Ganşuk yüzünü kontrol altına almış, sevincini başkalarının yanındayken her daim korumaya çalıştığı sert ifadenin altına gömmüştü.</p>

  <p>Rüzgârın kesilmesiyle birlikte otlar düzelerek tam boylarına ulaştı. Biniciler bir dakika boyunca sessiz sedasız bekleyerek yeşil düzlüğün durgunlaşmasını seyretti. Sonunda suskunluğu bozan Lian oldu.</p>

  <p>“Senin dünyan,” dedi kadın.</p>

  <p>“Evet.” Ganşuk kafa salladı. “Daha yalın. Daha güvenli.”</p>

  <p>“Senin için öyle olabilir,” dedi Lian. “Ben de kendimi güvende hissedebileceğimi sanıyordum, ama tüm bu boşluk beni korkutuyor. Etrafta ne olduğunu bilmiyorum.”</p>

  <p>“Doğru, ama burada kurallar çok daha basit. Ne yapacağını bilmek daha kolay.”</p>

  <p>Lian gülümsedi. “Sarayın kuralları da basit Ganşuk. Üstelik onları öğrenmek konusundaki yeteneğini ispatladın. Tek sorun sana... yabancı gelmeleri. Hâlâ. Bu bir huzur meselesi. Karşındaki çayırlık araziye bakarken ne görüyorsun? Özgürlük mü?”</p>

  <p>“Şahin göklerde süzülür,” dedi Ganşuk, dudaklarını büzerek. “Tavşansa nasıl saklanacağını bilir.”</p>

  <p>“Yani burası sana göre özgürlük ama bana göre değil, öyle mi?” dedi Lian. “Peki o niye? Kadın olduğum için mi? Yoksa Çinliyim diye mi?”</p>

  <p>“Bu gerçekler Karakurum’un duvarları dahilinde daha mı küçük?”</p>

  <p>“Hayır,” dedi kadın, “fakat orada daha az rüzgâr var.” Otlar yeniden eğilirken kendini sabitledi. “Az öncesine kadar bir oku hedeflemekte kendime güvenirdim ama şimdi... rüzgâr oyun oynuyor. Çayırlık arazilerde yaşayan insanlar hedefi nasıl tutturuyorlar?” Rüzgâr kadınla alay edercesine bir anda hızlandı ve saçlarını yüzüne doğru savurdu. Genç kadın sağ eliyle dizginleri tutarken sol eliyle de siyah buklelerini kenara çekti. Bunu yaparken dudaklarının arasındaki ıslak bir teli oradan aldığı delikanlının dikkatinden kaçmadı. “Sen o sırrı biliyorsun, değil mi?”</p>

  <p>Ganşuk başıyla onayladı. Lian’a dair beğendiği her şeyin -güzelliği, zekâsı, saray âdetleri hakkındaki bilgisi- içinde onu en çok şaşırtan şey aynı anda iki farklı konuda konuşabilme yeteneğiydi. Acaba Efendi Cucay kadının bu özelliğinin farkında mıydı? Yoksa onu sadece hoyrat bir bozkır barbarına uygun bir eğitmen olarak mı görüyordu?</p>

  <p>Ganşuk akıllıca bir karşılık düşünmeye çalıştı; fakat cesurca ya da bilgece bir şey bulamayınca temkinli bir yaklaşımda ve basit bir soruda karar kıldı. “Rüzgârın içinden ve arasından ok atmanın sırrına daha sonra döneriz,” dedi. “Şimdilik bana niçin şehirden yalnız başına ayrılmak gibi bir riske girdiğini söyle.”</p>

  <p>“Yalnız değilim ki.” Kadın gözlerini örten saçları bir kez daha çekip delikanlıdan gelecek tepkiyi bekledi.</p>

  <p>Eyerinde dönüp Karakurum’dan tarafa bakan Ganşuk ikinci bir atlıyı tepenin arkasında kaybolmadan hemen önce gördü. Adamın başındaki kasketi tanımakta zorlanmadı. <i>Efendi Cucay.</i></p>

  <p>“Beni kendisiyle beraber ata binmeye davet etti.” Lian saçlarını sabit tutmaya çalışmaktan vazgeçip ellerini eyerinin kaşında birleştirdi. Ganşuk önce kadının özgürce uçuşan saçlarını, sonra da salınan otları inceledi. <i>İşin sırrı ok ile hedef arasındaki rüzgârın akışını gözleyerek farklı esintilerin rekabetini ölçmek ve en sonunda hedefinin saçlarına bakmaktır. Ok o saçların savrulduğu yönün bir kedi bıyığı kadar aksine atılmalıdır.</i></p>

  <p>Cucay’ın onunla bir görüşme ayarlamak istemesi, Lian’ın Karakurum’dan yalnız başına ayrılmasından çok daha inandırıcıydı ve Ganşuk bunu üzülerek kabul etti. Genç kadın tarafından aranmak ne kadar hoşuna gitse de Lian’ın böyle bir şeyi efendisinin ricası üzerine yapacağını tahmin etmesi gerekirdi.</p>

  <p>Ganşuk son konuştukları -ve her şeyin değiştiği- günden beri Kağan’ın danışmanını ziyaret etmediği gibi öyle bir hevese de kapılmamıştı. Aslında Ögeday’ın o geceki davranışını Cucay’a bildirmesi ve taht salonundaki yarım kalmış konuşmaları hakkında onunla yüzleşmesi gerekirdi (henüz açmayı başaramadığı lakeli kutu meselesi de cabasıydı). Fakat öyle bir şeyi göze alamamıştı. O ne yapacağına karar verene dek saklanan bir tavşan gibi Efendi Cucay’dan kaçınmak çok daha basitti.</p>

  <p>Tabii bu aynı zamanda Lian’dan da kaçınmayı gerektiriyordu ve işin o kısmı daha zor olmuştu.</p>

  <p><i>Yine de...</i> Atını kazara gibi görünen bir hareketle dürterek kadının bineğine sokulmasını sağladı. Aralarındaki yakınlık kadar açık arazinin sunduğu mahremiyetten de -Kağan’ın sarayı dahilinde gerçek bir mahremiyet bulmak imkânsızdı- istifade edip uzandı ve elini kadının eyere tutunan ellerinin üstüne koydu.</p>

  <p>Lian başını önüne eğmesine rağmen ellerini çekmedi. Rüzgârda savrulan saçları yüz ifadesini okumayı imkânsız hâle getirmekteydi; tavşanın saklanırken kullanabileceği bir yol daha. Sonra tam Cucay’ın kasketi yükselerek görüş alanına girdiği sırada genç kadın sol elinin serçe parmağını kaldırıp Ganşuk’un başparmağına doladı. Delikanlı tepki veremeden önce de elini onunkinden çekip kurtardı ve dizginlerini kavradı. Gürültülü bir soluk veren atı yana doğru birkaç adım çekilerek Lian’ı erişim mesafesinin dışına taşıdı. Yalnızca birkaç <i>aid</i> öteye.</p>

  <p>“Genç Ganşuk!” dedi seslendi Cucay, atı tepeyi aştığı sırada. “Lian bir süre evvel seni atına binip saraydan ayrılırken gördüğünü söylemişti. Seni bulduğumuza çok memnunum.” Adamın yüzü yediği rüzgârdan ve harcadığı çabadan dolayı kızarmıştı. Sesiyse son birkaç gündür yaşananları hiç dert etmezmiş gibi canlı ve neşeliydi. Sanki savunmasız bir kadının işkenceden geçirilip öldürülmesini seyreden o değildi.</p>

  <p>“Efendi Cucay,” diye karşılık verdi Ganşuk. “Sahiden de günlerimizi geçirdiğimiz yerden bu kadar uzakta görüşmemiz büyük bir sürpriz.” Delikanlı da aynı neşeyle, hatta şakacı bir tavırla konuşmaya çalışıyordu. Fakat Cucay’ın gözlerindeki donuk bakış ona başarılı olamadığını söyledi.</p>

  <p>Cucay atını Ganşuk ile Lian’ın önünde durdurup manzaralarını kapattı ve gözünü ikisinin de üstünde tuttuğundan emin oldu. “Seni şehirde bulabilseydim bu sohbeti orada da ederdik.”</p>

  <p>“Yapmam gereken bazı işlerim—” diye başladı Ganşuk.</p>

  <p>“Önemi yok,” diye sözünü kesti Cucay. “Ben asıl <i>yapmadığın</i> şeylerden endişe duyuyorum.”</p>

  <p>Ganşuk’un yüzü kızardı. <i>Cucay’ın tek derdi bu mu?</i> “Sarayda pişmiş kelle gibi sırıtmayı ve caka satmayı öğrenmekten mi bahsediyorsunuz? Hangi amaçla? Nasılsa Ögeday etrafındaki her şeye ve herkese karşı kör.”</p>

  <p>Cucay’ın yüzü ifadesiz, gözleri hâlâ donuktu; yine de kafa salladı. “Açık sözlüsün Ganşuk. Lian’ın da bana birden fazla kez belirttiği gibi bu senin en iyi ve en tehlikeli özelliklerinden biri. Sana dilini bir ok gibi atmaktansa bir yılan gibi kıvırmayı öğretebileceğini ummuştum. Kıvrak bir dil Kağan’ın kulağına daha kolay ulaşır. Fakat o beceri hâlâ yeteneklerinin ötesinde ve henüz Kağan’ın kulak memelerinin üstüne kadar yükselip de tatlı sözlerle... <i>içine işleyemedin,</i> değil mi?”</p>

  <p>Ganşuk başını çevirip Lian’a bir göz attı. Atının sağrısına bakmakta olan genç kadın yapılan benzetmeden utanmamışsa da karşılık vererek ona itibar göstermiyordu.</p>

  <p>“Suç eğitmeninde mi?” dedi Cucay, delikanlının attığı bakışı fark ederek. “Sana sarayın âdetlerini öğretemiyor mu?”</p>

  <p>“Yeterince iyi öğretiyor,” diye homurdandı Ganşuk.</p>

  <p>“Peki o iyi bir öğrenci değil mi?” diye bu sefer de Lian’a sordu başdanışman.</p>

  <p>“Yeterince iyi bir öğrenci,” cevabını verdi Lian.</p>

  <p>Cucay delikanlıya göz gezdirdi. “Öyleyse seni eğitiminden alıkoyan ne?”</p>

  <p>İkisi de cevap vermezken Ganşuk bu sefer kadına göz atmaya cesaret edemedi. Kalbi hızla çarpan delikanlı ellerini pantolonuna sildi. <i>Acaba Lian da aynı şeyi mi düşünüyor?</i> diye aklından geçirdi.</p>

  <p>“Anlıyorum,” dedi Cucay, geriye yaslanıp yanağındaki uzun sakallardan birkaçını çekiştirerek. “Belki de amaçlarınıza yeniden odaklanmanız gerekiyordur.İkinizin de.”</p>

  <p>Ganşuk nefesini bir düzene soktu. Efendi Cucay’ın sözleri -ve tabii o sözlerin altında yatan imâ- içine dokunsa bile taht salonunda tanık olduğu sahneyi kolay kolay unutamazdı.</p>

  <p>“Efendi Cucay—” diye başladı Lian, fakat Ganşuk onun sözünü kesti.</p>

  <p>“Neymiş o amaçlar?” diye bilmek istedi delikanlı. “Sizinkiler mi? İmparatorluğunkiler mi? Ögeday’ınkiler mi? Çağatay Han beni buraya Kağan’a yardımım dokunsun diye gönderdi ve görevimin onu içmekten vazgeçirmek kadar basit olduğunu sanıyordum. Ama şimdi kafam karışık. Artık Kağan’ın ihtiyaç duyduğu yardımın içmesini engellemekten çok daha büyük olup olmadığını merak ediyorum...” Delikanlı konuşmayı burada kesti. Daha şimdiden çok fazla şey söylediğinden korktuğu için sözlerinin devamını getiremedi. <i>Ok gibi bir dil...</i></p>

  <p>Efendi Cucay’ın yanağında seğiren bir kas ağzının kenarını gülümsercesine kaldırdı. Tabii adam öfke dolu bir kükreyişi bastırmaya çalışıyor da olabilirdi. Ganşuk hangisinin doğru olduğundan emin değilse bile yapabileceği en iyi şeyin yaralı bir yırtıcıyla karşı karşıya gelmiş gibi korkusunu göstermemek, rakibi bir sonraki hamleyi yapana kadar geri adım atmamak olduğunu biliyordu.</p>

  <p>Efendi Cucay küçük eyerinde neredeyse söner gibi gözüktü. “Açık söz diye işte buna derler.” Adam iç geçirerek bakışlarını çayırlık arazide gezdirdi. “Saraydaki <i>görgülüler</i> buna ‘köylü gözü’ derler ve gelişinden korkarcasına ondan fısıldayarak bahsederler. Atlıların o hasret dolu bakışı takip ederek ovalara, durmaksızın göç eden sürüleri kovalamaya, hatta... unutulmuşluğa dönecekleri o korkunç günü anmaya çekinirler.” Danışmanın dudakları ince bir tebessümle kırıştı. “Yine de senin gibi daha çok adamımız olsaydı saray daha hızlı gelişirdi genç Ganşuk. Özellikle de şu an Ögeday’ı çevreleyen iki yüzlü yaratıklara kıyasla.”</p>

  <p>Bu sözler Ganşuk’u hazırlıksız yakaladı. Danışmanın samimiyeti Lian için de sürpriz olmuştu.</p>

  <p>“Seninle açık konuşmalıyım Ganşuk. Zaten o yüzden buraya kadar seni takip ettim.” Efendi Cucay’ın sesi yorgun çıkıyordu. “Kağan’ın içkiye düşkünlüğünü azaltsan bile sonuçta <i>hiçbir şey</i> başarmayabiliriz.”</p>

  <p>“Ben...” Ganşuk danışmanın küçük ve koyu renkli gözlerine baktığında orada çelişkili duygularla karşılaştı: umut ve teslimiyet, heyecan ve bezginlik. <i>Çoğul konuştu.</i> Cucay onun kararsızlığını <i>anlıyordu.</i> Ganşuk, Ögeday’ın öfke patlamasına, dünya görüşünün ve <i>köylü gözünün</i> başkaları tarafından da paylaşılması için attığı çaresiz yardım çığlığına tanıklık etmişti. Bu bilgiyi Cucay’la paylaşmamasına rağmen bunun danışman için yeni bir haber olmadığı belliydi.</p>

  <p>Ganşuk şaşkın vaziyetteydi. <i>Hiçbir şey başaramazsak neyi kurtarmış oluruz ki?</i> Yoksa onlar oraya gelmeden önce delikanlının da aklından geçirdiği şeyi mi imâ ediyordu? Bunun düşüncesi bile ihanet gibi geliyordu, sadece Kağan’a değil, tüm Moğol İmparatorluğu’na karşı. Ganşuk hemen o anda yaptıklarını geri alabilmeyi, zihnini silip temizlemeyi ve Karakurum’a geldiği o ilk günkü saflığına dönmeyi çok isterdi.</p>

  <p><i>Ögeday Han imparatorluğu yönetmeye layık mıydı?</i></p>

  <p>“Kağan büyüktür,” diye mırıldandı, kelimelerin ifade ettiği anlamdan coşku duymaya çalışarak. Fakat kendini yetersiz hissediyor, sanki Cucay’ın yüzünde gördüğü -bir ayna misali yansıyan-gerçekler yüzünden aklı ve ruhu çatlamış gibi geliyordu.</p>

  <p>Cucay’ın gözü hâlâ üzerindeydi. “İmparatorluğun da büyük olması gerekir Ganşuk. Sadece Kağan’ın değil. Maskenin altında yatan yalanları gördün, değil mi? Sadece Kağan’dan değil, onun etrafındaki her şeyden -ve herkesten- bahsediyorum. Ona yardım etmek bizim görevimiz, imparatorluğa yardım etmek bizim görevimiz. <i>Senin</i> görevin.”</p>

  <p>“Neden ben?” diye sordu Ganşuk.</p>

  <p>Cucay güldü. “Neden olmasın?”</p>

  <p>“Ama bu... çok büyük...”</p>

  <p>“Elbette öyle,” deyip geçti Cucay. “Hiç kimse imparatorluğun gidişatını tek başına değiştiremez, ama bu imparatorluğu tek bir adam kurdu.” Kolunun bir hareketiyle açık bozkırı gösterdi. “Timuçin <a href="../Text/DiPNOTLAR.xhtml#a46" id="k46"><sup>[46]</sup></a> kabileleri bir araya getirmeden önce burası sadece bir çayırdı. Ögeday imparatorluğu devralmadan evvel Karakurum nehrin etrafında kümelenmiş birkaç çadırdan ibaretti. Bir de şimdi bak. Tüm değişimler <i>tek bir insan</i> istedi diye yaşanır. Ögeday bu gerçeği unuttu; onun başına üşüşenlerin ve it gibi peşinden koşanların çoğu dünyanın değişmesini istemiyor, aksini iddia etseler bile.</p>

  <p>“Sen özel biri değilsin Ganşuk,” diye sözlerini sürdürdü danışman. “İmparatorluğun sınırlarındaki maceralarında kazandığın tüm şöhrete rağmen Karakurum’a geldiğin zaman bozkırdan çıkmış, aklı bir karış havadaki bir savaşçıdan fazlası değildin. Hele sarayda bir <i>hiçtin</i> ve hâlâ da öyle olabilirsin. Ama...” Cucay durup omuz silkti.</p>

  <p>“Ama ne? Bu konuşmanın bana ilham vermesi mi gerekiyor?” diye sordu Ganşuk.</p>

  <p>“Tuluy’un ölüm yıldönümü yaklaşıyor.” Cucay delikanlının sorusuna aldırış etmeyip Karakurum’dan tarafı işaret etti. “Kağan’ı yılın hep bu zamanında üstüne çöken depresyondan çıkarmak için büyük bir festival planlanıyor. Kervanlar her gün imparatorluğun dört bir köşesinden hediyeler getiriyor. Oyunlar tertiplenecek: güreş, binicilik, atıcılık, dövüş. Ozanlar, akrobatlar, dansçılar, şairler; yani her türlü eğlence olacak. Festival her sene büyüyor ama, Ögeday kendini içkide boğdukça ona giderek daha az katılıyor.”</p>

  <p>Tuluy. Hem Ögeday’ın hem de Çağatay’ın küçük kardeşi. Çağatay küçük kardeşinin ölümünden biraz bahsetmişti. Ganşuk ayrıntıları hatırlamaya çalıştı: Ögeday, Kuzey Çin’e düzenlenen bir sefer sırasında hasta olmuştu, öfkeli ruhlardan kaynaklanan bir hastalık. .. Ölüler kendilerinden alınanlar karşılığında kan talep etmişti.</p>

  <p>Ganşuk ürperdi. “Soruma cevap vermediniz,” dedi, hayaletlerle ilgili düşüncelerini bir kenara iterek.</p>

  <p>“Vermeme gerek olmadığını düşündüm,” dedi Cucay tatsız bir tebessümle. “Saray protokolleri ve âdetleri hakkında sana öğrettiklerimizin amacı gözünü açmaktı. Açtık da, değil mi? Dur ben sana bir soru sorayım: Kurtarılmaya değen nedir?”</p>

  <p>Ganşuk güneşin dik bakışlarının altında olmasına rağmen üşüdüğünü hissederek kollarını ovuşturdu. <i>Bir kurban,</i> diye aklından geçirdi. <i>İmparatorluğu kurtarmak</i> için.</p>

  <p>“Senin ilhama ihtiyacın yok Ganşuk,” dedi Cucay. “Sadece <i>izne</i> ihtiyacın var ve o da benden yahut Kağan’dan değil.”</p>

  <p><br /></p>
</body>
</html>
