<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>26. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>YIKINTILARIN ÜSTÜNDEN VE</b><br />
  <b>HARABELERİN ARASINDAN</b></p>

  <p class="p1">Kiev’i çevreleyen duvarlar harap bir kabuktan başka bir şey değilse de Altın Kapı sadece cüssesi sayesinde bile olsa görkemini koruyordu. Raphael yanında Percival, Roger ve Illarion’la beraber kapının eşiğinden geçerken bir anlığına Moğollar gelmeden önce şehrin nasıl bir yer olduğunu sezinledi. Sonra kapı arkasında kaldı ve yıkıntılardan başka bir şey görmez oldu.</p>

  <p>Kuzeyden güneye doğru kıvrılan Dinyeper Nehri, şehri doğu yönünden kuşatıyordu. Hemen üstünde bir çift tepe yükseliyordu. Daha yüksek olanının zirvesinde gri ve bulutlu gökyüzüne rağmen ışıldayan yüksek, kemerli pencereleriyle dini bir amaca hizmet ettiği hemen anlaşılan beyaz duvarlı bir yapı mevcuttu. Raphael'in gözüne daha çok belli başlı Rutenya özelliklerini taşıyan bir Bizans Kilisesi gibi görünüyordu.</p>

  <p>Önlerinde bir sokak uzanıyordu, artık yalnızca bir heyelan misali yıkık binalardan sokaklara dökülen molozların arasında kıvrılan bir kanaldan ibaretti. Eskiden eski duvarın gölgesinde dip dibe duran evlerden geriye iyice yağmalanmış birkaç harabeden başka bir şey kalmamıştı. Bir zamanların beyaz ve altın sarısı tonlarındaki mağrur taş yapılarının kalıntıları ilahi bir şefaatle korunmuşa benzeyen, el değmemiş binalarla yan yana duruyordu. Tepenin üstündeki bina -Raphael onun dini bir mezhebin keşişhanesi olduğundan kuşkulanıyordu- Tanrı’nın Kiev’de sağlam kalan tek evi değildi. Tüm doğaüstü varlıklara karşı eşit ölçüde batıl inanç besleyen Moğolların ellerinden geldiği müddetçe kiliselere dokunmadıkları söylenirdi.</p>

  <p>Bu yerde -Raphael’in artık ona şehir diyesi gelmiyordu- kalan insanlar da benzer şekilde yurtsuzların ve açıkgözlerin, perişanların ve kayıtsızların ilginç bir karışımıydı. <i>Moğol</i> Güruhu’nun <i>geçişinden sonra bile,</i> diye aklından geçirdi Raphael, <i>hayat öyle veya böyle devam ediyor.</i> Adamın burnuna haşlanmış lahananın yanı sıra pancarların o tatlı ve topraksı kokusu çalındı. Moloz kaplı bir köşede son derece yersiz duran ve başında iri yarı, kan ter içindeki bir fırıncının beklediği güdük bir taş fırından ağız sulandırıcı bir soğanlı ekmek buharı yükseliyordu. Havada çöp ve lağım kokuları da vardı ama bu zaten şehirlerde yaşayan herkes için tanıdık bir durum, hatta bir canlanma belirtisiydi. Ölü şehirler yalnızca kadim bir çürümenin ve tozun kokusunu taşırdı. Buradaysa yıkanmamış, yorgun bedenlerin ter kokusu -Raphael’in tahminince kısa bir süre önce Dinyeper’den çıkarılan balıkların rayihasıyla karışıyordu- sayesinde yaşam kör bir adam için bile apaçık ortadaydı.</p>

  <p>Illarion’un kılavuzluğuna uyan Raphael kadavramsı bir tüccarın takırtılı ve gıcırtılı arabasından sakınmak için atını ana yoldan çıkardı. <i>Satacak malları olan birinin böyle bir yere bile göğüs germesi insanın inatçı tabiatı hakkında ne çok şey söylüyor,</i> diye düşündü hekim. Yine de görünüşe bakılırsa kâr oldukça düşüktü. El değiştiren paranın büyük bölümünün eninde sonunda Moğol sandıklarını doldurduğuna şüphe yoktu.</p>

  <p>Raphael başka bir sokağın harabelerinin arasından baktığında Feronantus ile grubun geri kalanının başka bir kapıdan -yok, duvardaki bir gedikten- kente girdiğini ve nehir kıyısı boyunca ilerlediğini görür gibi oldu.</p>

  <p>Taran’ın ölümünün ardından Tyrshammar lordunun yıpranmış yüzü daha tekinsiz bir ifadeye bürünmüştü ve Raphael bu yüzden onu suçlayamazdı. Biraderlerinin kaybı, açıldıktan günler sonra bile kanamayı sürdüren bir bıçak yarasından farksızdı. Aralarındaki önde gelen isimlerden bazılarını Taran eğitmişti. Vefatı her sabah uyandıklarında yutmak zorunda kaldıkları çok acı bir lokmaydı, özellikle de Feronantus için.</p>

  <p>Şimdiyse... liderleri bir başka, hatta belki daha beklenmedik bir hüsranla karşı karşıyaydı.</p>

  <p>“Gelin,” dedi Illarion, arabanın peşinden yola devam ederek. “Amaçsızca oyalanmalar dikkatleri üzerimize çeker.”</p>

  <p>Illarion etkileyici bir iyileşme göstermişse de kulağının yokluğu o taraftan gelen sesleri duymasını zorlaştırıyordu ve vücudunun kalaslar altındayken aldığı hasar sebebiyle hareketleri hâlâ yavaştı. Tüm bunlara rağmen Raphael’in beklediğinden daha iyi ve dikkatli bir rehberdi. Etrafına bakan Rutenyalının başka günlerdeki başka bir şehri -efsanevi ihtişamı içindeki eski Kiev’i- gördüğüne şüphe yoktu.</p>

  <p>Percival hekimin sağında at sürüyordu ve Roger da arkayı koruyordu. Raphael, Frenk ve Normandiyalının alışılmadık fakat iyi dostlar olduğunu düşündü. Her temiz yürek pragmatik bir karşı ağırlığa, her kötümser ise moralini düzeltecek bir idealiste ihtiyaç duyardı. Percival’le yeni tanışan birinin ona saf gözüyle bakması kolaydı; fakat Raphael hiç kimsenin kolay yahut basit olmadığını uzun zaman önce öğrenmişti ve şövalyenin ilk bakışta görünenden daha derin bir kişiliğe sahip olduğunu bilecek kadar Taran’la yaptığı konuşmalara kulak misafiri olmuştu. Adamın ettiği her yeminin arkasında bir sebep, her hareketinin ardında itici bir amaç ve inanç vardı.</p>

  <p>Percival’e ilahi bir lütuf bahşedilmiş olması -veya onun öyle sanması- ihtimali, durumu alışılmadık ölçüde karmaşık hâle getiriyordu. Yine de Raphael garip bir biçimde bundan hiç endişe duymuyordu. İçinde bulundukları vaziyetin zalim şartları teker teker ele alındığında ümit kırıcıydı. Garip sanrılar yolculuklarını daha çetrefilli bir hâle getirebilirdi, ama aynı zamanda da Raphael’i durmaksızın yemek, sıcak bir yatak ve iyi bir uyku düşünmekten alıkoyarak ona minnetle karşıladığı bir oyalanma sağlıyordu. Aslında tezahürsel nöbetler hekimi büyütüyordu. Nasıl oluyordu da Tanrı kadar güçlü bir varlık insan ruhuyla bu denli hafif fakat kesin bir temas sağlayabiliyordu? Sahiden de ilginç bir durumdu. Tanrı tabii ki her türlü inceliğe kadirdi... ama neden Percival’i seçmişti? Ya da dolayısıyla Feronantus’u?</p>

  <p>Raphael bu muammalara kafa yorarken dörtlü grup harap olmuş mahallelerin içinden ve av patikaları gibi dolambaçlı bir güzergâh izleyen yollardan geçerek şehrin iç kısmına ulaştı. Artık Dimyat Kuşatması’nın ve Kutsal Topraklar’daki diğer felaketlerin nahoş anıları Raphael’in içini kemirmeye başlıyor, tanrılar ile insanlara yönelik daha yüce düşüncelerini bir kenara itiyordu.</p>

  <p>Tırmanış daha zahmetli hâle geldikçe atı titriyordu. Tüm <i>dikkatimi bu işe vermemi istiyor,</i> diye aklından geçiren Raphael gönülsüzce de olsa bulunduğu ana geri döndü. Yükselen yamaçlarla, yıkık duvarlarla, yanık meyve bahçeleri ve üzüm bağlarıyla çevrili olan keşişhane bulutlu gökyüzünün solgun ışığında üzerlerine eğilirmiş gibi gözüküyor, sanki binaların ta kendisi nöbete duruyordu.</p>

  <p>Artık şehrin merkezinde olmalarına rağmen onlarla keşişhanenin temelleri arasında yükselen tepe yamacının ferah ve kırsal bir havası vardı. Ya da en azından Doğu Akdeniz’in sıkışık şehirlerine alışkın olan Raphael’e öyle geliyordu. Geniş topraklara sahip Rutenyalılar daha engin bir tarzda şehir kurmayı, parsellerce açık alanı derme çatma çitlerle çevirerek sebzeleri ve besi hayvanlarını tüketildikleri bölgelere yakın yetiştirmeyi öğrenmişlerdi. Zirvenin yakınında çitler yerini taş duvarlara bırakıyor, doruğun etrafındaki arazi halkaları daraldıkça o duvarlar yükselip kalınlaşıyordu. Hele en tepedekiler kale surlarının o yadsınamaz görünümünü taşıyordu ve kuşatma sırasında buna uygun olarak zarar görmüşlerdi.</p>

  <p>Yine de gerçek istihkâmları dert etmek zorunda kalmadan önce birkaç dönemeci geride bırakıp pek çok setten ve kapıdan geçmeleri gerekecekti. Tırmanışın ilk bölümü şehirli Raphael’e kent içi bir yolculuktan ziyade kırsal arazideki bir gezinti gibi geldi.</p>

  <p>Küçük bir üzüm bağının yakılıp yıkılmış kalıntıları arasında ilerlerlerken bu yüksek bölgelerin geriye kalan yegâne sakini gibi gözüken, leş gibi paçavralar içindeki yaşlı bir adamla karşılaştılar. Küçük, yanları açık, derme çatma bir dua mahallinin gölgesinde oturan adam elinde çürüme aşamasındaki minicik üzümlerden oluşan bir salkım tutuyor ve boş gözlerle dış dünyaya bakıyordu.</p>

  <p>Illarion adamla Rutenya dilinde konuşmak üzere durdu. Yaşlı adam onların somutluğunu ve gerçekliğini sorgulamasına grubu sessiz sedasız süzdü, sonra da kendi kendine kafa sallayıp karşılık verdi. Raphael kullanılan dildeki cehaletine rağmen adamda eğitimli bir ton ve duruş algıladı. Adam bir zamanlar mağrur, konuşma ve yazma alanlarında biraz eğitim alacak kadar faydalı biri olmalıydı; üzümlere bakıp keşişhaneye ürün tedarik eden bir çiftçi yahut vasal gibi.</p>

  <p>Yabancı bu kadar lakırdının yettiğine karar vermiş olacak ki sohbeti aniden sonlandırıp yırtık pırtık pantolonunu silkeledi ve tepeden aşağı inmeye koyuldu. Bir ara durdu ve neredeyse korku dolu bir ifadeyle dönüp onlara baktı.</p>

  <p>“Ona yukarıda yaşayanları ziyaret etmek istediğimizi söyledim,” dedi Illarion. “O da buradan gitmemizi önerdi. Kapılarını asla açmayıp bizi de diğerleri gibi öldüreceklerini veya bunu denerken öleceklerini söyledi.” Illarion’un bu esrarlı sözler karşısındaki şaşkınlığı yüzüne o kadar net yansıyordu ki diğerleri -hatta Percival bile- hayret dolu kahkahalar atmaktan kendini alıkoyamadı.</p>

  <p>“Bizi diğer <i>kimler</i> gibi öldüreceklermiş?” diye sordu Roger. “O tuhaf herif bizi ne sanıyor; Moğol mu?”</p>

  <p>“Belki de haydut sanmıştır,” diye fikir yürüttü Percival. “Ne de olsa meymenetsiz bir hâlimiz var.”</p>

  <p>“Haydutlar kapıya kadar gidip onu tıklatmazlar!” karşılığını verdi Roger.</p>

  <p>“Öyleyse gelin aynen öyle yapalım,” dedi Percival, “ve onlara haydut değil, dürüst meşgalelere alışkın kimseler olduğumuzu gösterelim.”</p>

  <p>“Zaten fazla bir seçeneğimiz yok gibi gözüküyor,” diye belirtti Raphael. “Çünkü her hâlükarda tespit edilmiş bulunuyoruz.” Başıyla keşişhanenin köşesindeki soğan damlı kümbetten onları izlemekte olan bir gözcüyü işaret etti.</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>Kiev’e ulaşmadan evvel, kentin yıkık duvarları dahilinde değerli veya kullanışlı bir şey bulamama korkusu Cnân’ın yüreğine yara olmuştu. Genç kadın Moğol ordusunun arkasında bıraktığı yıkımı yakından görmüştü ve tahribatın felaketzedeleri nasıl etkilediğini, içlerine kadar işleyip geride boş kabuklardan başka hiçbir şey bırakmayana kadar onları nasıl kemirdiğini iyi biliyordu. Bu yüzden Kiev’in zihninde canlandıracağı şeye -annesine dair hepsi de hoş olmayan anılara- karşı kendini mümkün olduğunca hazırlamıştı. Fakat Feronantus ve grubun geri kalanıyla birlikte harabelerin arasında yol alırken Kiev’i beklediği kadar ıssız bir hâlde bulmadığına şaşırdı.</p>

  <p>Şehirde sadece sağ kalan insanlar değil, aynı zamanda küllerin ve harabelerin arasında kendileri için inşa ettikleri yeni bir yaşam vardı. Kaynakların kıt olduğu belliydi; insan kırık kerestelerle ve çatlak taşlarla ancak bir yere kadar inşaat yapabilirdi. Bölgede kalanlar şimdiden eski Kiev’in merkezinden ayrılarak Dinyeper Nehri’nin kıyılarına taşınıyordu.</p>

  <p><i>Axeinos’a,</i> yani Işıksız Deniz’e kadar akan nehir Rus’un kuzeyinden güneyine kadar kıvrılarak uzanan bir yılana benziyordu. Kiev’e vardığındaysa Percival ile diğerlerinin kutsal topraklara doğru bir hac yolculuğuna çıkan tövbekarlar kisvesi altında gittikleri kutsal binalara ev sahipliği yapan ikiz tepelerin etrafından dolaşıyordu.</p>

  <p>Cnân’ın dışında Eleâzar, Raedwulf, Istvan ve iki attan oluşan küçük grup Feronantus’un önderliğinde Kiev’in moloz kaplı sokaklarında yavaş yavaş ilerliyordu. Altın Kapı’nın harabelerinden geçtikten sonra Finn atından inmiş ve yıkık binaların oluşturduğu labirente girip gözden kaybolmuştu. Cnân harabeler boyunca onlara izcilik yapan adamı ara sıra görür gibi oluyordu.</p>

  <p>Yasper da atını terk etmişti ama onun Finn kadar görünmez -veya sessiz- olduğu söylenemezdi. Adamın ilerlerken yanık duvar kalıntılarını yıkıp geçtiğini, etrafa taş parçaları sıçrattığını ve hatta henüz yağmalanmamış nadir ev eşyalarını karıştırırken arada bir metalik çınlamalar çıkardığını duyabiliyorlardı.</p>

  <p>Simyacının değerli bir şeyler bulabiliyor olması Cnân’ı şaşırtmıştı. Bu ya felaketzedelerin gösterdikleri çabalarda ki yetersizliğin, ya da Hollandalının ısrarcı karakterinin bir işaretiydi.</p>

  <p>Yüksek bir tangırtı genç kadının atını ürküttü ve bu gürültüyü Yasper’dan yükselen neşeli bir bağrış izledi. Adam başının üstünde eğri büğrü bir kap tutarak bir duvarın arkasından sıçrayarak çıktı. Cnân atını sakinleştirirken Hollandalının taşıdığı nesneye bakarak onun bir zamanlar ne olduğunu çıkarmaya uğraştı.</p>

  <p>“Harika durumda,” dedi Yasper, kadının yüzünden açıkça okunduğu anlaşılan soruya cevaben. Dikdörtgen biçimli nesneyi eyer çantalarına bağladı ve arayışına kaldığı yerden devam etmek üzere oradan ayrıldı.</p>

  <p>Istvan atını dürterek Cnân’ın yanından geçti ve Feronantus’a yaklaştı. “Çok fazla gürültü yapıyor,” dedi Macar asabice.</p>

  <p>Feronantus başıyla geldikleri yönü işaret etti. “Saklanmaya çalışmıyoruz ki,” dedi.</p>

  <p>Daha birkaç saat önce durup kente baktıkları bayırda yalnız bir at ile binicisi vardı. Aradaki mesafe biniciye veya ata dair herhangi bir ayrıntının anlaşılamayacağı kadar uzaktı; fakat Cnân’ın gözüne adam bineğine göre fazla büyükmüş -veya at binicisine göre fazla küçükmüş- gibi göründü. <i>Bir Moğol,</i> diye düşündü kadın, sonra da binicinin kim olabileceğini anladı. <i>Elimizden kaçırdığımız o adam.</i></p>

  <p>Istvan da aynı sonuca varmıştı ve anadilinde sövüp sayarak elini yayına attı.</p>

  <p>“Ağır ol Istvan,” dedi Raedwulf gülümseyerek. “Sen iyice yaklaşıp da göğsüne bir ok atana kadar herifin durup bekleyeceğini mi sanıyorsun?”</p>

  <p>“İzini sürebilirim,” diye hırladı Istvan. “Nasılsa eninde sonunda yemek yemek, uyumak veya işemek için duracak, hangisi olduğu fark etmez, işte o zaman gözünün tam ortasına bir ok—”</p>

  <p>Cnân buz gibi parmaklarıyla ensesini kavramış olan korkuya rağmen gülmeden edemedi. “Moğollar at sırtında işerler,” dedi. “Yemeklerini de orada yer ve yine orada uyurlar.”</p>

  <p>“Demek o sayede bizi bu kadar yakından takip edebildi,” diye belirtti Feronantus.</p>

  <p>“Kim?” diye sordu Yasper, bir çift tıpalı testiyle beraber yanlarına gelerek. Neye baktıklarını görmek için boynunu uzattı. “Hay aksi,” dedi Moğol izciyi fark edince. Şaşırtıcı bir çeviklikle her iki testiyi de elinden düşürmeksizin atının sırtına atladı. “Neyi bekliyoruz?”</p>

  <p>“Seni,” diye belirtti Feronantus, nüktedan bir tavırla. Sonra atının kaburgalarını hafifçe dürttü ve hayvan hiç acele etmeden nehre doğru yürümeye başladı. “Bizi gördü,” dedi Feronantus, omzunun üzerinden. “Tahminimce bu bölgeyi bizden daha iyi tanıyor, o yüzden korkmuş gözükerek kazanabileceğimiz hiçbir şey yok. Başarmayı umabileceğimiz en iyi şey onu hedefimizin burası olduğuna ikna etmek.Hava kardıktan ve diğerleri yanımıza döndükten sonra nehri gizlice aşabilir ve aramıza mümkün olduğunca çok mesafe koyabiliriz. Ümit edelim de bu yeterli olsun.”</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>Tepenin zirvesine yaptıkları yolculuk giderek güçleşiyordu. Bu sadece arazinin giderek dikleşmesinden değil, duvarın hasar görmüş kısımlarından yuvarlanan molozların yolu yer yer kapatmasından da kaynaklanıyordu. Öte yandan duvardaki bazı gediklerse onlara yeni geçiş yolları sağlayacak kadar büyüktü, ama zeminin bozuk olması sebebiyle atlarından inip onları temkinli bir biçimde yürütmeleri gerekiyordu.</p>

  <p>Yolun düz ve sağlam olduğu nadir aralıklarda Raphael başını kaldırıp kuledeki gözcünün gelişlerini başkalarına da haber verdiğini, dış duvardaki istihkâmların ışıltılı miğferlerle ve mızrak uçlarıyla dolmaya başladığını görüyordu.</p>

  <p>“Tanrı’nın bu evinde keşişlerden çok şövalyeler olabilir,” diye fikir yürüttü Illarion.</p>

  <p>“Bazı keşişler aynı zamanda da birer şövalyedir,” diye belirtti Raphael, Percival’e göz atarak.</p>

  <p>“Hem haklı hem de haksızsınız,” diye anlaşılmaz bir karşılık verdi Percival. “Zira gördükleriniz birer keşiş değil.”</p>

  <p>Bu bilmece oyunu o esnada başı çeken Roger’ın bağrışıyla sona erdi. Ona baktıklarında adamın durduğunu ve yolun ortasında sere serpe yatan bir sureti temkinli bir mesafeden incelediğini gördüler.</p>

  <p>Seyahatleri sırasında pek çok cenk meydanına rastlamışlardı. Tepeden tırnağa zırhlı olarak yerde yatan gerçek bir ceset görmek sıra dışıydı. Orduların çoğu başka bir sebepten değilse bile pis kokuyu gidermek, hastalıkları önlemek ve kuzgunlar ile leş yiyici köpekleri hüsrana uğratmak amacıyla ölülerini gömer veya yakardı. Bir ordunun öyle bir işi hâlledemeden önce yürüyüp gittiği alışılmadık durumlarda bile bölgenin sağ kalan sakinlerinin ortalık yatıştıktan sonra meseleye el attığı olurdu. Öte yanda insan cesetlerini açıkta bırakacak kadar aşağılık kimseler faydalı yahut satılabilir bir ganimet elde etmek amacıyla ölüleri soymaya çekinmezlerdi.</p>

  <p>İşte bu yüzden baştan aşağı zırhlı bir şövalyeyi ortalık yerde yatarken görmek epey garipti. Adamın kısa bir süre önce öldüğü gerçeği, etrafında uçuşan çok sayıda sinek tarafından da kanıtlanmaktaydı. Gerek zincir zırhı, gerekse de miğferiyle kalkanının şekli onun Hıristiyanlık Âlemi’nin bir şövalyesi olduğunu gösteriyordu; bu bir Moğol falan değildi. Adam yere yüzükoyun kapaklanmış, kalkanı da altında kalmıştı. Fakat başı bir tarafa anormal derecede dönmüştü ve boynu geriye doğru bükülmüştü. Cesede yaklaşırlarken -tabii pis kokuya ve sineklerin sayısına bağlı olarak sadece <i>birazcık-</i> bunun sebebine dair bir ipucu elde ettiler: Miğferinin ön yüzündeki T biçimli boşluktan giren tek bir ok sağ gözünün altından elmacık kemiğine saplanmıştı ve şövalye yere düştüğünde okun arka ucu yere çarparak başının ters dönmesine yol açmıştı.</p>

  <p>Gruptakilerin ilk dürtüsü elbette ki duvarın tepesine bakıp aradaki mesafeyi kestirmekti. Ok menzilinde bulundukları kesindi, ama bu oku atan okçunun ya şanslı ya da son derece becerikli olması gerektiği kadar da uzaktaydılar. Duvarın tepesinde artık pek çok yay göze çarpıyordu ve uzaktan gelen gıcırtılar onlardan bazılarının gerildiğini gösteriyordu. Raphael’in içgüdüleri ona siper almasını söylerken Percival tam tersi davranarak savunmacılara doğru döndü ve avuçları ileri bakacak şekilde ellerini kaldırdı.</p>

  <p>“Durun!” diye seslendi Percival. “Bizler Hıristiyanlık’ın şövalyeleriyiz ve sizin düşmanınız değiliz.”</p>

  <p>Raphael adamın saflığı karşısında yüzünü ekşitti. Onun eğitimine sahip birinin Dördüncü Haçlı Seferi’ni ve Batı’nın Hıristiyan şövalyelerinin Zara ile Konstantinopolis’teki kardeşlerine uyguladıkları vahşeti bilmiyor olması sahiden de mümkün olabilir miydi?</p>

  <p>“Böyle aptalca sözlerle sabrımızı daha da zorlamadan evvel ayaklarınızın dibinde yatan Hıristiyan şövalyeye bakıp merakınızı giderin,” diye Latince karşılık verdi bir ses, hem de Raphael doğru duyduysa bir kadın sesi. “Düşmanımız değilse nasıl bu duruma düştüğünü kendi kendinize sorun ve <i>surlarımıza</i> biraz daha yaklaşmanın akıllıca olup olmadığını düşünün.”</p>

  <p>Illarion ile Raphael aralarında bakıştılar. Kadının <i>surlarımıza</i> sözcüğünü nasıl sahiplendiği dikkatlerinden kaçmamıştı.</p>

  <p>“Percival haklıymış,” dedi Roger. “Bunlar keşiş falan değil.” Adamın gözü onlara bağıran kişinin üstündeydi. Askerin kadın olduğu çok açıktı, zira miğferini çıkarıp koltukaltına sıkıştırmıştı. Fakat onun etrafındaki zırhlı ve miğferli savaşçıların hem duruşlarında hem de hareketlerinde keşişhanenin tek bir erkek bile barındırmadığı izlenimi veren bir hava mevcuttu.</p>

  <p>Aklına eski bir öykü <i>-Ordo Militum Virıdicis Intactae</i> Hıristiyan olmadan asırlar önce yaşanmış bir olay- gelen Raphael dalgın bir edayla kafa salladı. Tarikatın ilk karakolu Tuna ile Baltık arasındaki dağların yukarılarında bulunan Petraathen Kalesi olmuştu. İkincisiyse Tyrshammar adlı bir adadaydı ve pek çok İskandinav savaşçı -bazılarının deyimiyle Vikingler- kılıç kullanmayı orada öğrenmişti. Ne tesadüftür ki o kuzeyli halkların dillerinde dolaşan Kalkan-Bakireleri <i>-skjalddis-</i> ile ilgili eski hikâye ve efsaneler, kadim günlerden beri Petraathen’in kayalıklarında yaygın olan bakire savaşçı geleneğiyle mükemmel bir biçimde örtüşmekteydi. Tyrshammar’da Kalkan-Bakiresi olan kadınların sayısı Kalkan-Biraderi olan erkeklere kıyasla çok daha azdı, fakat onlardan bazıları Rus’u boydan boya aşıp Dinyeper Nehri’nden Karadeniz’e kadar inen Viking gemilerinde yer almıştı. İşte onların bir kısmı Kiev’e yerleşerek üçüncü bir karakol kurmuştu. Söylentilere göre o grup, Doğu ile Batı kiliseleri arasında gerçekleşen dini bölünmeye karşın kadınlara nasıl dövüşüleceğini öğretmek gibi sıra dışı bir alışkanlık da dahil olmak üzere tüm geleneklerine bağlı kalmıştı.</p>

  <p>Percival’in buraya gelmeyi bu kadar çok istemesine şaşmamak gerekirdi.</p>

  <p>Frenk, Kalkan-Bakiresi’nin sataşmasına saygılı bir şekilde eğilerek karşılık verdi ve talimatlara uyarak dikkatini yoldaki cesede çevirdi. Adamın burada gömülmeden ve yağmalanmadan yatmasının gizemi böylece çözülmüştü: Kalkan-Bakireleri onu bir ikaz niyetine burada bırakmışlardı. Percival cesede doğru bir adım attı, sonra bir tane ve bir tane daha. Her adımı bir öncekinden daha yavaş ve kısaydı. Bu ayrıntıyı fark eden Kalkan-Bakireleri alaycı kahkahalarla ona serenat yaptılar.</p>

  <p>“Niye bizden bu kadar nefret ediyorlar?” diye merak etti Raphael. “Ayrıca o kadın niçin bizimle Latince konuştu?”</p>

  <p>“Hiçbir fikrim yok,” dedi Illarion, “ama eminim ki şu ceset dile gelebilseydi bize çok şey anlatırdı.”</p>

  <p>Percival ölü adama iyice yaklaşmadan önce küçük bir haç çıkardı ve bir dua seremonisi gerçekleştirdi.</p>

  <p>Çileden çıkan Roger bir küfür savurdu ve Percival’i dirseğiyle itip geçerek sert adımlarla ölü şövalyeye doğru yürüdü. Yürürken de derin bir nefes alıp onu tuttu. Cesedin yanına vardığında bir ayağını miğfere koyup itti ve adamı çevirerek okun bir saat yelkovanı gibi havada dönmesine sebep oldu. “Öylesine bir surat işte,” diye duyurdu. “Diğer pek çoğu gibi, yani sineklerin ve karıncaların yediği diğer pek çoğu gibi.”</p>

  <p>“Ayağını çek de alnındaki armayı görebilelim,” diyen Raphael kendine hâkim olamayarak cesede yaklaştı.</p>

  <p>Roger söyleneni yapmaya davrandıysa da okun ağırlığı başı eski pozisyonuna çevireceğe benziyordu. Bunun üzerine nacaklarından birini çekip silahın başını okun arka ucuna dayadı ki sabit dursun. Bu iş bitince de ayağını çekti ve ölü adamın miğferindeki arma gözler önüne serildi.</p>

  <p>Roger neredeyse aynı anda hayret dolu bir küfür etti.</p>

  <p>Üç silah arkadaşı daha iyi görebilmek için aynı anda yaklaşıp eğildi. Tasarım -cilalı çelik bir arka planın önündeki kızıl bir kılıç ve onun hemen üstünde yer alan kızıl bir Malta haçı- basit ve okuması kolaydı. Gruptakiler onu ilk kez gördükleri için değil, hiçbiri gözlerine inanamadığı için cesede biraz daha sokuldular.</p>

  <p><br /></p>
</body>
</html>
