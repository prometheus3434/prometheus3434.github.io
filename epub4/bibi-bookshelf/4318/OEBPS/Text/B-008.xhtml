<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>8. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>BABAM BÖYLE AVLANIRDI</b></p>

  <p class="p1">Korkudan deliye dönen erkek geyik kaçmaya çalıştıkça toynaklarıyla koca koca toprak ve çimen topakları kaldırıyordu. Ana patikaların geçici çitlerle kapatılmasına ek olarak ağaç ve çalı öbeklerinin arasındaki dar geçişlerin büyük bir çoğunluğu da eli mızraklı askerler tarafından korunuyordu. Hayvanın açık kahverengi postu kızıl beneklerle lekeliydi; daha şimdiden birkaç kez çalılıklardan geçmeye çalışmış, her seferinde de bir mızrağın metal ucuyla geri püskürtülmüştü. Kesiklerden hiçbiri ölümcül değildi; öldürmenin ayrıcalığı başkalarına bırakılmıştı.</p>

  <p>Hayvan toynaklarını nehir taşlarının üstünde kaydırarak yolun ortasında durdu. Kulaklarını hızla oynatarak av ekibinin doğaya ait olmayan seslerine tepki verdi.</p>

  <p>Hiç de sessiz değillerdi.</p>

  <p>Bir arbalet oku yağmuru hayvanın etrafındaki boşluğu yarıp geçti ve içlerinden biri sağ ön bacağının derinlerine kadar saplandı. Geyik acıyla böğürdü ve sıçrayarak kaçmaya çalıştı; fakat bacağı doğru düzgün işlemediği için tökezledi. Arbalet oklarından oluşan dalganın hemen arkasından gelen kahkaha ve bağrışlar onu daha da ürküttü.</p>

  <p>Yayını aşağıda tutan Ganşuk ana av ekibini arkadan takip ediyordu. Yayına bir ok sürmüşse de onu fırlatmak için acelesi yoktu. Tüm bahçe çitlerle çevrili bir arenaya dönüştürülmüştü ve soylular o kapalı alana salıverilen tutsak hayvanları avlıyorlardı. Ganşuk çitleri kuran adamları gördüğünde avın nasıl düzenleneceğini anlamıştı ve o anki tek endişesi ava katılabilmek olmuştu. Şimdiyse canı hiç de öyle bir şey yapmak istemiyordu. Bu bir av değildi. Bu bir katliamdı.</p>

  <p>Tavırlarının sarayda bulunduğu şu son birkaç haftadaki konumunu yansıttığının fazlasıyla farkındaydı: Ögeday’ın yakın çevresinin hemen kıyısında, ama aynı zamanda da onun bir adım dışında. Lian’ın uyarısı kafasında yankılanıp duruyordu; sadece kendi davranışları değil, başkalarının onun hakkında söyledikleri de dikkate alınacaktı. Birileri fark edip Kağan’a yetiştirmeden önce hoşnutsuzluğunu iyi saklamalıydı.</p>

  <p>“Iskaladın!” diye bağırdı Ögeday eşlikçisine, birlikte avlarına doğru koştururlarken. Saray erkânından bir grup suratları kıpkırmızı kesilmiş ve nefes nefese kalmış bir hâlde ikilinin arkasından yetişmeye çalıyor, ayaklarına dolanmasın diye kaftanlarının eteklerini havaya kaldırıyorlardı. Safran-altın sarısı kaftanındaki çimen ve çamur lekelerinin farkında bile olmayan Kağan genişçe sırıtıyordu. Avdan büyük bir zevk aldığı her hâlinden belliydi.</p>

  <p>“Bir sonraki atışta işi bitecek,” dedi Munokhoy, silahını kurmayı tamamlamak için yavaşladığı sırada. Çok aşamalı arbalet -yaylardan ve manivelalardan oluşan karmaşık bir tertibat- Ganşuk’a nimetten çok külfet gibi geliyordu, ama bir kez kurulduktan sonra ölümcül bir aygıt olduğuna hiç şüphe yoktu. Munokhoy sürgüyü yerine oturturken homurdandı ve ateşlemek üzere silahı kaldırdı.</p>

  <p>Munokhoy saçlarını kel denebilecek kadar kısa kestiriyordu ve bu durum yüzünün çöküklüğüyle birleşince genç görünümlü uzun sakalına rağmen ona iskeletimsi bir hava katıyordu. Kalın ve kaslı kollarıysa bir cesedin çıta gibi incecik uzuvlarına hiç benzemiyordu. Sol kulağının arkasından başlayan solgun bir yara izi tuniğinin içine girip kayboluyordu. Munokhoy’un o izi nasıl kazandığına dair dedikodu eksikliği çekilmese de Ganşuk bu konuyu hangisinin doğru olduğunu düşünecek kadar umursamıyordu. Her savaşçının kendi yara izleriyle ilgili öyküleri olurdu ve bunların çoğu birer yalandan ibaretti.</p>

  <p>Ganşuk ikilinin arkasında durup Munokhoy’un hedefe odaklanmasını seyretti. Ögeday hâlâ soluk soluğaydı, ama bir kaya gibi duran Gündüz Bekçisi’nin göğsü belli belirsiz hareket ediyordu. Arbaletin geniş tetiğine basarken Munokhoy’un boynundaki kaslar gerildi ve aynı anda üç ok birden fırlatan silahın geri tepmesi karşısında ağırlığını öne doğru verdi.</p>

  <p>Erkek geyik tam döndüğü sırada okların hedefi oldu, ikisi boynuna ve omzuna saplandı. Gözüne isabet eden üçüncüsüyse etrafa kan ve göz sıvısı fışkırtarak hayvanın kafatasının içlerine kadar girdi. Ön bacakları kıvrılıveren geyik bir şakayık tarhına devrildi.</p>

  <p>“Çinlilerin icat ettiği bir düzine harikulade ölüm makinesinden sadece biri.” Munokhoy sırıtarak arbaleti Ögeday’a uzattı. “Zeki, küçük piç kuruları,” diye gülerken uzun adımlarla ölü geyiğe yöneldi.</p>

  <p>Ögeday’ın etrafına üşüşen av ekibi Kağan’ın ellerindeki silah karşısında beğeni ve teşvik dolu sesler çıkardı. Ganşuk yaklaşmaya tenezzül bile etmedi. Bulunduğu yerden yeterince net görebiliyordu.</p>

  <p>Yalaka nedim ve soyluların ilerisindeki Munokhoy ölü hayvanın başına dikilip kılıcını kaldırdı. Yalıma çarpan güneş ışığı onu gümüşi bir parıltıya dönüştürdü. Kılıç hızla aşağı inerek ıslak bir çıtırtıyla geyiğin kellesini gövdesinden ayırdı. Munokhoy yere diz çöktü ve kelleyi boynuzlarından tutup havaya kaldırdı. Ellerinden aşağı kanlar akıyordu. “Mavi Gök’ün Altındaki Her Şeyin Efendisi’ne,” diyerek kelleyi Ögeday’a doğru çevirdi, “bu naçizane yadigârı sunarım.”</p>

  <p>“Sende kalsın,” dedi Ögeday. “Koleksiyonumda çok daha etkileyici yadigârlar var.” Kağan bir kahkaha atıp kendisine yeni bir şarap tulumu getirilmesi için uşaklardan birine el etti. Sonra da arbaleti tulumla değiştirdi ve kocaman bir yudum içerek susuzluğunu giderdi.</p>

  <p>Bahçeye şimdiden bir başka geyik sokuluyordu. Bakıcısı başının etrafına dolanmış ipi çeker çekmez hayvan yerinden fırladı. Seke seke doğu duvarına doğru koştu ve çok geçmeden o istikametten kaçamayacağını anladı. Sağına döndü, bir saniyeliğine bir ağaç kümesinin arkasında gözden kayboldu, sonra bahçenin güney sınırının yakınındaki küçük bir yükseltinin zirvesinde tekrar görüş alanına girdi. Hâlâ korku içinde olmasına rağmen yeterince uzaklaştığı için ayaklarının dibindeki otların çekiciliğine kapıldı. Hayvan bir anlığına etrafına bakındı, ardından başını ihtiyatla otlara doğru indirdi. .</p>

  <p>Bir geğirti koyuveren Ögeday az ilerideki Ganşuk’u ilk defa görür gibi oldu. “Muhafızımın yeni oyuncağı hakkında ne düşünüyorsun?” diye sorarken sesi av ekibinin dikkatinin Ganşuk’a çevrilmesini sağlayacak kadar yüksekti. “Etkileyici bir silah, öyle değil mi?”</p>

  <p>Lian’ın saraydaki itibarlara ve algılara dair ikazını anımsayan Ganşuk başını eğerek selam verdi. <i>Hanlar Hanı bile gözde etkinliğin cazibesinden muaf değildir.</i> “Silah oldukça iyi atış yapıyor gibi görünüyor kağanım.”</p>

  <p>Ögeday ölü geyiğin kesik başını yere bırakmış olan Munokhoy’a bir göz attı. <i>Torguud’</i>un kolları kanla kaplıydı. “Evet,” dedi Ögeday, <i>“silah</i> sahiden de iyi atış yapıyor, değil mi?”</p>

  <p>Ganşuk adamın sözcüklere yüklediği vurgu karşısında içten içe suratını ekşitti. Munokhoy’un yüz ifadesine bakılırsa o da aynı sonuca varmıştı.</p>

  <p>Ganşuk konuşmanın gidişatını değiştirmenin bir yolunu bulamadan önce Ögeday elindeki şarap tulumunu arbaleti tutan uşağa doğru salladı. “Bana şunun nasıl çalıştığını göster,” dedi. Uşak donakalınca da başını iki yana salladı. “Sen değil,” diye tersledi. “Ganşuk.”</p>

  <p>Yaşadığı rahatlama nedeniyle bayılacak gibi olan uşak hemen Ganşuk’un yanına koştu, karmaşık arbaleti neredeyse delikanlının kucağına atıyordu. Silahı tutabilmek için Ganşuk’un iki eline birden ihtiyacı olacaktı. Ansızın Munokhoy’un onu kurarken kullandığı düğüm ile manivelaların doğru sırasını hatırlayamaz oldu. Uşak silahı delikanlıya uzatıp onu elinden alması için gözleriyle yalvardı; fakat Ganşuk öyle bir harekette bulunmadı. “Kusuruma bakmayın kağanım,” dedi, her sözcüğü dikkatle ve yavaşça telaffuz ederek, “ama ben bu Çin tertibatlarından bazılarını Çinlilere bırakmamız gerektiğine inanıyorum. Ben en iyi babamın bana öğrettiği şekilde avlanırım; basit bir yayla.”</p>

  <p>Ganşuk’un tahta, boynuz ve kirişin basitçe eğrilmesinden yapılmış yayı dedesinden kalma olup nesiller boyunca tekrar tekrar yıpranmış ve onarılmıştı. <i>Tıpkı gökyüzü gibi,</i> diye düşündü delikanlı, Kağan’ın çevresindeki insan kalabalığının biraz önüne geçmek için birkaç adım atarken. <i>Hiç değişmeyecek.</i> Yayını tutmak ona iyi geliyordu. Silahı çalıştıran karmaşık bir mekanizma yoktu. Kolunun bir uzantısıydı, o kadar.</p>

  <p>Munokhoy burun kıvırdı. “O eski çomak mı? Eminim hastalıklı öküzleri avlamakta çok işe yarıyordur ”</p>

  <p>Ganşuk avıyla arasındaki mesafeyi ölçerken hafifçe sırıtmak için kendi kendine müsaade etti. Bir gözünü av ekibinin üstünde tutan geyik hâlâ yükseltinin tepesinde otluyordu. Evet, diye aklından geçirdi Ganşuk, yayını kaldırıp nişan alırken, <i>bırak istediği kadar konuşsun. O bu konuda senden üstün.</i> Zor bir atıştı, ama imkânsız değildi. Ganşuk göğsü tamamen dolana kadar yavaşça nefes aldı, sonra da duruşunun oturduğundan emin olana kadar nefesini tuttu. Kolları kaya gibiydi. Okun ucu hiç titremiyordu. Bekledi...</p>

  <p>“Çok uzak,” dedi Munokhoy, gereğinden yüksek bir sesle. Av ekibinden çıkan mırıldanmalar bunu doğrular nitelikte olmasına rağmen Munokhoy’un küçümsemesi kadar imâli -veya aleni- değildi.</p>

  <p>Tehlikeyi sezen erkek geyik sese tepki vererek başını kaldırdı. Bacaklarındaki kaslar titredi, ama artık çok geçti. Ganşuk’un toplanmış kalabalığın çıkardığı sesin hemen ardından saldığı ok geyiğin göğsüne isabet etti. Beyaz kürkünden aşağı kan damlayan hayvan bir kez sendeledi, sonra da yere yığıldı.</p>

  <p>Artık kalabalıktan hiç ses çıkmıyordu. Ganşuk da dönüp onlara bakma dürtüsüne direndi. “İşte,” diye mırıldandı, neredeyse kendi kendine. “Babam da böyle avlanırdı.”</p>

  <p>Ögeday’ın gür kahkahası sessizliği bozdu. “Demek baban da benim kadar iyi bir nişancıymış.”</p>

  <p>Ganşuk bu üstü kapalı iltifat karşısında Kağan’a doğru dönüp başını saygıyla eğdi. Kafasını kaldırınca Ögeday’ın oraya ilk gelişinde de gördüğü aynı delici bakışlarla kendisini süzdüğünü fark etti. Sanki Kağan’ın gözlerinin önündeki bir bulut dağılmıştı ve adam uzun zamandır kendisinden saklanan bir şeyi görüyordu.</p>

  <p>Ganşuk göz ucuyla uşağın Munokhoy’dan aldığı Çin tertibatını yere bırakmasını izledi. Başka hiç kimse bunu fark etmemiş veya umursamamış gibiydi.</p>

  <div style="text-align: center;"><img alt="" src="../Images/main-16.jpg" /></div>

  <p>Güz gündoğumu vadiyi genç Ögeday’ın hoşlanmadığı kadar yavaş dolduruyordu. Delikanlı sulak bir açıklığın kenarındaki donmuş toprağa yüzükoyun uzanmıştı. Soğuk iliklerine kadar işliyor, loş ışık gözlerine oyunlar oynuyordu. Avlanma koşulları hiç de ideal sayılmazdı ve çok uzun süredir orada yatıyordu.</p>

  <p>Güneş yüzünü bayırın üstünden gösterinceye kadar Ögeday nehir kenarındaki otların arasında bulunan iki sureti seyretmişti. Suretler kâh birer hayvan, kâh kürk paltoları içindeki ağabeyleri gibi gözüküyordu. Kaslarına kramp girmeye başlıyordu. Avının kimliğini nihayet çıkarabilse dahi yayma onu vuracak kadar asılamayabilirdi.</p>

  <p>Elleri ve dizleri üstünde doğrulup santim santim ilerlemeye başladı. Kırılgan ot sapları omuzlarına sürttü. Çıkan ses kulaklarına kocaman ağaç dallarının hışırtısı gibi geldi. Avının bunu duyduğundan emindi.</p>

  <p>Ögeday karnıyla göğsünü yere yapıştırıp yavaşça nefes verdi. Neredeyse atış mesafesindeydi. Tek bir harekette oku yaya sürüp ayağa kalkar ve atış yaparsa bir geyiği alaşağı edebilme şansı yüksekti.</p>

  <p>Fakat suretler ağabeylerine aitse o gece ateşin etrafında edilen alayın sonu gelmezdi. Hele birini vurmayı başarırsa o zaman da alaydan çok daha fazlasına maruz kalırdı.</p>

  <p>Ögeday alçak sesle sövdü ve dizlerinin üzerinde yavaşça doğruldu. Emin olmak zorundaydı. Aniden, vadinin sessizliği gür kahkahalarla bölündü ve Ögeday ciğerlerindeki tüm havanın dışarı kaçtığını hissetti. Birkaç saniye daha hareketsiz kaldı ve geleceğinden emin olduğu alaycı sözleri bekledi. Ama öyle bir şey olmadı ve ağabeylerinin kendisine gülmediğini fark etmek neler olduğuna dair duyduğu merakı pek de azaltmadı. Genç adam yine bir kahkaha tufanı yükselene kadar bekledi, ardından ayağa kalktı ve kendinden emin adımlarla, açıklığa daha yeni varmışçasına ilerledi. Çalılara sürtünen vücudunun çıkardığı sesler artık umurunda değildi. En büyük ağabeyi Cuci sese doğru dönmüştü ve onu tanıyarak el salladı.</p>

  <p>“Üçüncü Kardeş! Buraya gel. Çağatay dün geceki büyük macerasını anlatıyordu,” deyip güldü.</p>

  <p>Ögeday gülümseyerek ağabeylerine doğru koştu. Lakabından utanmıyordu, çünkü doğruydu: Cengiz Han’ın dört oğlundan sadece Tuluy ondan daha küçüktü.</p>

  <p>Genellikle kardeşlerin en yakışıklısının Çağatay olduğu düşünülürdü ve saray göstericileri kadar güzel öykü anlatabilme yeteneğinin kamptaki kadınları baştan çıkarma becerisine katkıda bulunduğu kesindi. Cuci daha ziyade en büyük oğul mevkiinden faydalanırdı, sıkça hastalanan Tuluy ise bu özelliğini peşinden hiç eksik olmayan kadın sürüsünün ilgisi ve düşkünlüğüyle değerlendirmeyi başarırdı. Ögeday su kovasına bakarken karşılaştığı görüntünün fena olmadığını düşünse de çoğu kimse babasına benzediğini söylerdi, hem fiziksel görünüm hem de davranış biçimi bakımından.</p>

  <p>“Doğal nimetlerine diyecek yoktu,” dedi Çağatay heyecanla, küçük kardeşi onlara yaklaşırken. Genç adam ellerini göğsünün önünde tuttu, sanki bu hareket az önce Cuci’ye anlattığı öykünün Ögeday tarafından da anlaşılması için yeterliymişçesine.</p>

  <p>“Hiç göğüsleri küçük bir kadınla beraber oldun mu?” diye sordu Ögeday.</p>

  <p>Çağatay sahte bir öfkeyle yüzünü buruşturdu ve Ögeday hüsranını unutarak güldü.</p>

  <p>“Cidden Çağatay, sanki yatağına iyice olgunlaşmış kızlardan başkasını atmıyorsun,” diye takıldı Cuci. Üçünün en büyüğü olduğunu gösteren şey sadece boyu değildi. Şimdiden göz çevrelerinde kırışıklıklar belirmişti, bakışları çok daha dikkatli ve deliciydi. Liderliğin yükünü sırtlanmaya hazırmışçasına omuzları biraz geriye çekikti. Ellerini havaya kaldırıp önündeki boşluğu avuçladı. “Oooh! Ne kadar dolgun!”</p>

  <p>Çağatay elinin tersiyle onun omzuna vurdu. “Kavunlarımı rahat bırak!”</p>

  <p>Atılan kahkahalar açıklıkta gürleyen yeni bir sesle kesildi. “Çok etkilendim!”</p>

  <p>İçlerinden biri oldukça heybetli olan beş adam, Ögeday’ın az önce yattığı yerin arkasındaki ağaç sırasının arasından sabah güneşinin altına çıktı. Işık, Cengiz Han’ın boynunun etrafındaki altın takılardan yansıyordu ve aynı ışık üzerlerindeki kara pelerinlerde kayboluyormuş gibi görünüyordu.</p>

  <p>“Oğullarım ne kadar da büyük avcılar,” dedi Cengiz. “Geyiğinizi çoktan öldürüp derisini yüzmüş olmalısınız, çünkü burada dikilip birbirinize öyküler anlatıyorsunuz. Hadi bakalım, avınızı bana da gösterin.”</p>

  <p>Ögeday dönüp Çağatay’a baktı ve ikinci Kardeş’in suratında panikten başka bir şey göremeyince bakışlarını nehirden tarafa çevirdi. Yanakları utançla kızarırken başarısızlıkla sonuçlanan avının burukluğunu içinde hissetti. Onlar yere kök salmışçasına beklerken Cengiz ile dört adamı kolayca etraflarını sardı. <i>Ürkmüş geyiklerden farkımız yok,</i> diye aklından geçirdi Ögeday. Cengiz yalnız olsaydı, oğullarını bu hâlde yakaladığına hiç kimse tanıklık etmeseydi yalnızca babalarının azarıyla paçayı kurtarabilirlerdi. Fakat böyle bir durumda dayak yemeleri işten bile değildi.</p>

  <p>“Baba—” diye başladı Cuci.</p>

  <p>“Beslememiz gereken bin yedi yüzden fazla boğaz var.” Cengiz’in sesi ne hınç ne de öfke taşıyordu, ama oğulları gerçeği biliyorlardı. “Bu bölgedeki çiftçiler bize yeterince gıda temin edemezler, üstüne onları yesek bile.”</p>

  <p>Ögeday yalnızca yamyamlık düşüncesiyle değil, babasının böyle bir olasılığı dile getirirkenki sakin ve zahmetsiz tavırları karşısında da kendine hâkim olamayarak ürperdi.</p>

  <p>“Hünerli avcılar olmadığınızın farkındayım; ama sizi buraya avlanmayı <i>öğrenesiniz</i> diye gönderdim,” dedi Cengiz, Cuci’nin bitirmesine izin verilmeyecek olan açıklamasına cevaben. “Erzaka ihtiyacımız var. Bu kabilenin her bir üyesi—”</p>

  <p>Ögeday bir elini havaya kaldırarak babasını susturdu. Muhafızlardan ikisinin Büyük Han’a tokat atılmış gibi tepki verdiğini gözünün ucuyla görebiliyordu. Delikanlı onlara aldırış etmeksizin bir parmağını dudaklarına götürdü ve babasının yüzünü görmesine yetecek kadar başını çevirdi.</p>

  <p>“Geyik,” dedi ağzını sessizce oynatarak, sonra da parmağıyla yerini gösterdi. Nehrin aşağısında, karşı kıyıda iki tane iri dişi ve kocaman bir erkek geyik duruyordu.</p>

  <p>Cengiz’in gözleri oğlunun parmağını izledi ve başının bir hareketiyle nehre en yakın muhafızlarına diz çökmelerini işaret etti. Grup içgüdüsel olarak dikkatini avlarına verirken aile içi disiplin unutulup gitti. Muhafızlar yavaşça yere çöktü; kılıçları bu avda yararsızdı ve ayakta durarak avcılara engel olmaktan başka bir şey yapmıyorlardı. Su kenarında sessiz sedasız ilerlemeye başlayan Cuci ile Çağatay’ın çizmeleri nehir taşları üzerinde hafif çıtırtılar çıkarıyordu. Cengiz yayını sırtından aldı ve gözleri geyiklere kilitlenmiş vaziyette nehre doğru bir adım attı. Yanındaki Ögeday’ın da yayı hazırdı ve sığlığa aynı anda girerek çizmelerini buz gibi suya soktular.</p>

  <p>Cuci ile Çağatay’ı duyan geyikler hemen başlarını kaldırdılar ve böylece Cengiz ile Ögeday’a yanlamasına duran üç mükemmel hedef teşkil ettiler. Hazır bekleyen ikilinin yay kirişleri neredeyse aynı anda tınladı.</p>

  <p>Erkek geyiğin boynuna iki ok saplandı, darbelerin alçak sesi nehrin karşısından neredeyse hiç duyulmadı. Fakat sesin kaynağına çok daha yakın olan dişiler ürkerek yerlerinden fırladı ve ağaçların arasında gözden kayboldular. Erkek geyik ayakta kalmak için uğraştı, sonra öne doğru devrilerek nehre düştü ve orada çaresizce debelendi.</p>

  <p>Bir sevinç narası atan Ögeday vurduğu geyiğin sürüklenip gitmesini engellemek için mümkün olduğunca büyük bir süratle sulara bata çıka nehirden aşağı koştu.</p>

  <p>“İyi atıştı,” diye bağırdı Çağatay. Muhafızlar beğenilerini ıslık çalarak gösterdiler. Hatta Cuci yanından geçen küçük kardeşini alkışladı.</p>

  <p>Geyik debelenmeyi bırakmıştı ve Ögeday ona ulaştığı sırada nehir hayvanın leşine asılmaya başlıyordu. Delikanlı etrafına sular sıçratarak durdu, gevşek taşlara basmadığından emin oldu ve geyiğin boynuzlarını kavradı. “Bana yardım edin!” diye seslendi.</p>

  <p>“Hayır!” Cengiz’in sesi netliğini kaybetmeden suyun karşısına kadar ulaştı.</p>

  <p>Ögeday ayaklarını yere sağlam basarak arkasına bir göz attı. Cuci ile Çağatay karşı kıyıya olan yolu yarılamışlardı. Babalarının sesini duyunca onlar da durdu.</p>

  <p>“Siz ikiniz,” dedi Cengiz, “kadınları da alıp kampa dönün; bu sizin avınız değil.”</p>

  <p>Çağatay’ın hemen boynu büküldü ve omuzları çöktü. Cuci tereddüde kapıldı.</p>

  <p>“Geri dönün!” diye kükredi Cengiz. Ögeday’ın ağabeyleri babalarının ses tonuna çabucak tepki vererek yönlerini değiştirdi. Üzerlerinden sular damlar hâlde nehrin kıyısında dururlarken av mahallinden tamamen ayrılmaya hiç gönülleri yoktu. Babalarının yakın korumaları onların yanına giderken kuşağından kemik saplı, büyük bir deri yüzme bıçağı çıkaran Cengiz ise nehrin karşısına geçti.</p>

  <p>Dengesini kaybettiğini hisseden Ögeday tekrar ölü geyiğe doğru dönmek zorunda kaldı. Hayvan düşündüğünden daha iriydi ve onu pek iyi tutamamıştı. Boynuzlarına asılarak leşi nehirden çıkaramazdı. Daha iyi bir konum alması lazımdı. Hayvanın arka kısmına geçmeye çalışırken babası yanında belirdi. Cengiz sol kolunu ölü hayvanın omuzlarına attı.</p>

  <p>“Hazır mısın?” diye sordu Cengiz, yüzünü Ögeday’ınkine yaklaştırarak.</p>

  <p>Ögeday, babasının nefesindeki kokuları -et, sarımsak, kımızın ekşiye kaçan aroması- alabiliyordu. Bir an için sanki yine babasının -daha önce hiç görmediği bu haşin bakışlı garip adamın- kucağında oturan, daha o kavramların ne anlama geldiğini bile bilmeksizin kendini güvende ve korunaklı hisseden bir bebek olup çıkmıştı.</p>

  <p>“Kaldır!” diye bağırdı Cengiz. Ögeday geriye doğru tökezleyince geyik leşi nehir kıyısına doğru yalpaladı. Delikanlı kendi ayağına takılıp yere sertçe düştü ve geyiğin boynuzları baldırlarına batarak canını yaktı. Hayvanın başı kucağında duruyordu. Leşin büyük bölümüyse sudan çıkmıştı.</p>

  <p>Nehrin kıyısına çıkan Cengiz, kestirmesi güç bir ifadeyle yerde yatan Ögeday’a baktı.</p>

  <p>“Ne oldu?” diye sordu Ögeday. Ardından, babasının yüz ifadesini hoşnutsuzluk olarak kabul edip kendini savundu. “Konuşmaya devam etseydik geyikler bizi duyup—”</p>

  <p>Cengiz başını iki yana salladı. “Doğru kararı verdin,” dedi. “Sözümü kestiğin için sana kızgın değilim.”</p>

  <p>Ögeday babasının aklından neler geçtiğini anlamaya çalıştı.</p>

  <p>“Neden erkek olanı seçtin?” diye sordu Cengiz.</p>

  <p>Ağabeylerine ve muhafızlara bir göz atan Ögeday ani bir karar verdi. <i>Ona doğruyu söyle.</i> “En iyi seçim oydu baba. Dişilerden birini vurmak aklımın ucundan bile geçmedi. Öyle yapmalıydım. Özür—”</p>

  <p>Cengiz elini sallayarak özrü geçiştirdi ve oğlunun yanına çöktü. Deri yüzme bıçağını aralarındaki toprağa sapladı, sonra da karşı kıyıdaki adamlara baktı. “Ağabeylerin ne yaparlardı biliyor musun?”</p>

  <p>Ögeday doğru cevabın ne olduğundan emin değildi, ama babasının o yanıtı zaten söyleyeceğini sezinledi. O yüzden de sessiz kaldı.</p>

  <p>“Erkeği benim vuracağımı tahmin edip dişilerden birini seçerlerdi.”</p>

  <p>Ögeday’ın karnı yine düğümlendi ve bir kez daha kendini aptal bir çocuk gibi hissetti. Ağabeylerini geyik sanarak onlardan birini vurmasına ramak kalan bir çocuk. “Daha fazla etimiz olurdu,” derken sözcükler boğazını yakıyordu.</p>

  <p>“Evet, doğru Ögeday. Daha fazla etimiz olurdu.”</p>

  <p>Ögeday kucağındaki hayvana dik dik baktı. Onu iterek kendinden uzaklaştırmak istedi. Öldürmenin verdiği heyecan hızla azalıyor, geriye sadece kendi arzularından ötesini düşünememekten gelen yürek burkucu bir utanç kalıyordu.</p>

  <p>“Geyiği vurdun, çünkü onu istiyordun,” dedi Cengiz. “Onun sana sunduğu nimeti istiyordun. Bana danışmadın, iznimi istemedin ve tereddüt etmedin.”</p>

  <p>Ögeday başını kaldırıp babasına baktı; fakat Büyük Han hâlâ dalgın gözlerle nehri karşı tarafına bakıyordu.</p>

  <p>“Tam da benim yapacağım şeyi yaptın,” dedi babası yavaşça ve gözlerini nihayet Ögeday’a çevirdi.</p>

  <p>Ögeday babasının sesinde duyduğu kedere bir açıklama getirebilmek için ona bakarak yüzünü inceledi. Etrafındaki her şeyi, ellerindeki geyik boynuzlarının sertliğini; yanlarından akıp giden nehrin suyunu; soğuk sabah havasında babasınınkine karışan nefesini; babasının göz çevrelerini saran, güneşten ve mevkiinin ağırlığından kaynaklanan kırışıklıkları; korkusu ve paniği geçerken karnında ansızın beliren boşluğu sezinliyordu ve babasının sözlerinde basit bir iltifattan fazlasının yattığını biliyordu. Bir an için nehir kenarında bir başlarına kaldılar ve dünyada onlardan başka hiç kimse yoktu.</p>

  <p><i>Farklılıklardan çok benzerlikleri olan bir baba</i> ve <i>oğul.</i></p>

  <p>Cengiz başını yukarı aşağı salladı ve o an geride kaldı. Adam otların üstünden kalktı ve deri yüzme bıçağının kınını kuşağına bağlayan deri sırımları çözdü.</p>

  <p>“Ne yapıyorsun?” diye sordu Ögeday.</p>

  <p>“Bu benim avım değil,” dedi Cengiz. Bir kez daha oğlunu süzdü, sonra da gerisingeri dönüp nehre girdi.</p>

  <p>Ögeday yerdeki bıçağa baktı. Dedesine ait olan silahı hemen tanıdı. Bu kendisinden, hatta babasından bile daha yaşlı bir nesneydi. Yalımı ıslak topraktan çekip çıkardı. Metal parlak sabah güneşinde donuk bir renkle parıldadı. Yalımı uzun olmasına rağmen ağırlığı iyiydi ve elinde kolayca hareket ediyordu.</p>

  <p>Ögeday geyik leşinin altından çıktı ve hayvanın cüssesini gözden geçirdi. Muhtemelen bir midillinin yarı ağırlığındaydı. Parçalara ayırdıktan sonra bile onu kampa kadar taşımak için birden fazla sefer yapması gerekecekti. Tüm eti kampa götürmek o günün büyük kısmını alacağa benziyordu.</p>

  <p>Ögeday nehrin karşı yakasına baktı. Cengiz öteki tarafa ulaşmıştı ve muhafızlardan biri ona pelerinini veriyordu. “Hey,” diye bağırdı delikanlı, “biriniz burada kalıp şu eti taşımama yardım edin.”</p>

  <p>Yegâne sesin aralarındaki nehrin şırıltısı olduğu uzun bir an geçti. Derken Cengiz kafasını arkaya atarak gür bir kahkaha patlattı. Cuci ile Çağatay’ı oradan kovalayarak kampa geri gönderdi ve muhafızlardan ikisi onları izledi. Cengiz geride kalan ikiliyle bir şeyler konuştu ve Büyük Han’a pelerinini vermiş olan kafasını salladı. Büyük Han son bir defa dönüp Ögeday’a baktı ve peşinde bir muhafızla oradan ayrıldı.</p>

  <p>Son muhafız suyun karşısına geçene dek Ögeday geyiğin karnını yarmış ve butlarındaki deriyi sıyırarak alttaki yağsız eti açığa çıkarmaya başlamıştı.</p>
</body>
</html>
