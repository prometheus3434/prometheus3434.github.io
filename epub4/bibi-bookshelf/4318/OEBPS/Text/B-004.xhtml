<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>4. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>GENÇ MİDİLLİ</b></p>

  <p class="p1">“Bu tam da budalalara uygun bir görev.” Ganşuk taht salonunun dışındaki uzun koridorda ileri geri volta atıyordu. Günışığı karmaşık tel örgülerle kaplı pencerelerden içeri sızıyor ve delikanlı yürüdükçe arkasında toz zerreleri dans ediyordu. “Ben Kozelsk kuşatmasında savaştım. Şehre sızmam için General Subutay tarafından bizzat seçildim. Bu... bu görev hiç de bana göre—”</p>

  <p>“Kağan’ı korumak önemli değil mi?” diye alaycı bir üslupla onun sözünü kesti Cucay.</p>

  <p>Ganşuk durup günışığı huzmelerinin içinden uzun boylu danışmana baktı. “Tabii ki önemli,” dedi. “Yayım ve kılıcım onun emrinde. İsterse canımı bile—”</p>

  <p>“Kağanın için ölmek kolaydır,” dedi Cucay. Gözlerini yere dikip omuzlarını nazikçe silkti. Yaptığı bu ufacık hareket sanki genç adamın göğsüne bir yumruk indirmişçesine Ganşuk’un taşkınlığını kolayca bastırdı. “Belki de Çağatay Han seni o yüzden bu göreve seçmiştir. Ulu General Subutay senden Kozelsk surlarını aşmanı istediğinde bunu onun için canını verecek taşkın bir budalasın diye mi yaptı?”</p>

  <p>Ganşuk başını iki yana salladı.</p>

  <p>“Peki Çağatay Han’dan daha azını mı bekliyorsun? Sence onun önsezileri Ulu General’inki kadar net ve ileri görüşlü değil mi?”</p>

  <p>“Ben... bilmiyorum,” dedi Ganşuk.</p>

  <p>“Hanlar mağrur adamlardır,” dedi Cucay. “İnatçıdırlar da. Cengiz’i halkı katletmesi yerine vergilendirmesi için ikna etmem uzun yıllarımı aldı. Bu... bu bir müzakere; bir savaş değil.” Cucay’ın yüzünden kısa bir tebessüm geçti. “Savaşçılar dövüşürler Ganşuk; onların hayattaki amacı budur. Ama sonunda dövüşecek hiç kimse kalmaz. İşte o zaman düşünmeyi öğrenmeleri gerekir.”</p>

  <p>“Sözleriniz bilgelik dolu Efendi Cucay,” dedi Ganşuk, başını eğerek. “Onları iyice düşüneceğim.” ’</p>

  <p>“Düşün bakalım,” diyen Cucay koridordan aşağı yürümeye başladı. “Düşünürken de burada birkaç gün kalıp dinlen ve Karakurum’un zevklerini tat.”</p>

  <p>“Ger’im yanımda...” Ganşuk danışmanın peşi sıra koridorda ilerlerken tavandaki kirişlere göz gezdirdi. Taş ve tahtayla çevriliyken kendini bir mezarın içindeymiş gibi hissediyordu. Sanki yüksek tavan her an çöküp onu gömecek ve gökyüzünü bir daha asla göremeyecekti.</p>

  <p>Cucay başını sağa sola salladı. “Sarayda kalacaksın,” dedi. Genç elçiyi süzerken gözlerinin kenarlarındaki deriler bir kahkahayı gizlemeye çalışırcasına kırıştı. “Kağan’a yakın kalmazsan onu anlayamazsın.” Bir kapı panelinin yanında durup elini tahta çerçeveye koydu. “Bir geyiği avlarken kendini hayvanın dünyasına sokmaz mısın? Onun izinden gitmez, onun gördüklerini görmez, onun kokladıklarını koklamaz mısın?” Ganşuk kafa salladığında Cucay kapıyı kaydırarak açtı.</p>

  <p>Oda, hayvan kürk ve postlarıyla kaplı geniş uyku platformundan pek de büyük değildi. Tavandan sarkan incecik sarı ipekler donmuş günışığı huzmeleri misali yatağın etrafına dökülüyordu. Yatağın arkasındaysa üzerlerine kırmızı çiçekler çizilmiş paravanlar vardı. En soldakinde uzun boynunu ileri uzatmış bir balıkçıl uçmaya hazırlanıyordu.</p>

  <p>“Hoşuna gitti mi?” diye sordu Cucay.</p>

  <p>Ganşuk uygun sözcükleri bulabilmek için çabalamasına rağmen ağzından zar zor çıkarabildikleri tamamen yetersiz geldi. “Harikulade bir oda Efendi Cucay.”</p>

  <p>Cucay başıyla onayladı. “Senindir.” Ganşuk’un itirazlarını engellemek için bir elini kaldırdı. “Bu akşamın ilerleyen saatlerinde Vali Mahmud Yalavak’ın onuruna bir yemek verilecek. Belki Kağan’ı moralinin daha yüksek olduğu bir zamanda gözlemlemek istersin. Daha önce hiç resmi bir saray davetine katıldın mı?”</p>

  <p>Ganşuk başını iki yana salladı. “Her akşam ateşin etrafında <i>boodog</i> veya <i>horhog</i><a href="../Text/DiPNOTLAR.xhtml#a17" id="k17"><sup>[17]</sup></a>&nbsp;pişirmek için toplanırız.”</p>

  <p>“Sanırım ellerinle yağlı keçi eti yemediğin zaman sofra adabının biraz daha farklı olduğunu göreceksin. Medeni bir toplumda nasıl davranman gerektiğini öğrenesin diye sana bazı parşömenler göndereceğim.”</p>

  <p>“Efendi Cucay...” Ganşuk sol elini sağ yumruğunun üstüne koydu. Bu kombinasyon birbirinin üstüne sarılmış çifte bir hapishane oluşturdu. Sarayın tavanı ve duvarları onun gökyüzüyle ufku görmesini engelliyordu. Bu görev -Ögeday’ın danışmanından gelen nasihatlerle bile- başka bir kafesti. Kapana kısılmıştı. Yine de ellerine bakar ve orada bir at sineği veya bir güve gibi tuzağa düşmenin nasıl bir şey olduğunu hayal ederken yumruğunu ne kadar sıkarsa sıksın işaret parmağının avucuna battığı yerdeki dar aralığı asla tamamen kapatamadığını fark etti, başparmağını oynattığında bile. “Efendi Cucay,” dedi, “bozkırlarda okuma imkânları çok kısıtlıdır ve ben...”</p>

  <p>Cucay attığı babacan bir bakışla genç adama güven verdi. “Eğer istersen sana onları okuyacak birini gönderebilirim. Mesela yıkandığın sırada.”</p>

  <p>Ganşuk ellerini açıp avucuna uzun uzun baktı. Güve kaçıp gitmeden önce hapishanesinin baskısı altında ezilecek miydi? “Minnetim sonsuz, Efendi Cucay.”</p>

  <div style="text-align: center;"><img alt="" src="../Images/main-9.jpg" /></div>

  <p>Ganşuk bir bulutun içinde süzülüyordu. Odanın duvarları havuzdan yükselen buharın arkasında kayboluyor, savaşçı sıcak suyun yüzeyinde serbestçe sürükleniyordu. Havuz bir kabile reisinin ger’inin içinden daha büyüktü ve Ganşuk ilk başta bu kadar çok suyu kirletmekten kaçındı.</p>

  <p>Kurumuş terden ve tozdan kaskatı kesilen giysileri soluk kaftanlı hizmetkârlar tarafından alınıp götürülmüştü. Birkaç dakika boyunca havuzun kenarında çırılçıplak oturmuş, sudan yükselen buhar cildindeki gözenekleri açmıştı. Sonunda ayaklarını havuza sokmuş ve suyun sıcaklığı teninin karıncalanmasına neden olmuştu. Ardından kendini bütünüyle sıcak suya batmanın lüksüne teslim etmişti. Kendini çok iyi hissediyordu.</p>

  <p>Yalnız değildi. Bunu fark eder etmez daldığı düşlerden hızla çıktı ve havuzun dibine basıp doğrularak etrafa su sıçrattı. Havuzun kenarında diz çöken bir kadın vardı, ipek kaftanının açık mavi rengi ıslanan dizlerinin hizasında koyuya çalmıştı. Çoğu Çinli kadının taktığı kıvrık tokadan kurtulmuş uzun saçları simsiyah bir su perdesi gibi yüzünün bir yarısına dökülüyordu. Ganşuk misafirinin yalnızca tek gözünü ve ağzının yarısını görebiliyordu; fakat bu bile kadının keyiflendiğini anlaması için yeterliydi.</p>

  <p>“Sen de kimsin?” diye sordu savaşçı, niyetlendiğinden daha sert bir üslupla. Kendisini suyun içinde savunmasız hissediyordu ve bunun tek sebebi çıplak olması değildi. Hizmetkârlar her şeyini götürmüştü ve genellikle üzerinden ayırmadığı küçük bıçağı saklamak aklına bile gelmemişti. Çıkacak olan ses kadını korkutup kaçıracakmış gibi suyun yüzüne bir tokat attı, ama kadın irkilmedi bile. <i>Budala,</i> diye düşündü Ganşuk. Basit bir banyo teklifi gardını düşürmesine yetmişti.</p>

  <p>“Adım Lian,” dedi kadın. Teninin pürüzsüz solgunluğuna ve yüzünün biçimine bakılırsa Karakurum’dan önceki hayatı miskinlik ve zenginlik içinde geçmişti.</p>

  <p>“Seni ihtiyaçlarımı karşılaman için Efendi Cucay mi gönderdi?” diye sordu Ganşuk. Elleriyle suyu dalgalandırdı. “Eğer öyleyse havuzun içinde olman gerekir.” Aslında bir kadının refakatini arzuladığı yoktu; daha ziyade onun suyun kenarında oturmasını istemiyordu. Kadının yanında bir şey vardı ve Ganşuk parmak uçlarında yükselerek onun ne olduğunu görmeye çalıştı.</p>

  <p>“Hayır,” diyen kadının yüzündeki keyifli ifade kayboldu. “Diğer her Moğol’a da söylediğim gibi ben bir fahişe değil eğitmenim.” Kadın yanındaki nesneyi eline aldı ve Ganşuk onun kalın bir parşömen olduğunu anladı. Kadın onu açıp okumaya başladı.</p>

  <p>Şaşkınlığının geçmesinin ardından Ganşuk birkaç dakika boyunca Lian’ın medeni davranış biçimleri hakkında okuduklarını dinledi. Kadının telaffuzu ve diksiyonu kusursuzdu, sesi kulağa çok hoş geliyordu. Lâkin okuduğu konu Ganşuk’un hayatı boyunca duyduğu en sıkıcı şeydi; hatta galip geldikleri bir muharebeden sonraki kutlamalar sırasında atalarının isimlerinin tekrar tekrar anılmasından bile sıkıcı. ‘“Bir oğul ne evin güneydoğu köşesinde durmalı ne de hasırın orta yerinde oturmalı, ne yolun ortasından yürümeli ne de kapı eşiğinde beklemelidir. Ebeveynlerinin sesi çıkmadığında bile onları dinliyormuş, yanında bulunmadıklarında bile onları görüyormuş gibi davranmalıdır.’”</p>

  <p>Ganşuk dilini daha fazla tutamadı. Su sıçratarak kadının sözünü kesti. “Yani atalarımın hayaletleri başıma musallat olmuş gibi mi davranmalıyım? ”</p>

  <p>İç geçiren Lian saçlarını omzunun arkasına atıp gözünü ona dikti. “Çok zayıf bir hayal gücüne sahipsin, değil mi?” diye sordu. “Herhâlde şaşırmamalıyım. Ne de olsa altı üstü göçebe bir atlısın.”</p>

  <p>Ganşuk homurdandı ve elini havuz yüzeyine vurarak kadının üzerine daha da çok su sıçrattı. Lian parşömeni su damlalarından ustalıkla koruduysa da vücudunun geri kalanı o kadar şanslı değildi. Ganşuk ıslak giysilerin açığa çıkardığı vücut hatlarını beğeniyle süzdü ve neye kızdığını kısa bir süreliğine unuttu.</p>

  <p>“Bu bir benzetme,” dedi Lian. Dizleri üstündeki duruşunu bozup bir ayağını havuza daldırdı. “Bozkırlarda benzetme yapılmaz mı?” diye sordu, ayağıyla savaşçıya su sıçratırken.</p>

  <p>Su, zaten ıslak olan teni karşısında zararsız bir yağmurdan farksız olsa da Ganşuk içgüdüsel bir hareketle başını eğdi. “Bir savaşçı neden bir benzetmeye ihtiyaç duysun ki?” diye söylendi. “Bir benzetme hayatta kalmamı sağlayabilir mi? Düşmanlarımı katledebilir mi?”</p>

  <p>Lian delikanlının bir sonraki su sıçratışından kaçınmak için dans edercesine havuzun kenarından geriye kaçtı. “Kırlangıçları bir düşün,” dedi. “Havada avlarının üstüne atılırlar, sonra da dönüp geri çekilir ve tekrar saldırıya geçerler. Şimdi de bir grup atlının düşmanlarına nasıl yaklaştığını düşün. Bir yandan atlarını sürüp diğer yandan da ok atar, sonra da hemen geri çekilirken tek bir birlik olarak hareket etmezler mi? Moğolların tarzı bu değil midir? Bir general olsaydın ve adamlarına Atılan Kuş Dizilişi’nde at binmelerini söyleseydin ne demek istediğini anlamazlar mıydı? Bu düşmanlarını katletmek için bir <i>benzetme</i> kullanmak değildir de nedir?”</p>

  <p>Ganşuk dilini ağzının içinde sessizce uzanmaya bıraktı ve başını hafifçe sallayarak Lian’ın sözlerini doğruladı.</p>

  <p>Lian onu fark etmemişe benziyor veya hareketini görmezden geliyordu. Dikkatini tekrar parşömene vererek onu açtı ve kaldığı yeri aradı. “Öyleyse devam edelim,” dedi. ‘“Bir adam ne yükseğe çıkmalı ne de alçakta kalmalıdır; pervasızca sövmekten—</p>

  <p>Suyun içine dalan Ganşuk dibe oturana kadar bacaklarını kıvırdı. Lian’ın görüntüsü bir su ve buhar katmanı arkasında dalgalanırken solgun teni bir hayalete aitmişçesine parıldıyordu. Delikanlı gözlerini birkaç kez açıp kapadıysa da kadın ortadan kaybolmadı. Sonunda, ciğerleri yanınca kendini yukarı itti ve başını sudan çıkardı.</p>

  <p>Bir heykel gibi duran Lian -bir kaşı kalkık, bir parmağı parşömenin üstünde- onun soluklanmasını bekledi. Ganşuk gözüne kaçan suları silmeyi bitirince de sözlerini sürdürdü. “‘Pervasızca sövmekten veya hor görerek gülmekten kaçınmalıdır.’”</p>

  <p>Ganşuk o tip bir kahkaha koyuverip suyu tokatladı. “Bu bana hayatımı nasıl yaşayacağımı söyleyen bir kural kitabından başka bir şey değil!” diye şikayet etti. “Ben nasıl yaşayacağımı zaten biliyorum! Yoksa Çinliler neyi nasıl yapacaklarını bilemeyecek kadar aptal mı?”</p>

  <p>“Moğollar ahlak kurallarını anlamayacak kadar aptal mı?”</p>

  <p>Ganşuk bakışlarını tavana çevirdi. “Bırak şu parşömeni,” dedi. “Bu çok sıkıcı ve lüzumsuz. Gel, bana katıl.”</p>

  <p>“Efendi Cucay sana kibar bir toplumda nasıl davranman gerektiğini öğretmemi emretti.” Kadın parşömeni indirip ona küçümseyen, aristokratik bir hanımefendinin cahil bir uşağa atacağı türden bir bakış attı. “Kadınlara nasıl saygılı olunacağı da o davranışlara dahil.”</p>

  <p>“Ben savaşçılara saygı duyarım. Kendilerini kabilelerine ispatlayan erkek ve kadınlara. Siz Çinli kadınlar bütün gün bahçelerde oturup kitap okur ve şey yersiniz... ne yediğinizi bile bilmiyorum. Herhalde çiçek falandır. Moğol kadınlarıysa derileri kararıp sertleşinceye kadar ata biner, avlanır ve dövüşürler. İnsanı zayıf yaptıktan sonra ‘kültür’ ne işe yarar ki?”</p>

  <p>“Daha kültürsüz bir kadın olsaydım yakalandıktan sonra bu kadar iyi yaşayamazdım,” diye belirtti Lian. “Moğollar öğretebileceğim şeyleri umursamasalar da en azından Efendi Cucay değerimi anladı.”</p>

  <p>“Daha güçlü bir kadın olsaydın belki de hiç yakalanmazdın.”</p>

  <p>Lian başını öteye çevirdi ve Ganşuk karnında garip bir heyecan hissetti. Bu cenk meydanında hasmını öldürdüğü zaman kapıldığı türden bir duygu değilse de ona benziyordu; aynı anda hem sevinç hem de şaşkınlık hissettirecek kadar yakın.<i>İyi de dövüşmüyoruz ki.</i>Aşağıya bir göz attığında vücudunun da bu karmaşık duygulara tepki verdiğini fark etti ve suyu çalkalayarak havuzu dalgalandırdı.</p>

  <p>Lian’ın kaftanı hâlâ bedenine yapışıktı. Bu hâli dikkat dağıtıcıydı.</p>

  <p>“Ne zamandan beri Karakurum’dasın?” diye sordu kadın.</p>

  <p>“Daha bir gün bile olmadı,” diye itirafta bulunan Ganşuk başka bir konuda konuşmaktan memnundu.</p>

  <p>“Öğrenecek çok şeyin var,” diyen Lian’ın sesinde genç adamın böyle bir beyandan bekleyeceği kırılganlığın zerresi dahi yoktu. “Hayat savaşmaktan çok daha fazlasıdır.” Kadın sertçe yutkundu ve parşömeni vücuduna bastıracak gibi oldu; fakat son saniyede duraksayıp tomarın ıslak giysileriyle temas etmesini engelledi. “Evet, dövüşmeyi bilmenin de bir değeri olduğunu itiraf ediyorum; ama tüm savaşlar mızraklar ve oklarla yapılmaz. Nasıl davranman gerektiğini bilmezsen saray da bir savaş meydanı kadar tehlikeli olabilir.” Lian vücuduna yapışan kaftanını çekiştirerek kumaşı teninden ayırdı.</p>

  <p>Ganşuk kadının giysilerine çekidüzen vermesi karşısında kapıldığı hüsrana aldırış etmeksizin duyduklarına kafa yordu. Efendi Cucay hem Ögeday’a hem de onun babasına görgülü davranmayı öğretmek zorunda kaldığını söylemişti. Ganşuk sarayda nasıl davranacaklarını bildikleri için onlara daha az saygı duyuyor muydu? Hiç çekinmeksizin onların peşinden savaşa gider miydi? “Evet,” dedi, başını hafifçe yukarı aşağı sallayarak. Sırtını havuzun kenarına yaslayana kadar geri geri yürüdü. “Saraydayken çıplağım.” Kollarını kaldırıp dirseklerini kenara dayadı. “Ne zırhım var ne de silahım. Bir zamanlar senin de olduğun gibiyim. Bana nasıl hayatta kalacağımı öğret. Güçlü olmam için bilmem gerekenleri göster.”</p>

  <p>Lian başını yana yatırarak onu süzdü. Alt dudağını ısırıp parşömeni indirdi ve yere düşmesine göz yumdu. Sonra ileriye doğru yürümeye başladı ve havuzun kenarında durmayıp Ganşuk’u şaşırttı. Küçük bir şapırtıyla suyun altında kayboldu ve genç adam onun ince suretinin suyun altından kendisine doğru yüzmesini seyretti. Lian ondan pek de uzak olmayan bir noktada yüzeye çıktı ve ağır ağır yaklaşırken Ganşuk kendini hareketsiz bıraktı. Lian elini uzatarak onun koluna dokunabilecek mesafeye geldiğinde durdu. Ganşuk kadının ıslak kaftanla sarılı bacaklarının kendisininkileri okşadığını hissetti. Kadının soluğu artık yüzündeydi ve kendini onun dudaklarına bakarken buldu.</p>

  <p>“Güçlü kadınları tercih ediyorsun, değil mi?” diye fısıldadı Lian.</p>

  <p>“Evet,” diye mırıldandı genç adam. Sözcük boğazına takıldı.</p>

  <p>“Ama benim güçlü olduğumu düşünmüyorsun.”</p>

  <p>Bu bir soru değilse de Ganşuk cevap vermesi gerektiğini hissetti. Kelimeyi şekillendirebileceğine güvenemediğinden başını iki yana sallamakla yetindi.</p>

  <p>“Öğret bana,” dedi Lian.“Bana sizin şu Moğol kadınlarınız gibi olmayı öğret. Ben de karşılığında sana sarayda nasıl hayatta kalacağını öğreteyim.” Delikanlıya iyice sokuldu.“Bir savaşçı okuyarak değil faaliyette bulunarak,ellerini ve yüreğini kullanarak öğrenir. Bana bunu gösterebilir misin?”</p>

  <p>Ganşuk onun ince boynuna uzun uzun baktı. Nabzı solgun teninin altından görülebiliyordu. Çelimsizdi, hayatı boyunca hiç vahşi bir şey düşünüp düşünmediğini merak etti. Bu narin Çin çiçeğinin bir Moğol kadınına denk hâle gelmesi pek mümkün değilse de denediğini görmek gerçekten de eğlenceli olurdu. Yine de Efendi Cucay gibi o da bir konuda haklıydı: Ganşuk saray hayatını anlamıyordu ve görevinde başarı sağlamak istiyorsa Lian’ın yardımına ihtiyacı vardı. Bu garip ve çekici Çinli kadının teklifini kabul etmek, şamar yemiş bir köpek gibi Çağatay’ın yanına dönmekten iyiydi.</p>

  <p>Ganşuk başıyla onayladı. “Nasıl dövüşüleceğini sana öğreteceğim.”</p>

  <p>Lian da başını kısaca salladı ve ondan destek alarak kendini uzağa itti. Ganşuk kadını tutmaya çalıştı ama elleri sıcak sudan başka hiçbir şeye rastlamadı. Genç kadın havuzun kenarına kadar yürüdü ve insandan çok balık olduğu izlenimi veren akıcı bir hareketle kendini yukarıdaki platforma çekti. Ganşuk ıslak kaftanının tüm hatlarıyla belli ettiği göğüslerini görür gibi oldu, sonra Lian arkasını döndü ve gece vakti kapanan bir çiçek gibi bacaklarını kendi vücuduna sardı. Sırtı genç adama dönük olduğu hâlde platformda bekleyen ağır bir bornozu alıp ıslak giysilerinin üstüne geçirdi.</p>

  <p>Gidip yere düşürdüğü parşömeni aldı. “Derslere yarın başlayacağız,” derken başını çevirdi ve alıcı gözle savaşçıya son bir kez baktı.</p>

  <p>Ganşuk hizmetkârların kendisine tahsis ettikleri bornozu yanında götürdüğünü ancak o gittikten sonra anladı.</p>
</body>
</html>
