<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <div>
    <h2 id="sigil_toc_id_15">33. BÖLÜM</h2>

    <h2 class="sigil_not_in_toc"></h2>

    <h2 class="sigil_not_in_toc"></h2>

    <p style="text-align: center;"><img alt="main-1" src="../Images/main-1.jpg" /></p>
  </div>

  <h2 class="sigil_not_in_toc"></h2>

  <p class="baslik5"><b>VE IŞIK OLDU...</b><a href="../Text/DiPNOTLAR.xhtml#a58" id="k58"><sup>[58]</sup></a></p>

  <p class="p1">Manastır kapısı Finn’in de tahmin ettiği gibi zayıftı ve kalaslar onun çizmesinden gelen üç güçlü tekmeyle kolayca kırıldı. Finn mızrağını bir kama gibi kullanarak içinden geçilebilecek kadar geniş bir delik ortaya çıkıncaya dek çürümüş tahtaları söküp parçaladı. Avcı başını eğip içeri bir göz attıktan sonra önden giderek çevik bir hareketle gedikten geçti. Cnân düşündüğünden daha büyük bir sürat ve şevkle onu takip etti. Yasper da genç kadının hemen peşindeydi.</p>

  <p>Cnân mezbaha alanını daha yakından görünce etrafa saçılmış leşlerin sayısından iğrendi. Pıhtılaşıp siyah bir zift kıvamına gelinceye kadar kurumuş olan kan her tarafa bulaşmıştı ve hâlâ yer yer ıslak bir parıltıya sahipti. Leşlerin üstünde simsiyah sinek bulutları uçuşuyordu ve o leşlerden bazıları solucanlardan oluşan sahte bir deriyle kıpır kıpırdı. Sinek vızıltıları havadaki daimi bir uğultuydu.</p>

  <p>Cnân orada yalnız başına bulunsaydı kendini vaktinde toparlayıp da iki Livonyalı muhafıza karşı koyamazdı. Fakat Finn ile Yasper onun kadar aciz değildi ve Livonyalılar hücum ederlerken Kalkan-Biraderleri hasımlarına karşı hazırdı.</p>

  <p>İlk Livonyalı yanlarına asla ulaşamadı. Finn’in fırlattığı mızrak adamın boğazına şiddetle saplanarak ayaklarını yerden kesti. Yere yığılan adam bir yandan kıvranırken bir yandan da boynuna saplı duran mızrağı yokluyor, parlak kanı açılan yaradan yerlere akıyordu.</p>

  <p>Silah arkadaşının ani kayboluşunu sezen ikinci asker tereddüt etti ve Yasper sol elini ona doğru savurdu. Gözlerine bir şey kaçan Livonyalı haykırarak başını eğdi ve Yasper’ın kılıcıyla yaptığı hızla saplama hamlesini asla göremedi.</p>

  <p>Mızrağını almaya giden Finn vurduğu adamın işini bitirmek için silah döndürerek çıkardı. “Gelin,” dedi. “Buraya musallat olan keşişlerle karşılaşmak istemiyorsak oyalanmayalım.” Adam onları kuyu evine doğru götürdü.</p>

  <p>Bütün bunları aşırı kolay bulan Cnân minik kulübeye doğru koşarlarken manastır binalarını şüpheyle süzdü. Manastır sakinlerini merak etmekten kendini alamıyordu. Dahası da var mıydı? Nerede saklanıyorlardı? Livonyalıların müttefikleri miydiler, yoksa yerli halkın geri kalanı gibi korktukları için onları hoşnut etmeye mi çalışıyorlardı?</p>

  <p>Finn kuyu evinin kapısını açıp içeri daldı. Soluk soluğa kalan Yasper ise kapının önünde bekledi. “Ortalık çok sessiz,” dedi adam, Cnân kulübeye ulaştığı sırada. Simyacının daha önce sergilediği neşe kaybolmuştu ve suratı gölgeli girintilerle dolu bir maske gibiydi.</p>

  <p>Avludaki gergin sessizliğe rağmen Hollandalının kaygısı Cnân’ı memnun etti.</p>

  <p>“İçerisi çok karanlık,” diye duyurdu Finn, kuyu evinin dar kapı eşiğinde belirerek. “Üstelik burada kuyu falan yok.”</p>

  <p>“Ah, öyleyse Meryem Ana bizi ve soruşturmamızı kutsamış demektir,” deyip gülümsedi Yasper.</p>

  <p>Ansızın bir çığlık yükseldi ve çıkan bu sesi -bu haykırışı- daha önce de duymuş olmalarına rağmen yine de irkildiler. Artık sesin kaynağı olan gırtlağa çok daha yakındılar ve bu uluma insan ile hayvanın öyle bir karışımıydı ki gırtlağın türünü kestiremediler. <i>Bir insandan yükselmiş olmalı,</i> diye düşündü Cnân, binaların birinden çıkan siyah cüppeli bir sureti tespit ettiği sırada. Öteki türlü düşünmek canavarlara inanmak anlamına gelirdi.</p>

  <p>Çığlık bir sinyal olmalıydı, çünkü diğer binalardan da paçavralar içindeki bir sürü adam fırladı. Adamlar kirliden de öteydiler ve yırtık pırtık cüppeleri hem kan hem de dışkıyla sıvalıydı. Saçı sakalı birbirine karışmış keşişlerin ağızları karanlık deliklerden farksızdı. Cüppelerinin deliklerinden kırık çomaklar gibi çıkıntı yapan kolları ve bacakları sert bir kamçının neden olduğu izleri andıran, derinin soyulmasıyla açılmış yaralarla kaplıydı. Adamların elinde her türlü alet edevat mevcuttu: bıçaklar, değnekler, tırpanlar, sopalar, tığlar... Yani bir düşmanın etini kesmekte, ezmekte ve parçalamakta kullanılabilecek her şey.</p>

  <p>“Saygısızlar!” diye ağır aksanlı bir Latinceyle bağırdı az önce haykıran adam. Sesi bir düzine korkmuş çocuğun feryadını andırıyordu. “Tanrı’nın kutsal savaşçılarının işine karışmamaları lazım!” Keşiş uzun bir değneği havaya kaldırdı. Ucuna bir koçun boynuzlu kafatası tutturulmuştu ve kafatası yere balçık gibi damlayan siyah, kaygan bir maddeyle kaplıydı.</p>

  <p>“Eh,” dedi Yasper dalga geçercesine. “Sanırım cevabımızı—”</p>

  <p>Binadan cılız ellerinde yakılı bir meşale tutan başka bir keşiş çıktı. Meşaleyi ilk adamın değneğinin ucuna doğru kaldırdı ve koç kafatası bir <i>pof</i> sesiyle alevlere boğuldu.</p>

  <p>“Ah,” diye belirtti Yasper, “ne kadar akıllıca.”</p>

  <p>“İçeri girin!” diye bağırdı Cnân. “Hemen!” Sonra da simyacıyı tuniğinden tuttuğu gibi kulübeye doğru çekti.</p>

  <p>Finn onları içeride bekliyordu. Ayakları sert bir yüzeye çarpan genç kadın tökezledi. Gözleri içerinin loşluğuna deli edecek kadar geç alışıyordu. Finn içeride kuyu olmadığını söylemişse de Cnân yüksek bir taş halkayla karşılaştı. Kayanın oyulmasıyla yapılmış basit basamaklar halkanın içinden boşluğa doğru alçalmaktaydı.</p>

  <p>Finn’in kapıyı çekerek kapatmasıyla birlikte her yer karanlığa gömüldü ve Yasper kadına çarptı. “Dikkat et,” diye çıkışan Cnân yine merdivenin kenarına takılıp tökezledi. “Burada bir delik var.”&nbsp;</p>

  <p>“Tabii ki var,” karşılığını veren Yasper karanlıkta üstünü başını yoklamaya koyuldu. “Yoksa Livonyalılar nasıl ortadan kaybolabilirlerdi?”</p>

  <p>Bir şeyin kuyu evinin kapısına sertçe çarpmasıyla birlikte Finn homurdandı.</p>

  <p>Yasper bıyık altından söverek taşların kenarına takıldıysa da merdivenlerden aşağı yuvarlanmamayı becerdi. Cnân zifiri karanlığa inmeye başlayan adamın basamaklardan gelen ayak seslerini duyabiliyordu. “Işık konusunda ne yapabileceğime bir bakacağım,” diye arkasına seslenen simyacının sözleri boşlukta yankılandı. “Keşişleri elinizden geldiğince uzak tutun.”</p>

  <p>“Peki onu nasıl yapacağız?” diye homurdanan Cnân plana razı olduğuna bin pişmandı.</p>

  <p>Finn ona çarptı ve eli genç kadının kolunu buldu. “Aşağıya in,” dedi, ağzını Cnân’ın kulağına yaklaştırarak. “Aynı anda sadece birkaçı birden gelebilir. Yeteri kadarını öldürürsek belki vazgeçerler.” Adam gırtlağından gelen bir kıkırdamayla güldü. “Tabii vazgeçmeyebilirler de. Göreceğiz, değil mi?”</p>

  <p>Kapıya yine bir vücut çarptı ve Cnân -Finn’in artık kapının yanında olmadığını ansızın anlayarak- küçük bir ümitsizlik çığlığı attı. Fakat kapı kapalı kaldı ve Finn onu bırakmadı. “Aşağıya in,” diye tekrarladı avcı, Cnân’ı kolundan çekerek. “Kapıyı tutan bir sürgü var. Kısa bir süre daha dayanır.”</p>

  <p>Yatışan Cnân sağ elini kaya duvarın üzerinde tutarak merdivenlerden inmeye başladı. Dümdüz aşağı uzanan merdiven inanılmaz derecede dar bir spiraldi. Genç kadın basamakları saymayı akıl ettiğinde geride kaç tanesini bıraktığını hatırlamayacak kadar çok yol katetmişti. Sonunda sağ eli duvardan ayrılarak boşlukta kaldı ve yüreği ağzına gelen Cnân iki basamak daha inip kendini sağlam bir zeminde buldu.</p>

  <p>İleride yeşil bir ışık belirdi. Dehşet içinde olmasına rağmen nereye kaçacağını bilemeyen genç kadın merdivenlerin dibinde beklerken parıltı yakınına geldi.</p>

  <p>Bu Yasper’dı, elinde camdan yapılma küçücük bir kap vardı. O yürüdükçe camın yüzeyi dalgalanıp parıldıyordu ve genç kadının içinde bulundukları yeraltı mezarlıklarını seçebileceği kadar ışık saçıyordu.</p>

  <p>Durdukları oda Yasper’ın cadı ışığının aydınlatabildiğinden daha uzundu. Zeminden tavana kadar yükselen nişlerin oyulduğu yakındaki bir duvar her iki yönde de sonu gelmeksizin uzanıyordu. Nişlerde uzun zaman önce ölmüş kimselerin kemiklerini gören Cnân sertçe yutkundu. Bazıları Yasper’ın ışığının altında saydam denebilecek kadar ince kumaşlarla örtülüydü. Boş göz yuvalarıyla genç kadına dik dik bakan, ağızları bir karış açık duran kafatasları huşu ve dehşet arasında bir yerde donup kalmış gibiydi.</p>

  <p>“Finn nerede?” diye sordu Yasper, kadının omzunun üstünden bakarak.</p>

  <p>“Keşişleri teker teker saldırtmaya zorlamaktan bahsediyordu.”</p>

  <p>“O iş merdivenlerde olmaz ki,” deyip iç geçirdi Yasper. “Finn!” diye tısladı, avcının dikkatini çekmeye çalışarak. “Buraya gel. Düz zemine.”</p>

  <p>Cnân minik cam kaptaki sıvıya aval aval bakarak nasıl ışık yarattığını çözmeye çalıştı. Yasper’ın simya hilelerinden biri olan bu gizem muhtemelen kendi bilgi dağarcığının çok ötesindeydi. Yine de ışığa bakmak ölülerin göz yuvalarına bakmaktan çok daha makbuldü.</p>

  <p>Hafif ve hızlı adımlarla gelen Finn’in sesini duydular. Homurdanan Yasper genç kadına kendisini izlemesini işaret etti ve cadı ışığını dikkatle tutarak onları yeraltı mezarlığının derinliklerine doğru götürdü.</p>

  <p>Kemerli bir geçide ulaştıkları sırada Cnân odanın daha büyük bir kısmını görebildiğini ve gölgelerinin onlardan önce koridoru aşmaya heveslenerek uzayıp gittiğini fark etti. Omzunun üzerinden geriye bir göz atınca bunun sebebini gördü; merdivenden aşağı meşale ışığı saçılmaktaydı.</p>

  <p>“İşte geliyorlar,” diyen Finn genç kadını hafifçe itti. “Tünele girin.”</p>

  <p>Yasper denileni yaptı ve defin odasını terk ettiler. Tünelin tavanı daha da alçalırken başını eğmek zorunda kalan Cnân zeminin ne kadar düz olduğuna dikkat etti. Geçidin tabanı sayısız yıl boyunca sayısız ayağın basışıyla iyice aşınmıştı. <i>Acaba kaç nesil ölülerini buraya defnetti?</i> diye merakla düşündü genç kadın.</p>

  <p>İlk köşeye vardıklarında Finn geride kalıp takipçileriyle yüzleşmeye hazırlandı.</p>

  <p>İlk keşiş, avcının mızrağı yırtık cüppesini delip göğsüne saplanınca ses çıkarmadan öldü. Finn adamı iterek silahını kurtardı ve bir sonraki kurbanını beklemek üzere tünelin sağ tarafına geçti.</p>

  <p>Keşişin ölmeden önce taşıdığı sopa o anda Finn’in ayaklarından çok da uzak olmayan bir yerde duruyordu. Korkusu ile Bağcı yeminini bozmamaya yönelik ümitsizce arzusu arasında kararsız kalan Cnân silaha uzun uzun baktı. Sonunda nasılsa daha önceden bir can aldığı ve elini yeterince kana buladığı neticesine vardı. Yukarıdaki katledilmiş hayvanlar ve onların her yere bulaşmış kanı bir anlığına hayalinde canlandı.</p>

  <p>Bir noktadan sonra kanın miktarının önemi kalmıyordu.</p>

  <p>İkinci keşiş köşeden döner dönmez Finn’in mızrağını karnının alt kısmına yedi. Yere yığılan adam kıvranarak inledi; tâ ki Finn mızrağının çabuk bir hareketiyle onu da haklayana kadar.</p>

  <p>Cnân ileri fırladığı gibi sopayı yerden kaptı. Sonra da tünelin öteki tarafına konuşlandı ve başını köşeden uzatacak kadar aptal olan ilk adamın kafasını kırmaya hazırlandı.</p>

  <p>Yasper arkalarından küfretti. Cnân o tarafa bir göz atmaya cüret ettiğinde gölgelerden başka bir şeyle karşılaşmadı. Simyacının minik ışığı sönmüştü.</p>

  <p>Finn’in ağzından bir homurtu çıktı ve Cnân hızla dönüp bakınca karşısında pislik içindeki keşişlerden birinin suratını buldu. Adamın gözleri yuvalarından uğramıştı ve ağzı açılıp kapanıyordu. Nefesi avludaki çürümüş leşlerden bile daha kötü kokuyordu. Böyle <i>bir şey nasıl mümkün olabilir?</i> Elleri göğsüne saplı duran mızrağın dişbudak sırığını zayıfça kavramaya çalışıyordu. Homurdanıp inleyen keşiş bozuk bir Latinceyle birkaç laf etti. Cnân kelimelerden bazılarını anladı <i>-intikam</i> ve <i>iade</i> gibi- ve sonra adamın soluğu boğazına takıldı.</p>

  <p>Keşiş ölmüştü, ama Cnân yine de onun başına vurdu. Yalnızca emin olmak için.</p>

  <p>Gelen bir sonraki kişi, değneğinin ucundaki kafatası harıl harıl yanan o bağıran keşişti. Finn adamın değneğiyle yaptığı sarsakça hamleyi mızrağının çelik ucuyla savuşturdu ve Cnân’ı tutup geri çekti. Avcının alnını ve kollarını kaplayan ter tabakası onu yanan koç kafatasının ısısına karşı koruyordu. Keşiş değneğini ileri geri savurarak Finn’i geri çekilmeye zorladı ve yaptığı her hamlede iğrenç bir dil kullanarak zikretmeye başladı.</p>

  <p>Cnân değneğin ucundaki alevli hayvandan kaçmaya çalışarak koridordan aşağı sendeledi. Tünel kavurucu, turuncu bir ışıkla doldu ve genç kadının üstüne üstüne gelen ısı dalgaları ona geçmişi hatırlattı...</p>

  <p>Yine sekiz yaşında ve o yanan evin içindeydi. Annesini yakıcı kucağına almış olan alev canavarı şimdi de kadının ağır elini tutarak var gücüyle çekiştiren Cnân’a hırıldayıp çatırdıyordu. Alevler çarptıkça teninde kabarcıklar oluşan küçük kızın yüzündeki yaşlar cızırdayarak buharlaşıyor, aktıkça gözlerini yakıyordu. <i>Uyan!</i> diye haykırdı Cnân annesine. <i>Uyan!</i></p>

  <p>Canavarın kükremeleri yaklaşıyordu. Ateşli teninden göz kamaştırıcı boynuzlar çıkıyor, gözleri siyah ve kırmızıya çalan bir girdabı andırıyordu. Ağzını kocaman açarken boş boğazından dışarı alevler fışkırıyordu. Cnân sesinin şiddetiyle yaratığı geri püskürtebilecekmiş gibi haykırdığını hatırlıyordu. Fakat canavar annesini yutarken, sımsıcak diliyle kadının suratındaki ve kollarındaki deriyi yalayarak tüketirken, geride siyah küllerden başka bir şey bırakmazken neşeyle ulumayı sürdürüyordu.</p>

  <p>Cnân ile alev canavarının arasına giren bir gölge genç kadının anılarını darmadağın etti. Cnân şimdiki zamana geri döndü ve kendini yeraltı tünelinde kıç üstü otururken buldu. Kadını giysilerinden tutan Finn onu çekerek paçavralar içindeki rahip ile alevli değneğinden uzaklaştırıyordu.</p>

  <p>O sırada Yasper’ın yanından geçtiler. Simyacı onları arkasına alır almaz harabelerden yağmaladığı iri testiyi fırlattı. Çığlıklar atıp kafatası uçlu değneğini onlara doğru sallayan çatlak keşiş döne döne uçmakta olan testiye aldırış etmedi. Testi adamın önünde taş zemine çarpıp parçalandı.</p>

  <p>Koridor mavi alevlere boğuldu ve aşırı ısınan havanın oluşturduğu bir basınç dalgası tüneli doldurdu. Yasper ya kendini Cnân ile Finn’in üstüne attı, ya da basınç dalgası onu tutup havalandırdı. Cnân ışık ve ses patlamasının ardından hiçbir şeyden emin değildi. Alevden parmaklar genç kadının teninde gezinerek yanaklarını ve kaşlarını okşadı. Cnân o sıcak uzuvların boğazına ve göğsüne kaçabileceğinden korkarak ağzını açmaya cesaret edemedi.</p>

  <p>Minik güneş nihayet sönerek geride duman, gölge ve küçücük mavi-sarı alev demetleri bıraktı. Yanık et kokusu tüneli doldururken yakınlarda bir yerde zavallı bir yaratık inleyip sızlandı.</p>

  <p>Yasper öksürerek Cnân’ın üstünden kalktı ve tünel duvarına dayandı. Simyacının suratı kül ve terle lekeliydi. “Güzelim <i>aqua ardens</i> heba oldu,” deyip iç geçirdi.</p>

  <p>Finn anadilinde bir şeyler hırıldadı ve kendini iterek doğrulturken Yasper dalgın bir edayla kafa salladı. “Ama bizi öldürmedim,” diye avcıya karşılık veren simyacı koridordaki dumanı tüten yanmış et yığınlarını işaret etti. “Bakire Meryem kafası <i>gerçekten</i> çalışanları korur.” Zeminde dans eden birkaç ufak alevden dili ezerek söndürdü.</p>

  <p>Koç kafataslı değnek yerde yatıyor, boynuzlu tepesi hâlâ yanmasına rağmen alevler yavaşça ölüyormuş gibi titreşiyordu. Yasper sırığı kaplayan alev halkalarını fularıyla dağıttı. Sonra da ellerini koruyarak değneği kaldırdı ve onun ışığıyla Cnân ile Finn’in ötesindeki geçidi aydınlattı.</p>

  <p>“Et <i>facta est lux.”</i> <a href="../Text/DiPNOTLAR.xhtml#a59" id="k59"><sup>[59]</sup></a> Sırıttı. “Geri kalanlar cesaretlerini toplamadan önce acele etsek iyi olur.”</p>
</body>
</html>
