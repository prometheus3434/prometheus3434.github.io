<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <div>
    <h2 id="sigil_toc_id_14">32. BÖLÜM</h2>

    <h2 class="sigil_not_in_toc"></h2>

    <h2 class="sigil_not_in_toc"></h2>

    <p style="text-align: center;"><img alt="main-1" src="../Images/main-1.jpg" /></p>
  </div>

  <h2 class="sigil_not_in_toc"></h2>

  <p class="baslik5"><b>MAĞARALARIN SIRRI</b></p>

  <p class="p1">Manastırın duvarını oluşturan pürüzlü keresteler iyice eskiyip çarpılmıştı ve tahtada pek çok yarıkla delik vardı. Bir de ziftle kaplandıkları düşünülürse epey zayıf bir savunma engeli oluşturdukları söylenebilirdi, tabii o amaçla tasarlanmışlarsa. Keresteden yapılma duvara dikkatle yaklaşan Cnân ile Finn yarıklardan içeri bakmaya cesaret ettiler.</p>

  <p>Böylelikle havadaki pis kokunun kaynağını da keşfetmiş oldular.</p>

  <p>Zorlu patikayı tırmanırlarken farklı koku tabakalarını aşıyorlarmışçasına hava giderek ağırlaşmıştı. Zaten az olan esinti tamamen kesilmişti ve şimdi, akşamüstünün cansız durgunluğunda koku üzerlerine yapışıp kalmış, Cnân’ın giysilerindeki dikiş yerlerinden ve saç köklerinden içeri sızmaya başlamıştı. Cnân daha evvelden Yasper’ın nane ruhu sayesinde midesine söz geçirebilmişti, ama şimdi... Genç kadın kendini tehlikeli bir kontrol kaybına karşı hazırlayıp tekrar kirli ve çarpık duvara doğru eğildi, sonra da gözünü bir gözetleme deliğine dayadı.</p>

  <p>Sayamayacağı kadar çok sayıda hayvan leşi dev ve düşüncesiz bir çocuk tarafından etrafa atılmışçasına yerlere saçılmıştı. Çoğu derisi yüzüldükten sonra yaz sıcağında çürümeye bırakılmıştı. Leşlerden bazılarının kıvranır ve seğirir gibi bir hâli vardı. Cnân o kanlı ve postsuz bedenlerden bazılarının hâlâ canlı olabileceğini hayal etmeyi reddetti... Hayır, o hareketlerin kaynağı leşlerin göğüs kafesinde faaliyet gösteren solucanlar ve karıncalardı.</p>

  <p>“Deri işçileri,” diye mırıldandı Finn, kabarık saçlı kafasını iki yana sallayarak. “Tembel ve müsrif.” Adam ona peşinden gelmesini işaret edip yan yan yürüdü.</p>

  <p>Cnân ağzından soluyarak avcıyı sessizce takip etti.</p>

  <p>Duvarların arasındaki tek katlı binalar dikdörtgen biçimli bir düzene göre diziliydi. Bu basit yapıların inşasında sanata pek yer verilmemişti. <i>Uyumak, yemek yemek ve dua etmek için ayrı ayrı yerler,</i> diye düşündü Cnân, onları sayarken. <i>Bir tane de pis işleri için...</i> Açık avludaki bir diğer yapı da iyice yıpranmış tahta bir kapıya sahip, taştan inşa edilmiş dar bir kuyu eviydi.<a href="../Text/DiPNOTLAR.xhtml#a56" id="k56"><sup>[56]</sup></a></p>

  <p>Livonyalılar ile paçavralı adamlardansa en ufak bir iz bile yoktu.</p>

  <p>“Nereye...?” diye Finn’e fısıldadı Cnân. Avcı cevap niyetine omuz silkmekle yetindi. Genç kadın duvar boyunca birkaç adım daha ilerleyip içeriyi gözetlemek için farklı bir delik seçti. Avlunun daha büyük bir bölümünü görmek amacıyla vücudunu sağa sola kaydırarak gözlerini kıstı; fakat bu da bir fark yaratmadı. Manastır terk edilmiş durumdaydı.</p>

  <p>“Nereye gittiler ki?” diye sesli düşündü Cnân. Grubun tamamının binalardan birine girmesi mümkündü, ama genç kadın öyle bir şey için sebep göremiyordu. Kapının çabucak açılması, şövalyelerin içeriye davet edildiği ve -Feronantus’un yanlış tahmininin aksine-paçavralar içindeki deri işçilerinin kovalanmadığı anlamına geliyordu. <i>Bu binalarda bu kadar önemli olan ne var ki bizden kaçtılar?</i> diye merakla düşündü genç kadın.</p>

  <p>Finn onun omzuna dokunup duvarın tepesini işaret etti. Sonra tırmanırmış gibi yaptı ve destek alsın diye ona ellerini uzattı. “Yok artık,” diyen Cnân başını iki yana salladı. “O duvara dokunacak değilim.”</p>

  <p>“Ön kapıyı mı tercih edersin?” diye sordu adam.</p>

  <p>“Hiçbirini tercih—”</p>

  <p>Sözleri taşa çarpan metalin sesiyle kesildi ve ikisi de dikkatini tekrar manastıra verdi.</p>

  <p>Ansızın ortaya çıkmış iki Livonyalı kuyu evinin yanında dikilmekteydi. Biri kalkanını yere bırakıp duvara dayamıştı. Dışarıdakilerin dikkatini çeken ses de kalkanın metal kenarının taşlara sürtmesi sonucu çıkmıştı. Livonyalılar hoşnutsuz ve öfkeliydiler, Cnân’ın görebildiği kadarıyla birbirlerine değil de aldıkları bir emre.</p>

  <p>“Bunlar o bayılanlar,” diye fısıldadı Finn. “Nöbete bırakılmışlar.”</p>

  <p>“Neyin nöbetini tutuyorlar ki?”</p>

  <p>Kuyu evinin kapısı genç kadının sorusuna cevap verircesine gıcırdayarak açıldı ve hırpani keşişlerden biri dışarı çıktı. Livonyalılar onunla aralarındaki mesafeyi korurlarken keşiş Rutenya dilini kullanarak heyecanla bir şeyler geveledi ve ancak şövalyelerden biri elini kılıcının kabzasına koyduğunda sustu. Hastalıklı bir karga gibi cıyaklayan -ve de gözüken- paçavralı adam oradan kaçıp kendini en yakın binalardan birine attı.</p>

  <p>Cnân kuyu evini inceledi. Ufacık kulübe <i>belki</i> kuyuyla beraber üç adamı da içine alabilirdi, ama Cnân şövalyelerin o leş kokulu keşişe birkaç saniyeden fazla katlanabileceklerini hiç sanmıyordu.</p>

  <p>Keşişin de gitmesinin ardından eziyet edebilecekleri kimse kalmayan Livonyalılar rehavete ve can sıkıntısına kapılarak dikkati elden bıraktılar. Kalkansız olan yakın çevresini gözden geçirdi. <i>Oturacak bir yer arıyor,</i> diye aklından geçiren Cnân tereddüt ettiği için adamı suçlamıyordu.</p>

  <p>“Mağaralar,” dedi Finn.</p>

  <p>“Ne?”</p>

  <p>“Mağaralar,” diye tekrarladı avcı. “Tepenin altında.” Genç kadını omzundan tutup duvardan uzaklaştırdı. “Feronantus’a haber vermeliyiz.”</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>“Illarion’un buraya inmek istememesine şaşırmıştım," diye Raphael’e mırıldandı Roger. “Şimdi keşke ben de iki kez düşünseydim diyorum.”</p>

  <p>Adam karanlıktaki bir sesten ibaretti. Yolculuklarının ilk ayağında -keşişhanenin mahzenlerine, alt mahzenlerine ve yeraltı mezarlığına inerlerken- Vera yollarını bir meşaleyle aydınlatmıştı. Moğol yağmaları yakacak yağ stoklarını tükenme aşamasına getirdiğinden meşalesi, ucuna bir bez parçası bağlanmış ve yalnızca bozulduğu için aydınlatma amaçlı kullanılan hayvan yağına batırılmış bir çomaktan ibaretti. Yakılmadan önce bile pis kokan meşale, tutuşturulmasıyla birlikte titrek sarı ışığını görmeseler dahi burunlarıyla takip edebilecekleri kadar yoğun ve yağlı bir duman bulutu bırakmaya başlamıştı.</p>

  <p>Daha derin, rutubetli ve karanlık altyapıya doğru gerçekleştirdikleri bir dizi inişin ardından tavanın o denli alçaldığı ve havalandırmanın o denli azaldığı bir yere geldiler ki Vera meşaleyi söndürmek zorunda kaldı, tabii donyağıyla karıştırılmış bir bitki özünden yapılma bir çift basit mumu yakmak için onu kullandıktan sonra. O mumların ışığında alçak bir açıklıktan sürünerek geçmişler ve doğal bir mağara olduğu hemen anlaşılan bir yere girmişlerdi. Duvarlardaki keski izleri buranın genişletildiğini ispat ediyor, harçlanmış yontma taşlar düzgün basamaklar sağlıyordu. En azından ilk birkaç düzine adım boyunca...</p>

  <p>Roger’ın yorumu muhtemelen bulundukları yerin kokusuna istinadendi. Mağara iyi havalanmıyordu. Aromadaki belli başlı unsurlar bu mağaraların bir yerlerde Kiev’deki bütün atık çukurlarına bağlandığını açıkça gösteriyordu. Bu durum kendi özünde hiç de sıra dışı sayılmazdı; bir insan yerleşkesine gidip de atık çukurlarının kokusunu almamak olmazdı. Üstelik buna kontrol dışı bir kemirgen nüfusunun ağır esansı da karışmaktaydı. Fakat Raphael’in burnu aynı zamanda ölü etin yanılgıya yer bırakmayan kokusunu da almaktaydı. Kısa süre önce ölmüş bir şeyin çekilmez, mide bulandırıcı bozulmasının değil de uzun zamandır devam eden yavaş bir çürümenin ürünü olan bir koku.</p>

  <p>“Ne kadar ilginç,” dedi Raphael. “Şehirler binalarıyla, halklarıyla ve gelenekleriyle ne kadar farklı olursa olsun yeraltı mezarlıkları hep aynı.”</p>

  <p>Vera ile Percival birkaç adım önlerindeydi; Kalkan-Bakiresi yolu biliyordu ve tepenin kalbine doğru gittikçe daha zorlu ve dolambaçlı bir hâl alan geçitlerde büyük bir çeviklikle ilerliyordu. Mumlarını taşıyan Percival arkasında uzun bir gölge bırakıyor, Raphael kendi mumunun zayıf ışığıyla o gölgeyi dağıtmaya çalışsa da suratının hemen önündeki alev gözlerini kamaştırıyordu. Zemin her adımda daha da bozuluyordu. Taş işçileri yere basamak döşemek için dehlizlerin bu kısımlarına kadar gelmemişlerdi. Roger mum ışığı gözlerini kamaştırmasın diye biraz öne çıktı ve Raphael de dostu hem bastığı yeri görebilsin, hem de tehlikelere karşı onu uyarabilsin diye mumu havaya kaldırıp onun omzunun üzerinde tuttu.</p>

  <p>Aklı başka yere giden Raphael’in gözüne duvarlara oyulmuş çok sayıda niş takıldı. Bunlardan bazıları kefene sarılı cesetler tarafından doldurulmuştu. Diğerleriyse tortop olmuş battaniyeler ve yırtık pırtık, kirli kürkler dışında boştu.</p>

  <p>Roger da aynı şeyi fark etti ve hayret, dolu bir yüz ifadesiyle arkasına döndü, “insanlar <i>burada</i> yatıyor muymuş?”</p>

  <p>Raphael gülmemeye çalıştı. Vera duyarsa alınırdı. “Belki Moğol kuşatmasının en kötü günlerinde yatmışlardır,” diye fikir yürüttü. “Ama sevgili kız kardeşlerimizin öyle bir şeyi alışkanlık hâline getireceğini hiç sanmam.”</p>

  <p>Geçit ara sıra çatallandığında Vera onları doğru olduğunu düşündüğü yola sokuyor, bir yandan da diğer taraftan gitselerdi ne gibi şeylerle karşılaşacaklarına dair Percival’e yorumlarda bulunuyordu. O şeyler çoğu zaman kutsal harikalar ve çeşitli tariflere uyan dini eşyalar oluyordu. Ayrıca görünüşe bakılırsa tünellerden bazıları da kentin diğer yerlerindeki kiliselere ve manastırlara doğru uzanıyordu.</p>

  <p>“Galiba şehirdeki tüm dini binalar,” diye Roger’a mırıldandı şövalye, “bir yer altı şebekesiyle birbirine bağlı.”</p>

  <p>“Moğolların bunu öğrenmemeleri iyi olmuş,” diye belirtti Roger.</p>

  <p>Raphael ürperdi. “Öğrenselerdi bile herhalde bunun gibi bir yere girmezlerdi. Hiçbir zafer böyle bir şeye değmez.”</p>

  <p>“Tabii bu da akla bir soru getiriyor diye başlayan Roger dilini tutup sustu.</p>

  <p>“‘Burada ne halt yiyoruz?’ Elbette ki bir serüvene atılıyoruz.”</p>

  <p>Raphael bir tür krizle karşı karşıya kalmak üzere olduklarını hissetti, çünkü daralmaya başlayan geçit çeşitli şekil ve ebatlardaki bir dizi hava cebinden ibaret hâle gelmişti. Kaygan taşların üstünde basamak niyetine sadece birkaç keski oyuğunun yer aldığı bu cepler sürünerek veya tırmanarak aşılabilen açıklıklarla birbirine bağlıydı. Vera’nın birkaç kavşakta endişe verecek kadar uzun süre durup düşünmesi gerekti. Fakat sonunda oradan daha önce geçen hacıların meşalelerinden ve fitillerinden kalmış bir yanık izi yoğunluğunu fark edip grubu bir kayanın etrafından dolandırdı ve neredeyse içinden geçtikleri ana kadar görünmez olan bir gedikten aşırdı. Nihayet hep beraber rahatlıkla içinde durup etrafa bakınabilecekleri kadar geniş olan düz zeminli bir boşluğa girdiler.</p>

  <p>Raphael’e göre odanın içeriği yol arkadaşlarının suratları kadar ilginç değildi. Vera tüm görev anlayışına ve misafirperverliğine rağmen sabırsızlığını tümüyle gizleyemiyordu. Büyük Han’ı öldürmek için doğuya at sürmesi gerekirken kendini böyle bir yerde bulan Roger şaşkın vaziyetteydi. İkisinin de merakla bakmakta olduğu Percival ise meraklı, dikkatli ve şevkliydi.</p>

  <p>Odanın önemli bir yer olduğu belliydi. Kayalara o anda boş olan dökme demir meşale tutacakları çakılmıştı. Tavanda bulunan is lekeleri o tutacakların bir zamanlar şu veya bu kutsal ayini aydınlattığının ispatıydı. Mumlarının solgun parıltısı kâh gözüken kâh gölgelere gizlenen duvar oymalarına ışık tutuyordu. Raphael boyalı oymalarda tasvir edilen kişilerin oranın tarihinde önem taşıdıklarını varsaydı. Oymaların birinde ağırbaşlı bir poz takınarak tahtında kaskatı oturan uzun boylu ve ürkütücü bir surete at sırtındaki üç kişi tarafından kafa tutuluyor, binicilerin ışıltılı kılıçları dumanlı bir meşale ışığı parıltısı altında titreşiyordu.</p>

  <p>“Ölümsüz Koschei,” dedi Vera, Raphael’in bakışlarını takip ederek. “Kötü bir ruh. Uzun zaman önce mağlup edilen zorba bir çar. Şu anda onu öldürmek için biraderlerine öncülük eden kişinin kabrinde duruyorsunuz.” Kadın kayaya yontulmuş bir mezar taşının bulunduğu yere doğru döndü. Üzerindeki kelimeler Rutenya dilinden çok Yunanca’ya yakındı.</p>

  <p>“Aziz Ilya’nın mezarı,” diye mırıldandı Raphael, taştaki ismi çözerek.</p>

  <p>“Ülkemizin düşmanlarını defettiğinden beri sayısız yıl boyunca burada nöbet bekledi,” dedi Vera, taşa saygıyla dokunarak. Sonra dönüp Raphael’in gözünün içine baktı. “Sırlar için buradan daha güvenli bir yer yoktur.”</p>

  <p>Bunun üzerine Percival mezar taşının önünde diz çöküp haç çıkardı. “Bize güvenerek bunu gösterdiğin için teşekkür ederim Vera Kardeş. Böyle birine mezarı başında hürmet etmek çok az kimseye nasip olur.”</p>

  <p>“Ona <i>Chobotok</i> derlermiş,” dedi Vera. “Bu sözcük ‘çizme’ anlamına gelir. Zira silah niyetine bir tek pabucunu kullanarak çok sayıda düşmanla dövüşmüş.”</p>

  <p>Raphael hemen gözlerini kahkahalara boğulmak üzere olan Roger’a çevirdi. Boştaki elini hızla uzatıp adamı omzundan tuttu ve hafifçe sarstı. İrkilen Roger ona doğru dönüp yüzüne baktı. Raphael başını hafifçe iki yana salladı, sonra da hâlen diz çökerek Latince bir dua mırıldanan Percival’e bir göz attı.</p>

  <p>“Aziz Ilya seninle konuşuyor mu kardeşim?” diye nazikçe sordu Raphael. “Tanrı’nın bizi buraya getirmesinin bir sebebi olmalı.”</p>

  <p>Percival işkence gibi geçen uzun bir sessizliğin ardından konuştu. “Aziz Ilya bu konuda suskun,” diye itirafta bulundu.</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>Yokuş aşağı yaptığı koşunun ardından soluklanmaya -ve tabii hızla çarpan kalbini sakinleştirmeye- çalışan Cnân gördüklerini Feronantus ile diğerlerine Finn’in anlatmasına müsaade etti. Avcı uzun uzadıya konuşmak zorunda kalmaktan sıkkın gözükse de birkaç cümlenin ardından şaşırtıcı bir gevezelik sergiledi.</p>

  <p>Legnica’dan ilk ayrıldıklarında Finn’in Latincesi genç kadına neredeyse anlaşılmaz geliyordu. Fakat iki ay boyunca beraber seyahat ettikten sonra onu daha iyi anlar olmuştu.</p>

  <p>“O mağaralarda ne bulmayı umuyorlar ki?” diye sordu Feronantus, Finn sözünü bitirdikten sonra.</p>

  <p>Avcı omuz silkti. “Duvarların arasında değerli hiçbir şey yok. Livonyalıların istedikleri şey başka bir yerde, ama onu almak için mağaralardan geçmeleri gerekiyor. Yoksa atlarını da yanlarında getirirlerdi.”</p>

  <p>“Bir yağma ekibi,” dedi Eleâzar asabiyetle.</p>

  <p>“İyi de neyi yağmalıyorlar?” diye sordu Yasper, sakalını sıvazlayarak. Simyacı öteki tepedeki kiliseye, yıkık duvarların üstünden çıkıntı yapan soğan damlı kümbetlere şöyle bir göz gezdirdi. “Katedrali mi?”</p>

  <p>“Percival...” Cnân engel olamadan önce isim ağzından çıkıvermişti, bu dil sürçmesi yüzünden kendini içten içe azarladı. Tepeden aşağı yaptığı koşudan sonra hâlâ hızla atan kalbinin ihaneti onu çok kızdırdı.</p>

  <p>“Yasper, sen Finn ile Cnân’ın yanında kal,” diye emretti Feronantus. “Gözünüzü manastırın üstünde tutun. Livonyalılar geri gelirlerse onları takip edin.” Dizginlerini eline alıp şaklatarak atının dikkatini çekti. “Geri kalanımız biraderlerimizi uyarmak için katedrale gideceğiz.”</p>

  <p>Istvan kıkır kıkır gülerek atını mahmuzladı. Macar’ın Livonyalılarla tekrar karşılaşmaya can attığı her hâlinden belliydi. Atının ileri fırlamasıyla birlikte grubun başına geçti ve hep beraber yolda dörtnala bir koşu tutturarak tepenin etrafından dolaşmaya koyuldular.</p>

  <p>Yasper oradan ayrılan dostlarının kaldırdığı tozu eliyle dağıtmaya çalıştı ve sonra bir bacağını eyerin üstünden atıp yere kaydı. “Eh...” diye söze girdi, eyer çantalarını eşeleyerek birkaç ıvır zıvır toplarken. “Hemen başlasak iyi olacak.” Evvelden bulduğu iki testiden birini eline aldı ve seçmiş olduğu diğer eşyalarla birlikte onu da beline bağladığı büyükçe bir çuvala tıkıştırdı.</p>

  <p>“Başlamak mı?” diye sordu Cnân.</p>

  <p>Yasper gözlerini kısarak yukarıdaki manastıra baktı. “Hı hı.”</p>

  <p>“Feronantus burada kalmamızı ve Livonyalıların geri gelip gelmeyeceklerine bakmamızı istedi. Oraya çıkmakla ilgili bir şey söylemedi.”</p>

  <p>Yasper omuz silkti. “Çıkmamamızı da söylemedi.” Küçük nane yağı şişesini biraz kurcaladı. “Sahiden de o kadar kötü mü kokuyor?”</p>

  <p>Cnân şişeyi adamın ellerinden kaptı. “Hayal edebileceğinden daha kötü,” dedi. Yağı birkaç parmağına birden bol miktarda tatbik edip burnuna iyice sürdü ve ancak ondan sonra şişeyi simyacıya geri verdi. “Sadece gözümüzü onların üstünde tutacağız,” dedi genç kadın. “Duvarların dışından.”</p>

  <p>“Elbette,” dedi Yasper lakayıt bir üslupla, sanki Cnân havanın durumu veya tuniğinin rengi hakkında yorum yapmışçasına. Sonra nane özünü bıyığına sürdü ve yağlı parmaklarını kullanarak uzun kıl tutamlarını dalgın bir edayla burdu. “Sadece iki kişiler mi?” diye sordu.</p>

  <p>Kafa sallayan Finn’in suratına geniş bir sırıtış yayılıyordu.&nbsp;</p>

  <p>Yasper dikkatini manastırın etrafındaki yıkık dökük duvara verdi. “Yanıma biraz ip alsam mı?” diye sordu.</p>

  <p>“Çok fazla düşünüyorsun,” diye burun kıvırdı Finn. “Kapı zayıf. Yukarı çık, kapıp devir, Livonyalılarla dövüş.”</p>

  <p>“Seni daha incelikli bilirdim Finn,” diyen Yasper gevrek gevrek güldü.</p>

  <p>Finn simyacıya bir kaşını kaldırıp baktı ve yaban domuzu mızrağını eline aldı. “İnce eleyip sık dokumak av peşindeyken işe yarar. Öteki türlü hiçbir faydası yoktur.”</p>

  <p>Cnân’a hitap etmek için dönerken Yasper’ın yüzüne yavaş bir tebessüm yayıldı. “O hırpani... <i>keşişlerden...</i> kaç tane gördünüz?”</p>

  <p>“Sadece bir, ama daha fazlası da olmalı,” diye gönülsüzce yanıtladı Cnân. “Tabii Livonyalılarla beraber gittilerse o başka.”</p>

  <p>Yasper’ın önerisi kulağa delilik gibi gelse de Cnân plandaki avantajı da görebiliyordu. Daha önceden Livonyalıların amacını hiç düşünmemişlerdi ve yağmacılar burunlarının dibinde ortadan kaybolmuştu. Livonyalıları takip etmek ve maksatlarını anlamak istiyorlarsa onlara yetişmenin başka hiçbir yolu olmayabilirdi. “Deri işçileri orada hayvanların derisini yüzüyor,” diye belirtti. “Yani herhalde bazı aletleri vardır.”</p>

  <p>“Öyleyse önden buyur,” diyen Yasper dönüp Finn’e yarı heyecan yarı korku dolu bir bakış attı.</p>

  <p>Cnân da aynı duyguların içini kapladığını hissediyordu. Sakın yol arkadaşlarının bulaşıcı coşkusu onu da benzer bir deliliğe sürüklüyor olmasındı?</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>“Eğer Aziz Ilya sana yol göstermiyorsa, Birader, belki de <i>bizim</i> aradığımız şey bu mağaralarda değildir ve Vera Kardeş’e yukarıdaki görevlerinin başına dönmesi için izin vermemiz iyi olabilir,” diye öneride bulundu Raphael. “Tabii aradığımız nesneye dair ufak da olsa bir ipucu verebilirsen o başka.”</p>

  <p>“Zaten elimde ipuçlarından başka bir şey yok. Çok az şey gördüm ve onların anlamı konusunda daha da az aydınlatıldım,” dedi Percival, ayağa kalkarken. “Gizli bir yerde gayretle korunan bir kutsal emanet var. Bir kadeh; pek çok kişi tarafından aranan, ona layık kişilerce savunulan bir kadeh. Onu burada bulabileceğimizi ummuştum.”</p>

  <p>Bu sözler üzerine bir sessizlik yaşandı. Raphael’in aklına Percival ile Taran arasında geçen, kulak misafiri olduğu bir konuşma geldi. O konuşmada Percival müteveffa oplo’yu memleketi İrlanda’daki kâse efsaneleri konusunda enine boyuna sorgulamıştı. Raphael yatağında dönüp durur ve çenelerini kapatmalarını dilerken konuşmaları gecenin geç saatlerine kadar devam etmişti. Raphael o sohbeti şimdiye kadar hiç düşünmemişti.</p>

  <p>Percival Kutsal Kâse <a href="../Text/DiPNOTLAR.xhtml#a57" id="k57"><sup>[57]</sup></a> peşindeydi ve onu Kiev’de bulmayı ümit etmişti.</p>

  <p>“Yıllar boyunca pek çok şeyi koruduk,” karşılığını verdi Vera. “Fakat aralarında Kutsal Kâse yoktu.”</p>

  <p>Percival saygılı bir baş selamı verse de yüzünden bir anlığına geçip giden hüsranı saklayamadı. “Yine de koruduğunuz bir şey var.” Vera sessiz kaldı.</p>

  <p>“Sırrınızı paylaşsanız da paylaşmasanız da size yardım edeceğiz,” dedi Percival usulca. “Bunu iyi bilin.”</p>

  <p>Vera’nın suratında şaşkınlık dolu bir ifade belirip kayboldu. Yoksa iyi saklanmış bir bıkkınlık mıydı? Daha az önce buranın sırlardan bahsetmek için iyi bir yer olduğunu söylemişti. Percival’i sırrını açıklamaya teşvik ettiği gün gibi ortadaydı, en azından Raphael’e göre. Fakat Percival kadının sözlerini yanlış anlamış ve asıl Vera’nın açıklayacak bir şeyi olduğu sonucuna varmıştı.</p>

  <p>Vera şövalyenin sözlerini sessizce değerlendirirken çıkan tek ses yüzünü aydınlattıkça eriyen donyağının belli belirsiz tıslamasıydı. Sonra her birine tek tek bakıp nihayet teklifi kabul etti. “Burada kutsal bir sırra en yakın olan şeyi size anlatacağım. Efsanelere göre Aziz Ilya’nın mezarı Ölümsüz Koschei’ın Yumurtası’nı korur.”</p>

  <p>Percival ilgisini gizlemeye çalışmadı. “Bize bu mukaddes yumurtadan biraz daha bahset.”</p>

  <p>Kendine daha fazla hâkim olamayan Roger onlara arkasını döndü, en yakındaki duvara kadar gitti ve alnını serin taşlara dayadı.</p>

  <p>“Yumurta mukaddes falan değil,” dedi Vera. “Tam tersine, Koschei’ın şeytani ruhunu barındırıyor. Onu ele geçiren Koschei’ın gücünü de ele geçirir.”</p>

  <p>“Sakın o yumurta kutsal bir emanetin, mesela bir tür kadehin veya kâsenin içinde duruyor olmasın?”</p>

  <p>Artık Percival’e tuhaf bir gözle bakan Vera’nın belki de ilk kez açıkça konuşası yok gibiydi.</p>

  <p>Roger odanın ortasına doğru döndü ve Percival’e yavaşça yaklaştı. “Kardeşim!” dedi sesini yükselterek. “Vera’nın ne demek istediğini anlamıyor musun? <i>O şey burada değil.</i> Bunca yolu ruhunu kahrolası bir yumurtada saklayan bir gulyabaninin peri masalını dinlemek için teptik! Yolumuzu Kiev’e çevirmene ne sebep olduysa o şeyin aklında başka bir amaç varmış, biz bu lağımda dikilerek Ölümsüz Koschei hakkında çene çalarken unutulan ve ihmal edilen bir amaç.”</p>

  <p>Başka biri bu sözlerden alınabilirdi. Fakat Roger’la bakışırken Percival’in suratında öfke yoktu. Takip eden sessizlik oldukça uzundu.</p>

  <p>O sessizlik daha da uzadıkça önce Vera, sonra Roger, sonra Percival ve nihayet Raphael odanın çıkışına bir göz attı. Farelerce çıkarılamayacak bazı sesler dikkatlerini dağıtmıştı. Bunlar ilk başta mağaranın uzaktaki dönemeçlerinden ve kıvrımlarından yankılanan insan konuşmalarıydı. Fakat odadakiler kulak kabarttıkça çeliğin metalik takırtılarını ve şıngırtılarını da duyar oldular, hem de zırh olarak vücuda giyilen ve silah olarak elde taşınan çeliğin.</p>

  <p>“Burada yalnız değiliz,” dedi Raphael.</p>
</body>
</html>
