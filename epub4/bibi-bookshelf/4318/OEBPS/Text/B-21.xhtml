<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <div>
    <h2 id="sigil_toc_id_12">21. BÖLÜM</h2>

    <h2 class="sigil_not_in_toc"></h2>

    <h2 class="sigil_not_in_toc"></h2>

    <p style="text-align: center;"><img alt="main-1" src="../Images/main-1.jpg" /></p>
  </div>

  <h2 class="sigil_not_in_toc"></h2>

  <p class="baslik5"><b>HOŞ BİR GEZİNTİ</b></p>

  <p class="p1">Kim, onunla ilk tanıştığında artık Zugaikotsu no Yama olarak dövüşen adam Byeokrando’nun <a href="../Text/DiPNOTLAR.xhtml#a43" id="k43"><sup>[43]</sup></a> rıhtımlarında vakit öldürüyor, kaptanlardan alacağı üç beş kuruş karşılığında gemilerden midye kazıyıp yük indiriyordu. Yerli halkın görüşü adamın deli veya sadece geri zekâlı olduğu yönünde değişiklikler gösterse de herkes Japon olduğu konusunda hemfikirdi. Zug o günlerde ne zaman adı sorulsa farklı bir yanıt verirdi ve Kim -tüccarlarla ve balıkçılarla konuşa konuşa birkaç kelime Japonca öğrendiği için- adamın etrafına bakınıp gözüne kestirdiği ilk nesnenin adını söylediğini çözmüştü. O yüzden Zug farklı farklı günlerde “Midye,” “Sokak Kedisi,” “Sahile Vuran Dalga,” ya da “Bir Kova Balık” adlarıyla tanınırdı.</p>

  <p>Çiçek Şövalyeleri’nin <a href="../Text/DiPNOTLAR.xhtml#a44" id="k44"><sup>[44]</sup></a> Son Direnişi’nin ardından Byeokrando’ya kadar kovalanan Kim orada bir tür inzibat olarak iş bulmuştu ve liman bölgesinde düzeni sağlamakla görevliydi. O yaşında bile uzun boylu, geniş yüzlü ve omuzlu, gür sakallı, ciddi görünümlüydü. Rıhtımlarda takılan zorlu tiplerden çoğunu korkutan bu vasıflar bol isimli Japon serseriyi kışkırtmaktan başka bir işe yaramamıştı. İkili pek çok kez kavga etmişti. Bazılarını Kim kazanmıştı. Bildiği kadarıyla bin yıl öncesine kadar uzanan bir yakın dövüş geleneğinin yaşayan son temsilcisi olduğu için Kim bunu normal ve beklendik bir sonuç olarak görürdü. Öte yandan daha sonra “Zug" adıyla tanınacak adam aynı sonuç karşısında hayrete düşerdi. Kim kaybettiğindeyse -ki kendisine göre bu olağandışı bir durumdu-bu sefer de Zug sonucu normal karşılardı.</p>

  <p>Kim ile Japon adamın arasında bir dostluğun geliştiğini söylemek fazla ileri gitmek olurdu. Yine de aralarında temkinli bir saygıya dayanan bir ilişki kurulmuştu. Öyle ki bir keresinde Kim gerçek adını söylemesi için ona baskı yapmıştı. Adamın cevabı “Shisha” olmuştu. Kim bunun Japonca’da “Ölü Adam” anlamına geldiğinden ilk başta şüphelenmiş, sonra da bunu teyit etmişti.</p>

  <p>Sohbet ettikleri tavernanın penceresinden bezgin bir şekilde dışarı bakan Kim sokakta çiftleşen iki köpek görmüştü ve adama “Düzüşen İki Köpek,” lakabını takmıştı. Lakap daha sonra “İki Köpek” olarak kısalmıştı.</p>

  <p>Moğollar zaman içinde bütün Kore yarımadasını ele geçirmişti. Bunun üzerine hanedan ailesi askeri bir direniş örgütlemek amacıyla Byeokrando limanından denize açılmış ve kıyıdan kısa bir mesafe uzaklıktaki Ganghwa Adası’na gitmişti. Fakat Moğollar hemen peşlerinde oldukları için kral ile erkânı kaçma fırsatı bulamadan evvel rıhtımlar ele geçirilmesin diye bir oyalama muharebesi düzenlenmesine gerek görülmüştü. Böylece Kim ile İki Köpek’e tam da onlara göre bir görev düşmüştü: sayıca çok daha üstün bir kuvvete karşı girilen ümitsiz fakat yiğitçe bir çatışmada ölmek.</p>

  <p>Sırt sırta veren ikili aşırı miktarda Moğol’un eceli olmuş ve dolayısıyla da genç Ongun Han’ın dikkatini çekmişlerdi. Ongun adamlarına saldırıyı durdurmalarını emretmiş, sonra da bir tercüman aracılığıyla bitkin hâldeki iki dövüşçüye seslenerek isimlerini sormuştu. “Çiçek Şövalyeleri’nin son mensubu Kim Alcheon,” diye doğruyu söyleyerek cevap vermişti Kim. O âna kadar <i>naginata</i>’sıyla meşgul olan İki Köpek ise etrafına çabucak göz gezdirdikten sonra “Kafatasları Dağı” anlamına gelen “Zugaikotsu no Yama” demiş ve bu isim üzerine yapışmıştı.</p>

  <p>Ongun onları oracıkta öldürtmektense Kılıçlar Sirki’ne dahil etmişti. O günden beri de yegâne uğraşları orada dövüşmek olmuştu.</p>

  <p>Tüm bu yaşananlar, Zug’un kilitli tutulduğu demir kafeste son derecede abartılı ölüm sancıları çektiği haberini aldığında Kim’in gözlerini yuvarlamakla yetinmesinin sebebini kolayca açıklıyordu. Frenk şövalyenin karşısında yenik düştükten sonra kafayı sıyırıp tüm o Moğolların kellesini uçurduğu için budala herif bunu fazlasıyla hak etmişti.</p>

  <p>“Ölüm sancıları” üçüncü gününe girdiğinde Kim kafesi ziyaret etmeye gitmiş ve dehşet içindeki muhafızların kapıyı açıp içeri girmesine izin vermeleri için ısrar etmişti.</p>

  <p>İçerideki durum sahiden de yüz kızartıcıydı. Çalışma şekli göz önüne alındığında sirk doğal olarak insanların kapatılmasına müsait çok sayıda kafese sahipti ve İki Köpek onlardan birine ilk defa kapatılmıyordu. Normalde kafesle beraber temin edilen kovayı kullanacak kadar bilinçli davranırdı. Fakat içine nasıl bir iblis girmişse bağırsaklarının kontrolünü kaybetmesine yol açmıştı, bu yüzden ishal hâlindeki dışkısı her yere bulaşmıştı. Tüm bunların orta yerinde yatan İki Köpek tir tir titriyor, üstünü başını çılgınca tırmalıyordu. İnsan kendi bokuyla kaplı olduğunda bu anlaşılır bir durumdu, ama Kim adamın hummalı kaşıntılarının başka bir sebepten kaynaklandığından şüpheleniyordu. İçkiden mahrum kaldıkları zaman üzerlerinde böceklerin yahut küçük kemirgenlerin gezindiğine inanan ayyaşlarla ilgili hikâyeler duymuşluğu vardı.</p>

  <p>Konuyla ilgili olarak sorguya çekildiklerinde muhafızlar Ongun Han’ın özel emri üzerine Zug’un alkolden mahrum bırakıldığını keyifli denebilecek bir üslupla doğruladılar. Kendilerine daha geniş bir hareket özgürlüğü tanınsa Zug’a sadece içkiyi yasaklamaktan çok daha büyük bir zarar verecekleri belliydi. O nedenle adamın mevcut hâli hoşlarına gidiyordu ve Japon’un eziyetini dindirmek için hiç aceleleri yoktu.</p>

  <p>Kim onlara gözde gladyatörlerinden birinin ölmesini isteseydi Ongun’un öyle bir emri çoktan vereceğini sabırla izah etti. O yönde bir emir verilmediği için alkolün eksikliği mantıken sadece bir <i>cezaydı.</i> Zug’u tıbbi tedaviden mahrum bırakmaksa ölüm fermanıyla aynı şey sayılırdı. Kafası çalışan muhafızlardan biri Kim’in bu ifadesindeki doğruluk payını gördü ve keyifsiz hastanın haşhaş özüyle tedavi edilmesi için Çinli bir doktor çağırdı.</p>

  <p>İlaç kafese girmenin ani ve kaçınılmaz bir ölüme sebebiyet vermeyeceği kadar Zug’u yatıştırdıktan sonra içeriyi biraz temizlemeleri ve adamın üstündeki bokları yıkamaları için köleler gönderildi. Bu bakımlar sayesinde Zug’un durumu iyiye gitti. Sonraki birkaç gün boyunca haşhaşın dozu azaltıldı ve çok geçmeden onunla konuşmanın tamamen vakit kaybı olmayacağı kadar ayıldı.</p>

  <p>“Köleler hâline getirildik ve artık yaşamayı hak etmiyoruz,” diye cevap verdi Zug, Kim’in sağlık durumuna istinaden yönelttiği soruya. Moğollar tarafından anlaşılmak istemedikleri zamanlarda kullandıkları Korece dilinde konuşuyordu.</p>

  <p>“Yani bunu daha yeni mi anlıyorsun?” diye sordu Kim. “Eğer öyleyse tahmin ettiğimden daha delisin demektir. Veyahut Han’ın sana anlattığı masallara inanmaya başlıyorsun.”</p>

  <p>İki Köpek titreyen ellerinden birini sallayarak bu yorumu geçiştirdi. “Yıllardır farkındaydım,” dedi. “Tıpkı senin gibi, ey Çiçek Şövalyesi.”</p>

  <p>Kim büyük acılara katlanacak şekilde eğitilmişti -ve zaten yıllardır katlanıyordu da- fakat Zug’un sözlerindeki kayıtsız beyan onu derinden yaraladı ve duyduklarına görülür bir tepki vermemek için uğraştı. “Dünya kölelerle dolu,” dedi pervasızca. “İçlerinden çoğu bizden çok daha kötü koşullarda yaşıyor.”</p>

  <p>“Başka bir açıdan bakıldığında bizden çok daha iyi koşullarda yaşadıkları söylenebilir. Onlar zincire vurulup kırbaçlandıkları için en azından kendilerini kandıramıyorlar,” karşılığını verdi iki Köpek. “Son birkaç gündür kendi dışkımın içinde debelenmek ve bir yudum şarap için diz çöküp yalvarmak, durumumuzu çok net anlamamı sağladı. Hayatımı bu koşullar altında sürdürmek istemiyorum.”</p>

  <p>“Yaşayış biçimin için duyduğun kederi ilk defa dile getirmiyorsun,” diye adama hatırlattı Kim. “Bu kaçıncı? Ûç mü? Yoksa dört mü? Hatırlayamıyorum. İyi de vaziyeti değiştirmek için ne yapabilirsin ki?”</p>

  <p>“Han’ı öldürüp buradan gidebilirim.”</p>

  <p>“Nereye gideceksin? Evinden sayısız kilometre uzaktasın.”&nbsp;</p>

  <p>“Evime dönmek istemiyorum.” Zug doğrulup oturmaya çalıştı ve Kim’e doğru eğildi. “Ama artık <i>burada</i> ölmek de istemiyorum. Ya sen?”</p>

  <p>Kim onu dikkatle süzdü. <i>Niye isteyeyim ki?</i> Omuz silkti. <i>Adam haklı. Kafesim onunkinden temiz olmasına rağmen yine de bir kafes.</i> “Hayır,” cevabını verdi. “Ben de istemiyorum. İyi de bu... bu <i>görevi...</i> nasıl başarmamızı önerirsin? Biz sadece iki kişiyiz. Üstelik sen yarı ölü hâlde bir kafeste kilitlisin.”</p>

  <p>“Al Erik Çiçeği Keşişleri’yle ittifak kurmalıyız.”</p>

  <p>Kim omuz silkti. “Kimmiş bu keşişler? Anavatanındaki askeri bir tarikat mı?” Ansızın Zug’un deliliğinin ilk düşündüğünden daha derin olup olamayacağını merak etti. Yoksa hayali bir suikastçılar örgütünden mi bahsediyordu?</p>

  <p>“Hayır, buradalar. Onları gördüm. Arenada dövüştüğüm o Frenk vardı ya. Hani—”</p>

  <p>“Seni yenen adam mı?”</p>

  <p>“Beni yenmedi,” dedi İki Köpek ısrarla. “Tanto’mu o kahrolası koltukaltına soktum. Sadece zırhı iyiydi, o kadar.”</p>

  <p>Kim, hasta bir adamın üstüne varmanın yakışık almayacağını düşündüğü için herhangi bir yorumda bulunmadı.</p>

  <p>Kafesin zemini kirliydi. İki Köpek kendi pisliğinin arasından güçlükle doğruldu ve rastgele bulduğu bir çubuğun ucuyla yere bir sembol çizdi: etrafına sivri uçlu ışık huzmeleri saçan bir güneşin üstündeki beş yapraklı bir çiçek. “Bunu mon’ları olarak kullanan savaşçı-keşişler diğer Frenklerden farklılar. Sanırım bize benziyorlar.”</p>

  <p>“Eski hâlimize,” diye düzeltti Kim.</p>

  <p>İki Köpek aradaki fark önemsizmişçesine elini salladı. “Moğollar durdurulmazsa onlar da ya bizim gibi olup çıkacaklar, ya da yok edilecekler. Onlara bu yönde bir mesaj ulaştırmalıyız.”</p>

  <p>“Aramızda ortak bir dil bulunmadığı düşünülürse bunu nasıl yapmamızı önerirsin?”</p>

  <p>İki Köpek titreyen işaret parmağını kaldırarak dile getirmek üzere olduğu önemli hususa dikkat çekti. “Bu sirki çevreleyen reziller ve sefiller köyünde yıllardır Moğollarla iç içe yaşayan ve onların dilini neredeyse kendisininki kadar iyi konuşan bir Frenk rahibi var.”</p>

  <p>“Evet,” diye lafa girdi Kim. “Onu tanıyorum.”</p>

  <p>Zug başıyla onayladı. “Git onu bul. Ondan Hıristiyanlık’ın dillerinden birinde bir mesaj yazıp Al Erik Çiçeği Keşişleri’ne iletmesini iste.”</p>

  <p>“O rahibe güvenemeyebilirim.”</p>

  <p>“Tabii ki güvenemezsin. Ama daha çok güvenebileceğin biri var mı?”</p>

  <p>Kim, hatırı sayılır bir asabiyetle kafesten ayrıldı. Hiç kimse onu İki Köpek kadar kızdıramazdı. Ayak işlerine gönderilmekten hoşlanmazdı, ama İki Köpek’in bahsettiği ikilemden çıkamadığı gibi sözlerindeki yalın gerçeği de reddedemezdi.</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>Kim’e Moğol yerleşkesinin ve arenanın yakın çevresinden asla ayrılmaması tembihlenmişti. Ama Han’ın gözünden düşmediği müddetçe bu kuralın zorla uygulanmayacağını biliyordu. Yine de evden fazla uzaklaşmamaya özen gösterirdi. Ona yeterli ebatlarda, temiz ve güzelce döşenmiş bir <i>ger</i> temin edilmişti. Çadırın Moğol kampının içinde bulunması da geceleri iyi korunmasına ve Kim’in mışıl mışıl uyumasına imkân tanırdı. Üstelik her türlü yiyecek, içki, kadın ve masaj emrine amadeydi, fakat bunları Zug kadar müsrifçe kullanmazdı. Tabii onları kolayca elde edebilmesi, kampın savunma hatlarının dışına çıkmak ve sirkin faaliyette olduğu aylarda bir çotuğun üstünde bitiveren mantarlar misali arenanın etrafını saran varoşa uğramak için fazla bir sebebi bulunmadığı anlamına geliyordu.</p>

  <p>Şimdiyse omuzlarına örttüğü kapüşonlu bir pelerinle kılık değiştirerek oraya gidiyordu.</p>

  <p>Kılığı elbette ki kampın çıkışını koruyan Moğolları kandırmazdı; muhafızlar onun kim olduğunu çok iyi biliyordu. Kim’in pelerine bürünmesinin iki sebebi vardı: birincisi, Han’ın dışarı çıkmaması yönündeki emrine saygı göstermek, İkincisiyse Ongun Han dövüşçüler için çağrıda bulunduğunda bilinen dünyanın dört bir yanından arenaya koşan genç dövüşçü adaylarınca derhâl tanınmamak. Bu varoş büyük ölçüde böyle insanların bir yere yerleşmeye çalıştıklarında kendileri için inşa ettikleri bir anıttı. Diğer şehirlerle kıyaslandığında maceraperest ve burnu havada genç erkeklerle, fahişelerle, silah ve zırh yapımcılarıyla ve de meyhanelerle dolu olurdu. Öte yandan sıhhi temizlik, kültürel düzey, güvenlik ve edepli kadınlar açısından büyük bir eksiklik çekerdi. İlk gelenler ve bölgelerini en acımasızca savunanlar daimi yapılara, yani eskiden beri burada bulunan, fakat birkaç ay önce yakılıp yıkılan küçük bir köyün taş ve killi çamur karışımından yapılmış, şimdiyse eğreti çatılarla ve kapılarla yenilenmiş binalarına sahip olurdu. Elini çabuk tutmayanlar ve güçsüzlerse yakındaki Legnica harabelerinden taşınan molozlarla tamamen rastgele bir düzende inşa edilmiş gecekondularda, tentelerde, yahut basit çadırlarda yaşıyordu.</p>

  <p>Etrafta gerçek bir sokak yoktu. Ulaşım kafasına göre kıvrılan ve çatallanan, insan ve hayvan dışkılarıyla döşeli patikalardan sağlanıyordu. Kim, varoşa her gelişinde onu biraz daha büyümüş ve kirlenmiş hâlde buluyordu. Her seferinde kampın ve ger’inin konforunu terk etmeye niçin yanaşmadığını bir kez daha hatırlıyordu. Sefalete katlanabilirdi; asıl çekemediği şey kendisine meydan okumak isteyen genç dövüşçülerdi. Bunlar dövüşmeye dair bir şeyler bildiklerine inandıkları ve bunu ispatlamalarını sağlayacak fırsatlar yakalayabileceklerini hayal ettikleri için buraya geliyorlardı. Fakat Han’ın iki haftada bir büyük müsabakalar düzenlediği ve seyir amacı dışında kabul edilme ümitlerinin olmadığı bir arena buluyorlardı. Diğer zamanlarda sirk organizatörlerinin bir sonraki büyük müsabakaya katılacak dövüşçüleri seçmek amacıyla ön dövüşler düzenledikleri oluyordu, ama bunlar davet esasına göreydi. Davet edilmenin yoluysa birilerini tanımaktan, birilerine rüşvet vermekten, muharebede göze girmekten veya gayriresmî karşılaşmalarda öne çıkmaktan geçiyordu. Bu gayriresmî karşılaşmalar sistemin nasıl işlediğini ve ondan nasıl kâr elde edebileceklerini bilen son derece tekinsiz kimseler tarafından varoşta inşa edilmiş birkaç uyduruk batakhanede düzenleniyordu. Kılıçlar Sirki’nde bir gelecekleri olduğuna inanan yersiz yurtsuz ve hasarlı gençleri çeken başlıca şey de o batakhanelerdi.</p>

  <p>Kim’in son gelişinde varoşun sınırı ile ilk Moğol istilalarından şaşırtıcı derecede iyi durumda kurtulmuş eski Hıristiyan tapınağı arasında hâlâ birkaç metrelik boş alan vardı. Fakat artık çadır ve tente kümeleri binanın temellerine kadar dayanmış, yalnızca insanların girip çıkabilmeleri için girişin etrafında küçük bir boş alan bırakılmıştı.</p>

  <p>Kim içeri girdiği sırada bir rahip tapınağın en geniş odasında sırtı ona dönük vaziyette duruyor, başının üstünde bir kupa tutarak bir tür mistik ilahi okuyordu. Yarım daire oluşturacak biçimde onun etrafına dizilmiş diğer üç rahip de sempati gösterircesine boş ellerini yukarı kaldırıyordu. Dağınık hâlde içeride toplanmış yaklaşık bir düzine Hıristiyan’ın tamamı yere diz çökmüştü. Kim, yapılan ayinden hiçbir şey anlamıyordu tabii ki; ama aradığı adam, yani Peder Pius önde duran düşük kademeli üç rahipten biri olduğu için bunun sakıncası yoktu. İçinden Pius’u kolundan tutup bir kenara çekmek gelse de insanların davranış biçimlerindeki bir şey öyle bir hareketin nezaketsizlik olarak görülebileceğini söylüyordu. Bu yüzden orada sessizce durdu ve başlarındaki rahibin ilahiyi bitirmesini bekledi. Adam ilahinin ardından, diz çökerek bekleyen sefiller kalabalığına yiyecek-içecek dağıtmaya başladı. Verilen yiyeceğin miktarı son derece azdı ve hiç de beklemeye değecek gibi gözükmüyordu. Dahası rahip onu doğrudan cemaat üyelerinin dillerinin üstüne koyarak görünüşe bakılırsa hiç kimsenin hakkından fazlasını almadığından emin oluyordu. Kim, biraz daha cömert davransalardı ellerindeki gıdayı bu kadar dikkatle gözetmek zorunda kalmayacaklarını düşündü.<a href="../Text/DiPNOTLAR.xhtml#a45" id="k45"><sup>[45]</sup></a></p>

  <p>Lâkin tüm bunların orada bulunuş amacıyla bir ilgisi yoktu. Yiyecek dağıtımı sona erdiğinde yerinden ayrılıp Pius denen adama yaklaştı ve onunla konuşmak istediğini belli etti. Rahiplerin dik bakışlarına maruz kalınca da seremoninin henüz bitmediğini geç de olsa anladı. Buna rağmen Pius -Kim’in yüzünü mum ışığında görüp onu tanıdıktan sonra- ayinden ayrılmaya razı oldu, dövüşçüyü yandaki çıkışlardan birine yönlendirdi, oradan da tapınağın arkasında kalan ve yanık tavan kalaslarının arasından sızan günışığı huzmelerince aydınlatılan küçük bir odaya soktu.</p>

  <p>“Al Erik Çiçeği Keşişleri’ne bir mektup yazmak ve onu liderlerine ulaştırmak için yardımına ihtiyacım var,” diye başladı Kim, Moğolca konuşarak. “Çabaların karşılığında sana para vermeyi veya başka bir yoldan fayda sağlamayı teklif ediyorum.”</p>

  <p>Peder Pius tüm bunlar karşısında hayretten dilini yutmuş gibiydi. Kim, rahibin aklının başına gelmesini beklerken iki Köpek’in daha önce kafesinin zeminine çizdiği amblemi -veya diğer adıyla mon’u- tarif etti.</p>

  <p>Rahip nihayet kafasını yukarı aşağı sallamaya başladı. “O bir erik çiçeği değil, kırmızı bir gül,” dedi.</p>

  <p>“Pekâla. Öyleyse Kırmızı Gül Keşişleri,” diyen Kim omuz silkerek çiçeğin türünün veya tarikatın isminin umurunda olmadığını ifade etti.</p>

  <p>Fakat Pius konuyu kapatmadı. “Gül, Frenkler için Bakire Meryem’in simgesidir.”</p>

  <p>“İyi. Yani onlar bakir keşişler. Öyleleri bizde de bulunur. Ya da daha doğrusu bakir olduklarını iddia ederler.”</p>

  <p>“Tüm keşişler bakirdir,” dedi Pius. “Gülün temsil ettiği şey o değil. Gül daha ziyade Bakire Meryem, yani Tanrı’nın Annesi anlamına gelir.”</p>

  <p>Kafasında çok sayıda soru işareti belirmesine rağmen Kim kendini susmaya zorladı, zira hiçbir işine yaramayacak olan bu konu zaten yeterince uzamıştı.</p>

  <p>Fakat Pius vazgeçmek bilmiyordu. “Onlara <i>Ordo Militum Vindicis Irıtactae</i> denir,” diyerek kısa bir süreliğine Kim için hiçbir anlam ifade etmeyen bir dil kullandı. “Bu da Bakire Savunucunun Şövalyeleri Tarikatı anlamına gelir.”</p>

  <p>“Yani bakireleri mi savunurlar?”</p>

  <p>“Hayır. Şey, evet. Elbette bakireleri de savunurlar. Ama asıl anlamı o değildir. Bakire Savunucu, bir keresinde elinde kalkan ve kargıyla bir savaş meydanının üstünde belirerek o tarikatın kurucularını olağanüstü bir kahramanlığa teşvik eden Bakire Meryem’in bir tür tezahürüdür.”</p>

  <p>“Sen onlara bir mesaj iletebilir misin onu söyle.”</p>

  <p>“Evet. Elbette.” Peder Pius küçük odanın köşesine sıkıştırılmış bir sandığı eşelemeye başladı. Odadaki tüm mobilyalar yakılmış veya yağmalanmıştı; bu sandık oraya muharebenin ardından konulmuştu. Kim’in gördüğü kadarıyla sandığın içinde Frenklerin yazı yazmakta kullandıkları malzemeler bulunuyordu: kurutulmuş hayvan derileri, tüy kalemler ve ağızlarının etrafındaki lekelere bakılırsa mürekkep ihtiva eden küçük kil kavanozlar. Tüy kalemlerin uçlarını sivriltmek ve mürekkebe uygun kıvamı verebilmek için gizemli sıvıları kavanozlarda birbiriyle karıştırmak gibi bazı hazırlıklara biraz zaman harcandı. Kim, Peder Pius’un girdiği zahmeti ve masrafı ona hatırlatmak amacıyla küçük bir gösteri yaptığını açıkça görebiliyordu, daha sonra tüm o zahmet ve masrafın bedeli ödensin diye. Fakat vakti gelince her şey sandığın düz kapağı üzerinde kullanıma hazır hâle geldi: mum, mürekkep, tüy kalem, parşömen ve mesajı yazacak olan Peder Pius’un ta kendisi.</p>

  <p>Kim genzini temizledi. “Son <i>Çiçek Şövalyesi Kim Alcheon’dan</i>... ” Duraksadı. “Tarikatın efendisinin adı ne?”</p>

  <p>“Keşişler sırlarını özenle korur,” dedi Peder Pius, “ama efendilerinden birinin -Feronantus adlı bir adamın- kampta görüldüğü söyleniyor. Eğer gerçekten de oradaysa başlarında mutlaka o vardır.”</p>

  <p>“Öyleyse...F<i>eronantus’a,"</i> diye devam etti Kim. <i>“Selamlar. Dövüşteki maharetiniz benim ve silah arkadaşım Kafatasları Dağı’nın dikkatinden</i>—”</p>

  <p>“Bunu harfiyen tercüme etmemi istiyor musun?” diye sordu Pius.</p>

  <p>“Neyi?”</p>

  <p>“Kafatasları Dağı’nı. Kulağa biraz hafife alma... aşağılama geliyor da.”</p>

  <p>“Öyleyse <i>Zugaikotsu no Yama</i> veya hoşuna giden başka bir ismi yazabilirsin,” karşılığını verdi Kim. “Feronantus denen adam bahsi geçen kişinin Kılıçlar Sirki’ndeki son dövüşte şampiyonlarıyla kapışan savaşçı olduğunu anladığı sürece fark etmez.”</p>

  <p>“Pekâla, bunu açıkça belirteceğim,” dedi Peder Pius ve tuhaf görünümlü bazı işaretler çiziktirerek epey vakit harcadı. Kim işaretleri birbirinden ayırmakta zorlanıyordu. Hepsi de onun gözüne üç aşağı beş yukarı aynı geliyordu.</p>

  <p>Pius başını kaldırıp beklentili bir edayla ona baktı.</p>

  <p><i>“Sizlerle karşılıklı oturup</i> savaşçı savaşçıya, <i>saygılı ve onurlu bir sohbet etmek istiyoruz. Kabul ederseniz bu mektubun hamiliyle haber gönderin veya ikâmet ettiğimiz Han’ın kampında bizi ziyaret edin. Saygı ve onurla...</i> falan filan.”</p>

  <p>“Hepsi bu mu? Daha belirgin bir şey söylemek istemiyor musun?” diye soran Pius biraz hüsrana uğramış gibiydi. Belli ki mektup takası sırasında kişisel değer taşıyan bir şeylere kulak misafiri olmayı ümit etmişti ve Kim’in mektubunun sadeliği onda hayal kırıklığına yol açmıştı. Kim, adama sert bir bakış attı. Pius kendi arzularına ve güdülerine dair çok fazla şey belli ettiğini anlayarak büzüldü. Başka bir fikir belirtmeksizin mektubu yazmayı bitirdi, mürekkebi kurutmak amacıyla parşömene kum döktü, kumları üfleyerek temizledi ve parşömeni rulo hâline getirdi. Mektubu mühürlemek için üstüne mum damlattı ve Kim mühre kişisel damgasını bastı.</p>

  <p>“Onu ne zaman teslim edeceksin?” diye rahibe sordu.</p>

  <p>“Ben de tam bazı ayak işlerimi hâlletmek üzere dışarı çıkacaktım,” dedi Peder Pius. “Hemen teslim ederim.” Duraksadı. “Ama dernek evleri buraya biraz uzak. Geri dönmem zaman alacaktır...”</p>

  <p>Kim rahibin tereddüdüne aldırış etmedi. “İş bittiği zaman buraya tekrar geleceğim ve hizmetlerinin bedelini ödeyeceğim,” dedi ve rahipten gelebilecek bir itirazı sert bakışlarla engelledi. Sonra da oradan ayrıldı.</p>

  <p>Onu tanıyan tek kişi Pius değildi ve Kim’in kilisede olduğu haberi çoktan yayılmıştı. Arka odadan çıktığında pek çok genç savaşçıyı kendisini beklerken buldu. Neyse ki bunlar kavga arayan adamlar değil, nasihat isteyen çocuklardı. Bu pasaklı ve serkeş gençlere öğüt vermek gibi bir niyeti olmayan Kim tam kaba bir dille onlara çekip gitmelerini söyleyecekken Düzüşen İki Köpek’in sözlerini anımsadı: <i>Daha çok güvenebileceğin biri var mı?</i></p>

  <p>Oğlanlardan bazıları yarı Moğol’du, diğerleriyse Moğolların hükmü altında geçirdikleri aylar boyunca onların dilini biraz öğrenmişe benziyordu. Onlarla sözlü olarak birkaç dakika tartıştıktan sonra -önce ilgi gösterir gibi yapıp hemen sonra hepsi de birer sinekmişçesine başından savarak- diğerlerine göre daha büyük ve dili daha akıcı konuşabilen birinde karar kıldı. Delikanlının adı Hans’tı ve bu isim Kim’in aklında hemen yer etti; çünkü diğer pek çok Frenk isminin aksine hem hatırlaması hem de telaffuzu daha kolaydı.</p>

  <p>“Gizlilik ve açıkgözlülük bir savaşçı için önemli vasıflardır,” dedi Kim oğlana, onu bir kenara çekerken. “Bak bakalım fark edilmeden Peder Pius’u izleyebilecek ve yaptıklarını bana bildirebilecek misin? Sonuçtan memnun kalırsam sana bir şey öğreteceğim.”</p>

  <p>Hans’ın mavi gözleri sağa sola dönerek işitme mesafesindeki diğer delikanlıları saydı.</p>

  <p>“Sözlerimi onlara ister telaffuz et ister etme,” dedi Kim, oğlanın aklından geçenleri tahmin ederek. “Seçim sana kalmış.”</p>

  <p>“Bana ne öğreteceksin?”</p>

  <p>Kim onu baştan aşağı süzdü. “Bir kılıcın olmadığı için sana silahlı bir adamı çıplak ellerinle nasıl mağlup edebileceğini öğreteceğim.”</p>

  <p>Hans ölümle tehdit edilmişçesine gerisingeri dönüp oradan koşarak uzaklaştı. Kim’in ne dediğini bilmek isteyen diğer delikanlılardan birkaçı da onun peşine takıldı.</p>

  <p>Yıkık kiliseden gülümseyerek ayrılan Kim hoş -ve rahatsız edilmediği- bir gezintiye çıkarak bir ahşap ustasının, bir süredir Kim’e belirli bir yerel ağaç türünden bir değnek yapmakla uğraşan marangozun dükkânına gitti. Dünyanın daha medeni yerlerinde o tür silahlar üretilirken kullanılan koyu renkli ve ağır odunlar buralarda kolay bulunmadığından proje yavaş ilerliyordu.</p>

  <p>Zanaatkar Moğolca bilmediği gibi Kim de civarda yaygın olan dillere yabancıydı; bu yüzden konuşmaları da yavaş ilerledi. Başlayalı henüz birkaç dakika geçmişken sohbetleri atölyeye paldır küldür dalan Hans tarafından bölündü. Oğlan, Peder Pius’un dosdoğru Bilmem-ne Şövalyeleri’nin efendisiyle konuşmaya gittiği haberini verdi.</p>

  <p>Bu tam da Kim’in duymayı umduğu şeydi ve delikanlıya marangozla işini bitirene kadar beklemesini söyledi.</p>

  <p>İkilinin arasında zor anlaşılır birkaç cümle daha geçti; fakat Kim belirli bir noktanın ardından zanaatkârın söylediklerinin tek kelimesini bile dinlemediğini fark etti. Kafasını kurcalayan bir şey vardı. Elini kaldırarak ahşap ustasını susturdu ve Hans’ın söyledikleri üzerinde bir süre kafa yordu.</p>

  <p>“Pius’un o adamla şu anda mı görüştüğünü söyledin?”</p>

  <p>“Evet. Onları şövalyelerin yerleşkesinde konuşurlarken gördüm.”</p>

  <p>“Bak bu çok garip,” dedi Kim. “Şövalyelerin buranın uzağındaki bir yerde kaldıklarını sanıyordum.”</p>

  <p>“Hayır,” dedi Hans. “Durduğumuz noktadan bir ok atımı ya var ya yok.”</p>

  <p>“Pius’un konuştuğu şu efendinin adı ne?”</p>

  <p>“Dietrich.”</p>

  <p>“Feronantus değil mi?”</p>

  <p>Hans’ın kafası karışmış gibiydi. “Feronantus <i>Kalkan-Biraderleri</i>’nin efendisidir. Peder Pius şu anda <i>Livorıya Şövalyeleri'nin</i> yerleşkesinde.”</p>

  <p>“Beni ona götür,” dedi Kim. Ahşap ustasının stokundan bir değnek kaptı -sipariş ettiğini değil de acil bir durumda işini görebilecek, meşe tahtasından yapılmış sağlam bir tane- ve Hans’ı ivedi adımlarla takip etti. Ahşap ustasına değneği çalmadığını, sadece ödünç aldığını açıklayacak kadar zamanı yoktu.</p>

  <p>Fakat Hans onu labirentten geçirip de bahsi geçen yere götürene kadar Peder Pius şu Dietrich denen adamla yaptığı görüşmeyi tamamlamış ve Kalkan-Biraderleri’nin kampına doğru kuzey doğu istikametinde yola çıkmıştı. Bu haberi Hans’a veren kişi belli ki onun yardımcılığını yapan daha genç bir oğlandı. Kim, böylece genç yaşına rağmen Hans’ın şimdiden sorumluluklarını yandaşlarına aktarabildiğini ilgi ve beğeniyle gördü. Hans yerel bir dil kullanarak diğer oğlanla konuşurken Kim de Livonya Şövalyeleri’nin el koydukları ve yerel karargâhları hâline getirdikleri taş binayı gözden geçirdi. Bina ayakta kalmış kiliseden daha küçük olsa da tıpkı onun gibi iyi sayılabilecek bir durumdaydı. Kim, şövalyelerin sancağındaki amblemi gözlemledi. Semboller kırmızıydı -en azından o kadarı doğruydu- fakat ortada gül falan yoktu. Bu sancak Kim’in görüşmek istediği gruba ait değildi. Hani şu <i>Ordo...</i> Hans onlara ne demişti? Pius’un kullandığı içinden çıkılmaz isimden daha kolay bir şey. <i>Kalkan-Biraderleri.</i></p>

  <p>Pius şu Dietrich denen adama giderek Kim’e ihanet mi etmişti? Yoksa Feronantus’la yapacağı görüşmeden önce onunla alâkasız başka bir iş için mi bu binaya uğramıştı? <i>Ona güvenemeyebilirim.</i> Kim daha sonra Zug’la yapacağı konuşmayı şimdiden hayalinde canlandırabiliyordu.</p>

  <p>Emin olmanın tek bir yolu vardı: mektuptaki mührü kontrol etmek.</p>
</body>
</html>
