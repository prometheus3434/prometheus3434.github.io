<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <div>
    <h2 id="sigil_toc_id_9">18. BÖLÜM</h2>

    <h2 class="sigil_not_in_toc"></h2>

    <h2 class="sigil_not_in_toc"></h2>

    <p style="text-align: center;"><img alt="main-1" src="../Images/main-1.jpg" /></p>
  </div>

  <h2 class="sigil_not_in_toc"></h2>

  <p class="baslik5"><b>PERDENİN ARALANIŞI</b></p>

  <p class="p1">Zug yere düşürülmenin -hem de kendi silahıyla!- utancını daha sonra, bu çelik kaplı dev hamamböceğini öldürmesinin ardından düşünecekti. Fakat bu ve benzeri arenalarda yüzlerce dövüşe girip de belli başlı beceriler kazanmamış değildi. O becerilerden biri de işine geldiği zaman seyircilerden güç almak, yok eğer o seyirciler kızışmış kazlar gibi ötüşmekten başka bir şey yapmıyorlarsa da onları tamamıyla yok saymaktı.</p>

  <p><i>Haçlı</i> -kalabalık iri yarı Frenk’e bu ismi takmışa benziyordu-uzun silahlar konusunda biraz tecrübeliydi ve <i>naginata</i>’yı büyük bir ustalıkla kullanamasa da fena sayılmazdı. Zug şansının yaver gittiğinin -hem de <i>iki</i> kez!- ve bu kadar büyük bir talihin ölü bir adam için çok fazla olduğunun farkındaydı. Şansı üçüncü kez yaver gitmeyebilirdi.</p>

  <p>Yerde yatarken rakibinin saldırılarını bertaraf etmekte bacaklarının veya vücudunun kuvvetinden faydalanamazdı. Önceden Frenk’in de yaptığı gibi rakibine iyice yaklaşmalıydı.</p>

  <p>Fakat Frenk’in aksine kendisi yerde sırtüstü uzanmış durumdaydı.</p>

  <p>Zug göğsünü ve dizlerini birbirine yaklaştırarak bir karides gibi kıvrıldı. Sırtını bükerek yerde bir kavis çizerken Frenk’in kılıcını en yakındaki hedefe -rakibinin sağ ayak bileğine- doğru savurdu.</p>

  <p>Vücudunun geri kalanının aksine Frenk’in ayak bileği zırhlı değildi. Darbe ya ayağını kesip atacak ya da oradaki kemikleri kırarak adamı sakatlayacaktı.</p>

  <p>Frenk maharetli bir hareketle, yalnızca yalımın alttan geçip gitmesine imkân tanıyacak kadar ayağını kaldırdı. Fakat dengesi bozuldu ve tekrar saldırıya geçmeden önce ayağını yeniden yere basmak zorundaydı. Yani inisiyatifini kaybetti.</p>

  <p>Zug dev kılıcı hareket hâlinde tuttu. Yattığı yerde yine bir karides gibi kıvrılırken ikinci bir vuruş için kılıca tam bir tur attırdı. Bu saldırı ilkinin aynısı olmakla beraber daha da güçlüydü.</p>

  <p><i>Naginata</i>’nın ucu Zug’un hemen önüne saplanarak kılıcın hareketini aniden sonlandırdı. Zug bir dakika önce <i>naginata</i>’nın ikinci vuruşunu da neredeyse tıpatıp aynı şekilde durdurmuştu.</p>

  <p>Zug sağ dirseği üstünde doğrulup sol elini kaldırdı ve <i>naginata</i>’nın tahta sırığını yakaladı. Eli Frenk’inkinden sadece bir adım kadar uzaktaydı. Silah etkisiz hâle gelmişti ve Zug artık destek alabileceği bir şeye sahipti.</p>

  <p>Frenk’in sol dizi o anda Zug’un başıyla aynı hizada ve de savunmasızdı. Tekmelenmek için mükemmel bir konumdaydı. Zug dizlerini neredeyse çenesine kadar çekip ayaklarını rakibinin dizine doğru hızla savurdu. Zug’un kafasını tekmelemek için iyi bir fırsat yakaladığını düşünen Frenk de o sırada sol bacağının üzerinde dönmeye başlamıştı. Fakat Zug daha hızlıydı ve diğer adamın dizini tam da Frenk bütün vücudunun -ve de onu kaplayan dev zırhının- ağırlığını ona verdiği anda yana doğru itti.</p>

  <p>Yere devrilen Frenk neredeyse Zug’un tam üstüne düştü. Sağ dirseği Zug’un sol dirseğine denk gelerek o kolu hareketsiz kıldı ve leş gibi kokan koltukaltı Zug’un burnunun dibindeydi. Lâkin vücudu tarafından korunan sağ kolu hareket etmekte serbestti.</p>

  <p>Zug rakibinin kılıcını bıraktı ve deneyimli bir hareketle belinin arkasına uzanıp oradaki tanto’yu kınından çekti. Frenk’in göremeyeceği kadar küçük ve hızlı bir hamleyle hançeri vücudunun önüne kadar getirdi, sonra da sivri ucunu Frenk’in koltukaltına doğrultup tüm gücüyle itti. Bunu yaparken yüzünü çevirme dürtüsüne direnmesi gerekti, çünkü Frenk’in koluna yaşam pompalayan koca atardamardan oluk oluk kan fışkırmasını bekliyordu.</p>

  <p>Fakat hiçbir şey olmadı.</p>

  <p style="text-align: center;"><img alt="main-16" src="../Images/main-16.jpg" /><br /></p>

  <p>Haakon eğitimi boyunca acı verici pek çok darbe almıştı ve Taran öğrencilerini eğitirken çene ucunun hemen arkası gibi bazı son derece nahoş noktalardan birbirilerini dürtmelerine özen göstermişti. Yine de Zug’un koltukaltına yaptığı şey kadar kötüsünü hiç hissetmemişti.</p>

  <p><i>Glaive</i>’in sırığını daha fazla tutamadı, koltukaltındaki şeyin darbesi yüzünden eli gevşemişti. Bir dövüş taktiğinden ziyade hâlâ çalışıp çalışmadığını görmek amacıyla kolunu kaldırdı ve Zug’un sağ yumruğundan başlayarak acıyan yere kadar uzanan gümüşî çelik hançeri görünce de dehşete kapıldı.</p>

  <p>Haakon’un zincir yeleği kusursuzca hedeflenmiş bir saplamayı engellemişti.</p>

  <p>Sonra -olması gerekenden çok daha sonra- Haakon eğitimini hatırladı. Zug’un bileğini sol, bıçağıysa sağ eliyle tuttu ve ikisini farklı yönlere doğru itti. Serçeden başlayarak Zug’un parmakları kabzadan tek tek ayrıldı ve hançer Haakon’un eline geçti. Kendi koluyla rakibininkine baskı yaparak Zug’un sağ kolunu büktü ve göğsüne yapıştırdı. Haakon gerçek bir planlama yapmadan veya çaba harcamadan hançerinin ucunu rakibinin gırtlağından sadece birkaç santim uzaklıkta buldu. Elinin küçük bir hareketiyle her şeyi sonlandırabilirdi.</p>

  <p>Fakat bu adamı öldürmeyi kendine yediremedi. Belirli bir mesafeden o koskoca <i>glaive</i>’i savurmak ayrı şeydi. Lâkin artık rakibine o kadar yakındı ki iblis maskesinin daracık göz yarıklarından Zug’un kan çanağına dönmüş gözlerini seçebiliyordu.</p>

  <p>Duruma adil bir açıdan bakıldığında düelloyu Zug kazanmıştı. Haakon daha az önce çok daha üstün bir silahla rakibinin başında dikilirken bu adam onu yere devirmiş ve arenanın ortasında kan kaybından çaresizce ölmesine sebep olacak kusursuz bir vuruş yapmıştı.</p>

  <p>Bazen tüm dikkatini bir dövüşe verdiğinde Haakon’un kulakları duymaz olur, dövüş bittiğinde de eski hâline dönerdi. Şimdi yine öyle bir şey yaşıyor olabileceğini düşündü; ama Zug’un alıp verdiği solukları, kıpırdanırken zincir zırhından çıkan belli belirsiz şıngırtıları duyabiliyordu.</p>

  <p>Haakon’un kulakları işlevini yitirmemişti. Sadece arenaya mutlak bir sessizlik çökmüştü.</p>

  <p>Delikanlı kendini Zug’dan beriye itip ayağa kalktı. Topuğunun arkasıyla <i>naginata</i>’ya vurarak silahı erişim mesafesinin dışına yolladı ve yerde yatan rakibinden uzaklaştı.</p>

  <p>Zug’un çarpılarak eğilmiş maskesi artık haşin bir iblisin suratına benzemiyordu. Beyaz bıyıkları kirlenip solmuştu ve yanlamasına esnemiş olan ağzı uluyan bir çeneden ziyade sarhoş bir sırıtışı andırıyordu.</p>

  <p>Seyirciler bir anda haykırmaya başladı. Gürültü seli, muazzam gücüyle Haakon’u afallattı. Zug da irkildi ve Haakon’un gerisindeki bir şeye bakarken maskesi yukarıya kalktı.</p>

  <p>Haakon arkasına döndü ve mest olmuş kalabalığın çalkantısını izledi. Tüm arena ayağa kalkmış bas bas bağırıyor ve tezahürat ediyordu. Sonra delikanlının bakışları Han’ın çadırını buldu, iri cüssesi parlak kırmızı ve altın sarısı bir kaftanla örtülü olan Ongun Han çadırın kenarında durup ellerini yukarı kaldırmıştı. Adam ellerini bir araya getirerek Haakon’u selamlarken parmaklarındaki bir sürü yüzük güneşin altında parıldadı.</p>

  <p>Haakon aynı şekilde karşılık verecek kadar kendindeydi. Delikanlı Zug’un hançerinin kabzasını miğferinin alnına değdirdi ve bir saniyeliğine kafasının içinde Taran’ın sesini duydu. <i>Yap şunu!</i> diye bağırdı oplo’su. <i>Bu atışı yapabilirsin.</i> Delikanlının eli hançerin kabzasını sıktı.</p>

  <p>Ongun Han bir perdeyi açarcasına avuçlarını ileri doğrultup ellerini birbirinden ayırdı ve Haakon adamın aynen öyle yaptığını şaşırarak fark etti. Ongun’un altındaki Kırmızı Perde hareket ediyordu. Perde gizli eller tarafından çekilirken Haakon ötede neyin bulunduğunu ilk kez gördü.</p>

  <p>Kilometrelerce uzaktan duyulacak kadar gürültü yapan kalabalık sesini daha da yükseltti. Haakon’un göğsü sıkıştı. Nefes alamaz oldu ve Han’ı öldürmeye çalışma fikri kafasından uçup gitti. Dünya âdeta yavaşladı. Kalabalığın çığlıkları, asker davullarının ağır ağır yükselen gümbürtüsü misali kulaklarını örseleyen boğuk bir kükreyiş hâlini aldı. Sonra, hızlı hızlı konuşan tek bir ses seyircilerin haykırışlarının arasından öne çıktı.</p>

  <p>Zug ayağa kalkmıştı. Yüzü değişmişti; Haakon rakibinin maskesini çıkardığını hayal meyal fark etti. Zug’un suratı büyük ölçüde pürüzsüz olmasına rağmen bir çocuğa değil, bir yetişkine aitti. Felç geçirircesine gözleri pörtlemiş, yanakları kıpkırmızı kesilmişti. Ağzından Haakon’un anlamadığı kelimeler birbiri ardına dökülmekteydi. Haakon zamanda donmuş bir an boyunca ona bakarak Zug’un suratından açıkça okunan hiddeti ve ümitsizliği belledi. O suratı yakın bir zamanda unutmayacağı kesindi.</p>

  <p>Zug’u eğilerek selamladı, sonra da mağlup olmuş rakibine sırtını döndü ve Han’ın çadırının altındaki açıklığa doğru yürüdü.</p>

  <p>Haakon kazanmıştı. Kırmızı Perde aralanmıştı.</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>Dietrich, Kalkan-Biraderleri şövalyesinin gözden kayboluşunu izledi. Arenanın batı tarafındaki konumundan bakıldığında perde ile ötesindeki tünelin bir kısmı görülebiliyordu. Fakat şövalye içeri girer girmez perde tekrar kapanarak diğer tarafta neler olduğunu herkesin gözünden sakladı.</p>

  <p>Kalabalık hâlâ kutlama yapıyor, stadyum yere vuran ayakların ritmik titreşimiyle sarsılmaya başlıyordu. Yine de coşku dolu tezahüratlar Dietrich’in bağırmadan da sesini arkadaşlarına duyurabileceği kadar alçaldı. Tam Burchard’la konuşacakken ortamdaki lakırdının arasından kulakları sağır edici bir çığlık yükseldi.</p>

  <p>Arenanın zeminindeki mağlup dövüşçü uluyordu. Maskesini çıkarmıştı ve öfkesi Han’ın çadırına yönelikti. Çığlığı kademeli olarak azalacağına topuğu üzerinde gerisingeri dönmesiyle ve kumların üzerinde yatan <i>glaive’e</i> doğru atılmasıyla birlikte ansızın kesiliverdi.</p>

  <p>O sırada açılmakta olan doğu kapısından dışarı dört Moğol askeri çıktı. Onların ellerinde de uzun sırıklar vardı; uçlarında sersemletme ve yatıştırma amaçlı kum torbaları bulunan sırıklar.Rakipleri birbirinden ayırmakta ve sağ kalanları gitmeleri gereken yerlere göndermekte kullanılan dağıtma ekibi arenada iyi bilinen bir manzaraydı. Dietrich onların ağır sırıklarını birden fazla kez faaliyet hâlinde görmüşse de genellikle sadece kılıç kuşanmış tek bir savaşçının karşısına çıkarlardı.</p>

  <p>Zug’un silahı ise onlarınki kadar uzun ve de keskindi.</p>

  <p>İlk Moğol, sırığın ucundaki yalımın ne kadar keskin olduğunu kellesi boynundan ayrılınca öğrendi.</p>

  <p>İkinci Moğol, Zug’un hızla savrulan yalımını bloke etmek için sırığını kaldırmaya çalıştı, ama başarabildiği tek şey yalımı yukarı saptırmak oldu. Böylece keskin bıçak boynunu değil de kafatasını yarıp geçti.</p>

  <p>Geriye kalan ikili alelacele geri çekilerek Zug’un erişim mesafesinin dışında kalmaya çalıştı.</p>

  <p>Dietrich arenayı çevreleyen duvarlara göz gezdirerek Moğol okçularına bakındı. Aşağıdaki çıldırmış dövüşçüyü hedef almışlardı ve içlerinden biri bir ok attı. Zug kollarını kaldırıp silahını kendisi ile okçu arasında döndürdü ve ok <i>glaive</i>’in sırığına çarpıp sekti.</p>

  <p>Burchard beğeniyle homurdandı. “Bak,” dedi çadırı işaret ederek. Orada konuşlanmış okçular da yaylarına ok sürmüşlerdi ama o yayları germiyorlardı. “Han şampiyonunu kaybetmeye hazır değil.”</p>

  <p>Daha uzağa konuşlanmış okçular nihayet beklemeleri için bağırılan emri duydular. Kalabalık birbiriyle çelişen fikirlerin oluşturduğu bir deniz hâlini almaya başlıyordu: Bazıları Zug’un ismiyle tezahürat ediyor; bazıları merhamet çağrısında bulunuyor; bazılarıysa birinin, herhangi birinin kanının akması için kıyameti koparıyordu. Kalabalığın küçük bir kısmıysa kızmaya başlıyordu. Livonyalıların aşağısında, duvara yakın bir noktada bir kavga çıktı ve o homurtulu topluluğun içindeki biri tırabzanın üstünden arena meydanına atıldı.</p>

  <p>Atılan kişi -açık saç rengine bakılırsa bir Kuzeyli- kendini korumaya yönelik herhangi bir girişimde bulunmaksızın kumlara çakıldı. Suratında kan vardı ve uzuvları seğirmekteydi; hâlâ yaşamasına rağmen arenaya fırlamasına sebep olan darbe tarafından bayıltılmıştı. Bundan sonra yaşananlar onun suçu değildi, ama işleri çığırından çıkaran o oldu.</p>

  <p>Kumlara iki Moğol atladı. Biri hareketsiz hâldeki Kuzeyliyi haklamak için eğilirken diğeri şövalyenin geride bıraktığı kılıca doğru koştu.</p>

  <p>Geriye kalan iki sırıklı muhafızı korkutup doğu kapısına (Zug dört muhafızdan ilkine saldırır saldırmaz hızla kapanan ve geriye kalan adamların eşiğin arkasındakilere tüm yalvarmalarına rağmen açılmayan kapıya) kadar kaçıran Zug tekrar arenanın ortasına doğru hücuma geçti ve koşturan Moğol’u arkadan yakalayan <i>glaive’i</i> adamın bacaklarını neredeyse gövdesinden ayırdı.</p>

  <p>Arena zeminine farklı noktalardan başka seyirciler de düştü ve Dietrich hiçbirinin Moğol olmadığını fark etti. Okçular atışa başladı. Kalabalık artık, “Zug! Zug!” diye haykırmayıp korku ve öfkeyle hareket ediyordu. Seyirciler de kendi cephanelerini -çoğunlukla taş- atmaya başladılar. Bunlardan bazıları aşağıdaki arenada bulunan adamları hedef alsa da büyük çoğunluğu okçulara ve çadırın sakinlerine yöneltiliyordu. Okçular da duruma aynı şekilde tepki veriyor, dikkatlerini etraflarında kaynaşan topluluğa yönelterek insanların üstüne ok yağdırıyorlardı.</p>

  <p>Sigeberth lordunun koluna asılarak gitme zamanının geldiğini açıkça belirtti. Dietrich isyan eden seyirciler kargaşasından uzaklaştırılmaya gönülsüzce de olsa razı oldu. “Fevkalade,” diye mırıldandı, Sigeberth kalabalığı ite kaka ilerleyerek tribünlerin arkasındaki merdivenlere uzanan bir yol açarken. Dietrich’in kafasında bir fikir oluşmaya başlıyor, her gece yol göstermesi için Tanrı’ya ettiği dualar kabul oluyordu.</p>

  <p>Tüm kabadayılıklarına ve askeri üstünlüklerine rağmen Moğollar da birer insandı; yabancı toprakları işgal etmiş, evlerinden uzak insanlar. Bu adamlar -Han için elini kana bulayan savaşçılar-heveslerini kaybetmeye başlıyordu. Ordu giderek yoruluyordu ve yorgun bir ordu çok daha kolay korkardı.</p>

  <p><i>Evet</i>,diye aklından geçirdi Dietrich, ve <i>korkan adamlar korktukları şeye saldırırlar. Ordo Militum Vindicis Intactae’</i>nin yıkık manastırında dalgalanan sancağı hayal edip gülümsedi.</p>
</body>
</html>
