<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>10. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>OKÇULUK DERSİ</b></p>

  <p class="p1">Lian bir söğüdün sarıp sarmalayan kucağında Ganşuk’u bekliyordu. Minik yapraklar onu bütünüyle gizlemese de dalların yarattığı örtü kendisini bir dereceye kadar güvende hissetmesini sağlıyordu. Üstelik gölgeler giderek uzuyordu... Genç kadın ağaçtan düşen ufacık yaprakları başından silkelerken hafifçe iç çekti, saçlarını toplamadığına pişmandı. Ganşuk’a hava kararmadan önce kendisiyle tekrar buluşmasını söylemişti ve güneş o sırada sarayın arkasında kaybolmak üzereydi.</p>

  <p>Lian’ın bir refakatçisi olmadan burada bulunmaması gerekiyordu.</p>

  <p>Bahçe hâlâ leş gibi kan kokuyordu. Genç kadın geldiği sırada bahçıvanlar hâlâ bir çiçek tarhının üzerinde çalışıyordu. Lian adamların yanından hızla geçerken onlara gözlerini başka yere çevirmelerini imâ ettiğini umduğu buyurgan bir bakış atmıştı. Zaten ne yaptıklarını yakından incelemek gibi bir arzusu da yoktu.</p>

  <p>O çiçek tarhında bir şey ölmüştü. Çinli hizmetçilerin birinden akşamki ziyafetin ana yemeğinin sadece birkaç saat önce vurulduğunu duymuştu. Hem de bu bahçede. Hayvan <i>tam burada</i> can vermişti.</p>

  <p>Genç kadının bedeninden bir ürperti geçti. <i>Nasıl dövüşüleceğini öğrenmek için bundan daha iyi bir yer olamaz,</i> diye düşündü.</p>

  <p>Lian daha fazla ayrıntı alabilmek için hizmetçinin ağzını aramış ve kadın olup bitenleri oldukça tatmin edici bir şekilde ona anlatmıştı. Herkes genç savaşçı ile yayını konuşuyordu. Hizmetçiye Munokhoy’un tepkisi hakkında soru sormaya cesaret edememişti. Öyle bir öyküyü dinlemek güzel olurdu ama Lian ne duyacağını biliyordu: Munokhoy, Büyük Han’ın ağabeyinden gelen bu <i>işgalci</i> karşısında her zamankinden daha dikkatli davranacaktı. Lian’ın işi artık eskisinden de zordu. Ganşuk’un o sabahki tahmini doğruydu; genç kadın onun için endişeleniyordu.</p>

  <p>Lian delikanlıyı görünce rahatlayarak iç geçirdi ve dikkatini çekmek için söğüdün dallarını salladı.</p>

  <p>Ganşuk yanına gelip dalları dikkatle birbirinden ayırdı. “Niçin burada saklanıyorsun?” diye sorup bir kaşını kaldırdı. “Güzel bir tablo gibi görünmeye çalışıyorsan hiç zahmet etme. O kadar ince zevklerim yoktur.” Günün gidişatından hoşnut kalan adam artık daha rahata benziyordu.</p>

  <p>“Geceleri yerleşkede senin gibi gönlümce gezme iznim yok,” diye çıkıştı Lian.</p>

  <p>“Ah.” Ganşuk arkasına bir göz attıktan sonra ona yaklaştı ve dalların kendisini de örtmesine izin verdi. “Öyleyse sanırım seni bizzat korumalıyım...”</p>

  <p>Lian elini delikanlının göğsüne koyarak onu durdurdu. “Tabii ki korumalısın,” dedi ona. “Beni eğiterek.” Ganşuk’un yüz ifadesi karşısında gülümsedi. Belli ki genç adam o gece için başka bir şeyin planlandığını sanmıştı. “Unuttun mu? Hani seninle bir anlaşma yapmıştık. Ben sana yardım edecektim, sen de bana dövüşmeyi öğretecektin.”</p>

  <p>Ganşuk göğsündeki ele bakıp kaşlarını çattı. “Evet,” dedi. “Yapmıştık.”</p>

  <p>Lian delikanlının anlaşmayı inkâr etmeye çalışmamasından memnundu. Hamamdaki o ilk günden beri konuyu hiç açmamıştı. Teklifi tehlikeliydi ve Ganşuk dar kafalı biri olsaydı onu öldürtebilirdi. Fakat Efendi Cucay delikanlının ümit vadettiğini, kendi kendine akıl yürütebildiğini ve aldığı kararlara güvendiğini söylemişti. O Lian’a güvendiği müddetçe Lian da ona güvenebilirdi; delikanlının güvenine sahip olduğu sürece de ondan bazı beceriler öğrenebilirdi.</p>

  <p>Lian’ın ebediyen burada kalmak gibi bir niyeti yoktu.</p>

  <p>“Ama böyle eğitim almayı düşünmüyordun, değil mi?” Ganşuk kadının yeşil renkli ipek kaftanını işaret etti. O günün erken saatlerinde giydiğinden çok daha kaliteliydi. “En azından saçlarını topla.”</p>

  <p>Lian izlendiğini bilerek saçlarını yavaşça topladı ve bir topuz hâline getirdi.</p>

  <p>“Gene ne var?” diye sordu Ganşuk, sesine asabiyet karışıyordu.</p>

  <p>“Onları yerinde tutabilmek için bir şey lazım,” diye belirtti kadın.</p>

  <p>Tepesi atan delikanlı bir söğüt dalını kavrayıp uzun bir parça kırdı. Elinin bir hareketiyle dalın yapraklarını soydu ve ince çubuğu ona uzattı. “Bu işini görür mü?”</p>

  <p>Lian sunulan dal parçasını gülümseyerek aldı ve tek kelime etmeden saçlarının arasına soktu.</p>

  <p>Ganşuk kadını alıcı gözle süzdü. “Çok ufak tefeksin,” diye belirtti ve Lian itiraz etmek için nefes alırken sözlerini sürdürdü. “Biraz daha kas yapana kadar hiç kimseyi yakın dövüşte yenebileceğini sanmam. İş oraya varırsa hiç şansın yok demektir. Başka bir şey denememiz gerek.” Ağacın içinden çıkıp gözleriyle bahçeyi taradı. “Evet,” dedi bir çift muhafızı gözüne kestirince. “Burada bekle.”</p>

  <p>Kadın bir şey diyemeden önce oradan çabucak ayrıldı ve muhafızlara seslenerek onların dikkatini çekti. Adamlar delikanlının yanına geldi ve Ganşuk uzun uzadıya bir şeyler anlatırken başlarını eğerek onu dinlediler. Bir nebze meraklanan Lian üç adamın ne konuştuğunu daha iyi görebilmek amacıyla ileri çıktı. Ganşuk duraklayınca ve iki adam dönüp ona bakınca da açıkta dikildiğini fark etti.</p>

  <p>Muhafızlar güldü. Biri Ganşuk’a yayını ve sadağını verip sırtına bir şaplak attı. Ganşuk elindeki silahla onları selamladı, sonra da tez adımlarla kadının yanına döndü. “Gel,” deyip taşısın diye sadağı Lian’a verdi. “Duvarın arkasına geçelim. Orada dikkatimiz daha az dağılır.” Başını geriye çevirdi ve patikada yürüyüp giden muhafızlara el salladı.</p>

  <p>“Onlara ne söyledin?” diye bilmek istedi Lian.</p>

  <p>“Onlar birer <i>Khevtuul,”</i> dedi Ganşuk.</p>

  <p>“Evet, bunu biliyorum.” İmparatorluğun Gece Bekçileri olan <i>Khevtuul</i>lar, Kağan’ı uyurken korurdu. “Onlara ne dedin?”</p>

  <p>“Munokhoy bir <i>Torguud.</i> Yani Gündüz Bekçisi.” Ganşuk kadına sırıttı. “Kendi ağzınla söyledin. Saraydaki insanlar dedikoduya bayılırlar. Haber çoktan yayıldı.”</p>

  <p>Delikanlıya bakakalan Lian duydukları karşısında hayrete düşmüştü. Kadının bakışlarını yanlış yorumlayan Ganşuk omuz silkmekle yetindi. “Sana yayımı göstermek istediğimi, ama onu odamda unuttuğum için güzel bir kadının karşısında küçük düşeceğimi söyledim. Bana bir tane ödünç verebilirler mi diye sordum.” Silahı biraz kaldırdı. “Onlar da seve seve yardımcı oldular.”</p>

  <p>Ganşuk yavaşlayarak geldikleri açık alanda etrafına bakındı. “Üstelik,” diye belirtti, “artık bizi rahat bırakırlar. Şey yaptığımızı sanırlar...”</p>

  <p>Lian gülümsememek için kendini zorlayarak kafa salladı. “Bir <i>okçuluk dersiyle</i> meşgul olduğumuzu,” diyerek delikanlının sözünü tamamladı, bir kaşını kaldırıp. <i>Evet,</i> diye içinden geçirdi, <i>Efendi Cucay haklıymış. Sahiden de ümit vadediyor.</i></p>

  <p>Ganşuk’un yüzü kızardı. Sadağı kadından alıp onun yerine yayı verdi. “Bir dene bakalım,” dedi utanmaktan doğan sert bir dille.</p>

  <p>Lian silahı kaldırıp sol elini tutacağa koydu. Kirişe asıldı ve onu hafif bir tınlamayla serbest bıraktı.</p>

  <p>“Öyle değil.” Lian’ın arkasına geçen Ganşuk kadının omuzlarına hafifçe dokundu ve onları geriye çekerek duruşunu düzeltti. “Kolunu sonuna kadar uzat. Parmak boğumunu hedefine doğrult. Şimdi de kirişe vücudun boyunca asıl.” Kadının dirseğini yavaşça arkaya çekerek koluna rehberlik etti. “Diğer elinle de aynı şeyi yapıp parmak boğumunu hedefin üstüne getir.” Lian’ın vücudu onun kılavuzluğu altında yavaşça dönerek solgun gövdeleri akşamüstü güneşinin ışığında hafifçe parlayan bir toz ağacı korusuna çevrildi.</p>

  <p>Ganşuk bir adım geri çekildi. Lian kirişi bıraktığında ortaya çıkan harekette bir farklılık hissetti. “Hissedebiliyorum,” dedi genç kadın.</p>

  <p>“Tamam,” dedi Ganşuk. “Birkaç kez daha dene, ama kirişi bırakmadan. Sadece kirişi düzgünce çekmek üzerinde çalış.”</p>

  <p>Lian ayaklarının pozisyonunu biraz değiştirdi ve omuzlarını sarsarak gevşedi. Derin bir nefes alıp yayı Ganşuk’un gösterdiği gibi kaldırdı. İlk iki parmağını kirişe sardıktan sonra onu bu sefer daha da geriye çekmek için sırtını ve omuzlarını kullandı. Ganşuk’un yüz ifadesini görebilmeyi çok isterdi, ama ondan tarafa göz atması mümkün değildi; dikkatinin o denli dağılmasına müsaade ederse tutuşu bozulurdu. Yayı gerebilmekten memnun kalınca gevşedi, sonra aynı egzersizi iki kez daha tekrarlayıp kollarını serbest bıraktı. Pazuları sızlıyordu.</p>

  <p>“Aferin,” dedi Ganşuk. “Hemen kaptın.”</p>

  <p>Lian hiçbir şey söylemeden Ganşuk’un tuttuğu sadaktaki oklardan birine uzandı.</p>

  <p>O daha oku çekip çıkaramadan Ganşuk elini yakaladı. “Dikkat et; sivridir.”</p>

  <p>“Ben çocuk değilim.” Lian’ın ses tonu o denli hırçındı ki küçük bir çocuk misali ayağını yere vurup tepinmiş kadar oldu.</p>

  <p>“Aman o yumuşacık ellerini kesmemeye çalış,” diye genç kadına biraz daha sataştı Ganşuk. “Oku buraya koy.” Sadağı yere bıraktı ve ne yapması gerektiğini ona daha açık gösterebilme niyetiyle yaklaştı. “Arka ucunu şöyle sıkıca tut. Gördün mü?” Delikanlı yayı hiç sarsmadan kirişi tek bir harekette çekti. Kolunu Lian’ın etrafından uzatarak kadına neredeyse hiç dokunmadan yayı gerebilmesi aralarındaki cüsse farkının bir kanıtıydı. <i>Neredeyse.</i></p>

  <p>Bir süre sonra, birbirlerine yakınlıklarını sessizce kabullenmelerinin ardından Ganşuk kirişi bırakıp uzaklaştı. “Sıra sende,” dedi.</p>

  <p>Lian yayı sıkıca tutup oku geriye çekmeyi denedi; fakat gergin kiriş hemen hemen hiç kıpırdamadı. Aynı anda hem oku tutup hem de kirişe asılmak tüm çabalarını sonuçsuz bırakıyordu. Ganşuk haklıydı. Lian bir yaya hayatında ilk kez asılmıyordu, ama bu seferki daha önce kullandıklarından çok daha sertti. Aynı şeyi Ganşuk yaptığında göze o kadar zahmetsiz geliyordu ki. Genç kadın büyük bir azimle omuzlarını geriye attı ve iki parmağını hem kirişe hem de oka sıkıca dolayarak yayı Ganşuk’un yarısı kadar germeyi başardı.</p>

  <p>“Güzel,” diye belirtti Ganşuk. “Şimdi şu ağaca ok at.” Parmağıyla daha önceden nişan aldıkları ağacı gösterdi.</p>

  <p>Lian bir homurtu çıkararak oku saldı. Hedefini büyük bir farkla ıskalayan ok sağa doğru uçup gitti ve fısıltıya benzer bir ses eşliğinde sık bir çalılığın içinde kayboldu. Kirişin sertliği yüzünden genç kadının parmakları yanıyordu. Lian kanla karşılaşmayı bekleyerek onlara baktığında öyle bir şey göremeyip şaşırdı.</p>

  <p>“Nişan alırken nefesini tutman gerektiğini de söylemeliydim,” dedi Ganşuk.</p>

  <p>“Pek iyi bir öğretmen sayılmazsın,” karşılığını verdi Lian, ağacı açık ara farkla ıskaladığı için utanarak.</p>

  <p>“Daha birkaç gün önce o tomarlardan birini okurken bana sabır konusunda nutuk atan sen değil miydin?” diye sordu Ganşuk.</p>

  <p>Lian eğilip yerdeki sadaktan yeni bir ok alırken gülümsedi. “Vazgeçtiğimi söylemedim ki.” Oku yaya sürdü ve yapması gereken her şeyi hatırlamaya çalışarak kirişe asıldı. Ganşuk ellerini onun kollarına koyup yol göstermek isteyince Lian omuzlarını silkerek delikanlıyı savuşturdu. “Yardımın olmadan yapmayı yeğlerim.”</p>

  <p>Delikanlının kendisini seyrettiğini düşünmemeye çalıştı. <i>Nefesini tut!</i> diye aklından geçirdi son saniyede. Sağ elini açmasıyla birlikte ok yaydan fırladı ve bahçeyi kat edip toz ağacının gövdesinin orta yerine saplandı.</p>

  <p>“İşte,” dedi kadın. “Mükemmel bir atış.”</p>

  <p>Ganşuk omuz silkti. “Fena değildi. Tekrar yapabilir misin?”&nbsp;</p>

  <p>Lian ona ters ters baktı ve bir ok daha almak üzere eğildi. “Av nasıl geçti?” diye sorarken ses tonunu kayıtsız tutmaya çalıştı.</p>

  <p>“İdare eder.”</p>

  <p>Lian dönüp ona baktı. “İdare eder mi?”</p>

  <p>Ganşuk kadının ses tonunu duymazdan geldi. “Evet, idare eder.” Lian gelip önünde durduğunda -bir kaşı kalkık, bir eli kalçasında-yüzüne afallamış bir ifade hâkimdi. “Ah,” dedi Ganşuk, kadının aklından geçeni anlayarak. “Teşvikin için teşekkürler. Çok yardımın dokundu.” Başıyla Lian’ın ellerindeki oku ve yayı işaret etti. “Şimdi o oku sür de geçen seferki şanslı bir atış mıydı görelim.”</p>

  <p>“Şanslı mı?” dedi Lian, yerinden kıpırdamaksızın. <i>Bana söyleyeceklerin bu kadar mı?</i> der gibi bir duruşu vardı. Ganşuk tepki vermeyince de eteklerini savurarak ona arkasını döndü. “Şans neymiş sana göstereceğim.”</p>

  <p>Lian omuzlarını kastı ve önceki gibi kirişe asıldı. Kirişi iyice germek hâlâ çok zordu; fakat yaptığı hareket bu sefer biraz daha kolay, biraz daha doğal geliyordu. Bu sefer nefesini tutmasını gerektiğini bile unutmadı. Kiriş hafif bir sesle tınladı ve ok ilkinin üç karış altına saplandı.</p>

  <p>“Sadece şans değilmiş,” diye kabullendi Ganşuk. “Gel biraz daha ileri düzey bir şey deneyelim, ne dersin?”</p>

  <p>“Sence o iyi bir atış değil miydi?” diye sordu Lian.</p>

  <p>Ganşuk meseleyi biraz düşündü. “Bence iyi bir atıştı,” dedi. “Tabii neredeyse mükemmel şartlar altında yakın mesafedeki hareketsiz bir hedefe atış yapan biri için.” Sessiz bahçeyi şöyle bir gözden geçirdi. “Ama avlanırken hiç böyle bir atış fırsatı yakalamadım... savaşta da öyle.”</p>

  <p>Delikanlı belli ki Lian’ı epey uğraştıracaktı.</p>

  <p>Genç kadın iç geçirdi. “Peki şimdi ne yapmamı istersin?” diye sordu.</p>

  <p>“Yani okçuluk alanında mı?” Ganşuk gülümsedi.</p>

  <p>Lian ona soğuk bir bakış attı.</p>

  <p>Sırıtışı kaybolan delikanlı genzini temizledi. “Aynı atışı yürürken yapmanı istiyorum.” Sadağı eline alıp kadına uzattı. İçinde sadece üç ok kalmıştı.</p>

  <p>“Yürürken mi?” diye sordu Lian.</p>

  <p>Ganşuk başıyla onayladı.</p>

  <p>Lian oku alıp hiç bakmadan yaya sürdü. Sağına doğru ilerlemeye başladı, fakat birkaç adım sonra budanmış bir çalı çitin arkasına geçince hedefi gözden kaybetti. Bunun üzerine ön parmak boğumunu ağaca denk getirerek hedefe doğru yürümeye başladı. Yavaşça yürürken bile boğum hedefin üstünde kalmayı reddediyordu. Yalnızca yukarı-aşağı değil, aynı zamanda sağa-sola da sallanıyordu. Genç kadın parmak boğumunun hedefe ne zaman denk geleceğini önceden kestirmeye çalışıp oku bıraktı. Ok topu topu bir at boyu <a href="../Text/DiPNOTLAR.xhtml#a28" id="k28"><sup>[28]</sup></a> mesafede önüne düştü ve çimlerin üstünde kayarak uzaklaştı.</p>

  <p>Ganşuk ona yeni bir ok uzattı. “Bu sefer eline değil, hedefe bak.”</p>

  <p>Kadın oku ondan aldı ve çabucak yaya sürdü. Ganşuk neden bahsettiğini iyi biliyordu ve Lian’ın onu dinlemesi gerekirdi; fakat genç adamın soğukkanlılığı sinir bozucuydu. Lian kirişe asıldı ve sağına doğru yürürken oku neredeyse anında saldı. Körü körüne atış yapıyor, dersin bir an önce bitmesi için okları tüketmeye çalışıyordu. Ok döne döne uçup gitti ve ağacın alçaktaki dallarına çarptı.</p>

  <p>“Fena değil!” diyen Ganşuk onu bayağı şaşırttı.</p>

  <p>“Benimle dalga geçiyorsun,” dedi kadın.</p>

  <p>Delikanlı başını iki yana salladı. “Ne yaptığını düşünmekten vazgeçtin. İyi atış yapabilmenin en önemli gereklerinden biri de budur. Ayrıca öğretmesi en zor şeydir.” Ganşuk tekrar sırıttı. Lian onun bu sırıtkanlığının can sıkıcı mı yoksa sevimli mi olduğuna karar veremiyordu. Belki de her ikisi birdendi.</p>

  <p>“Bana yalan söyledin,” dedi kadın, yayı iki eliyle birden tutarak.</p>

  <p>“Ne zaman?” diye sordu delikanlı.</p>

  <p>“İyi bir öğretmen olmadığını söylediğimde.”</p>

  <p>Ganşuk omuz silkti. “Yanlışını düzeltmedim,” dedi. “Ama sen de ilk defa bir yay kullanmadığını bana söylemedin.” Sadaktaki son oku aldı ve diğer elini yaya doğru uzattı. Sırıtışı kaybolmuştu; yüz ifadesi anlaşılmazdı.</p>

  <p>Lian yayı ona verdi. “Aynı ağaca değil,” dedi sertçe yutkunarak. Delikanlının niyetini bilmediği için onu başka bir şeye yönlendirmeye çalışıyordu. Yoksa Ganşuk’la konuşurken fazla mı ileri gitmişti? Güven dediğin ancak karşılıklı olurdu. “O ağaç senin için çok kolay.”</p>

  <p>“Öyleyse başka bir tane seç,” diyen Ganşuk sol elini geniş bir hareketle savurarak bütün bahçeyi gösterdi.</p>

  <p>Etrafına bakınan Lian yaklaşık on at boyu uzaklıktaki bir fidanı gözüne kestirdi. “Duvarın yanında duran şu genç huş,” diyerek parmağıyla gösterdi.</p>

  <p>Ganşuk aniden dönüp tez adımlarla ondan uzaklaştı. Lian birkaç saniye boyunca korkunç bir hata yaptığını düşündü ve delikanlı gerisingeri dönüp ona doğru depara kalkınca bundan kesinlikle emin oldu. Ganşuk aralarındaki mesafeyi kapatırken hiçbir yavaşlama belirtisi göstermedi; hatta daha da hızlanıyordu.</p>

  <p>“Ganşuk!” Genç kadın kendini yere attı. Ganşuk yayını kaldırmış ve oku geriye çekmiş bir hâlde onun üstünden atladı. Lian kirişin tınladığını işitti. O acemice düşüp darbenin etkisini kalçasıyla azaltmaya çalışırken Ganşuk başını eğdi ve onun üç adım önündeki çimlerin üstünde yuvarlandı.</p>

  <p>“İyi misin?” Delikanlı hiçbir şey olmamış gibi kadının yanına geldi.</p>

  <p>Çimlerin üstünden bir an önce kalkmak isteyen Lian delikanlının uzattığı eli tuttu. Ganşuk’un kavrayışı güçlüydü ve onun yukarı asılmasıyla Lian’ın yerden havalanması bir oldu. Bedenleri birbirine yapıştı, yüzleri arasında sadece birkaç parmaklık bir mesafe kaldı.</p>

  <p>“Hedefini vurdun mu?” diye sordu Lian, delikanlının başını çevirip hedefine bakmasını sağlamaya çalışarak, kıpırdamasını istemese bile.</p>

  <p>Ganşuk öyle bir şey yapmadı. “Bilmem. Vurdum mu?”</p>

  <p>Gözlerini deviren Lian kendini gülmekten alıkoyamadı. Ganşuk’un sırıtışı öncekinden de büyüktü. Lian onu sertçe iterek kendinden uzaklaştırdı.</p>

  <p>“Ağaç diyorum, Ganşuk. Huşu vurdun mu?”</p>

  <p>Ganşuk şaşırmış gibi yaptı. “Bir ağacı mı vurmam gerekiyordu?”</p>

  <p>Lian dönüp baktı. Güneş artık sarayın arkasında kaybolmuştu ve bütün duvar gölgelerle kaplıydı. İnce fidanı hâlâ görebilmesine rağmen okun hedefi tutturup tutturmadığını seçemiyordu. Oraya doğru yürümeye başlarken Ganşuk da ona eşlik etti.</p>

  <p>“Güzel düşüştü,” dedi delikanlı. “Ama biraz daha pratiğe ihtiyacın var.”</p>

  <p>Lian ona bir bakış attı.</p>

  <p>“Ciddiyim!” diye kendini savundu Ganşuk. “Düşmek yakın dövüşte önemli bir beceridir. Göreceksin.”</p>

  <p>“Sabırsızlanıyorum,” diye alaycı bir karşılık verdi Lian. Yine de bu adamla öylesine yakın bir münasebette bulunma düşüncesinin bedenini nasıl bir heyecanla doldurduğunu fark etmeden de duramadı.</p>

  <p>O dalgınlıkla huş ağacının önünde son anda durdu ve sapının dörtte birine kadar gövdeye saplanmış oka ancak ondan sonra odaklanabildi. Ganşuk yorum yapmaksızın oku kanırtarak ağaçtan çıkarmaya girişti.</p>

  <p>“Ganşuk, neden...” Lian cümlesini tamamlayamadı.</p>

  <p>Ganşuk oku gevşetmeyi sürdürse de kadına doğru döndü.</p>

  <p>Lian onun gözlerinin içine bakarak baştan başladı. “Neden Ögeday Han’ın istediği gibi arbaletle atış yapmadın?”</p>

  <p>Delikanlının suratı asıldı ve cevap vermeden önce oku geri alma işine biraz daha yoğunlaşmayı seçti. “Avlanmak ile,” dedi, ok ağaçtan çıktığı sırada, “katletmek arasında fark vardır.”</p>

  <p>“Geyiğini bir yayla öldürdün,” dedi kadın.</p>

  <p>“Evet,” dedi Ganşuk. “Babamın yayıyla. Ve Ögeday seçimimin değerini bildi.” Oku sadağa attı. “Av bittikten sonra bir müddet birlikte bahçede gezdik. Bana bir sefer sırasında babası Büyük Han’la çıktığı bir avın hikâyesini anlattı.”</p>

  <p>Lian buna şaşırdı. Hizmetçi kadın iki adamın bir süre baş başa kaldığını söylememişti. “Harika, Ganşuk. Beklentilerimin de ötesine geçmişsin. İyi bir öğrenci olduğunu ispatlıyorsun.”</p>

  <p>Geldikleri yoldan toz ağacı koruluğuna geri gittiler.</p>

  <p>“Olmak zorundayım,” dedi Ganşuk, yürümeyi sürdürürlerken. “Kağan’ı etkilemiş olabilirim ama korkarım ki Munokhoy’u kendime daha da düşman ettim.”</p>

  <p>“Munokhoy’u gözden düşürmeye çalışmakla geçirilen her an nafile olduğu kadar tehlikelidir de,” diye belirtti Lian. “Enerjini Kağan’ın üzerinde yoğunlaştırman sana daha çok fayda sağlar.”</p>

  <p>Ganşuk düşünceli bir edayla kafa salladı. “Galiba haklısın.” Lian’ın oklarının saplandığı ağaca ulaştıklarında Ganşuk onları sol bileğinin sert bir hareketiyle çekip çıkardı. “Bu akşam bu kadar okçuluk yeter,” diyerek konuyu değiştirdi. “Biraz temel yakın dövüş tekniklerine ne dersin?”</p>

  <p>Lian bir kaşını kaldırdı. “Sanırım tüm bu okçuluk eğitimi beni yordu.”</p>

  <p>Ganşuk bir kahkaha attı. Lian onun karından gelen, tınısı düşük gülüşünden hoşlanıyordu. Tıpkı Lian’ın babası gibi gülerken onun da gözleri neredeyse kayboluyordu.</p>

  <p>“Öyleyse bir dahaki sefere,” dedi Ganşuk. Yayı sırtına astı ve hizmetliler konutuna çıkan bir patikayı işaret etti. “En azından odana kadar sana eşlik etmeme izin ver.”</p>

  <p>Bu teklifi kabul eden Lian onunla biraz daha fiziksel temas kurmaktan duyacağı hazzı kendine sakladı.</p>

  <p style="text-align: center;"><img alt="main-13" src="../Images/main-13.jpg" /><br /></p>

  <p>Güneş gökyüzünü terk etmişti ve saray gece faaliyetlerine geçiş yapmaktaydı. Ana binadan gelen konuşmalar duyuluyor, Ganşuk yavaş yavaş kendi odasına giderken kirli tabaklar ve temiz çarşaflar taşıyan uşaklar onun etrafında koşuşturuyordu. Delikanlı bir grup cariyenin yolundan çekildi. Kadınlar zahmetsizce attıkları ufak adımlarla onun önünden geçip giderlerken başlarını saygıyla eğdiler, saçları zarifçe biçimlendirilmişti ve arkalarında çiçek kokuları bırakıyorlardı. Kara pelerinli <i>Khevtuul</i> grupları alacakaranlığın hüküm sürdüğü bahçede devriye geziyordu.</p>

  <p>Bahçe kapısının yakınlarında aşina olduğu heybetli bir suretle karşılaştı. Ganşuk hürmetle eğildi. “Efendi Cucay. İyi akşamlar.”</p>

  <p>Ögeday’ın başdanışmanı başını hafifçe sallayarak karşılık verdi. “Umarım iyi bir akşam geçiriyorsundur.” O loş ışıkta koyu birer lekeden ibaret olan kaftanı ile sakalı adamın bir hayalet, Ganşuk’a dadanmaya gelmiş uçan bir kelle gibi gözükmesine yol açıyordu.</p>

  <p>“Geçiriyorum,” karşılığını verdi Ganşuk. “Sadece biraz temiz hava alıyordum. Gecenin bu ilk saati fevkalade oluyor.”</p>

  <p>“Okumayı ihmal etmiyorsun, değil mi?” diyen Cucay gülümsedi. “Yoksa Lian’ın sana okumayı ihmal edip etmediğini mi sormalıyım?”</p>

  <p>“Etmiyor. Lian bir Çinliye göre yetenekli bir genç kadın,” dedi Ganşuk. “Tomarlar oldukça sıkıcı ama Lian en azından bana bakabileceğim bir şey sağlıyor.”</p>

  <p>Cucay onu kurnaz bakışlarla süzdü. “Bugünkü avı duydum,” dedi.</p>

  <p>Başıyla onaylayan Ganşuk adamın devam etmesini bekledi.</p>

  <p>“Karakurum imparatorluğun diğer her yerinden farklıdır. Burası bizi değiştirir.” Cucay dudaklarını büzüştürdü. “Hayır, yanlış oldu. Burası bizi <i>açığa çıkarır.”</i></p>

  <p>Ganşuk omuz silkti, özellikle de Efendi Cucay’ın sözlerinin verdiği ürpertiyi gizlemek için. Arkasından gelen bir çatırtı sesi onu karşılık vermekten kurtardı. Delikanlı hızla döndü ve bir an için sesin kaynağını çıkaramadı. Fakat sonra yerde kırık bir kiremit fark etti. Kalbi hızla atarak başını hemen sarayın çatısına çevirdi ve gözüne bir hareketlenme takıldı.</p>

  <p>“İşgalci!” diye bağırdı arkasındaki Cucay.</p>

  <p><i>Bir suikastçı,</i> diye düşündü Ganşuk. <i>Kağan’ı öldürmek için burada.</i></p>

  <p>“Muhafızlar!” Cucay alarm vermeyi sürdürüyordu.</p>

  <p>Siluet çoktan kaybolmuştu ve Ganşuk Khevtuullardan bir iz bulabilmek için çılgınca etrafına bakındı.</p>

  <p><i>Çok geç,</i> diye düşündü. Sarayın arka tarafına, siluetin gidiyormuş gibi gözüktüğü yöne doğru koşmaya başladı. <i>Muhafızlar gelene kadar çoktan kaçmış olacak.</i></p>

  <p>Suikastçıyı yakalamak ona kalmıştı.</p>
</body>
</html>
