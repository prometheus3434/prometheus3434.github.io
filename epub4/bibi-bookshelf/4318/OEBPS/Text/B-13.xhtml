<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <div>
    <h2 id="sigil_toc_id_4">13. BÖLÜM</h2>

    <h1 class="sigil_not_in_toc"></h1>

    <h2 class="sigil_not_in_toc"></h2>

    <p style="text-align: center;"><img alt="main-1" src="../Images/main-1.jpg" /></p>
  </div>

  <h2 class="sigil_not_in_toc"></h2>

  <p class="baslik5"><b>BATI DOĞUYLA BULUŞUNCA</b></p>

  <p class="p1">“Dikkatini asıl meseleden ayırmak istemem ama...” dedi Rutger Birader, miğferi Haakon’un başına geçirirken.</p>

  <p>“Asıl mesele derken şuradaki tünelden her kim çıkarsa onun kılıcının ucunda can vermemeyi mi kastediyorsun?”</p>

  <p>“Kesinlikle. Ama Han hakkında bilgi edinmemiz lazım. Özel çadırı arenanın güney ucunda duruyor. Güneş asla gözlerine vurmayacak şekilde konumlandırılmış. Tüm o bezlerin, içeriyi saklamak için asılmış tüm o perdelerin arkasında ahşap duvarlar olmalı. Çadırın iç düzeni hakkında çok az şey biliyoruz. Han’ın yanında kaç kişi oturuyor? Fırlatacağımız kargı hedefini ıskalarsa kırmamız gereken bir kapısı veya girişi var mı? Üzerinden aşmamız gereken bir korkuluğu? Ayak altından kaldırılması gereken muhafızlar? Birinci ve ikinci girişimlerimiz başarısızlıkla sonuçlanırsa Han’ın kaçış yolu ne?”</p>

  <p>Haakon öfkeden kükremek istediyse de sesi boğuk bir kahkaha şeklinde çıktı. “Bir iblisle kapışmak üzereyim,” diye yakındı, “ve sen kalkmış benden—”</p>

  <p>“O bir iblis falan değil,” diyen Rutger Birader sağ kalan dövüşçülerin çizmeleriyle tünelden aşağı kadar taşınmış olan koyu sarı renkli gevşek toprağa tükürdü. “Sadece iblis gibi giyinmiş bir insan.” Miğferi sertçe Haakon’un başına oturttu ve delikanlının kıçına bir şaplak attı. Aradaki cüppeye, zincir yeleğe, <i>gambesori</i>a <a href="../Text/DiPNOTLAR.xhtml#a30" id="k30"><sup>[30]</sup></a> ve dona rağmen darbenin şiddeti ete kadar ulaştı. “Tabii bir de Kırmızı Perde var,” diye ekledi Rutger. “Öteki tarafta ne olduğunu hâlâ öğrenmek istiyoruz.”</p>

  <p>Haakon miğferini rahat edebileceği şekilde düzeltirken homurdandı. Gizemli örtü, Han’ın tribününün dış sınırından sarkarak güneydeki girişi arenanın geri kalanından saklıyordu. Perdeden sadece muzaffer dövüşçülerin geçmelerine izin veriliyordu, fakat arenayı kendi başlarına terk edebilecek durumda olmaları gerekiyordu. Şimdiye dek hiçbir dövüşçü girdiği düelloyu yaralanmadan kazanamamıştı. Haakon’dan önce arenada dövüşen Biraderlerin sayısı üçtü. İki tanesi düellolarından galip ayrılmıştı, ama aldıkları ağır yaralar sebebiyle sabahı görecek kadar yaşamamışlardı.</p>

  <p>Rutger elini Haakon’un omzuna koydu. Birbirlerini sessizce süzdüler. Veda etmek faydasızdan da öteydi, zira Rutger ile diğerleri buna yenilgiyi erkenden kabullenmek gözüyle bakardı. Kendisinden önce dövüşen yoldaşları gibi Haakon’un da bol keseden atıp tutması gerekirdi. Hatta Rutger’ın dile getirilmemiş endişesini küçümsemeli ve helaya kadar gidip sıçmak için gerekenden daha kısa bir sürede dövüşü kazanacağı yönünde bir şeyler söylemeliydi.</p>

  <p>Fakat öylesi doğru olmazdı ve o denli bir yalan söylemek -özellikle de Rutger yalanının farkındayken- bürünmesi gereken role hiç yakışmayan bir davranıştı.</p>

  <p>Ben <i>Bakire Savunucunun Şövalyeleri’nden biriyim.</i></p>

  <p>Delikanlı omzundaki ele dostça vurdu ve zırhına çekidüzen verip paldır küldür tünele daldı. Attığı her adımla birlikte ayaklarının altındaki kızıl toprak daha derin ve yumuşak bir hâl alıyordu.</p>

  <p>Dar tünelde yürürken Taran’ın arenada dövüşecek genç Kalkan-Biraderleri mensuplarına söylediği son sözleri düşündü. Onların oplo’ları olan Taran, daha önce görkemli konuşmalar yapmaya hiç yanaşmamıştı. Açıklamaları daima kısa, öğrencilerine verdiği talimatlar da bir o kadar özlü olmuştu: <i>Bu Tyrshammar’da düzenlenenler gibi bir idman turnuvası değil. Burada rakipleriniz fırsat bulurlarsa sizi öldürecekler.Kısıtlı bir savaş alanıyla karşılaşacaksınız ve seyirci safları sizi şaşırtıp kafanızı karıştıracak. Tüm bunları görmezden gelin. Hatırlamanız gereken tek bir kural var: Sakın ölmeyin. Dikkatinizi bozmayın. Yolunuzu iyi bilin savaşçılar; dengenizi ve kuvvetinizi iyi bilin.</i> Sophrosyne <a href="../Text/DiPNOTLAR.xhtml#a31" id="k31"><sup>[31]</sup></a>. <i>İşte bu sayede galip geleceksiniz.</i></p>

  <p>Haakon, Feronantus’un gözdeleri arasında olan o Yunanca sözcüğün anlamını asla tam olarak kavrayamamıştı. Raphael bir keresinde bu sözcüğün İskenderiye’de <i>bekaret</i> anlamına geldiğini söyleyerek Feronantus’u ayıplamıştı. Buna rağmen liderleri onu kullanmaktan vazgeçmemişti. Hem zaten Haakon <i>sahiden de</i> bakirdi...</p>

  <p>Tünelin sonunda iki adam -bozkırların pullu ve katmanlı zırhlarını kuşanmış iki Moğol- delikanlının önüne çıkarak yolunu kesti. İçlerinden biri gırtlaktan gelen tek bir sözcük sarf eder ve elini <i>dur</i> dercesine kaldırırken Haakon durakladı.</p>

  <p>Dövüşün bir an önce başlaması için hazır olsa da yavaşladı. Acele etmeye gerek yoktu. Dışarıda güneş parlıyordu. Günışığı miğferine vurduğu anda terlemeye başlayacaktı. Kısacık kesilmiş saçlarının altındaki kafasını koruyan içi bez dolu başlık terden sırılsıklam olacak, ardından o ter gözlerine damlayarak miğferinin göz yarıklarından dışarıyı görmesini güçleştirecekti. Ondan kısa bir süre sonra da dikkati ve kuvveti hızla azalacaktı.</p>

  <p><i>Sophrosyne.</i> Haakon bekleyebilirdi.</p>

  <p>Üçüncü bir Moğol ortaya çıktı ve Haakon’un yolunu kesen diğer ikisine bir şeyler söyledi. Sözcükleri aynı anda hem sertti hem de lirik bir akıcılığa sahipti, fakat delikanlı için kuru gürültüden ibarettiler. İki muhafız kenara çekildi ve üçüncüsü yanlış anlaşılmayacak bir hareketle kafa salladı. Haakon artık arenaya girebilirdi.</p>

  <p>Genç adam gölgelerden çıkarken güneş onu bir ışık patlamasıyla karşılayarak kör etti. Gözlerini kırpıştırarak ışığa alışmak için bekleyen Haakon yönünü tayin etmeye çalıştı. Han’ın kutu şeklindeki çadırı sağında, arenanın kumlu zeminine kadar sarkan deste deste kırmızı kumaşların yukarısında bir yerde olmalıydı, tabii öyle bir şey gerçekten varsa.</p>

  <p>Arenaya batı girişinden giren Haakon’un görüş alanı seyirci safları tarafından kapatılıyordu. Bunlar Ongun’un Moğolları -kendilerinden aşağı halkların arasına karışmaktan hoşlanmayan kibirli bir topluluk- olmayıp bir Süryani, Slav, Germen ve Frenk kalabalığıydı. Hepsi de dünyanın hükümdarlarının gözüne girebilmek için ırklarına ihanet etmiş -veya hangi açıdan baktığınıza bağlı olarak halkları ortadan kaldırılmasın diye bazı gerekli antlaşmalar yapmış- kimselerdi.</p>

  <p>Tüm bu kısıtlamalara rağmen yalnızca Han’ı gözlerden sakınmak için değil, aynı zamanda metreslerinin solgun boyunlarını güneşin karartıcı ışığından korumak için de ağır kumaşlarla örtülmüş çadırın şişkin şeklini görebiliyordu. Han’ın nerede olacağını öğrenmekten memnun kalan delikanlı başını bu sefer de soluna çevirerek kısa zaman önce tırmıklanmış kumları gözden geçirdi. Daire şeklindeki meydan epeyce büyüktü ve delikanlının durduğu yerden karşıdaki girişe kadar belki yirmi <i>faömr</i><a href="../Text/DiPNOTLAR.xhtml#a32" id="k32"><sup>[32]</sup></a> vardı. Bu da iki adamın rahatça dövüşmesine fazlasıyla yeterdi.</p>

  <p>Haakon’un beyni bu arenanın ikiden fazla dövüşçü ağırlayabileceği düşüncesi karşısında korkuya kapıldı. Aşağılık Han’ın sapkınca zevki için bile olsa üzerine aynı anda birden fazla rakip gönderecek hâlleri yoktu ya...</p>

  <p><i>Odaklan.</i> Konuşan yine Taran’dı. <i>Eğitildiğin gibi dövüş. Gerisinin hiçbir önemi yok.</i></p>

  <p>Haakon daireyi tekrar taradı. Arenadaki tek dövüşçü kendisiydi. Omzunun üzerinden arkasındaki Moğollara bir göz attı. Neden az önce yolunu kesmişlerdi? Niçin yalnızdı? Üstüne vahşi hayvanlar mı salacaklardı? Niye...</p>

  <p><i>Dikkatini topla,</i> diye kendi kendini azarladı. <i>Bu gidişle zihnin ellerine ihanet edecek. Düşünmeyi bırak.</i></p>

  <p>Haakon büyük savaş kılıcını tutuş şeklini biraz değiştirdi ve arenanın ortasına kadar ihtiyatla yürümeye karar verdi. Gözlerini doğudaki geçidin, rakibinin dışarı çıkacağı yerin karanlık ağzına dikti ve vücudunun geri kalanını gevşemeye bıraktı.</p>

  <p>Seyirciler bir renk ve hareket cümbüşü hâline geldi. Çıkardıkları şamata tıpkı Tyrshammar kalesinin kayalık temellerini döven dalgaların sesi gibi ritmik bir zonklamaya dönüştü. Delikanlının nabzı da o dalgalara uyum sağlamak için yavaşladı ve bunu soluk alışları izledi.</p>

  <p><i>Zzzu! Zzzu! Zzzu!</i></p>

  <p>Haakon daha dikkatli dinledi. Kalabalık aynı anda tek bir kelime haykırıyordu. Haykırıştan birbirine karışarak bir uğultu hâlinde arenayı dolduruyordu:</p>

  <p>“Zug! Zug! Zug!”</p>

  <p>Seyirciler artık şiddetli bir fırtına misali kükrüyordu. Haakon bas bas bağıran bu gözü dönmüş kalabalığın bir ismi seslendirdiğini yavaşça idrak etti. Kana hasret duyuyor, ölüm talep ediyor ve en kötüsü de Zug’u istiyorlardı.</p>

  <p>Haakon kendini kusacakmış gibi hissediyordu.</p>

  <p>Doğu geçidinin karanlığında bir şey hareket etti; geniş, dik omuzlara ve büyük, beyaz bir ağza sahip siyah-kırmızı bir gölge. Bu acayip suret, yol yordam bilmeyen köylülerle dolu bir taht salonuna giriş yapan bir imparatorluk cariyesinin tüm cakasıyla parlak günışığının içine adım attı.</p>

  <div>
    <br />
  </div>

  <div style="text-align: center;"><img alt="" src="../Images/main-26.jpg" /></div>

  <p>Yine o tanıdık sesi çıkarıyorlardı; kafatasının içinde yüzlerce arı mahsur katmışçasına yükselen bir uğultu. Ağzı metal tadıyla doluydu ve çenesi sızlıyordu. Daha şimdiden bir defa küsmüştü; <i>kımız</i> ile safradan oluşan asitli karışım suneate’sine de sıçramıştı. Midesi o denli büzüşmüştü ki tekrar kusmasına imkân yoktu.</p>

  <p><i>Suneate’</i>si, yani birbirlerine paralel hâlde bağlanıp bacaklarına düğümlenmiş kayışlardan oluşan zırhı son birkaç senede pek çok defa kirlenmişti; genellikle kanla. Son zamanlardaysa dövüşten önce kusmak alışkanlık olmuş, hazırlık ayininin bir parçası hâline gelmişti. Midesi, maskesini takmadan hemen önce ona isyan ediyordu. Sadece karnı, yani hâlâ hissedebilen yegâne parçası onun geldiği bu hâle olan öfkesini gösterebiliyordu. Vücudunun geri kalanıysa uyuşmuş, <i>kımız</i> yüzünden hiçbir şeyi umursamayacak kadar mayışmıştı.</p>

  <p>O bir ölüydü. Kafesinin demirleriyle, altına girdiği kan borcuyla bu dünyada tutulan bir hayaletti. Ona verdikleri ismi haykırıp bağırarak onu çağırıyorlardı; bizzat <i>hak ettiği</i> ismi. Haykırışları -bal arılarının o ısrarcı uğultusu- onu uyuşukluğundan çıkardı. Bedeni olan et yığınını hareketlendirecek, utancının kabuğuna sokacak ve ışığa doğru sendeleyerek yolcu edecekti.</p>

  <p>Ancak ondan sonra kelle-avcısını ellerine vereceklerdi.</p>

  <p>Bir kelle aldığı zaman gürültü kesilecekti. Işığın altında göz kamaştırıcı görünen kelle-avcısı, tüm parlaklığını yitirene kadar dönüp duracaktı. İşini bitirdikten sonra insanlar bir süre daha haykırıp bağıracaktı, ama başındaki ağrı azalmaya başlayacaktı. Karanlıklara dönmesine, oradan sürünerek uzaklaşmasına, yürüdükçe maskesini ve kabuğunu üstünden atmasına izin vereceklerdi. Sonunda canavardan geriye hiçbir şey kalmayacaktı. Kalan tek şey kımızın sunduğu o dipsiz kuyuya balıklama dalacak ölü bir adam, şuursuzluğun boşluğuna dönecek bir hayalet olacaktı.</p>

  <p>Yalpalarken tünelin duvarına çarptı. Kelle-avcısı tavana sürterken kemik yerine tahta kestiği için inledi. O da susamış vaziyetteydi.</p>

  <p>Yutkunmaya çalıştıysa da ağzı tamamen kurumuştu. Dili bir taş parçası gibiydi. Onu ısırarak bir şey, herhangi bir şey hissetmeyi denedi.</p>

  <p><i>Bir ayağını kaldırmadan önce diğerini yere bas,</i> diye talimat verdi et yığınına. <i>Kelle-avcısını kontrol altında tut. Beklemek zorunda..</i></p>

  <p>Kelle-avcısıyla birlikte aldığı talimatlar, sanki bir çocukmuş da duyduklarını hatırlayamazmış gibi, çok basitti: <i>Adamı çabucak öldürme.</i> Çadırdaki gölgenin yanı sıra seyirciler de bir gösteri seyretmek istiyordu. Onun görevi eğlendirmekti, bir adamı öldürmek değil. Kalabalığı ulutup güldürmekti. Canavarı kontrol ettiklerine inanmalarını sağlamaktı. Kendileri için rol yaptırdıklarına. Dans ettirdiklerine. Şarkı söylettiklerine. Öldürtebildiklerine. O onların oyuncağıydı.</p>

  <p><i>Yakında,</i> diye fısıldadı kelle-avcısına, tünelden çıktığı sırada.</p>

  <div>
    <br />
  </div>

  <div style="text-align: center;"><img alt="" src="../Images/main-27.jpg" /></div>

  <p>Haakon’un rakibi geçidin gölgeleri arasından yavaşça çıktı. Üzerinde Haakon’un o güne kadar gördüğü en şatafatlı ve karmaşık zırh vardı. Üst üste binen tabakalar Moğolların pullu zırhlarına çok benzese de gerçek bir zanaatkârın eseriydi. Bu iblisin kusursuz donanımıyla kıyaslandığında sıradan Moğol zırhları alelacele birleştirilmiş çentikli hurda parçalarına benziyordu. Başındaki cilalı, siyah miğfer kaşlarının üstüne kadar iniyor ve tepesindeki geniş sorguç Haakon’a atalarından bazılarının miğferlerinde bulunan kanatları anımsatıyordu. Miğferin eğimli kaputunun altından yeleye benzer beyaz saçlar dışarı taşıyor, ustaca imal edilmiş bir maske -alaycı bir kükreyişle geriye çekilmiş bir ağız, üst dudaktan dökülen beyaz renkli upuzun at kılları, çevresi ateş desenleriyle boyalı gözler- rakibinin suratını gizliyordu.</p>

  <p>Bu bir iblisin suratıydı.</p>

  <p>Haakon, Ongun Han’ın büyük şampiyonu hakkındaki öyküleri duymuştu elbette; erzak almak için arenayı saran gecekondu mahallesine inen her Kalkan-Biraderleri grubu dönüşte dedikoduları ve yerel efsaneleri de beraberlerinde getirmişti. Moğol mühendisler arenayı inşa etmeye başlar başlamaz civardaki düzlükte ıvır zıvır satan eğreti pazarlar, kâhinler, tatlı dilli ozanlar, hırsızlar, ne idüğü belirsiz hekimler ve keskin gözlü tüccarlar türemişti. Kan sporu ve ticaret vaadiyle oraya gelen tüm bu insanlar aşağılık Han’ın emrindeki canavarlara dair bitmek bilmez bir yalan, efsane ve de korku hikâyeleriyle doluydu.</p>

  <p>Haakon kendi çocukluğunda da onlara benzer öyküler dinlemişti -mesela <i>jötnar</i> ırkı ve <i>Ragnarök’</i>te oynayacakları rolle ilgili hikâyeler gibi- ama hiçbiri üzerinde fazla kafa yormamıştı. Bugüne kadar.</p>

  <p><i>Korkunun doğası böyledir işte</i>, diye hatırlattı Feronantus’un sesi, Taran’ın kılı kırk yaran derslerinin yanında alternatif bir bakış açısı sunarak. <i>Zihnin çocukluğundan kalma gulyabanilerle sana ihanet eder. Başka zaman seni rahatsız etmeyecek görüntüler, kontrolün dışındaki enerjiler tarafından güçlendirilerek büyütülür. Sen bu akıma açık değilsin; vücudundaki her kas sımsıkı duruyor ve hiçbir şeye geçit vermiyor. Her minik kıvılcım yakalanıyor ve bedeninin etrafını bir ateş sarıyor.</i></p>

  <p>Haakon’un soluğu kesildi.</p>

  <p><i>Nefes al, seni budala. Karşındaki sadece zırhlı bir adam.</i> Taran’ın talimatları da tıpkı verdiği kılıç eğitimi gibiydi; basit ve dolaysız.</p>

  <p><i>Nefes al. Odaklan. Gözlerini kullan.</i></p>

  <p>Tribünlerden gelen gürültü seli aralıksız ve karşı konulmazdı. Uğultular miğferinin içine kadar sızar gibiydi. Yankılar kulaklarını dövüyordu. Güneş artık ona da vuruyor, zincir yeleğini ve zırhını acımasızca ısıtıyordu. Alnına sardığı bant şimdiden sırılsıklam olmuştu ve tuzlu damlalar gözlerinin köşesine doğru kayıyordu. Koltukaltları kaşınıyor, omuzlarındaki ağırlık dayanılmaz geliyordu.</p>

  <p><i>Soluklan. Enerjiyi içeri al, sonra tekrar dışarı it.</i> Sen <i>bir kaya değilsin.</i></p>

  <p>İblis <i>-hayır, olsa olsa bir adam-</i> arenanın ortasına yakın bir noktada durdu. Sağ pençesinde <i>-elinde-</i> boyunun bir buçuk katı uzunluğunda bir sırık tutuyordu, ucuna tek ağızlı bir yalım takılmıştı.</p>

  <p>Gürültüler azaldı. Haakon sağır olduğunu, ölümden hemen önce gelen ve benliğin uçsuz bucaksız bir bilinç okyanusunda kaybolduğu o savaş boşluğuna düştüğünü sandı. <i>Kader bakışı,</i> derdi Feronantus buna; sarsılmaz bir hassasiyetle, sahaya ve düşmana yönelik değişken bir bilinçle ıslah edilip karanlıkla çevrelenen dayanılmaz bir fanilik hissi.</p>

  <p>Fakat bu doğru değildi. Haakon güçlükle aldığı nefesleri hâlâ duyabiliyor, kalbinin var gücüyle vücuduna kan pompaladığını hâlâ hissedebiliyordu. Ruhunun bedeninden ayrıldığı falan yoktu; dünyanın geri kalanına bir sessizlik çökmüştü, o kadar.</p>

  <p>İblis kıpırdamamışsa da seyirciler toplu uğultularını birdenbire sonlandırmıştı. Haakon çok uzaklardan bir yerlerden bebek ağlamasına benzer bir feryat duydu ve benliğinin bir kısmı Legnica’nın duvarlarında gördüğü onca şeyden sonra bir bebeğin nasıl olup da hâlâ hayatta kalabileceğini merak etti. Sesin bir kuşa ait olması daha muhtemeldi.</p>

  <p>Lâkin o çığlık bir sinyalmişçesine iblis hareket etti, ama bir savaş duruşu alarak değil.</p>

  <p>Onun yerine belden yukarısını hafifçe eğerek selam verdi, ardından zarif bir hareketle sol ayağını geriye atıp sırığını kaldırdı.Vücuduyla dik bir açıda uzanan <i>glaive</i> <a href="../Text/DiPNOTLAR.xhtml#a33" id="k33"><sup>[33]</sup></a> artık dosdoğru Haakon’u gösteriyor, parlak yalımından etrafa günışığı yansıyordu.</p>

  <p>İblisin verdiği kısa selam o denli yersiz, korkutucu kıyafetinin tehditkârlığıyla o denli uyumsuzdu ki Haakon yarım adım geri çekildi. <i>Bu kesinlikle iblis kılığındaki bir insan.</i> Delikanlının aklından düzensiz bir sıra hâlinde bir dizi düşünce geçti: Öncelikle rakibi insanların görgü kurallarına uydukları kültürlü bir yerden geliyordu; İkincisi, oranın halkı dövüşmeden önce bile o kurallara riayet ediyor, bu da törensel dövüşün yaygın bir uygulama olduğu fikrini veriyordu.</p>

  <p>Üçüncüsü, bu hiç de iyiye işaret değildi.</p>

  <p><i>Bekliyor,</i> diye düşündü Haakon, rakibinin kendisini sırıklı bir kılıca saldırı başlatacak kadar budala sanıp sanmadığını merak ederek. <i>Değilim,</i> dedi içinden. Zırhının ağırlığı yüzünden yüzükoyun yere kapaklanmamak için bir bacağını iyice öne atıp akıcı bir hareketle o da münasip bir şekilde eğildi.</p>

  <p>Tekrar doğrulduğunda rakibinin merak olduğunu tahmin ettiği bir ifadeyle kendisini süzdüğünü gördü. Zaten niçin bakmayacaktı ki? Onun kadar cafcaflı giyinmemesine rağmen Haakon’un zırhı da sıradan bir piyadeninkinden çok daha karmaşıktı. Hem de bir şövalyeyi savaş meydanının kıran kırana arbedesinde canlı tutacak birkaç ilave parçayı geride bırakmış olmasına rağmen.</p>

  <p><i>İblis biliyor,</i> diye düşündü Haakon. <i>Bunun gibi bir zırhı daha önce de görmüş.</i> Bakışları doğal olarak sırığın ucuna takılı yalıma gitti. Hiç şüphesiz ona kuvvet ve sertlik kazandırması için kalınlaştırılmış bir omurgadan incelerek meydana gelen tek bir keskin ağza sahipti. Yalımın kıvrımı onun en etkili kullanımının bir itme veya çekme hareketi eşliğinde olacağı izlenimini veriyordu, tıpkı bir kasabın et doğrarken yaptığı gibi. O tür saldırılar genellikle zırhsız hedeflere karşı işe yarasa da sırığın uzunluğu ve ağırlığı zırhlı dövüşçüler için de tehlike teşkil ediyordu.</p>

  <p>Haakon’un bildiği çoğu teknik böyle bir silah karşısında kullanışsızdı. Kullandığı büyük kılıç simetrik ve çift ağızlıydı. Aslında Rutger Birader güvenirliği kanıtlanmış bir yöntem önermişti: sağ elde bir kısa kılıç, sol kolda bir kalkan. Eğer <i>hem Romalıların hem de Viking atalarının işine yaradıysa senin de</i>—</p>

  <p>İblis, insanın kanını donduran bir çığlık attı. Suratındaki maske çıkan sesi boğmasına rağmen çığlık o kadar ani, o kadar şok ediciydi ki Haakon yıldırım çarpmışa döndü. Kasları seğirdi ve iblisin ileri atılmasıyla birlikte içgüdüsel olarak bir adım geri çekildi. Glaive’in uzun yalımı dümdüz uzanarak delikanlının yanından hızla geçti ve iblis bileğinin bir hareketiyle dar bir çember çizerek sırığı döndürdü. Haakon’un geriye doğru attığı adım delikanlının vücudunu yana doğru çevirdi, fakat bir anda yanlamasına sıçramış gibi görünen yalım dosdoğru yüzüne geldi.</p>

  <p>Kılıcını hızla yukarı kaldıran Haakon darbeyi hissetmekten çok, çeliğin çeliğe çarpmasıyla çıkan kulak tırmalayıcı bir ses duydu. İblis ona yalımın yassı tarafıyla vurmuştu -bir kesikten ziyade bir tokat- ve Haakon tepki veremeden önce silah çoktan geri çekilmişti.</p>

  <p><i>Bir sınama,</i> diye aklından geçirdi Haakon, gerçeği anlayarak. İblis o sırada kumları dikkatle arşınlıyor, sırığını kısa ve ölümcül çemberler çizerek döndürüyordu. Bıçak her seferinde farklı bir yerden saldırıya geçiyordu; ilk önce yüksekten, sonra alçaktan, tekrar yüksekten, sonra ortadan. Haakon onlardan birini karşılayacak değildi. Tokatlama şeklindeki saldırı çok da sert gelmemişti. Gelseydi alelacele yaptığı savunma hamlesini kolayca aşardı. Bu vuruşlarsa iblisin ilk saldırısı kadar hızlı olmamasına rağmen onun tüm kuvvetini taşımaktaydı. Haakon’un kılıcı sert bir savurma hamlesine karşı koyacak kadar güçlü değildi.</p>

  <div style="text-align: center;"><img alt="" src="../Images/main-28.jpg" /></div>

  <p>Zugaikotsu no Yama bekledi. Batılı şövalyenin baştan savma -ve biraz da zoraki- selamının ardından kendini hazırlaması için değil. Rakibinin zırhından endişe duyduğu için de değil. Kafa, omuzlar, göğüs, bacaklar, ayaklar... Batılı şövalye başının tepesinden çizmelerinin tabanlarına kadar metalle kaplıydı. Zug’un asıl beklediği şey o sesti. Et yığınının derinliklerindeki bir yerlerden taşacak olan korkunç ve yırtıcı haykırıştı. Asla ölmeyecekmiş gibi gözüken o keder ve hiddet boşalmasıydı.</p>

  <p>Yani <i>kiai.</i><a href="../Text/DiPNOTLAR.xhtml#a34" id="k34"><sup>[34]</sup></a></p>

  <p>Ağzından şiddetle kopan bağrış maskesini sarstı. <i>Kiai</i> içindeki bir uyanışı, ani bir arzunun ve öfkenin doğumunu simgeliyordu. Uzuvlarına can veren haykırışı kas hafızası; yani ne yapacağı, nasıl dövüşeceği, nasıl öldüreceği bilgisi takip etti.</p>

  <p>Zug,kelle-avcısını dümdüz ileri uzatarak bir saplama hareketi yaptı ve şövalye bu saldırı karşısında yan dönünce rakibinin toyluğu karşısında gülecek gibi oldu. Elleri seğirirken uzun yalımının yassı tarafını şövalyenin zırhlı suratına doğru savurdu.</p>

  <p>Onu oracıkta öldürmek kolay olurdu; fakat henüz erkendi. Korku içindeki şövalyenin etrafında tur atarken karmaşık bir saldırı ve yanıltma hamleleri dizisiyle kelle-avcısını bir süre oyun oynamaya bıraktı.</p>

  <p>Yalımın menzili dışında kalan rakibi ihtiyatlıydı. Zug kendini biraz daha hızlı ve sert solurken buldu.</p>

  <p>Belki de adam ilk başta göründüğü kadar beceriksiz değildi...</p>

  <div style="text-align: center;"><img alt="" src="../Images/main-29.jpg" /></div>

  <p>İblisin silahı havada bir yay çizdi ve kısa kalan bir başka savruluşla Haakon’un yanından geçti. <i>Madem ki menzilini biliyor, neden geri duruyor?</i> Bir sonraki savuruş alçaktan gelse de yine kısa kaldı. Menzilin dışına çıkmak için Haakon’un sol ayağını bir karış geriye çekmesi yetti. <i>Aradaki mesafeyi kapatmamı istiyor.</i> Bu yanıltma hamlelerinin amacı Haakon’u parıltılı bıçaktan kaçmak zorunda olmadığına inandırmaya çalışmaktı.</p>

  <p>Haakon sol ayağını öne kaydırırken kılıcını kaldırdı. Ucunu yukarıya, keskin kenarı yaklaşan kargıya bakacak şekilde tuttu. Karnı kasılmıştı, vücudunun içinde sıcak bir kuvvet topu oluşuyordu. Gözlerini iblisin vahşi maskesinden ayırmadı; bıçağın gelişini seyretmesine gerek yoktu. Öyle bir şey yaparsa metalden yansıyan günışığı gözlerini kamaştırırdı. Bıçağın nerede olacağını biliyordu.</p>

  <p>Rakibi bir kılıç kullanıyor olsaydı kılıç çatıştırmak için iyi bir konumdaydı; fakat aynı konum bir <i>glaive</i> karşısında hataydı. Bu savunma duruşuyla son sürat gelen bir kesme hamlesini durduramazdı. Rakibine bir adım daha yakın olsaydı hamleyi karşılayamazdı bile; darbe savunmasını aşıp başına veya boynuna isabet ederdi.</p>

  <p>Fakat Haakon o kadar yakın değildi. Yalımlar birbirine çarparken tutuşunu gevşeterek iblisin saldırısına geçit verdi. <i>Glaive’in</i> kılıcına aktardığı ivme sayesinde bileklerini döndürdü ve silahını iblisin kafasına doğru hızla savurdu.</p>

  <p>Kılıcın ucu hedefe kadar yetişmedi ve aradaki mesafeyi doğru ölçen iblis Haakon’un hamlesini durdurmak için hiçbir şey yapmadı. Onun yerine bıçağını geri çekti ve vücudunu bükerek ikinci bir savuruş için silahını havada döndürdü.</p>

  <p>İblisin hareketi onu Haakon’a azar azar yaklaştırdı. Sırık hızla üzerine gelirken Haakon bir adım daha attı ve aynı anda silahını yukarı kaldırarak yalımının sol avucuna iyice oturmasını sağladı.</p>

  <p>Bir çakışmayı bozduktan sonra geri çekilemezdiniz. Taran bunu onlara insafsızca alıştırmıştı. <i>Bir</i> savaşçı <i>girdiği bir mücadeleden kaçmaz. Onu bir an önce bitirmek için rakibine yanaşır.</i> Haakon diğer Biraderlerden biriyle dövüşüyor olsaydı daha ilk temasta silahlarını çekmez, yarım kılıç hamlesini <a href="../Text/DiPNOTLAR.xhtml#a35" id="k35"><sup>[35]</sup></a> yapabilmesi için delikanlıya fırsat vermezlerdi.</p>

  <p>Haakon kılıcını her iki eliyle sıkıca kavrayıp iblisin savurarak yaptığı hamleyi karşıladı. Darbenin sarsıntısı kolları boyunca yol aldıysa da Haakon ona direnmedi. Enerji göğsünden ve bacaklarından geçip sağ topuğundan bedenini terk etti.</p>

  <p>Farkı hissedebiliyordu; tahtaya karşı metal. Kılıcına karşı <i>glaive’in</i> sırığı. <i>Hem de menzili dahilinde.</i></p>

  <p>Haakon kılıcının kabzasını aşağıya indirdi. Elini düz bir duvarda gezdirircesine, kendi kılıcına sürtünen iblisin silahını açıkça hissedebiliyordu. <i>Glaive’in</i> tahta sırığını bir eksen niyetine kullanarak karmaşık bir bitirici darbe tekniği uyguladı: Kabza rakibinin ellerine takılarak öteki silahı engellesin diye kılıcını yukarıya doğru kaldırdı ve aynı anda sol eliyle sivri ucunu ileriye doğru itti.</p>

  <p>İblis başını geriye çekerek kılıcın ucundan sakındı; fakat bu hareketi yalnızca Haakon’a kusursuz bir saplama hamlesi yapabilmek için doğrulacak kadar boş alan vermeye yaradı.</p>

  <p>İblis bu beklenmedik saplama hamlesinden neredeyse nazlı denebilecek bir geri adımla kaçtı ve kendi ekseninde döndü. Kendisini Haakon’un kabzasından kurtarmak için bir elini sırıktan ayırması gerekti. O geri çekilirken toprağa değen <i>glaive</i> uzun bir kuyruk misali arkasından sürüklendi.</p>

  <p>Rakibi bir saniyeliğine sırtını Haakon’a döndü. Delikanlı hemen silahını iki eliyle birden sıkıca kavradı ve hayatında ilk kez kılıç kullanan bir oğlandan beklenecek türde beceriksizce bir darbe indirdi. Bunu yaparken de eğer vurmayı başarırsa gururun bir öneminin kalmayacağını söyledi kendi kendine.</p>

  <p><i>İlk kuralı unutma: Sakın ölme.</i></p>

  <p>Hamlesi ıskaladı ve Haakon yeni bir saldırı için kılıcını geri çekerken iblis de topuğunun üzerinde dönüp <i>glaive</i>’ini doğrulttu.</p>

  <p>Kılıç ile bıçak çarpıştı. Dövüşçüler karşılıklı bakıştı: kılıcı rakibine doğru yarı yarıya uzanan Haakon ve sıçramaya hazırlanırmış gibi çömelen iblis. <i>Glaive’in</i> ucu yukarı bakıyor, bıçağı Haakon’un kabza muhafazasına sürtüyordu.</p>

  <p>Birbirlerini değerlendirdikleri o anda Haakon seyircilerden gelen bağrışların farkına vardı. Arenayı dolduran ayaktakımının o âna kadar bahis oranlarını belirlemeye, taraflarını seçmeye ve iddiaya tutuşmaya yetecek kadar çok şey görmüş olduklarını fark etti. Şimdi de seçimlerine uygun olarak tezahürat ediyorlardı ve içlerinden bazıları, “Haçlı! Haçlı!” diye bağırıyordu. Eğer Haakon’un aklı başka yerde olmasaydı onun gibi İskandinav balıkçılarından gelen bir keşişin, bir Haçlı şövalyesiyle karıştırılması karşısında gülerdi.</p>

  <p>Diğer seyircilerse, “Zug! Zug! Zug!” diye haykırıyorlardı.</p>

  <div>
    <br />
  </div>

  <div style="text-align: center;"><img alt="" src="../Images/main-30.jpg" /></div>

  <p>Kelle-avcısı kan görmek, kemiklerin ve etlerin parlak bıçağı önünde ikiye ayrıldığını hissetmek istiyordu. Silah Zug’u peşinden sürüklüyor, Zug da onun arzularına boyun eğiyordu.</p>

  <p>Fakat bir hata yapıldığının farkındaydı.</p>

  <p>Sırığı <i>-naginata-</i> zırhlı şövalyenin işini bitirmesi gereken bir hamleyle dönerek savrulurken Zug kendini yüksekten düşen bir taş gibi hissetti. Şövalyenin kılıcı <i>glaive</i>’in tahta sırığıyla buluştu ğu sırada bir sarsıntı Zug’un tüm bedenini sardı. Aniden zırhının kısıtlayıcı ağırlığını, maskenin içinde nefes almanın ne kadar zor olduğunu fark ederek soluğu kesildi. Sırtından aşağı akan terler etini tırmalayan pençeler gibi geldi. Bağırsakları titredi ve altına kaçıracak gibi oldu.</p>

  <p>Sanki derin bir uykudan kaldırılmışçasına bir anda her şeyin <i>farkına vardı.</i></p>

  <p>Zug, şövalyenin miğferinden yansıyan güneş ışığı karşısında gözlerini kıstı ve rakibi yaklaşırken başını geri çekti. Rüzgârda savrulan yağmur damlalarının bir ger’in keçeden yapılma çatısına vurması misali, şövalyenin kılıcının ellerindeki sırık boyunca kaydığını belli belirsiz hissetti.</p>

  <p>Şövalyenin yalın kabzaya dolanmış metal parmaklı elleri aşağıya indi ve metal bir uç Zug’un yüzünün önünde dans etti.</p>

  <p>Zug tısladı. Bedeni yavaş tepki verdi, tıpkı küreksiz bir yolcu taşıyan bir kayığın durgun bir göl üzerinde dönmesi gibi. Çok uzun bir zamandır kendinde değildi, düşünceleri arasında kaybolmuştu ve bedeni başka efendilerin kölesi hâline gelmişti: kalabalık, kelle-avcısı, <i>kımız.</i> Sonunda bir hayaletten farkı kalmamıştı.</p>

  <p><i>Henüz değil,</i> diye düşündü. Şövalyenin saplama hamlesi karşısında gerilerken <i>naginata</i>’nın bıçağı yerde süründü. <i>Ben bir hayalet değilim.</i></p>

  <p>Elleri silahının sapını sıkıca kavradı. Ayaklarının yerini biliyordu. Hızla yukarı kaldırdığı kelle-avcısı âdeta şakıdı. Şövalye hemen arkasındaydı...</p>

  <div>
    <br />
  </div>

  <div style="text-align: center;"><img alt="" src="../Images/main-31.jpg" /></div>

  <p>İblis <i>-Zug-</i> ağırlık merkezini kaydırırken Haakon rakibinin ön bacağında ufacık bir hareketlenme tespit etti. Bu hareket Zug’un niyetini belli etti; gardını alırken fazla geri çekilmişti ve bir sonraki saldırısını gerçekleştiremeden önce ağırlığını aktarması lazımdı.</p>

  <p>Zug silahını kıpırdatmaya başlamadan önce Haakon harekete geçmişti bile. Delikanlı kılıcını sırıktan ayırmadan ileriye atıldı. Yalımı tahta sırık boyunca aşağı kayarken dirseklerini kaldırdı ve sırığı kılıcın metal kısmıyla kabza muhafazası arasında sıkıştırdı.Zug silahını çekip kurtaramadı ve Haakon öne doğru bir adım daha atarken <i>-tehlikeye doğru koş!- glaive’i</i> yukarı kalkmaya zorladı. Bileklerinin bir hareketiyle kılıcını <i>glaive</i>’in etrafında döndürdü ve bir kez daha silahının metal kısmını sol eliyle yakaladı.</p>

  <p>Haakon ölümcül bir yarım kılıç hamlesi yapacak kadar yakın değilse de hareketi birkaç saniye öncekinin tekrarıydı. Delikanlı niyetinin hemen anlaşılamamasını, böylece Zug’un dikkatinin bir-iki saniyeliğine dağılmasını umuyordu. Acaba Zug rakibinin kabza kapanı hareketini yeniden deneyecek kadar budala olduğunu düşünür müydü?</p>

  <p>Haakon hasmına daha da sokularak kılıcını <i>glaive’in</i> etrafında döndürdü ki kolları yer değiştirebilsin. Kılıcın ucu artık Zug’un suratında değilse bile kendisi hâlâ <i>glaive’in</i> bıçağının menzilindeydi.</p>

  <p>Haakon sert bir hareketle silahının kabzasını Zug’un sol ön kolunun arkasındaki üçgensi açıklığa indirdi. Bu az önce kullandığı kapana benzer bir kilitti ama şimdiki hedefi farklıydı. Rutger Birader bu teknikten hoşlanırdı: diğer savaşçının kolunu kendi kılıcının kabzasına doladıktan sonra bir adım yaklaşmak ve silahı çekip almak. Haakon <i>glaive’i</i> Zug’dan kurtarabileceğini pek sanmıyordu, çünkü bu teknik en iyi kısa silahlar karşısında işe yarardı; fakat <i>glaive</i> bu mesafeden olsa olsa bir söğüt dalı kadar tehlikeliydi.</p>

  <p>Zug ikinci kez yakalanmadı. Eli ileri fırlayarak kilit tamamlanamadan önce Haakon’un kılıcının kabzasını yakaladı. Tepkisi beklenmedik değildi; diğer adamın dövüş sanatları eğitimi yakın mesafe dövüş tekniklerini içermeseydi Haakon asıl o zaman şaşardı. Zug kılıca asılırken delikanlı da sol elini silahının metal kısmından çekerek <i>glaive’in</i> sapını kavradı. Bir çekişmenin içine düşen Zug, bir eliyle sırığını bırakmamaya çalışırken diğeriyle de ağır kılıcı Haakon’dan alma gayretindeydi.</p>

  <p>Bu durum enerjisinin bölünmesine yol açtı. Haakon adamın dikkatinin farklı yönlere giden iki akım şeklinde dağıldığını hissedebiliyordu ve tam orada, ortada girdap gibi dönen şaşkın bir enerji yığını vardı. Haakon hiç düşünmeden Rutger Birader’in asla yapmayacağı bir şey yaptı. Aslında durup eyleminin muhtemel sonuçlarını düşünseydi kendisi de asla öyle bir işe kalkışmazdı.</p>

  <p>Haakon kılıcını büsbütün bıraktı ve Zug’un <i>glaive</i>’ini tutup hızla yukarı kaldırdı.</p>

  <p>Zug , bıçaklı sırığın alt kısmı apış arasına çarpınca bir homurtu çıkardı. Duruşu fazla alçaktı ve boğuşma sırasında sırık bacaklarının arasına kadar kaymıştı.</p>

  <p>Haakon ondan çok daha uzun boyluydu ve bacaklarının bütün gücünü ağırlık kaldırmaya veriyordu. Zug’un orasına ne tür bir zırh taktığına dair hiçbir fikri yoktu; fakat kendisininkine azıcık bile benziyorsa fazla kalın bir şey olamazdı. Darbesi ölümcül değilse bile hiçbir erkek bacaklarının arasına vurulmasından hoşlanmazdı.</p>

  <p>Delikanlı sırığı iki defa daha sertçe kaldırdı.</p>

  <p>Ya Zug’un alt kısmındaki zırh epey sağlamdı, ya da Haakon ıskalamıştı; zira iblis suratlı adam neredeyse hiç irkilmedi ve kendini çabucak toparladı. Haakon’un kılıcını bir kenara fırlattı ve belindeki kında bekleyen kısa bir kılıca davrandı.</p>

  <p>Haakon sol bacağını geriye atıp sağ kalçası üzerinde döndü. Bileklerini dışa doğru döndürerek ve rakibinin bacakları arasındaki sırıktan destek alarak Zug’u yere yıkmaya çalıştı. Zug da hâlâ sırığa tutunuyordu ve bir eli Haakon’unkinin altına yapışmıştı.</p>

  <p>Zug çabuk çabuk yaptığı saplama hamleleriyle delikanlıya saldırdı. Kısa kılıcı Haakon’un metal kollukları karşısında etkisiz kalıyordu. Fakat silahın sivri ucu eninde sonunda Haakon’un göğüs levhasının ardına geçmeyi başaracaktı.</p>

  <p>Haakon’un bu çıkmazı bozması gerekiyordu, ama ne yapabilirdi ki? Kılıcını bırakmıştı. Onun yerine rakibinin silahını almıştı fakat <i>glaive</i> hâlâ Zug’un bacaklarının arasında ve avucunun içindeydi. Başka ne kullanabilirdi ki? Hançeri belinin arkasına asılıydı ve ona uzanmak için <i>glaive’i</i> bırakmaya cesaret edemiyordu.</p>

  <p>Zug bir yılan gibi kıvrılarak sırığın etrafında dönmeye çalıştı ve Haakon böğründeki bir şeyin yırtıldığını hissetti. Zug zincir yeleğini bulmuştu.</p>

  <p><i>Kendine hâkim ol,</i> diye delikanlıyı azarladı Taran. <i>Odaklan.</i></p>

  <p>Haakon rakibinin donuk maskesine baktı; bu kadar yakındayken onun metal olmadığını görebiliyordu. Zug kılıcının ucunu Haakon’un zincir yeleğine sürterken sesli bir soluk verdi ve yüzünü kapatan maskeye rağmen nefesinin pis kokusu delikanlının burnuna kadar ulaştı.</p>

  <p><i>Kımız.</i> Moğolların hoşuna giden alkollü bir içki.</p>

  <p>Zug kısa zaman öncesine kadar sarhoştu. Hatta <i>hâlen</i> sarhoş olabilirdi. Bu da reflekslerinin ve dengesinin zayıf düştüğü anlamına gelirdi.</p>

  <p><i>Basit düşün,</i> diye tavsiyede bulundu Taran.</p>

  <p>Haakon başını ve miğferini hızla öne indirirken çenesini aşağıya çekti ki darbe alnını koruyan sert, metal bombeden gelsin. Hamlesi hedefini buldu; kafası şiddetle geriye savrulan Zug’un miğferinin ve sorgucunun altından acı dolu bir homurtu yükseldi. Fakat darbe onu bayıltmadı. Sadece dengesini kaybettirdi. Zug toparlanmaya çalışırken Haakon onu sertçe itti. Zug geriye doğru sendeledi. Haakon ise <i>glaive</i>’i sıkıca tutmayı sürdürdü.</p>

  <p>Dengesini sağlayıp duruşunu ayarlarken silahı çevirerek ucunu rakibine doğrulttu.</p>

  <p>Seyirciler bu hayret verici gelişme karşısında neşeyle gülüp bağrıştılar. İşte o anda Haakon etrafında bir <i>kalabalık</i> olduğunu hatırladı ve ansızın dövüşün dışında kaldı. Nefes almayı unuttuğunu, kalbinin atmak yerine titremek gibi gelen bir hızla göğsünde çarptığını, bedeninden oluk oluk ter boşaldığını fark etti. Duvara istediğinden daha yakın olduğunu gördü ve arenanın merkezine doğru yürüdü.</p>

  <p>Zug ellerini başına koyarak miğferini düzeltti. Maskesinin üst kısmı ezilmiş ve uzun külahlarından biri aşağı sarkmıştı. Güneş, iblis maskesi ile parlak, siyah renkli bir boyun fırfırının arasına vuruyordu.</p>

  <p>Haakon’un gözüne rakibinin çenesinin köşesindeki kahverengi ve pürüzsüz deri takıldı; hani bir erkekte sakalla kaplı olması gereken o yer.</p>

  <p><i>Sakalı yok.</i> Bu bir oğlandı. Sadece bir oğlan.</p>

  <p>Zug’un elleri büyük bir hızla aşağı savruldu. Maskesini düzeltirken kısa kılıcını bırakmamıştı ve bileğinin ani bir hareketiyle silahı fırlattı. Kılıç ideal bir ok değilse de Zug iyi nişan almış ve onu hatırı sayılır bir kuvvetle fırlatmıştı. Haakon bıçaklı sırığı havada döndürerek kılıcı metalle kaplı omzuna çarpacak kadar saptırmayı başardı, fakat bu manevra onu hazırlıksız yakalamıştı. Zug fırsatı değerlendirerek yerinden fırladı ve kumları kat ederek yerdeki diğer sahipsiz silahı kaptı.</p>

  <p>Yani Haakon’un büyük kılıcını.</p>

  <p>Kalabalık bu olay üzerine çılgınca bir keyifle kendinden geçti. Kükremeleri şeytansı, domuz cıyaklamasına benzer, keskin ve acı verici bir hâl aldı.</p>

  <p>İkili bir kez daha karşılıklı durarak birbirlerini tarttı. Sırığı gevşekçe tutan Haakon yavaş adımlarla rakibinin üzerine yürüdü ve onu arena zemininde yer değiştirmeye zorladı.</p>

  <p>Haakon’un bıçağına göre sağa doğru yan yan yürüyen Zug güney tünelini örten kırmızı renkli uzun ipek kolonun önünde, yani özel çadırındaki Han’ın keyif çattığı yerin tam altında durdu, ipekten yansıyan günışığı, perdenin kıpır kıpır yanan bir alev sütunu gibi görünmesine neden oluyordu.</p>

  <p>Kırmızı Perde.</p>

  <p><i>Acaba öteki tarafta ne var?</i></p>

  <p>Haakon’un silahı daha uzun, zırhı daha sağlamdı. Rakibi henüz sakalı bile çıkmamış bir oğlan veya belki de bir haremağasıydı, ama kesinlikle bir iblis değildi.</p>

  <p>Haakon, dövüş başladığından beri ilk defa olasılıklardan hoşnuttu.</p>
</body>
</html>
