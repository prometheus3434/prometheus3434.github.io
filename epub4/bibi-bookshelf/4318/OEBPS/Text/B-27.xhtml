<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>27. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>KAĞAN'A BİR HEDİYE</b></p>

  <p class="p1">Lian delikanlının güreş meydanını çevreleyen kalabalığa karışarak gözden kaybolmasını seyretti. Oraya Kagan’ın maiyetiyle beraber gelen genç kadın Büyük Han’ın kuyruğundan ayrılmayan uşak ve cariye saflarının arkasında kalmıştı. Ganşuk’un kendisini görmediğinden oldukça emindi.</p>

  <p>Diğer cariyelerden bazıları yelpazelerinin arkasından Ganşuk ile Namkay arasındaki maçla ilgili çene çalıyor, içlerinden birkaçı böyle savaşçılarla aynı yatakta yatmanın nasıl bir şey olduğunu merak ederek Lian’dan tarafa mahcup bakışlar atıyorlardı. Lian onlara aldırış etmedi. Bu kadınların dedikodu dolu yaşantıları saraydaki erkeklerin cinsel maharetlerini konu alan daimi bir fısıldaşmadan ibaretti: Kim harikulade bir sevgiliydi, kim sert ve şiddete yatkındı, kim gülünçlük derecesinde beceriksiz ve yetersizdi. Onların bu bitmek bilmez lakırdısı, bahçedeki alakargaların rahatsız edildikleri zaman çıkardıkları öfkeli gaklamaları hatırlatırdı Lian’a. Sonuçta ötüşen kuşlardan farkları yoktu.</p>

  <p>Genç kadının yaşamının büyük bölümü bekleyerek geçmişti. Kağan’ın Karakurum’dan ayrılma vaktinin geldiğine karar vermesini bekleyerek. Ganşuk’la bir sonraki buluşmasını bekleyerek. Cucay’ın genç savaşçıyla ve sarayda vakit geçirdiği diğer erkeklerle ilgili sonu gelmez sorularını yanıtlamayı bekleyerek. Fark edilmez hâle gelmeyi ve böylece kaçabilmeyi sabırla bekleyerek.</p>

  <p>Cucay’a karşı ağırbaşlı ve son derece saygılı davranmak zor değildi; ne de olsa adam onun efendisiydi ve ilişkilerinde bu ayrımın açıkça anlaşılmasını güçleştirecek hiçbir şey yoktu. Genç kadının yetiştirilişini ve eğitimini takdir ediyordu, ona kendi malıymış gibi davransa da Lian başdanışmanın gözünde bir değer taşıyordu.</p>

  <p>Ganşuk ise bambaşka bir hikâyeydi. Lian onun karakterine yönelik olarak yaptığı ilk değerlendirmede yanılmıştı. Delikanlı bazen katlanılmaz bir duyarsızlık ve yabanilik sergilemesine rağmen Lian onun değişmeye çalıştığını görebiliyordu. Üstelik sadece vazifesi farklı bir kişiliğe bürünmesini gerektirdiği için değil, aynı zamanda bunun yakınlaşmalarını sağladığını bildiği için de.</p>

  <p>Lian kaçacak olursa onun başına ne gelirdi? O olaydan Ganşuk mu suçlanırdı? Munokhoy bu fırsatı onu Kağan’ın gözünden düşürmekte kullanırdı. Kaçıp gitmesi delikanlının Kağan’ı kurtarma şansını mahveder miydi?</p>

  <p>Lian böyle düşüncelerden kurtulmak amacıyla başını iki yana salladı. Ganşuk bir Moğol’du. Halkı Lian’ınkini katletmiş ve esir almıştı. Lian imparatorluğu niye umursayacaktı ki? Burada tercihen değil, bir tutsak olarak kalıyordu. İyi ama bu imparatorluk, yani Ögeday Han’ın dünyası dağılırsa kendisine ne olurdu?</p>

  <p>Lian bu sorunun cevabını biliyordu. Yeni fatihler ganimetlerini sahiplendiklerinde mahkûmların başına ne geldiğinin farkındaydı.</p>

  <p>Yakınlardaki Kağan gürültülü kahkahalar attı, sonra da maiyetinin etrafında sallana sallana gezinerek herkesi o akşamki ziyafete davet etti. Sırıtkan suratı içmekten kararmıştı ve kaftanı alkol denen yavaş tesirli zehrin sebep olduğu terden sırılsıklamdı. Cariyeler onun görünüşüne aldırış etmiyorlardı, ter ve pis kokular bu kadınların yazgısıydı. Hepsi de heyecanla cıyaklıyordu.</p>

  <p><i>Festival sırasında,</i> diye aklından geçirdi Lian, <i>hepsi de Kağan’ın kendini içkiye boğmasını seyretmekle meşgul olacak ve hiç kimse bana dikkat etmeyecek.</i></p>

  <p>Lian kaçma hayalleri kurmaya cüret edecek olursa bundan iyi bir zaman bulabilir miydi?</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>Ganşuk geniş yemek salonuna girerken yeni, mavi kaftanının önünü düzeltti. Giysi üzerine tam otursa da kaliteli kumaşı çekiştirip durmadan edemiyordu. Tabii kıyafeti kendisine veren kişinin <i>o</i> olduğu hususunu düşünmeden de.</p>

  <p>Salonun büyük bölümüne dört geniş masa hâkimdi ve kuzey ucundaki alçak bir platformun üzerine daire şeklindeki bir başka masa yerleştirilmişti. Ganşuk uşaklar ve cariyelerle çevrili hâlde bekleyen soylular ve savaşçılar kalabalığına göz gezdirip yüzlerini çabucak tarayarak kimin nerede oturduğuna dair genel bir fikir edindi. Sağındaki masa, beyaz kürklü kıyafetleriyle kendilerini belli eden <i>Torguud</i>'lara aitti. Aralarından bazıları kapının önündeki Ganşuk’u fark edince kadehlerini kaldırarak onu selamladı. Ganşuk da bir baş selamıyla onlara karşılık verdi. <i>Saygı kazanıldı.</i> Namkay’la yaptığı güreş maçı berabere bitmesine rağmen çoğundan daha iyi bir performans sergilemişti. Delikanlı kaftanının beline sardığı sert ve geniş kemeri çekiştirirken neredeyse sol koltukaltında tuttuğu paketi düşürecekti. Hava şimdiden sıcak geliyordu ve fazla geçmeden terlemeye başlayacaktı.</p>

  <p>Kafasındaki saçma fikir ansızın daha da mantıksız gözüktü.</p>

  <p>Delikanlı yuvarlak masanın yakınında Efendi Cucay’ı gördü. Aralarındaki insan kalabalığına rağmen uzun boylu danışman Ganşuk’un yanına kadar gelmekte zorlanmadı.</p>

  <p>“Efendi Ganşuk, başarı öykün kulağıma kadar geldi.”</p>

  <p>Ganşuk omuz silkti. “Maç berabere bitti,” diye mütevazı bir karşılık verdi.</p>

  <p>Birisi salonun arka taraflarından Ganşuk’a seslendi. Cucay’ın gözleri bir anlığına o yöne kaydı, sonra tekrar delikanlının yüzüne çevrildi. “Yine de bu tür öyküler duymak beni yüreklendiriyor. Bugünün erken saatlerinde yaptığımız konuşmanın sana... yaradığı sonucuna varabilir miyim?”</p>

  <p>“Az çok,” diye itiraf etti Ganşuk. Bir an için Lian’ı görür gibi oldu. Birinin yanında oturuyordu. O <i>da kim?</i> Kabalık etmeden Cucay’ın arkasına bakmaya çalıştı. <i>Namkay.</i></p>

  <p>“Bir hediye getirmişsin,” diyen Efendi Cucay delikanlının koltukaltındaki paketi işaret etti. “Onu Kağan’a benim vermemi ister misin?”</p>

  <p>Tüm o kalabalığın arasından ikiliyi belirgin bir şekilde göremeyen Ganşuk genç kadının kim olduğuna daha iyi bakmak ile Efendi Cucay’a cevap vermek arasında kararsız kaldı. Sonunda iç geçirdi ve ilk amacından şimdilik vazgeçti. Cucay beklenti dolu bir ifadeyle ona bakıyordu. “Bunu Kağan’a bizzat vermekten onur duyarım,” dedi.</p>

  <p>“Elbette,” dedi Cucay hiç bozuntuya vermeden, sanki en başından beri planı huymuşçasına. Kağan’ın danışmanının dudaklarını kırıştıran o şey bir tebessüm müydü?</p>

  <p>“Belki Kağan’ın masasında oturabileceğim en iyi yerin neresi olduğunu bana gösterirsiniz,” dedi Ganşuk ve manalı bir edayla pakete hafifçe vurdu.</p>

  <p>Cucay eliyle platformdaki masayı işaret etti. “Kesinlikle,” dedi ve biraz öne eğilip sesini alçalttı. “Oturma planı aslında çok basit. Kağan’ın sarhoşluğuna kayıtsız kalabilenler yakınına, kalamayanlar ama yine de göze girmek isteyenler onların yanına, utananlar ama bunu açıkça göstermeye cesaret edemeyenlerse mümkün olduğu kadar uzağa otururlar.” Adam neşesiz bir tebessüm etti. “Yine de bu yuvarlak bir masa ve Kağan herkesle ayrı ayrı ilgilenmeyi sever. Korkarım ki bu da ondan yeterince uzak kalmayı zorlaştırır.”</p>

  <p>“Öyleyse oturacağım yere fazla kafa yormayacağım,” dedi Ganşuk, başını eğerek. “Bulduğum ilk boş sandalyeye yerleşeceğim.” Ve <i>ondan sonrasını Mavi Kurt’a havale edeceğim,</i> diye içinden tamamladı.</p>

  <p>“Çok tedbirli ve akıllıca bir seçim,” diyen Cucay da onu aynı şekilde selamladı.</p>

  <p>Ganşuk oradan ayrılıp baş masaya gitti. Paketi Kağan’a ayrılan gösterişli koltuğun sağındaki sandalyenin üstüne bıraktı. Yerini alırken kemer yüzünden belini bükmekte zorlandı ve tam karşısında kimin oturduğunu ancak o zaman fark edebildi.</p>

  <p>M<i>unokhoy.</i></p>

  <p><i>Jaghun</i> komutanının sert bakışlarına aynı şekilde karşılık vermek için fazla zaman bulamadı, çünkü o sırada uzun salondaki gürültü seviyesinin azalması Ögeday Han’ın gelişini müjdeliyordu. Kağan’ın insan kalabalığının arasında ilerlemesi biraz zaman aldı ve bu süre zarfında Munokhoy delikanlıya dik dik bakmayı sürdürdü. Ögeday masaya yaklaşırken Ganşuk adamın ellerinin boş olduğunu yüreğine su serpilerek fark etti. Kağan şimdilik içmiyordu.</p>

  <p>Bulunduğu yüksek konumdan Namkay’ın olduğu masayı daha iyi seçebilen Ganşuk güreşçinin yanında kimin oturduğunu görmeye çalıştı. O kişi gerçekten de Lian’dı ve Ganşuk genç kadının ilgiyle öne eğilerek Namkay’ı yakından dinlemesini seyretti. Lian adamın sözlerine gülerken Ganşuk kaşlarını çattı. Genç kadın güreş maçına tanık mı olmuştu? Yine de kadının dikkatini çekmeye cüret edemedi, en azından Munokhoy’un gözü önünde.</p>

  <p>“Ganşuk.” Ögeday onun kolunu sıvazlarken Ganşuk adamın bunu dostane bir hareketten ziyade dengesini sağlamak için yaptığını anladı. Kağan’ın nefesi leş gibi içki kokuyordu. “Bu sabahki gayretin dikkate değerdi.”</p>

  <p>“Beni mahcup ediyorsunuz kağanım,” dedi Ganşuk, dikkatini Lian’dan ayırarak. <i>Zaten neden umursuyorum ki? O kadın görevimin bir parçası değil.</i></p>

  <p>“Gelin kadeh kaldıralım,” diye seslendi Ögeday, minik kadehlerle dolu tepsiyi taşıyan kısa boylu uşağını çağırarak. “Güreşçilerimizin şerefine!”</p>

  <p>“Lütfen müsaadenizle kağanım.” Ganşuk yaklaşan uşağı durdurmak için elini kaldırdı. Etraflarındaki tüm konuşmaların kesilmesiyle birlikte de sertçe yutkundu ve bir an için cesareti onu terk edecek gibi oldu. <i>Saygı,</i> diye düşündü delikanlı, dizlerini kilitleyerek. <i>Onu talep et. Onu hak et.</i></p>

  <p>Masadaki paketi eline aldı. “Bugünün erken saatlerinde,” diye söze girdi, “sizi o ufacık kadehlerle içerken gördüm ve niye öyle bir zahmete girdiğinizi merak ettim. O kadehler çok az şarap alıyor. Sizin yüceliğinize, her şeyi kaplayan gökyüzünün altındaki ihtişamınıza yakışmıyorlar.”</p>

  <p>Ögeday’ın gözleri Ganşuk’un onu dairesinde ziyaret ettiği akşam olduğundan bile daha dalgın bakıyordu. Adamın gözbebekleri her şeyi -ışığı, sesi, odadaki havanın ta kendisini- yutabilecekmiş gibi duran birer kara delikti. Ağzı her an ileri fırlayıp delikanlının boynunu ısıracakmışçasına çarpılmaya başlıyordu.</p>

  <p>“Buraya ağabeyiniz tarafından gönderildim,” diye devam etti Ganşuk. “Çağatay Han içmeyi bırakmanızı istiyor ve—”</p>

  <p>Sözleri masanın karşısından yükselen kahkahalarla kesildi. “Şu <i>küçük</i> dadıya da bakın hele,” diye dalga geçti Munokhoy. “Bize şarabın sağlığımızı bozduğunu anlatmaya gelmiş!”</p>

  <p>Aynı kuşku Ögeday’ın suratından da okunuyordu ve Ganşuk tıpkı Karakurum’a geldiği günkü gibi Kagan’ın ilgisini kaybetmeye ne kadar yaklaştığının farkındaydı. Sırtı karıncalanırken arkasını döndü ve paketin kâğıdını yırttı. Sonra mabeyincilere hayret nidası attıran ve muhafızların bir adım yaklaşmalarına sebep olan bir hızla tekrar önüne dönüp elinde tuttuğu nesneyi kaldırdı... ve Kağan’a getirdiği hediyeyi gözler önüne serdi.</p>

  <p>“Çağatay Han her gün yalnızca bir kadeh şarap içmenizde ısrar etmemi söyledi. Peki ben kaç kadeh içtiğinizi gördüm? Yirmi mi? Otuz mu?” Boştaki elini kaldırıp baş ve işaret parmaklarını birbirine iyice yaklaştırdı. <i>“Minicik</i> kadehler. Çocuklara ve maymunlara göre kadehler! Bu kadarcık. Kim Kağan’a böyle kadehler getirir de utançtan yerin dibine geçmez?”</p>

  <p>Delikanlı hediyesini -geçen gün pazaryerindeyken kazara satın aldığı geniş ağızlı dev kupayı- havaya kaldırıp Ögeday’a doğru uzattı, ardından yankılı bir çınlamayla masaya çarptı. “Ben efendim Çağatay Han’a ve imparatorluğa hizmet ederim. Çağatay Han günde bir kadeh diyor. Bense Kağan istediğini yapar diyorum. Bunu huzurunuza çıktığım ilk seferde siz kendi ağzınızla söylediniz: Kağan hiç kimseden izin almaz. Kağan yalnızca kendine karşı sorumludur. Canınız istiyorsa buyurun için; aksini söylemek ne bana, ne ağabeyinize, ne de burada toplanmış tüm bu insanlara düşer. Ama büyük Kağan illâ ki içecekse büyük bir kadehten içmelidir; muazzamlığınıza, ihtişamınıza, her şeye boyun eğdiren kudretinize uygun bir kadehten.”</p>

  <p>Ögeday’ın ağzı bol sinirli bir eti çiğnercesine oynadı. Adam mayhoş bakışlarını masanın etrafında gezdirerek kendisiyle göz göze gelmekten kaçınanları süzdü, sonra da yere tükürdü. Üstüne bir de geğirdi.</p>

  <p>Mutlak sessizlik ansızın çekilen kılıçların metalik hışırtısıyla bozuldu. Şiddet bekleyen muhafızlar Kağan’ın ölümcül emirlerini yerine getirmeye hazırdı.</p>

  <p>Fakat Ögeday’ın kolunu yavaşça kaldırması ve kalın parmaklarını oynatması verecekleri cezanın önüne geçti. Kağan sağa sola sallanarak yavaşça döndü ve bakışları orada toplanmış suratlar arasında mekik dokudu. Herkes aynı ölçüde şaşırmış olmakla beraber kenara çekilmeye, geride durmaya, patlayacağından şüphelendikleri gazaptan sakınmak için oradan kaçmaya hevesliydi.</p>

  <p>Minik kadehlerle dolu tepsiyi taşıyan uşak huzursuzca kıpırdanarak Kağan’dan hafif hafif uzaklaştı. Ögeday avının zayıflığını sezen bir hayvan gibi sözsüz bir haykırışla saldırıya geçti. Tepsi ufak tefek adamın ellerinden uçtu ve kalabalığın üzerine kanı andıran yoğun, kırmızı şarap damlaları sıçrattı.</p>

  <p>Kağan bunun ardından şaşırtıcı ve ani bir dengeyle Ganşuk’a doğru dönüp elleriyle savaşçının yeni kaftanını kavradı. Ganşuk suratı ile Kağan’ınki arasında sadece bir <i>aid</i> kalana dek öne çekildi.</p>

  <p>Ögeday’ın yüzü şarap kadar karardı. Öfkesi zaten kan toplamış yanaklarına tehlikeli bir kızarıklık katıyordu. Ansızın bir köpek gibi başını ileri uzattı ve dişlerini Ganşuk’un yanağının hemen önünde birbirine çarptı. “Canım. <i>..ne...</i> isterse... onu... yaparım!” diye homurdanarak Ganşuk’un yanağına tükürük sıçrattı, sonra da dudaklarını korkunç ve çarpık bir sırıtışla açarak bir yılan gibi geri çekildi.</p>

  <p>Ganşuk çenesini sıkıca kapayıp sessiz kaldı. Oraya söylemek için geldiği her şeyi söylemişti. Kağan ya dinleyecek ya da dinlemeyecekti. Etraflarındaki birkaç kişinin şaşkın bakışlarını göz ucuyla görebiliyordu. Korku ve heyecandan kızarmış o suratların zihninde şimdi neler olacağına dair hiçbir şüphe yoktu. Kağan konuşabilecek kadar öfkesini kontrol altına alır almaz Ganşuk’un kemiklerinin -önce dizlerinin, sonra da kaburgalarının- kırılmasını ve ardından kalasların altına yerleştirilmesini emredecekti. Böylece harap bedeninin üstünde atlar gezdirilirken açıklanamaz küstahlığı ve cüretkârlığı yüzünden yavaş, boğucu, kemik ufalayıcı bir ölüme maruz kalacaktı.</p>

  <p>Delikanlı gözlerini Kağan’dan ayırmayarak o emri vermesi için Ögeday’a sessizce meydan okudu. <i>Bu bir savaşçıya uygun bir ölüm değil,</i> diye aklından geçirdi. <i>Ama o şekilde ölmek öyle olmadığım anlamına gelmez.</i></p>

  <p>Sol gözünün kenarı seğirmeye başlayan Ögeday delikanlıyı sertçe itip masaya dayadı. “Ver şu kupayı,” diye hırıldadı. “Bana layık olup olmadığına yine ben karar vereceğim.”</p>

  <p>Ganşuk dizleri üstüne çöküp bakışlarını adamın ayaklarına dikti. “Peki kağanım,” diye mırıldandı. Görüşü bulanıklaştı ve nefes almakta zorlandı. Tahtalara vuran toynakların patırtısı kulaklarında yankılandı ve hemen sonra bunun kendi kalbinin çarpıntıları olduğunu anladı.</p>

  <p>Kupayı Kağan’a bizzat vermekten korkan biri onu delikanlının ellerine tutuşturdu. Ganşuk dizleri titreyerek ayağa kalktı ve onu uzattı.</p>

  <p>Ögeday kupayı onun elinden kaptı. “Şarap!” diye bağırdı. “Niye bu kupada şarap yok?” Bir düzine davetli hemen ileri fırlayıp Kağan’ın kupasını yarısı dolu bardaklarıyla doldurmayı teklif etti.</p>

  <p>Ögeday homurdanarak döndü ve kupayı Ganşuk’un suratına çarptı.</p>

  <p>Savrularak elleri ve dizleri üstüne düşen Ganşuk’un gözleri yaşlarla doldu ve odayı doğru düzgün göremez oldu. Ağzında kan tadı vardı ve sanki yanağına sıcak bir kömür parçası bastırılmaktaydı.</p>

  <p>Üstüne ağır bir şey düştü. Ganşuk kendini sıkarak yere kapaklanmamaya çalıştı. <i>Kalaslar.</i> Elleri panikle kasıldı. Fakat ağırlık omuzlarını tutarak ona dayanan, sıcak ve leş kokulu nefesi kanlı yanağına vuran bir adamdı. Delikanlı görüş alanındaki ışıltılı bir nesneye odaklanmaya çalıştı ve nemli gözlerini kırpıştırarak onun Ögeday’a verdiği hediye olduğunu anladı.</p>

  <p>Kupanın durumu yanağından daha iyiydi.</p>

  <p>“Kupa güzelmiş,” diye kulağına tısladı Kağan. “Fikrimi değiştirmeden önce gözümün önünden çek git, genç midilli.”</p>
</body>
</html>
