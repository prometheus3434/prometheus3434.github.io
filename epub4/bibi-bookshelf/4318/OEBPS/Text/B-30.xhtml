<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>30. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>HACILARIN GİDİŞATI</b></p>

  <p class="p1">Şu an girmekte oldukları yer kadar Kudüs’le alâkasız başka bir yer daha olamazdı. Yine de Kiev’deki tepenin zirvesinde bulunan keşişhanenin kapılarından geçerlerken Raphael onlarca yıl evvel Kutsal Roma İmparatoru ve Altıncı Haçlı Seferi’nin düzenleyicisi ikinci Frederick’in birkaç boy gerisinden Kudüs’e girdiği günü düşünmeden edemedi. Zira Kudüs de kapılarını savaşmaksızın sonuna kadar açmıştı. Hıristiyanlık Âlemi’nin tüm askeri tarikatları -Töton, Tapınak, Hospitalye ve <i>Ordo Militum Vindicis Intactae</i> şövalyeleri- o sefere asker yollamıştı. Zırhlarını parlatarak, atlarını tımarlayarak ve en görkemli sancaklarını dalgalandırarak Aziz Stephen Kapısı’ndan <a href="../Text/DiPNOTLAR.xhtml#a50" id="k50"><sup>[50]</sup></a> Kutsal Kabir Kilisesi’ne <a href="../Text/DiPNOTLAR.xhtml#a51" id="k51"><sup>[51]</sup></a> kadar Frederick’in geçeceği yollara dizilmiş kent sakinlerinin -Müslümanlar, Yahudiler ve Hıristiyanlar- gözünde birbirlerini gölgede bırakmak için yarışmışlardı.</p>

  <p>Tarz olarak Spartalıları örnek alan Kalkan-Biraderleri böyle gösterilerde genellikle fazla öne çıkamadıkları için muhtemelen kalabalığın üstünde güçlü bir etki bırakmamıştı. Tabii bu Raphael’e ve onunla beraber Tarikat’ın kızıl güllü sancağı altında at binen bir düzine biraderine göre makbul, hatta tercih edilir bir durumdu. Siyon’un <a href="../Text/DiPNOTLAR.xhtml#a52" id="k52"><sup>[52]</sup></a> sıradan halkının dikkatini üzerlerine ne kadar az çekerlerse hem şehri hem de kırk yıllık yokluğun ardından kenti yeniden işgal etmekte olan rakip Hıristiyan şövalye tarikatlarını o kadar rahat gözlemleyebilirlerdi.</p>

  <p>Mesela gümüş haçlarla süslü siyah cüppeler giyen ve Kudüs’e İkinci Frederick’in sağında giren Hospitalye Şövalyeleri’ni. Kutsal Kabir’e saygılarını sunduktan sonra, Mesih’in kabrini ziyaret etmek için batıdan gelen hacıları ağırlaması amacıyla inşa edilen Aziz John Misafirhanesine yerleşmişlerdi. Misafirhanenin askeri sahipleri hacılara destek olmanın onlara sadece yiyecek ve barınak sağlamanın çok ötesindeki karmaşık bir iş olduğunu o zamanlardan itibaren öğrenmişlerdi. Zira yollarda güvenle yolculuk edemedikten sonra o konforların ne kıymeti vardı ki?</p>

  <p>Kalkan-Bakireleri’nin kaleye dönüştürülmüş keşişhanesine girip de avludaki saman şiltelere yatırılmış hasta ve sakatları gördüğünde Raphael için o günü düşünmemek mümkün değildi. Beyaz başörtüleri içinde bu insanlarla ilgilenen iyi kalpli rahibeler Aziz John Hastanesi’ndeki Haçlılarla aynı dersi öğrenmişlerdi: Ezikleri korumak sargı bezlerinin, şifalı otların ve sevecenliğin makul bir bileşimi kadar iyi silahlanmış askeri bir güç de gerektirmekteydi.</p>

  <p>Kalkan-Bakireleri İkincisini tedarik etmekte fazlasıyla vasıflıydılar. Ne de olsa <i>Valkyrie</i> ve <i>skjalddis</i> öykülerinden ilham alan kuzeyli kadınların torunlarıydılar. Rus’un koca nehirlerinden aşağı göç etmiş diğer tüm Varegler <a href="../Text/DiPNOTLAR.xhtml#a53" id="k53"><sup>[53]</sup></a> gibi zamanla yerel nüfusa uyum sağlayarak onların Slav dilini ve Yunan alfabesini benimsemişlerdi. Fakat Raphael kadınların Tarikat’la olan kadim bağını silahlarındaki, zırhlarındaki, hareketlerindeki ve de disiplinlerindeki pek çok ayrıntıda açıkça görebiliyordu.</p>

  <p>Hem aralarında pek çok ortak nokta bulunduğu hem de Vera ile Illarion Latince ve Rutenyaca arasında rahatlıkla tercüme yapabildiği için resmi karşılamanın, karşılıklı tanışma faslının ve küçük kaledeki bir gezinin ardından muhabbet kolayca akar oldu. Sonunda kendilerini hisarın içindeki kocaman ve eski bir masanın etrafında oturarak bal likörü içer ve bala batırılmış taş fırın ekmeği yerken buldular.</p>

  <p>“Sizin de açıkça gördüğünüz gibi bu ülke büyük bir facia atlattı,” diye açıkladı Vera, yiyecekler getirildikten sonra adamların suratlarındaki hayret ifadelerini okuyarak. “Yine de arılar yaşıyor, çiçekler büyüyor ve hasat kalkmaya devam ediyor. Biz de çiftçilerin getirdikleri sayesinde hayatımızı sürdürüyoruz. Karşılığında da hastalarına bakıyoruz ve onlara kısıtlı bir koruma sağlıyoruz.”</p>

  <p>“Nasıl bir mucize sayesinde Moğolların elinde yok olmaktan kurtuldunuz?” diye sordu Illarion.</p>

  <p>“Sorunu sorma biçimin pek kurnazca,” diye lafı yapıştırdı Vera, adama Raphael’in maruz kalmadığına sevindiği sert bir bakış atarak.</p>

  <p>İri yapılı bir kadın olan Vera daha talihli bir ülkede dünyaya gelseydi geniş omuzlarındaki bir boyundurukta taşıdığı ağır kovalarla bir mandırada çalışan etine dolgun bir sütçü kız olarak yaşamını idame ettirebilirdi. Fakat kısıtlı imkânlar onu sırım gibi yapmış ve fiyortlardan çok bozkırlara borçlu olduğu elmacık kemiklerini açığa çıkarmıştı. Benzer bir hikâye gözlerinin rengi ve arkaya attığında omuzlarının hemen üstüne kadar inen -dolgulu bir başlığın altına sığacak, ama bir peçeliğin <a href="../Text/DiPNOTLAR.xhtml#a54" id="k54"><sup>[54]</sup></a> halkaları arasına sıkışmayacak kadar kısa- saçları tarafından da anlatılmaktaydı.</p>

  <p>“Kurnazlık etmeye çalışmıyorum,” dedi Illarion. “Sadece—”</p>

  <p>“Aşağıdaki harabelerde yaşayan Kiev’in sefil halkı da bu durumu bir mucize olarak görme eğiliminde ve onlara aksini söyleyerek bir avantaj elde edeceğimizi düşünmüyoruz,” dedi Vera, adamın sözünü keserek. “Tespitinde de imâ ettiğin gibi ölümüne bile savaşsak Moğolların karşısında duramazdık. Onun yerine ilerleyişlerini yavaşlatmaya ve başlarına bela olmaya yetecek kadar savaştık. Kiev’i zaten fethetmişlerdi ve stratejileri ot denizlerini dörtnala aşmak üzerine kurulu olduğu için bir yerde aylar harcayarak her direniş noktasının kökünü kazımak gibi bir alışkanlıkları yok. Bu yer bir kiliseye benziyor ve Moğollar kiliseleri yok etmekten hoşlanmazlar. Ayrıca burası kadınlar tarafından korunuyor; uzun bir kuşatmayla fazla bir onur ve şan kazanabileceklerini düşünmediler. Tabii bizi çabucak yenemezlerse katlanmaları gereken alay ve utanç da cabasıydı.”</p>

  <p>“O yüzden de yanınızdan geçip gittiler,” dedi Illarion, kafa sallayarak.</p>

  <p>Ekmek ile balı yerken Raphael tekrar kuvvet kazanıyordu; kazandıkça da soğuğun, pisliğin, zorlukların ve erkeklerle yapılan ahbaplığın uzun zamandır bastırdığı türden hisler geri geliyordu. Vera’ya erkeklerin ezelden beri kadınlara baktıkları şekilde bakarken suçiçeğinin kadının yanak çukurlarında bir dizi sığ krater bırakmış, bunların onu çirkinleştirmeden boynunun yanlarına kadar inmiş, fakat gözlerine hiç dokunmamış olduğunu fark etti. Adamın bakışlarını üzerinde hissedere benzeyen Vera da imâli bir edayla başını çevirdi ve onun gözlerinin içine baktı. Bu çekingen bir bakış değildi elbette; zaten Raphael bir Kalkan Bakiresinden asla öyle bir şey beklemezdi. Ama adama geberip gitmesini söylediği de yoktu. Kendisine bakıldığı taktirde o bakışlara aynı şekilde karşılık vereceğini belli ediyordu, hepsi bu. Raphael yapılabilecek tek kibar şeyi yaparak bakışlarını kaçırdı ve bir tebessümle teslimiyetini bildirdi.</p>

  <p>“Sonuçta kökümüz kazınmadı,” diye açıklamasını neticelendirdi Vera, ekmek ile balı işaret ederek, “ve hayatımızı sürdürüyoruz. Fakat Hıristiyanlık Âlemi’nin geri kalanıyla olan iletişimimiz neredeyse tamamen kesildi. Sadece Moğolların kazandıkları büyük muharebelerin söylentilerini duyuyoruz. Tarikatınızdan ne haberler var? Petraathen Kalesi hâlâ ayakta mı? Yoksa siz de şu diğerleri gibi başıboş gezginler misiniz?”</p>

  <p><i>Şu diğerleri.</i> Kadın Livonya Şövalyeleri’nden bahsediyordu.</p>

  <p>Raphael’in aklı yine Kudüs’e gitti. Bir Töton Şövalyeleri bölüğü çok daha küçük bir Kalkan-Biraderleri birliğinin arkasından şehre girmişti. Tötonlar daha genç bir tarikat olmalarına rağmen karargâhları kırk iyi yıl önce Selahaddin’in eline geçen Kudüs yerine Akka’da -hâlâ Hıristiyan egemenliğindeki bir şehirde- bulunduğu için şansları daha yaver gitmişti. Geçit töreninde de daha iyi bir gösteri sergileyerek halkın üzerinde Kalkan-Biraderleri’nden çok daha güçlü bir etki bırakmışlardı. Fakat Avrupa’nın doğu sınırında, yani Hıristiyan krallıklarının kâfir ülkelerle yan yana olduğu yerlerde yürütülen haçlı seferlerine katılmak için kuzeye geçtiklerinde Kutsal Topraklardaki varlıkları kısa zaman içinde tükenmişti.</p>

  <p>Töton Şövalyeleri birkaç yıl evvel başka bir haçlı tarikatının -Livonya Kılıç Biraderleri’nin- kalıntılarını bünyelerine katmışlardı. Livonyalılar bir kâfir ordusu tarafından dağıtılmış, büyük üstatlarıyla şövalyelerinin birçoğu da kılıçtan geçirilmişti. Sağ kalanlarsa Töton Şövalyeleri’nin büyük üstadının otoritesini kabul etmiş ve geleneksel armalarını -kızıl bir haç ile kılıç- terk edip Tötonların siyah haçını benimsemişlerdi.</p>

  <p>“Şu başıboşlar...” dedi Percival, kalın bir ekmek dilimi daha almak için öne eğilirken. “Livonya Tarikatı’nın ortadan kalktığını sanıyorduk. Öyle olmadığını bilseydik...”</p>

  <p>“Koşa koşa bizi kurtarmaya mı gelirdiniz?”</p>

  <p>“Elbette hayır.” Percival başını iki yana sallayarak kendisine kurulan tuzaktan ustaca sakındı. “Sadece haber yollardık.”</p>

  <p>“Eğer daha marifetli olsalardı onları içeri alır, sonra da öyle bir uyarının bize ulaşmış olmasını dilerdik,” karşılığını verdi Vera. “Lâkin küstahlıklarının ve kibirlerinin haberi bize onlardan günler önce ulaştığı için neyle karşılaşacağımızı biliyorduk. Liderleri Kristaps kapımıza kadar geldiğinde karakterine uygun davrandı. Bize burayı koruma zahmetinden kurtarma ve daha zayıf cinsiyete uygun görevler verme teklifinde bulundu.”</p>

  <p>“Sohbetinizin çok güzel sonuçlandığından eminim,” diye dalga geçti Raphael. Illarion, Roger ve hatta Percival’in de neşelerini gizlediği pek söylenemezdi.</p>

  <p>“Teklifini sunduğu üsluba bakarak,” diyen Vera da dudaklarının kenarlarını seğirmekten alıkoyamadı, “şartlarını son derece cömertçe bulduğu belliydi. Karşımızda durup teşekkürlerimizi ve hayranlığımızı belirtmemizi bekledi. Tabii ikisini de alamadı. Geri geldiğinde önceki kadar kibar konuşmayarak bize gerçek doğasını gösterdi, sanki yeterince açık değilmiş gibi.”</p>

  <p>“Kristaps gözüne ok saplı şu ceset olmasın?” diye umutla sordu Raphael.</p>

  <p>Vera başını iki yana salladı. “Ah keşke,” dedi kadın. “O adam sinir bozucu davranışlarda bulunan daha düşük mevkili bir şövalyeydi.” Kadın ekmeğinden bir ısırık kopardı ve açıklaması akıllarda yer ederken onu çiğnemekle meşgul oldu.</p>

  <p>Vera sandalyesinde dönüp grubun lideri olarak bellediği Percival’e baktı. “Nezaketi elden bırakmayarak vaziyetimiz hakkında kardeşçe bir merak gösterdiniz,” dedi. “Bense aynı şekilde karşılık vermedim. Sizi buraya bu hâlde getiren nedir? Açık sözlülüğümü bağışlayın, ama uzun zamandır zorlu bir yolculuk yaptığınız belli.”</p>

  <p>İçlerinden herhangi biri bu soruyu cevaplandırabilirdi. Raphael dilini tuttu, çünkü gerçeği ağzından kaçırmak istemiyordu. Feronantus daha sonra sırlarını Kalkan-Bakireleri’yle paylaşabilirdi, ama bu iş gruplarının başka bir mensubuna düşmezdi. Raphael o âna kadar gördüklerine dayanarak görevlerinin onu ilgilendirmediğini söylemeleri hâlinde Vera’nın bunu surat asmaksızın ya da kin gütmeksizin kabulleneceğinden emin sayılırdı.</p>

  <p>Tam da öyle demenin kibar bir yolunu ararken Percival söze karıştı. “Bir serüvene atıldık.”</p>

  <p>Nutku tutulan yol arkadaşları Percival’in içtenlikle mi konuştuğunu, yoksa o anda aklına esen bir yalanı mı söylemekte olduğunu merak ettiler. Fakat Percival’in yalan söyleyebileceği varsayılsa bile muhtemelen öyle bir girişimi yüzüne gözüne bulaştırırdı. Adamın suratında içtenlikten başka bir şey göze çarpmıyordu. Vera birkaç saniye boyunca o yüze baktı. Vera’yı seyreden Raphael kadının gözlerinde ufacık bir yumuşama, savunmasını indirdiğine yönelik bir bulgu görür gibi oldu.</p>

  <p>“Ne için serüvene atıldığınızı daha açık ifade edebilir misin?” diye nihayet sordu kadın.</p>

  <p>“Hayır,” diye hemen cevap verdi Percival, “zira ben de bilmiyorum.”</p>

  <p>“Sizi bu serüvene kim yolladı? Sizi bu kadar uzağa göndermeden önce daha iyi talimatlar vermemekle kabalık etmiş.”</p>

  <p>“Tanrı demeye içim elvermiyor, çünkü öylesi kâfirliğe varan bir kibirlilik olur,” dedi Percival. “Ama birkaç hafta önce üzerimden bir meleğin yahut azizin geçtiğine ve ışığını ruhuma tutarak bana bir gaye aşıladığına inanıyorum. O gayenin doğası henüz açıklık kazanmasa da beni bu yere çektiği görüşündeyim. Tabii bunun sebebini hayal dahi edemiyorum.”</p>

  <p>Roger şövalyeyi yalnızca uzun bir dostluktan doğabilecek bir küçümseme ve sevgi karışımıyla süzdü.</p>

  <p>Illarion bir anlığına Raphael’le göz göze geldi, sonra Vera’ya doğru dönüp Rutenyaca bir şey sordu.</p>

  <p>Vera onu aynı şekilde yanıtlayıp tekrar Latince’ye geçti. “Altımızdaki tepe, Hıristiyanların Müjde’yi <a href="../Text/DiPNOTLAR.xhtml#a55" id="k55"><sup>[55]</sup></a> yaymak için buraya ilk geldikleri günden beri din adamlarının yaşadıkları mağaralarla ve yeraltı mezarlarıyla dolu. Ortalığa çok sayıda azizin kemikleri ve eşyaları saçılmış vaziyette. Tabii orada gömülü bir hazine olduğu yönünde dedikodular da var. Livonyalıların kutsal emanetler için mi, yoksa hazine için mi buraya geldiklerini söylemek güç. Şahsen ben İkincisinden şüpheleniyorum. Fakat kutsal bir ruh seni bir serüven dahilinde buraya yolladıysa, Percival Birader, o serüvenin konusu olan eşyanın altımızda bulunduğunu düşünüyorum.”&nbsp;</p>

  <p>Kadın başıyla masadaki yiyecekleri işaret etti. “Yemeğinizi bitirdikten sonra yolu size seve seve gösteririm.”</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>Istvan’ın atı şaha kalkarak ön toynaklarıyla havayı dövdü.</p>

  <p>Başka Livonyalılar da silahlarını çekti ve çeliğin çeliğe sürterken çıkardığı seda çıngırak seslerini hatırlattı. Cnân o sesi engellerse şimdi yaşanacakların önüne geçebilecekmiş gibi elleriyle kulaklarını örtmek istedi.</p>

  <p>Feronantus kılıcına davranmadı. “Avınız elinizden kaçıyor,” dedi kılıçların çekilişini takip eden o boş sessizlikte. Açıklaması her iki taraf arasında da kafa karışıklığına yol açtı; tâ ki Kristaps gözlerini kırpıştırarak başını tepenin yokuşuna doğru çevirene kadar.</p>

  <p>Paçavralı adamlar ve ittikleri el arabası manastırın kapısına ulaşmıştı. Onlar izlemeye devam ederken kapı gıcırdayarak kir pas içindeki iki adamın çektikleri yükü geçirebilecekleri kadar aralandı, sonra da takırdayarak kapandı.</p>

  <p>“Hiçbir halt bildiğin yok Feronantus,” deyip güldü Kristaps.</p>

  <p>“Bizden sayıca üçe karşı bir üstün olmanıza rağmen bizi dövüşte yenebileceğinizden emin olmadığını biliyorum,” dedi Feronantus usulca. “Tek sıra hâlinde durmamaları gerektiğini bilmedikleri için şövalyemin tek bir okla iki adamını birden <i>hemen şu an</i> vurabileceğini biliyorum. Sol kanadındaki adamlardan bazılarının arkamdaki şövalye o dev kılıcını çektiği zaman olacaklardan ölesiye korktuğunu biliyorum. Sadece bu adamın değil” -başıyla Istvan’ı işaret etti- “atının da insan eti yediğini söylediğim zaman aranızdan en az bir kişinin bayılacağını da biliyorum...”</p>

  <p>Adamlarından ikisi yere yığılınca Kristaps azıcık da olsa irkildi. Livonyalı soğukkanlılığını kaybettiği gerçeğini alaycı bir sırıtışla gizlemeye çalıştı, ama Cnân’a göre yüz ifadesi haşinden çok karamsardı. “Sen ve senin şu... soysuz barbarların... çeliğimi kirletmeye bile değmezsiniz,” diye hırıldadı.</p>

  <p>“Siz de benimkini,” karşılığını verdi Feronantus. “Bas git Kristaps.”</p>

  <p>“Bir dahaki sefere—”</p>

  <p>“Bir daha ki sefere tehdidini bitiremeden önce ölmüş olacaksın! ” diye bağıran Feronantus gök gürültüsü gibi bir sesle Kristaps’ı susturdu.</p>

  <p>Livonyalı hemen ağzını kapadı ve dudakları dişlerinin üstünde sıkıca gerildi. Başının bir hareketiyle adamlarına çekilme emri verdi. Gerisingeri dönüp kaçmaları mı, yoksa atlı Kalkan-Biraderleri’nden yavaşça uzaklaşmaları mı gerektiğini bilemeyen askerler boş boş oyalandı. Daha evvelden yere yığılmış adamlar bir anlığına unutuldular; tâ ki Kristaps öfkeli bir el hareketiyle yerden kaldırılmalarını işaret edene kadar. Livonyalıların tamamı harekete geçtikten -ve baygın ikili kollarından tutulup sürüklenmeye başlandıktan- sonra nasıl davranmaları gerektiğini hatırlamış olacaklar ki yokuşu çıkarken daha düzenli bir sıraya girdiler.</p>

  <p>Kristaps oyalanarak Feronantus’a kötü kötü baktı; fakat neşesini daha fazla kontrol altında tutamayan Yasper koca bir kahkaha koyuverdiğinde Livonyalı onlara son bir küfür etti ve öfkeyle çekip gitti.</p>

  <p>Raedwulf yayını indirip şamatalı ve çoksesli bir kutlama yapmakta olan Yasper ile Eleâzar’a katıldı. Istvan üzengilerinde doğrularak uzaklaşan şövalyelerle dalga geçti ve adamlar korkmuş bir koyun sürüsüymüşçesine onlara bağırıp çağırdı.</p>

  <p>Feronantus ise diğerlerinin aksine kaçan Livonyalıları alaya almadı. Sanki gidişlerini izlerken bazı sırların gizemlerine vâkıf olabilecekmiş gibi, geri çekilen şövalyeleri sakin bir dikkatle seyretti.</p>

  <p>“Kim onlar?” diye sordu Cnân. Dövüş tehdidi geçtiği için geride kalan tek şey ısrarcı bir kaygıydı. Kalkan-Biraderleri gittikleri her yerde eski düşmanlarıyla karşılaşacaklarsa Moğol Güruhu’nun kudretini nasıl kıracaklardı?</p>

  <p>“Livonya Kılıç Biraderleri,” diye hafifçe cevap verdi Feronantus. “Ama o sembolü beş yılı aşkın zamandır taşımıyorlardı. İçlerinden çoğu Schaulen adlı bir yerdeki muharebede, hem de kaçınılabilecek bir muharebede öldü. Sağ kalan birkaç zavallıysa Töton Şövalyelerine katılarak farklı bir üniformaya büründü.”</p>

  <p>“Sen de orada mıydın?” diye sordu Cnân, kendi merakına şaşırarak.</p>

  <p>Feronantus yanıt vermedi.</p>

  <p>“Onu tanıyorum,” dedi Eleâzar, yanlarına gelerek. “Yıllar önce yaptığı bir katliamın akıbetine tanıklık etmiştim.” Yana doğru eğilip yüksek sesle tükürdü. “Burada ne yapıyorlar? Livonyalılar kuzey topraklarını daha önce de fethetmeyi deneyip başarısız oldular. Üstelik şimdikinden çok daha fazla adamları vardı.”</p>

  <p>“Bilmiyorum,” dedi Feronantus. “Kılıç Biraderleri gibi giyinmelerine rağmen bu grubun kırmızıyı uzun zamandır taşımadığı belli...”</p>

  <p>Baygın iki Livonyalı nihayet ayıltılmıştı ve dolambaçlı dar patikadan yukarı çıkan silahlı ekip düzenli bir birlik hâlini almayı becermişti. Kapıya ulaştıklarında şimdi ne olacağından emin değilmişçesine sarsakça durdular. Zirvedeki Kristaps’ın sesi silik de olsa Cnân’ın kulağına çalındı. Kelimeleri tek tek anlayamayacağı kadar uzakta olsa da adam duvarların arasında kalanlara meydan okuyora değil de varlığını ilan ediyora benziyordu.</p>

  <p>Seslenişine cevaben kapı sarsılıp açıldı. Livonyalılar dizilişlerini koruyarak kapıdan geçip gözden kayboldular. Onlar girer girmez de kapı kapandı.</p>

  <p>“O... o adamları kovaladıklarını sanıyordum,” diyen Cnân gördüklerine anlam vermeye çalışıyordu.</p>

  <p>“Demek ki kovalamıyorlarmış,” diye fikir yürüttü Yasper, çenesini kaşıyarak.</p>

  <p>“Cnân...” Feronantus kadına doğru döndü. “Hem en sessiz hem de en hafifimiz sensin. Sen ve de Finn.” Başıyla tepenin zirvesindeki binaları işaret etti. “Gidip o duvarın ardına bir göz atın ve Livonyalıların ne yaptıklarını bize anlatın.</p>

  <p>“O dilencileri kovaladıklarını öne süren bendim ve öyle yaparak Livonyalıların gerçek görevine yönelik cehaletimizi açığa vurdum. Kristaps bizimle çatışmayı ne kadar istese de ilgilenmesi gereken daha önemli bir mesele vardı, kutsal bir görev olduğunu iddia ettiği bir mesele. Korkarım ki boş konuşmuyordu.” Elini salladı. “Acele edin. Neyin peşinde olduklarını öğrenmeliyiz.”</p>
</body>
</html>
