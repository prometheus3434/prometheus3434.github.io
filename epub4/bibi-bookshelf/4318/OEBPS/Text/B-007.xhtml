<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>7. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>YOLCULUK BAŞLIYOR</b></p>

  <p class="p1">“Geri kalanımız da Doğu’ya at sürerek Kafatasları Diyarı’ndan geçecek, Moğolların kutsal yurduna girecek ve Kağan’ı bulacak. Sonra da onu öldürecek.”</p>

  <p>Feronantus’un düzgün ve anlaşılır bir Latinceyle seslendirdiği sözcükleri yeterince açıktı. Fakat adam konuştuktan sonra odayı dolduran uzun sessizlik sırasında Cnân onları doğru duyup duymadığını merak etti. Kelimeler bariz bir imkânsızlığı ifade etmişti. Bu yalnızca bir kaçığın dudaklarından dökülebilecek türden bir cümleydi. Yine de <i>Kinyen</i> için oraya toplanmış <i>Skjaldbrcedur</i> şövalyelerinin suratlarını tararken uygun bulacağı tepkilerden hiçbiriyle karşılaşmadı. Bir miktar hayret olduğu kesindi. Lâkin hiç kimse Feronantus’a aklını kaçırmış gibi bakmıyordu.</p>

  <p><i>Planı ciddi ciddi düşünüyorlar.</i></p>

  <p>Cnân <i>kaçıklarla</i> dolu bir odadaydı.</p>

  <p>Genç kadının sessiz kalmak gibi huyu yoktu. Dernek evine geldiğinden beri Feronantus ile diğerlerinin de öğrendiği gibi aklına geleni söylemekten çekinmezdi. Yine de bu aptallığın muazzamlığı karşısında bir süreliğine dili tutulmuştu.</p>

  <p>“Tamam o zaman,” dedi Taran diye adlandırdıkları koca İrlandalı, sanki Feronantus köşedeki tavernaya kadar gidip bira içmelerini önermişçesine. “Ama diğer Biraderlerimiz de gelene kadar birkaç gün bekleyemez miyiz? Mesela Andreas Birader. Mızrağı bir Han avında iyi bir yoldaş olur. Üstelik yemek pişirmeyi de biliyor ve Eleâzar Birader gibi horlamıyor.”</p>

  <p>Eleâzar henüz dün gelmiş olan bir İspanyol’du. Adam konuşmadan önce gülüşmelerin ve mırıltıların sona ermesini bekledi. “Öyle bir şeyin size hiçbir faydası dokunmaz. Nasılsa ben de sizinle gelip canımın istediği kadar horlayacağım,” dedi, büyük bir ciddiyetle.</p>

  <p>“Av ekibine kimlerin katılıp kimlerin katılmayacağına ben karar vereceğim,” dedi Feronantus nazikçe ve Eleâzar derhâl eğilerek adamın otoritesine saygı gösterdi.</p>

  <p>Cnân’ın dili nihayet çözüldü. “Av ekibi ha? Sanki akşam yemeği için gidip bir tavşan yakalayacaksınız.”</p>

  <p>Tüm başlar ondan tarafa döndü. İçlerinden çoğu kadının sohbette anormal bir husus bulduğuna şaşırmış gibiydi.</p>

  <p>“Dünya tarihinin gelmiş geçmiş en güçlü adamından bahsediyorsunuz,” dedi Cnân. “Onunla kıyaslandığında Julius Sezar bile vasat başarılara sahip bölgesel bir vali gibi kalır.”</p>

  <p>“Karnına beş santim genişliğinde bir çelik parçası sokarsak o da ölür,” dedi, iğneleyici bir üslupla hemen karşılık veren Roger. Farkında olmadan hançerlerinden biriyle oynuyordu.</p>

  <p>“Ama çelik parçanız <i>burada</i>,” diyen kadın masaya sert bir şaplak attı. “Onu <i>oraya</i> götürmek için iki bin fersah yol katetmeniz ve özenle seçilmiş on bin muhafızı öldürmeniz gerek.”</p>

  <p>“Özenle seçilmiş muhafızlar ümitleri hep boşa çıkarır,” dedi Raphael.</p>

  <p>“On bin muhafız,” dedi Roger, “on bin karışıklık yaratma fırsatı demektir.”</p>

  <p>“Anlamıyorsunuz!” diye üsteledi Cnân. “Neden bahsettiğiniz hakkında en ufak bir fikriniz bile yok!”</p>

  <p>“Buraya hayatta kalmayı bekleyerek gelmedik,” dedi Percival. Küçümseyici veya küstahça bir üslupla konuşmuyor, sanki yaşlı bir akrabasına ufak bir yanlış anlamayı açıklıyordu. “Haklı bir davada can vermek, aşağılık bir Han’ın eğlencesi için ölmekten çok daha iyidir.”</p>

  <p>“Mesele bunun <i>sadece</i> bir intihar olması değil,” dedi Cnân. “Anlamsız ve ani bir intihar olması. On kilometre bile gidemezsiniz.” Kadın ettiği sözdeki kusuru hemen fark etti.</p>

  <p>Illarion da öyle. “Beni almak için bundan çok daha uzun bir yol katettiniz,” diye kadına hatırlattı, “ve aynı yolu dönüşte bir kez daha teptiniz. Ben size Rus’un iç kesimlerine kadar kılavuzluk edebilirim.”</p>

  <p><i>“Eskiden</i> Rus olan yerin,” dedi Cnân hırlayarak. “Artık orası Büyük Han’ın ülkesinin bir parçası ve o ülkenin beşte dördü ufkunuzun ötesinde yer alıyor. Peki orada yolunuzu nasıl bulacaksınız?”</p>

  <p>“İşte o,” dedi Feronantus tatlı bir dille, “senin işin, <i>Vaetha.</i> Ya da adın her neyse.”</p>

  <p>Bu sözler harekâtı planlamaya başlayabilecekleri kadarlık bir süre boyunca Cnân’ı susturmaya yetti. Andreas gibi henüz gelmeyen ama yolculuğa katılmasında yarar görülen bazı şövalyelerin adları geçti.</p>

  <p>Feronantus tüm önerileri elinin bir hareketiyle sona erdirdi. “Hayır,” dedi adam. “Yola bu gece çıkıyoruz. Grup bu masanın etrafındakilerden seçilecek.”</p>

  <p>Kibar itirazlarda bulunmak üzere eller havaya kalktı; fakat Feronantus’un kararı kesindi. “Andreas için üç gün beklersek buraya beş günde varamaz ve vardığında da dört gün geriden gelen başka birini önerir. Böylece Vor’u kaybederiz.”</p>

  <p>Vor’un ne olduğuna dair Cnân’ın hiçbir fikri yoktu ama kulağa şövalyelerin <i>oplomach</i> dedikleri kendi dövüş sanatlarıyla ilgili bir zırvaymış gibi geliyordu. Yine de yapılan açıklama diğer herkesi ikna etmişe benziyordu.</p>

  <p>Cnân, <i>Ordo Militum Vindicis Intactae</i>’nin misafiri olduğu şu birkaç gün içinde Feronantus hakkında öğrenebileceği her şeyi öğrenmişti; fakat görünüşe bakılırsa içlerinden en önemlisi, yani kafasında birkaç tahtasının eksik olduğu gerçeği bunlara dahil değildi.</p>

  <p>Adamın Tarikat’ın yüksek rütbelilerinden biri olduğunu, yani hayatta kalır ve herhangi bir hata yapmazsa büyük ihtimalle bir gün Petraathen Kalesi’nin başına geçebileceğini öğrenmişti. Bir bakıma, onu bu onura hazırlamak amacıyla, adamı yaklaşık son dokuz yüz yıldır Kuzey Denizi’nde idame ettirdikleri Tyrshammar adlı kaleyi/tapınağı/manastırı yönetmeye göndermişlerdi. Tyrshammar, daha kadim olan Petraathen’in bir şubesiydi ve Tarikat’ın ileriki liderleri geleneksel olarak orada yetiştirilirdi.</p>

  <p>Moğollar ya tesadüfen ya da kasten Petraathen’i kuzeyden ve güneyden kuşatmışlardı. Batu Han’ın idaresindeki güney kolu Macaristan’a girip Mohi denen yerde Hıristiyanlık Âlemi’nin ordularının büyük bir bölümünü mağlup etmişti. Ongun’un emrindeki kuzey koluysa buraya gelip geri kalanları yenmişti. Hanları araştıranlar arasında Batu’nun daha önemli olduğuna, dolayısıyla da hücumu gerçekte güney kolunun yürüttüğüne ve Ongun’un çabalarının daha ziyade oyalama amacı taşıdığına inanılıyordu. O yüzden Petraathen’de konuşlanmış <i>Ordo Militum Virıdicis Irıtactae</i>’nin büyük bir kısmı güneydeki Macaristan’a gitmişti ve Sajö Nehri kıyısındaki muharebeden sağ çıkanlar hâlâ oradaydı. İşte bundan dolayı Ongun, Kılıçlar Sirki vasıtasıyla Batı’ya meydan okuyunca sorumluluk Feronantus’a kalmıştı. Feronantus da Taran’ı, Raedwulf’u ve o esnada adada bulunan birkaç kişiyi daha yanına alıp Tyrshammar’dan çıkagelmişti.</p>

  <p>“Ben geri dönme beklentisi taşımadan gideceğim,” dedi Feronantus. “Yolculuk uzun sürecek. Yanımıza fazla yük almamalıyız. Yani yol boyunca karnımızı avlanarak doyurmamız gerekecek. Umarım Finn bu konudaki eksikliklerimizi gidermek için bizimle gelir.”</p>

  <p>Bu açıklama Finn’e tercüme edildi. Adam sırıtarak kafa salladı ve bir şeyler söyledi. Sözleri Latinceye, “Evet; tabii siz de benim savaşçılık konusundaki eksikliklerimi giderirseniz,” olarak çevrildi.</p>

  <p>“Raedwulf avlanırken Finn’le beraber iyi bir ekip oluşturuyor. Zaten Moğol zırhını uzaktan delmek için yayının kuvvetine de ihtiyacımız olacak,” diye devam etti Feronantus.</p>

  <p>Ormanda o ikisi tarafından nasıl yakalandığını hatırlayan Cnân yüzünün kızarmasına mâni olamadı. Evet, Finn ve Raedwulf birlikte çalıştığı sürece burası ile Moğolistan arasındaki hiçbir geyiğin şansı yoktu.</p>

  <p>“lllarion Illarionovitch şimdiden gönüllü olarak bize büyük bir şeref bahşetti,” dedi Feronantus, Rutenyalıyla birbirlerine karşılıklı bir kafa selamı vererek. “Ayrıca Moğol güruhlarını atlatmamız pek mümkün olmasa da elimizdeki en iyi biniciye gereksinim duyacağız. O da <i>matamoros</i> <a href="../Text/DiPNOTLAR.xhtml#a24" id="k24"><sup>[24]</sup></a> Eleâzar.”</p>

  <p>İspanyol söylenenlerden hoşnut gibiydi. Aynı şey Macar binici Istvan için geçerli değildi.</p>

  <p>“Her ne kadar yolculuğu hastalanmadan veya yaralanmadan atlatabileceğimize inanmak istesem de bir hekimin hizmetlerine ihtiyacımız olacak. Bu nedenle Raphael’i de bizimle gelmeye davet ediyorum. Ayrıca Süryanilerin dilini konuşmamız gerekirse bize yardımı dokunabilir.</p>

  <p>“Percival az önceki konuşmasıyla yüreğinden geçenleri bana hâlihazırda gösterdi; o yüzden kendisini de bu serüvene davet ediyorum. Onu Roger’dan ayırmaya gönlüm elvermeyeceği için eğer bize katlanabilecekse Roger’ı da listeye ekliyorum.”</p>

  <p>“Siz de bana katlanabilirseniz tabii,” dedi Roger.</p>

  <p>“Tıpkı Finn gibi tarikatımızın bir üyesi değil de yalnızca kampımızın saygıdeğer bir misafiri olmasına rağmen Yasper ve onun simya alanındaki bilgileri bize büyük yararlar sağlayabilir, bu yüzden ondan bizimle gelmesini rica ediyorum.”</p>

  <p>“Ben de hiç sormayacaksın sanmaya başlamıştım!” dedi Yasper. Fakat Cnân’a göre grupta en tedirgin gözüken oydu ve bu hâli diğerleri kadar deli olmadığı anlamına geldiği için kadının gözüne girmesini sağlıyordu.</p>

  <p>“Taran’ın aslında burada kalması ve Doğu’ya gidenlerin yerine dövüşecek olan delikanlıların oplo’luğunu yapması lazım. Fakat kalbi kırılırsa hiçbir işe yaramaz ve geride kalmak kalbini kıracağı için onu da serüvene çağırıyorum. Rutger Birader onun yerini almaya fazlasıyla hazır.”</p>

  <p>Bu kısa konuşma sırasında Taran’ın yüzünden geçen duyguların çeşitliliği ve yoğunluğu Cnân’ın gözünü korkutacak kadar fazlaydı. Nihayet kıpkırmızı bir suratla ağlamanın eşiğine gelen adam hevesle kafa salladı. “Evet,” diye mırıldandı. “Rutger rahatlıkta yerimi alabilir.”</p>

  <p>“On kişi olduk,” dedi Feronantus. “Kendine Vaetha diyen kişinin on İkincimiz olacağını umuyor ve dua ediyorum. Bu da bize bir on birinci gerektiği anlamına geliyor. Buradaki herhangi bir kimse işimize yarar. Lâkin sanırım kendini Eleâzar kadar usta bir binici olarak gören Istvan’ın bakışlarının -belki de ‘sert bakışlarının’ demek daha doğru bir ifade olur- farkındayım. Belki de öyledir. Ama buranın batısında Moğolların âdetlerini onun kadar iyi bilen biri olmadığına hiç şüphe yok, bu nedenle ona serüvenimizi ve kaderimizi paylaşmasını teklif ediyorum.”</p>

  <p>“Kabul edildi,” diye ilan etti Istvan, cümle henüz bitmeden. Adam sanki ata biniyor ve şimdiden savaşa gidiyormuş gibi sandalyesinde bir ileri bir geri sallanıyordu.</p>

  <p>Tüm yüzler yeniden Cnân’a doğru çevrildi.</p>

  <p>Bunların hiçbiri mantıklı değildi. Aşağı yukarı yarım sene boyunca at koşturup vahşi birer hayvan gibi yaşayacaklar, sonra da donmuş bir Moğol bozkırında oklarla delik deşik edilerek can vereceklerdi.</p>

  <p>Fakat Cnân alın yazısını gördü mü -ya da daha doğrusu o alın-yazısı gelip gırtlağına yapıştığı zaman- onu tanırdı.</p>

  <p>“Adım Cnân,” dedi, “ve madem ki kaderim böyle, şatafatlı sözleriniz ve abartılı el kol hareketleriniz biter bitmez bu sandalyeden kalkacak, sıcaklığıyla ve güzelliğiyle aylarca süren çabalarımın tek tesellisi olan güneşe sırtımı dönecek, ciğerlerimdeki hava yettiğince sizi Büyük Han’ın çadırının kutsal eşiğine götüreceğim. Eğer siz on biriniz peşimden gelmeyi seçerseniz yolunuzu daha kısa ve güvenli bulacaksınız. Hatta kimi zaman ben de ahbaplığınızdan memnuniyet duyabilirim.” Son cümleyi telaffuz ederken gözlerinin Percival’e kaymasına engel olamadı. Adamın dikkati nihayet üzerindeydi.</p>

  <p>Bir saat sonra yola çıktılar.</p>

  <div style="text-align: center;"><img alt="" src="../Images/main-13.jpg" /></div>

  <p>Feronantus başını çevirip Cnân’ın çözemediği bir yüz ifadesiyle geride kalan açıklığa baktı. Kadın bu deliler grubunun liderine yakın duruyor, hepsinin hayatına mâl olmadan önce adamın sebeplerini ağzından almayı ümit ediyordu.</p>

  <p>Açıklık, dernek evi vazifesi gören eski manastır -yarı yarıya çürümüş kalasların yan yana dizilmesiyle oluşturulmuş masaları ve bankları, yıkık çatısının tırmanılabilir bir kenarına tutturulmuş bir direğin ucunda salınan Tarikat bayrağı- sessiz ölüleriyle mezarlık. Cnân buraya bu grubun bir parçası olmak için gelmişti ve onu hemen hemen denkleri olarak kabul etmişlerdi. Sami çehreli Raphael ile herhangi bir yoldan erkekliğe adım atmak için beceriksizce çırpınan Haakon da dahil olmak üzere içlerinden bazılarına Illarion’u bulmaları için ölü diyarlarda rehberlik etmişti. Legnica’nın iğrençliğini sindirmelerini ve önceden planlanmış olsa tamamen başarısızlığa uğrayacak akıllıca bir hileyle Moğolları başlarından savmalarını seyretmişti.</p>

  <p>Yakışıklı Percival’i burada tanımış; daha farklı, başka bir şeyin hasretini çekmiş; tıpkı sarsak Haakon gibi elde edilemez bir kucağa kavuşmaya çalışmıştı. Asla sahip olamayacağı bir <i>yoldaşlığa.</i></p>

  <p>Illarion’un öyküsünü dinlemiş, şövalyelerin talim yapmalarını izlemişti. Sonra da Feronantus’un kesinlikle başarısızlığa ulaşacak ve herkesi öldürtecek bir plan kurmasını seyretmişti.</p>

  <p>Her şeye rağmen burayı özleyecekti. Ya Feronantus? “Ayrıldığın için üzgün müsün?” diye sordu ona.</p>

  <p>Adam başını iki yana sallayıp gülümsedi. “Aklımdan geçenleri bilmek istiyorsun.”</p>

  <p>“Gençlerinizi ölmeye gönderdin,” dedi Cnân. “Çılgınca bir yolculuk için düşmanlarınızı oyalamak uğruna. Aklını kaçırmadığından emin olmak isterdim.”</p>

  <p>“O orman bizsiz daha mutlu olan yabani bir yer. Dernek evi sessiz sedasız dağılacak. Ölüler daha rahat uyuyacak ve kemikleri savaşçıların varlığıyla sızlamayacak. Geyikler bizim gibiler tarafından avlanmaktan korkmaksızın geri dönecek. Hava çelik sesleriyle çınlamayacağı gibi hepsi de dalaşmaya ve avlanmaya can atan eniklerin cıyaklamaları ile yaşlı tazıların homurtularıyla yankılanmayacak. Rüzgâr esecek, ağaçlar hışırdayacak. Tüm bunlar biz başkalarının yükünü hafifletmek için yola çıktığımız için olacak. Ama <i>senin</i> yükün biziz Cnân.”</p>

  <p>Kadın bu sözlerden pek bir şey anlamamasına rağmen yine de onlardan etkilendi. “Peki o niye?” diye sordu.</p>

  <p>“Çünkü sen bir Bağcısın. Serüven peşinde koşanları birbirine bağlarsın, değil mi?”</p>

  <p>Cnân yüzünü ekşitti. “Sözlerin başkalarının zihnini bulandırabilir, ama benim aklımı kolay kolay çelemezsin.”</p>

  <p>“Delilik, çaresizlik, önsezi,” dedi Feronantus. “Yaşamlarımızı ve zamanımızı bunlar şekillendirir. Sence de öyle değil mi, genç yaprak?”</p>

  <p>“Yaprakla ne demek istiyorsun?”</p>

  <p>“Seninki kolay bir hayat olmamış,” dedi Feronantus. “Bir yaprak misali seyahat ediyorsun. Ağaçsız büyüyen bir yaprak.”</p>

  <p>Ağaçların gizlediği açıklık artık arkalarında kalmıştı ve atları uzun, dolambaçlı patikalarda sabırla ilerliyordu. Bineğinin boynunu sıvazlayan Cnân tekrar ata binmekten memnundu, çünkü bu sayede Feronantus’la neredeyse yüz yüze gelebiliyordu. Adamın suratına dikkatle bakarak neyi imâ ettiğini anlamaya çalıştı.</p>

  <p>“Babanı hiç tanımadın,” dedi şövalye. Kadının omzunun üstünden öteye bakarak bu beyanın doğru olduğunu zaten bildiği izlenimini verdi.</p>

  <p>“Annem de öyle,” dedi Cnân, kendini tutamadan.</p>

  <p>“İşte buna şaşırdım,” dedi Feronantus, kısa bir sürenin ardından. Kadının atı patikadaki bir şeye kişnedi. Cnân onun boynunu tekrar sıvazladı. Hayvanın sert kürkü yeni kaşağılanmıştı ve tertemizdi. Günlerdir kesilmiş çimen yiyen at gayet neşeliydi; karnı o kadar dolu ve hâlinden o denli hoşnuttu ki yüküne, yani Cnân’a aldırış etmiyordu.</p>

  <p>“Artık babasını asla tanıyamayacak olan pek çok kişi doğacak,” dedi kadın, sesini alçak tutarak. “Legnica’nın dışındaki o kız... Illarion’a bakan ve ona söğüt lapası götüren.”</p>

  <p>“Haakon kızı yanında getirmek veya orada kalıp onu korumak istediğini söyledi. Gösterdiğin cana yakınlıktan etkilenmiş.”</p>

  <p>“Şövalyeler ne zamandan beri birinin zor durumdaki genç kızları kurtarmak istemesine şaşırıyor?”</p>

  <p>Feronantus kaşlarını çattı. “Eğer her istek bir ordu olsaydı...” diye mırıldandı. “Sayımız çok az. Uçan bir mızrak, yere düşen her çaylağın imdadına koşamaz.”</p>

  <p>Cnân’ın harareti dinmedi. Konu bir defa açılmıştı. Konuyu açan da bu <i>adam</i> olduğuna göre onun yakasını kolay kolay bırakmayacaktı. “O kız ondan istifade edecek <i>adamlardan</i> paçayı kurtarsa bile babalarını tanımayan çocuklar doğuracak. O çocuklar kendileri gibi savaş piçlerinin dışlandığı, dövüldüğü, hatta saf bir soydan geldiğini iddia eden genç çete üyeleri tarafından bıçaklandığı iki paralık köylerde yaşayacak; çünkü gözleri <i>çekik,</i> burunları basık, tenleri koyu olacak. O kızın kafasında çocuğunu sevecek kadar akıl kaldıysa bile onu koruyamayacak, çünkü çocuk herkese düşmanı hatırlatacak, annesine bile.”</p>

  <p>“Hımm...” Yaşlı şövalyenin bu sohbetten hoşlanmadığı belliydi. “Dernek evi hoşuna gitti,” dedi Feronantus bir süre sonra.</p>

  <p>Patika açık olmasına rağmen atı tekrar kişnedi ve Cnân da bu sefer hayvanın boynunu biraz daha sert bir şekilde sıvazladı. At bundan hoşlanır gibi gözüktü.</p>

  <p>“Biraz soluklanabilmenin tadını çıkardım,” dedi kadın. “Annem beni severdi. O da benim gibi bir <i>yapraktı.</i> Rüzgârdan korunaklı bir yer bulduğumuzda bana bir ev kurardı; köhne binalarda, eski kasabalarda, tarihe karışmış hayaletli yerlerde. Yerdeki kemikleri süpürür, duvarlardaki delikleri kapatır ve eski mobilyaları onarırdı. Babam yüzünden beni suçlamaz, öyle yapmaktansa yabanıllığın ve savaşın bizi daha güçlü kıldığını, kendi kanı ile <i>onun</i> tohumunun karışımının ömrüm boyunca içimde yaşayacağını, sevgisinin ve... Bağcıların geleneklerinin kötülüğe karşı mücadele edeceğini söylerdi. Geleneklerin ben yürüdükçe peşimden gelen hayaletlere karşı beni koruyacağından bahsederdi. Zira ona göre tüm babaların işlediği günahlar, cinayetler ve canavarlıklar çocuklarının peşine takılan hayaletler yaratırdı.” Başını çevirip yere tükürdü. “Dünyada adalet diye bir şey yok. Sizin şu Hıristiyan tanrınız aşağıya bakıp tüm serçeleri görür ama çocukları zerre kadar umursamaz. O bir kuş tanrısı.”</p>

  <p>Feronantus kadının bu kâfirce sözleri karşısında gevrek gevrek güldü. “Kuşlar insanlara göre daha cana yakındır.”</p>

  <p>“Sadece onları tanımıyorsan...” dedi Cnân. “Karşı karşıya geçip tüylerini kabartırlar ve yerdeki bir kurtçuk ya da tohum için birbirleriyle yarışırlar. Tüm kuşlar piçtir. Sadece <i>daha</i> sevimlidirler.” Başını kaldırıp ağaçlara baktı. Ne gariptir ki havada ne bir kuş ne de bir şakıma vardı. “Üstelik süratle uçabilirler. Bu yolculuğun sonuna varmadan çok önce hepimiz keşke birer kuş olsaydık diyeceğiz.”</p>

  <p>“Artık seni anlıyorum. Sen de beni anlıyor musun?”</p>

  <p>Cnân burun kıvırdı. “Yıllardır bu kadar çok konuşmamıştım. Dişe dokunur hiçbir şey söylemedin.”</p>

  <p>“O kız annen gibi değil. Senin gibi de değil.”</p>

  <p>“Rahat ve korunaklı bir yaşantısı olmuş. Belki de bir soylunun kızıydı ve ipeklerin, kürklerin, tatlı sözlerin arasında doğdu. Soğuğa karşı hep bir ateşi, açlığa karşı hep bir yemeği oldu. Babası onu sevmiş olabilir, ama o artık bir ölü. Annesi de öyle. Lâkin hiçbir hayalet ona dadanmıyor.”</p>

  <p>Feronantus şaşırmışa benziyordu. “Neden?”</p>

  <p>Cnân başını iki yana salladı. Öyle bir amacı olmamasına rağmen adama çok fazla şey anlatmıştı. Bağcı kız kardeşlerinin başka gizli öykülerini onunla paylaşmak gibi bir niyeti yoktu.</p>

  <p>“Eh, serüvenimize güzel bir hava ve yeşil bir arazi eşliğinde başlayıp soğuğa ve kuraklığa doğru gidiyoruz,” dedi Feronantus. “Bana ismini söyledin. Hem o ismi ve hem de seni tanımaktan onur duyuyorum. Umarım bu konular hakkında tekrar konuşabiliriz.”</p>

  <p>“Ben bir yaprağım,” dedi kadın. “Sense bir kılıç.”</p>

  <p>“Doğru,” dedi Feronantus. “Ama her şeye rağmen birbirimizden o kadar da farklı değiliz.”</p>

  <p>Cnân sonraki birkaç sözcüğü çok sert telaffuz etti ve bunu yaptığına hemen pişman oldu. “Ne yani, sen de mi savaşın meyvesi olan bir piçsin?”</p>

  <p>Feronantus’un suratı asıldı, ama sadece bir anlığına. Kadına dönük olan gözlerinden kısa bir ihtiyat geçtikten sonra tekrar gülümsedi. Bu sinir bozucu ve babacan tebessümü Cnân’ı büyülüyordu, fakat bir yandan da yumruklarını sıkmasına neden oluyordu.</p>

  <p>Feronantus bunun ardından önüne dönüp atını biraz dizginledi ve kadınla yan yana gitmemeye başladı.</p>

  <p>Cnân, kız kardeşleri haricindeki herkesin üzerinde eninde sonunda böyle bir etki bırakıyordu. Aynı şey doğruları söylemekten sakınmayan sivri dilli annesi için de geçerliydi. Bağcıların kıymeti başkalarına sundukları hizmetlerde ve bilgilerde yatardı. Aksi takdirde hiç kimse onlara katlanamazdı.</p>

  <p>“Atın tavırlarından hoşlandığı için kişniyor,” dedi Feronantus.“Sana güvenmeye başlıyor. Atlar naif yaratıklardır. Savaşın tüm vahşiliği arasında en çok atların hüsranına ve ızdırabına üzülürüm.”</p>

  <p>“İnsanlarınkinden bile mi çok?” dedi Cnân, omzunun üzerinden.</p>

  <p>“İnsanlar -en azından şövalyeler ve ata binen diğerleri- savaştan bir yarar sağlamayı umarlar. Atlarsa, eğer şanslıysalar yük taşır ve karınlarını doyururlar. Lâkin çoğu acı çeker ve ölür.”</p>

  <p>“Onları buranın kuzeyinden, Moğolların geçtikleri işlek yolların uzağından geçireceğiz,” dedi Cnân, bir ürpertiye kapılarak. “Sirke yolladığın ekip için dua edecek misin?”</p>

  <p>“Edeceğim.” .</p>

  <p>“Bir Hıristiyan tanrısına mı?”</p>

  <p>“Evet. O’na.”</p>

  <p>“Peki ya diğerlerine?”</p>

  <p>Feronantus daha da geride kalıp kadına önden gitmesini işaret etti, sonra da Istvan’la konuşmak için geriye döndü. Cnân ne dediklerini duyamıyordu. Bir süreliğine atını dörtnala koşturdu. Kendi kendine bunu daha önce oraya gelirken izlediği yolu kullandıklarından emin olmak için yaptığını söyledi. Fakat asıl amacı yalnız kalmak, düşünüp taşınmaktı.</p>

  <p>İçine kapanık hâli kıpkırmızı günbatımına kadar sürdü. Gökyüzü yalazlı hayvanlarının çalı gibi kuyruklarıyla doldu. Alevler yavaş yavaş söndü, gece çöktü ve hava karardı. Yıldızlar silik bulut kümelerinin arasında sabit ve mesafeli bir hâlde yerlerini aldı.</p>

  <p>Arazinin tamamı gübreye dönüşmekteydi. Yıkımın ardından ortaya yepyeni bir bahçe çıkmıştı. Legnica’dan yayılan ağır koku yakında geçecekti. Rüzgârlar esecek, lapa lapa kar yağacak, arazi usulca durulacaktı... ardından bahar gelecek, ölüler çürüyüp toprağa karışacak, çiçekler tomurcuk verecekti. Çiftçiler bir sonraki mahsulü kaldırır, oduncular yeniden inşa faaliyetleri için ağaç keser, kireç fırınları yıkılan tuğlaların yerlerine yenilerini üretirken Moğollar tarafından atanan ve muhtemelen buranın eski soyluları arasından seçilen vergi toplayıcıları -güzel günlerde işleri bir türlü iyi gitmeyen yüzkaraları- muhafız niyetine kiraladıkları haydutları da yanlarına alıp masalarını kuracaklardı.</p>

  <p>Cnân gibi yapraklar da gübrenin sağladığı tanınmazlığı buluncaya dek arazide bir o yana bir yana savrulacak, fakat kesinlikle bir tarlaya yahut bahçeye düşmeyip daima yabanlıkta kalacaktı... asla filiz veya çiçek vermemecesine.</p>

  <div style="text-align: center;"><img alt="" src="../Images/main-14.jpg" /></div>

  <p>Bilinen güzergâhlardan uzak durdular. Birkaç günün ardından Cnân’ın içinde derin bir saygı uyandıran ve şövalyeleri her zamankinden daha sessiz kılan koca koca meşelerle dolu gür bir ormana girdiler. Cnân, bu ağaçların Yunanlıların Christos<a href="../Text/DiPNOTLAR.xhtml#a25" id="k25"><sup>[25]</sup></a> dediği adam tarafından kovulmuş (ya da etkisi azaltılmış) olan Slav savaş tanrısı Perun’un gözünde bir zamanlar kutsal olduğunu anımsadı. Yüksek kemerler oluşturan yeşil dallar, doğu istikametine doğru giden yoğun bulutların arasından sızan az miktardaki güneş ışığını azaltarak birkaç gümüşi huzmeye çeviriyordu ve yaz yağmurları başladığı için yapraklardan durmaksızın damlayan sular toprağı bir çamur deryasına çevirip atları huysuzlaştırıyordu.</p>

  <p>Cnân hem yol alırlarken hem de ormanlarda ve tarlalarda kamplarını kurarlarken binicileri seyrediyordu. Tıpkı annesinin ona öğrettiği gibi, şövalyelerin grup lideri Feronantus’la olan etkileşimlerini inceliyor ve grubun her bir mensubunu yakından gözlemliyordu.</p>

  <p>“Hayvanları nasıl dikkatle inceliyorsak insanları da öyle inceleriz. Bu sayede biz onları daha iyi tanırken onlar bizim hakkımızda hiçbir şey öğrenemezler,” demişti annesi. “Hiç kimse bizim halkımızı tanımaz, asla da tanımayacak.”</p>

  <p>Cnân’ın aksine, on bir yolcu ona çok az ilgi gösteriyordu. Artık kadına sinir bozucu bir kız kardeş veya belki de bir köpek gözüyle bakar gibi bir hâlleri vardı, tabii onu azıcık bile olsa düşünüyorlarsa. Cnân yok sayılmaktan hoşlanıyordu, hatta kendisine hiç ilgi göstermeyen Percival tarafından bile.</p>

  <p>Koca meşe ağaçlarının arasında at binerlerken Feronantus’un isteği üzerine grup üyeleri birbirinden otuz-kırk adım kadar ayrılarak yan yana ilerleyen, iki seyrek V oluşturdular. Böylece karşılarına çıkabilecek herhangi bir düşmanı sağdan yahut soldan yapılacak basit bir sıkıştırma sayesinde kolayca bir çatalın içine alabileceklerdi.</p>

  <p>Cnân genellikle ana gruptan uzaklaşarak keşif yapıyor; askeri birliklere veya dağılmış orduların başıboş, üşütük, saldırgan bölüklerine karşı gözcülük ediyordu; artık Büyük Han’ın İmparatorluğu’nun bu geniş ve düz bölümünde hangisi varsa. Ayrıca diğer yolcular, özellikle de Bağcılar tarafından bırakılmış uyarılara ve gizemli işaretlere karşı da gözünü açık tutuyordu. Doğu’dan gelirken ona düğüm atılmış ipler ve bir dizi işaret yol göstermişti. Bağcılar düğüm atmadıklarında yeni çıkmış dalları daha kalın olanların etrafına dolayarak, iri ağaçların köklerine yakın noktalara çentikler atarak veya balçıkla kahverengiye boyadıkları kumaş parçalarını şeritler hâlinde yırtıp kolayca fark edilmeyen yerlere zekice asarak arkalarında mesaj bırakırlardı. Bazen de, ellerinin altında bir hayvan (veya insan) iskeleti varsa, görünüşte rastgele saçılmış ve çiğnenmiş kemikler vasıtasıyla da mesaj bırakabilirlerdi. Toprağa kazılan veya taşların dizilmesiyle oluşturulan daha büyük işaretler yalnızca ağaç tepelerinden görülebilirken bazıları da sadece kış aylarında kendini belli ederdi.</p>

  <p>Başka topluluklara mensup yolcular da uçsuz bucaksız dünyaya kendi işaretlerini bırakırlardı. Cnân çocukken annesiyle, daha sonra da diğer Bağcılarla veya yalnız başına doğuya ya da batıya doğru seyahat ederken çomaklarla toprağa yahut çimenlere kazınmış upuzun halka sıraları tespit etmişti. Bağcılar onları okuyamazdı ve halkalar sadece birkaç mevsim boyunca bozulmadan kalabilirlerdi, yine de yerlerini daima korurlardı, sanki büyü yoluyla yenilenmişlercesine.</p>

  <p>Her topluluğa mensup bütün yolcular henüz hiçbir yolun bulunmadığı bu yerlere hep beraber kendi seyahat planlarını ve haritalarını bırakıyorlardı. Bu işaretlerden bazıları sadece loncalar ve gezgin topluluklar tarafından değil, birbirleriyle nadiren karşılaşan ama aralarında gevşek de olsa bir ittifak bulunan avcılar ve toplayıcılar tarafından da binlerce yıldır muhafaza ediliyordu.</p>

  <p>Taşların ve halkaların gizli dilini en iyi anlayan şövalye asık suratlı ve koca bıyıklı Istvan’dı. Cnân, Feronantus’un tüm endişelerine rağmen adamın da kendisi gibi gruptan ayrılarak tek başına keşfe çıkmasını defalarca kez gözlemlemişti. Ondan uzak durmaya ve dikkatini çekmemeye özen gösterse de kimi zaman kullanacağını tahmin ettiği bir güzergâhın yakınlarına saklanmanın bir yolunu ne yapıp edip buluyordu.</p>

  <p>Huysuz biri olan Istvan’ın yüzüne çoğunlukla çatık kaşlı bir dikkat ifadesi hâkimdi; veya sadece çatık kaşlı bir ifade. Moğol Güruhu’nun ilerleyişinden sağ kurtulan pek çok kişi gibi o da hafızasından silemediği çok fazla şeye tanıklık etmişti.</p>

  <p>Yolculuklarının onuncu gününde Istvan kadını daha derin bir endişeye sevk etti, iki farklı sebepten dolayı. Mohili mülteci şövalyenin hızla doğuya gitmekten ziyade eski kamplara, eski kulübelere, terk edilmiş çiftliklere ve ormanların derinliklerine gömülü olup ayakta kalmayı başarmış tek tük köylere daha fazla ilgi duyduğu açıkça belliydi. Adam kimliğini veya kişiliğini gizleme gereği duymaksızın bu hoyrat, eski püskü topluluklara birkaç kez uğrayıp Moğollar hakkında sorular sormuştu. Bu bölgede konuşulan çoğu dili -arada bir Tötonca, sıklıkla Rutenya Slavcasının değişik şiveleri ve bazen de derin ormanlarla yüksek tepelerde anadili Macarcaya çok benzeyen yerel bir lehçe- anlıyormuş gibi görünüyordu.</p>

  <p>Buna ilaveten fethedilmiş bölgelerdeki mal, köle ve para yollarıyla arasında tesadüfi bir aşinalıktan daha fazlası var gibiydi. Kampta genellikle sessiz kalmasına rağmen Moğollar ile onların doğulu müttefikleri hakkında belli ettiğinden çok daha fazla bilgi sahibiydi.</p>

  <p>Cnân, adamın eski çiftliklere karşı duyduğu ilginin yalnızca askeri bir taktikten ibaret olmadığını anlamaya başlıyordu. Istvan, yabani otlar ve sarmaşıklarla dolu terk edilmiş çayırlarda sık sık mola verip atından iniyor, yerdeki bitki örtüsünü yararak altındaki toprağı parmaklarıyla kazıyordu.</p>

  <p>Zira adamın diğer serüveni mantarlarla alâkalıydı ve bu durum Cnân’ın merakını cezp ediyordu. Adam bazen o topraklarda yetişen küçük mantarları toplayıp ketenden yapılma, seyrek dokulu bir çantanın içine altın sikkeler misali tek tek atıyordu. Cnân, şifa amacıyla çeşitli otlar bulup saklayan Raphael’in aksine Istvan’ın kadimlerin -tanrıça müritlerinin, Orfeusçuların <a href="../Text/DiPNOTLAR.xhtml#a26" id="k26"><sup>[26]</sup></a>, yere ve göğe tapanların- görülmesi neredeyse imkânsız olan petrogliflerini ve ağaç düzenlemelerini aradığına inanmaya başlamıştı. Doğruyu söylemek gerekirse Cnân bunlar hakkında çok az şey biliyordu. Ömrü boyunca öyle bir faaliyete tanıklık etmemişti.</p>

  <p>Yine de Bağcılar o dinlerin ateşli mensupları tarafından kullanılan mantarlar hakkında bir şeyler bilirlerdi. Bazen, usta rehberler yolculukları sırasında bu mantarlardan toplar ve Asya genelindeki tapmaklarla rahiplere tedarik ederlerdi; fakat Cnân bu bölgelerdeki kullanımlarına yabancıydı. Istvan’ın bu uzmanlığı nasıl ve niçin kazandığını merak ediyordu.</p>

  <p>Istvan kırmızı-beyaz amanitalardan uzak duruyor ve öyle yaparak iyi de ediyordu; o mantarların kullanmak genellikle ölümcül sonuçlar doğururdu. Zaten daha küçük olan duvaklılar, şapkasızlar ve diğer mantarlar onlardan çok daha ilginç ve karmaşıktı, en azından Cnân’ın duyduğu kadarıyla.</p>

  <p>On beşinci gün, adamın ıslak ve çimenlik bir açıklıktan çıktığını gördü. Istvan duraksadı, çantasını açtı ve yeni toplamış olduğu bir şapkasızı ağzına atıp yüzünü ekşitti. Sabırlı atına tekrar bindi ve bir süre hiç kıpırdamadan oturdu. Sola, sağa, yukarıya ve aşağıya baktıktan sonra gevşek duran dizginlere asılıp atın böğrünü hafifçe mahmuzladı. Grubun yanına dönerken dolambaçlı bir yol izlemediyse de o gece kampta alışılmadık derecede sessizdi; diğerleri yatarken o uyumadı ve başını kaldırıp ıslak yapraklara baktı.</p>

  <p>Çatık kaşlı yüz ifadesi yumuşadı, bıyığı neredeyse göğsüne kadar sarktı ve hatırı sayılır derecede huzurlu bir görüntü sergiledi.</p>

  <p>Şapkasızlar ve duvaklılar içlerinde hınzırca işler çeviren eski iblisler saklardı. Onları yutmak hiç de tecrübesizlere göre bir iş değildi. Hele hele Istvan gibi ızdırap çekenlerin onlardan uzak durması çok yerinde bir davranış olurdu. Mantarlardaki iblisler bazen kişinin içindeki şeytanlarla dostluk kurar ve onları yatıştırırdı. Lâkin Istvan’ın onları toplama sebebinin bu olduğunu hiç sanmıyordu.</p>

  <p>Uzak Doğu’da şapkasızlar bazen son derece yoğun ve duygusuzca bir öldürme hırsıyla çatışmaya girmek isteyen savaşçılar tarafından çiğnenirdi. Kimileri bunu Ayı Postu’nu giymek olarak adlandırırdı. Feronantus’a sorsa herhalde öylelerine Berserkler <a href="../Text/DiPNOTLAR.xhtml#a27" id="k27"><sup>[27]</sup></a> derdi.</p>

  <p>Otuzuncu günde, dolunaylı bir gecede, yıldızlı bir gökyüzünün altında, Cnân şans eseri Istvan’ın eserlerinden birine denk geldi.</p>

  <p>Genç kadın aynı gece ana grubun yanına dönmeyi planlayarak dokuz kilometre kuzeye gitmişti. Ağaçlar ve çalılar mevcut patikaları kullanmasını gerektirecek kadar sıktı. Bu yollardan birinin üzerinde paltosu samur kürkleriyle bezeli bir adama refakat eden bir grup Tatarla karşılaştı. Paltolu adamın başında siyah renkli, siperliksiz bir miğfer vardı ve koyu renkli teni neredeyse mavimsi bir siyahtı. Uzun bir burnu ve sivri bir çenesi vardı, kendince yakışıklı sayılırdı. Cnân adamın güneydoğudan, Tufan’ın ötesindeki dağlık arazilerin gerisinden, İskender’in uzun zaman önce akın ettiği ve Moğolların bugün bile altını üstüne getirdiği sıcak, rutubetli topraklardan gelmiş olabileceğini düşündü.</p>

  <p>Üstü başı samur kürkleriyle dolu bu adamın varlığı genç kadını kaygılandırdı. Cnân çatışmalardan uzak durmalarını, süratle ilerlemelerini ve enerjilerini -ne kadar çılgınca olursa olsun- asıl amaçlarına saklamalarını sağlamak için şövalyeleri işlek yollardan uzak tutmaya çalışmıştı. Fakat böyle bir şey artık imkânsız olabilirdi.</p>

  <p>Bu düzenli ve sessiz ekibi gizlice takip ederek gayelerini kısa zamanda anladı: Seyyar tuzakçılardan kürk toplamak. Kürkler diyarın bu bölgelerinde para yerine geçiyordu ve Moğollar asırlardır onların ticaretini yapardı. Kürk yolları üzerindeki insanlar samur ve vizon kürklerinden kestikleri parçaları sık sık ilave bir para kaynağı olarak kullanırlardı; takas senedi gibi, ama daha temsili ve somut. Bütün hâldeki tabaklanmamış kürkler kurutulmaya bırakılmış balıklar misali iplere gerilir, yük beygirlerinin sırtına asılır veya üst üste yığılırdı. Tabii bu tüccarın yaptığı gibi güvenle sahibinin paltosuna dikildikleri de olurdu.</p>

  <p>Tüccar ile muhafızları, eski meşe ormanının yerini çayırlara ve genç söğütlere bıraktığı küçük bir gölün kıyısında yer alan ince bir duman sütununa yaklaştı. Orada, üstü açık bırakılmış küçük bir kamp ateşinin yanında, ufak bir tuzakçı ekibinin en yaşlı üyesiyle -Gürcüce ve Slavca konuşan, ama tek kelime Moğolca bilmeyen pörsümüş, kahverengi derili bir adam- pazarlığa tutuştular. Adama muhtemelen oğulları olan esmer ve iri yapılı üç delikanlı eşlik ediyordu.</p>

  <p>Samur kaplı Güneyli, tuzakçıların en kaliteli kürklerini seçtikten sonra kendi mallarından bazılarının -kurutulmuş geyik eti ve birkaç seramik testi- yük hayvanlarından indirilmesini ve onlarla tuzakçılara ödeme yapılmasını buyurdu.</p>

  <p>Bunu bir kadeh kaldırma faslı izledi, sonra da tüccarla muhafızları oradan ayrıldı. Çok geçmeden tuzakçılar mutlulukla sarhoş oldu ve alacakaranlık çökerken göl kenarına kıvrılıp ateşlerinin sönmesine izin verdiler.</p>

  <p>Cnân hava tamamen kararana kadar tüccarı takip etmeyi, o noktada da bir tente kurup şafağa kadar uyumayı umuyordu. Fakat öyle bir şey yapamadan önce, saklandığı otların arasından, feci bir çığlığın yükseldiğini duydu. Bunu haykırışlara dönüşen bağrışmalar izledi ve hepsi tek tek kesildi.</p>

  <p>Arbedeyi kürk taciriyle muhafızları da işitmişti. Cnân saklandığı yerden izlerken adamlar çimenlerle kaplı bir otlağın yanında bir araya toplanıp aralarında fısıldaştılar. Çok geçmeden en iyisinin yola devam etmek olacağına karar verdiler. Hiç şüphesiz çevrede haydutların kol gezdiğini düşünüyorlardı.</p>

  <p>Fakat Cnân ortada haydut falan olmadığı fikrindeydi. Geldiği yolu kullanarak tuzakçıların kampına geri döndüğünde bütün grubu göl kıyısında öldürülmüş hâlde buldu. Delikanlılardan ikisi kamp ateşinin közlerinden en az yüz adım uzakta yere serilmişti ve her biri upuzun bir kan izinin ucunda yatıyordu. İkisi de muhtemelen onları vuran suikastçı tarafından çoktan toplanmış oklarla vurulmuştu. Kampın daha yakınındaki üçüncü genç adamın boynundan giren bir ok kafatasının öyle derinine saplanmıştı ki okun sahibi onu hışımla çıkarmaya çalışırken sapını kırmıştı. Okun kanlı kuyruk kısmı yakınlardaki bir noktada yatmaktaydı ve genç kadın Istvan’ın kullanmaktan hoşlandığı gri renkli kaz tüylerini hemen tanıdı.</p>

  <p>Babalarının ölümü çabuk olmuştu -neredeyse başını gövdesinden ayıran tek bir hareketle gırtlağı kesilmişti- fakat adam daha sonra doğranıp tekmelenmiş, uzuvlar ve et parçaları ağır kokulu testi kırıklarına karışmıştı. Yaşlı adamın kanı ile yoğun, tatlı Gürcü şarabının leş kokusu bütün kampı sarmıştı.</p>

  <p><i>Nefret</i>, diye düşündü Cnân.</p>

  <p>Efendisi işini hunharca görürken su içmek için göl kıyısına kadar inen atın toynak izlerini tanıyordu. Istvan’ın demir kırı aygırına aittiler.</p>

  <p>O at ve binicisi şu anda kürk tacirlerinin peşinden kuzeybatıya gidiyordu.</p>
</body>
</html>
