<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <div>
    <br />
  </div>

  <h2>3. BÖLÜM</h2>

  <h2 class="sigil_not_in_toc"></h2>

  <h2 class="sigil_not_in_toc"></h2>

  <p style="text-align: center; font-weight: normal;"><img alt="main-1" src="../Images/main-1.jpg" /></p>

  <h2 class="sigil_not_in_toc"></h2>

  <p class="baslik5"><b>RUS'UN HAYALETİ</b></p>

  <p><br /></p>

  <p class="p1">Cnân’ın dernek evinde rahat edecek kadar zamanının olmaması iyiydi, yoksa Büyük Han’ın imparatorluğuna geri dönmek çekilmez olurdu.</p>

  <p>Bu kadar büyük bir grupla beraberken gizlice yolculuk etmek mümkün olmadığı için artık ata biniyordu. Konuştuğu zamanlarda Cnân’ın ucu ucuna anlayabildiği, gırtlaktan gelen bir taşra dilini yeğleyen Finn’in Latincesi zayıftı. Yine de adam araziyi ondan daha iyi tanıyormuş gibi görünüyordu ya da sadece daha keskin sezgilere sahipti. Bu nedenle o ve Finn önden giderek keşif yapıyor, ilerlemek güvenli olduğunda da Haakon ile Raphael’e sinyal veriyorlardı. Bu şekilde alacakaranlığa kadar ve ertesi günün ilk yarısı boyunca epey yol katettiler. Ondan sonra orman o kadar sık bir hâl aldı ki atlar nimetten çok külfet olup çıktı. Onlar da atlarını baltasının sesini takip ederek buldukları yerel bir oduncunun gözetimine bıraktılar.</p>

  <p>Oduncu, Moğollar hakkında hiçbir şey bilmediğini iddia ediyor ve başka bir şeyle de ilgilenmez görünüyordu.</p>

  <p>Raphael, geri geldiklerinde atları yerli yerinde bulup bulmayacaklarının şansa kaldığını, yine de bunun hayvanları salıvermekten daha iyi olduğunu söyledi. O gece bir koyakta kamp kurup ateş yakma riskini göze aldılar, zira duman ve ışık hiç eksik olmayan sisin içinde kaybolacaktı.</p>

  <p>Ertesi gün, vakit öğleyi bulmadan önce Czeszow köyünün görüş alanına girdiler ve Illarion’un son iki haftadır hayatta kaldığı kulübeyi bulmak için Cnân orayı bir kutup yıldızı gibi kullandı. Raphael ile Haakon ikiliye yetiştiği zaman Finn bir tebessüm ve el işaretiyle kadının iz sürme yeteneklerinin etkileyici olduğunu belirtti.</p>

  <p>Kulübe yıkık bir konağın yanında bulunuyordu. Evler ve barakalar yakılmış, besi hayvanları katledilip yattıkları yerde kesilmiş, tarlalar ateşe verilmişti. Etrafta kemik ve kısmen çürümüş ceset yığınları mevcuttu. Cesetlerden hiçbirinin iki kulağı yoktu.</p>

  <p>“Yerel soylular,” diye fikir belirtti Finn, burnunu sıkarak. “Ölüyken o kadar da soylu değiller.”</p>

  <p>Haakon’un daha önce böyle bir yıkım görmediği belliydi. Delikanlının boğazı inip kalkarken yüzü hastalıklı bir yeşile çaldı. Sanki kusacak bir yer arıyormuş gibi gözleri etrafta dolaştı. Cnân diğerlerinin ona niye katlandığını merak etti; oğlanın hayat tecrübesi o kadar kısıtlıydı ki.</p>

  <p>“Alışmaya bak. Moğolların tarzı böyledir,” dedi Cnân.</p>

  <p>“Genel olarak tüm insanların,” dedi Raphael. “Mesela Kudüs’te—”</p>

  <p>“Bunlar daha fena," dedi kadın.</p>

  <p>Doğudan bastıran ani bir esinti, beraberinde bilhassa burun sızlatan bir koku getirdi. O kadar ağırdı ki Raphael bile öğürüp fularıyla ağzını kapadı. Adam diğerlerine giysilerine sıkabilecekleri bir parfüm teklif etti, ama öyle şeylerle hiç işi olmayan Cnân ötekilerin de teklifi reddettiğini fark etti; burnunu silmekte kullandığı bez parçası rezil bir hâlde olan Haakon bile.</p>

  <p>“Kasabadan mı geliyor?” dedi Finn usulca, yardımı dokunacakmış gibi batıya dönerek.</p>

  <p>Cnân başıyla onayladı.</p>

  <p>Kulübenin menteşelerinden sarkan kapısını itip içeri girdiler. Loş ışıkta bir adam öksürdü ve bir bıçağın ağzı acınası bir parıltı saçtı.</p>

  <p>“Kimdir o?” dedi sert ve alçak bir ses.</p>

  <p>“Habercin tarafından buraya getirilen dostlar,” dedi Finn.</p>

  <p>“Diğer kız,” diye sayıkladı adam. Cildi terden parıl parıldı. Ayağa kalkmaya çalıştıysa da çabası yetersiz kaldı ve bacakları onu taşıyamadı. Raphael yanına gitti... dikkatle. Adamın ateşi yüksekti ve durduk yere bıçağını savunabilirdi.</p>

  <p>“Yaşayanların arasında olmana sevindik,” dedi Raphael. “Feronantus sana sevgi ve selamlarını gönderdi.”</p>

  <p>“Feronantus,” dedi adam bir başka sarsıcı öksürükle beraber. “Cengaver ve canavar. Nerelerdeydi? Karımın ellerini ve ayaklarını bağladılar. Ağlaya ağlaya öldü... hem de suratımdan bir karış mesafede. Sadece bu kadarcık.” Kurumuş kanla kararmış elini kaldırdı. Raphael o eli tutup aşağı indirdi, sonra da nazikçe Illarion’un çenesini kavrayıp başını yana çevirdi.</p>

  <p>“Dur şu kulağına bir bakayım,” diye mırıldandı.</p>

  <p>“Artık yok,” dedi Illarion, dilini zar zor döndürerek. Çenesinin her hareketi acıyla irkilmesine yol açsa da sözcükler kendiliğinden dışarı çıkıyordu. “Piç kurusunun onu yanında götürdüğünden eminim. Gelin hep beraber cehenneme gidip onu arayalım, şaraba batıralım ve yerine geri dikelim. Mor kulaklı Illarion. O Moğol yalakasından kulağımı alıp ona bağırsaklarını geri veririm. Şu anda bile pantolonumu lekeliyorlar.”</p>

  <p>Raphael çantasından merhem ve kocakarı ilaçları çıkardı. Tek göz odanın içi bir gölgeyle kararınca da başını kaldırdı.</p>

  <p>Kapının eşiğinde sıska ve sarışın bir kız duruyordu, üzerinde bir kuşakla bağladığı yırtık pırtık bir cüppe vardı. Kız, karşısındaki iri yarı adamları görünce ne irkildi ne de bağırdı. Kuşağına içi yapraklarla dolu kumaş bir çanta asılıydı. Dudaklarının bir köşesinden yeşil bir sıvı akıyordu. Kapıdan girdiği sırada yaprak çiğniyor olmalıydı; hiç şüphesiz ilaç niyetine.</p>

  <p>“Cesur kız,” dedi Raphael ona, diz çöktüğü yerden doğrularak. “Neredensin ve seni kim koruyor?”</p>

  <p>Dalgın bakışlı kız sessiz kaldı. Büyük bir gayretle Illarion’a odaklanıp gülümsedi. Tebessümü basitti, yüzüne başka hiçbir duygu ilişmedi.</p>

  <p>Cnân, tam aralarında yaptıkları anlaşmayı açıklamaya başlayacaktı ki -kız biraz yiyecek ve yeşim taşı karşılığında Illarion’a şifalı ot getirmesi ve onunla ilgilenmesi için tutulmuştu- kapıda Haakon’un yaşlarında ama Cnân kadar koyu tenli bir oğlan belirdi ve kızı nazikçe kenara itti. Oğlan çekili bir hançerle kulübeyi süzerken Bağcı’yı görüp tereddüde kapıldı.</p>

  <p>Cnân o andan istifade etti. “Niyetimiz size zarar vermek değil,” dedi Tokariyaca konuşarak.</p>

  <p>Oğlan onun sözlerini değerlendirdi ve ardından çenesiyle ötekileri işaret etti. “Onu götürecekler mi?” diye sordu.</p>

  <p>Cnân başıyla onayladı.</p>

  <p>“Güzel. İyice dellendi ve geceleri sesler çıkarıyor. Etrafta hâlâ hasatçılar<a href="../Text/DiPNOTLAR.xhtml#a16" id="k16"><sup>[16]</sup></a> ve mezar hırsızları var. Eninde sonunda onu bulacaklar. Burada kalırsak hepimizi bulacaklar.”</p>

  <p>“Öyleyse burada kalmamalısınız,” dedi Cnân.</p>

  <p>Oğlan omuz silkti. “Tanrı korur,” dedi. “Bu zamana kadar hayatta kaldık.”</p>

  <p>Dilsiz kız yeniden gülümsedi. Cnân’ın kalbi küt etti. O tebessümü Moğol kamplarındaki şuursuzların ve teslim olmuşların -yalnızca şehvet için canlı bırakılanların- yüzlerinde pek çok kez görmüşlüğü vardı. Erkekler, kadınlar ve çocuklar... Delice bir sırıtıştan çok daha kötü bir tebessümdü bu.</p>

  <p>Cnân kendini aklından geçenleri söyleyecek kadar rahat hissetseydi Illarion’u güvenli bir yere götürmek için ne gerekiyorsa yapan, fakat bu kızı Moğollar tarafından tekrar yakalanabileceği bir yerde bırakan türde bir anlaşmaya bütün kalbiyle itiraz ederdi. Fakat içinde bulundukları durum sebebiyle başka bir laf etmedi.</p>

  <p>Raphael çantasından temiz bir bez çıkarıp Illarion’un başının etrafına sardı. “Et kangren oluyor,” dedi. “Ama solucanlar onu senin adına yontmuş. Kız da sana güzel bir söğüt kabuğu lapası çiğnemiş. Şanslı bir adamsın.”</p>

  <p>“Hayır,” dedi Illarion. Gözlerini yumdu ve parmaklarıyla yaptığı bir çarpı işaretiyle ağzını kapadı. “Beni alın. İçimi boşaltın. Ölmek istiyorum.”</p>

  <p>Oğlan kızın omzuna dokundu ve ikisi birlikte dönüp oradan ayrıldı. Cnân kapıya kadar gidip onları seyretti. Oğlan harap olmuş arazi boyunca arkasına bile bakmadan koşup gitti; fakat kız oyalandı, bir lordu selamlamasına bir dizinin üstüne çöktü ve kulübeye son bir kez göz gezdirdi. Sonra o da kaçtı. Kapının yanında durup onlara bakan Cnân nereye gideceklerini düşünmemeye çalıştı. <i>Tanrı korur,</i> diye geçirdi aklından.</p>

  <p>Illarion’u zorlu arazide yürütmek kolay değildi. Cnân dönüş yolculuğunun yaklaşık üç gün süreceğini hesap etti ve Raphael onunla hemfikir oldu. Fakat atlarını geri aldıktan sonra -oduncu dürüst biri çıkmıştı- daha hızlı ilerlediler. Illarion’un durumu düzeliyor gibiydi. Artık çok az konuşuyordu, ama söyledikleri kulağa daha mantıklı geliyordu.</p>

  <p>Illarion uzun boyluydu ve çok da iri yapılı biri değildi, lâkin Cnân’ın tahminine göre bir kalası şiddetle savurabilecek kadar da kuvvetliydi. Sarı saçları, daha koyu renkli olan bıyığı ve sakalıyla bir tezat oluşturuyordu. Mevcut sağlık sorunları kulağının kaybından doğar gibiydi. Kulağın kalıntısı cerahat toplamış, başının yan tarafı iltihap kaparak yemek yemesini ve konuşmasını güçleştirmişti. Ağrının en az yüksek ateş kadar büyük bir sorun olduğunu sezinleyen Raphael ona bir miktar acı ağaç reçinesi ve daha fazla söğüt kabuğu lapası tatbik etti. Bu tedavisi Illarion’u biraz rahatlatıp adamın at sırtında her gün birkaç saat oturabilmesini sağladı.</p>

  <p>Kendilerini zorlayarak çabucak batıya ilerlemeyi ve sık ormanın içlerindeki dernek evine dönmeyi ümit etmişlerdi. Lâkin Cnân aynı güzergâh üzerinde Moğol askerlerinin eziyetinden kaçan düzenli bir mülteci sürüsü tespit etti ve onun tavsiyesiyle tekrar batıya yönelmeden önce birkaç kilometre güneye gittiler.</p>

  <p>Bu onları Moğolların ordugâhına fazlasıyla yaklaştırdı. Raphael bir ara Cnân ile Illarion’a kendisinin, Feronantus’un ve de Finn’in günler önce keşif yapmak için ormandan çıktıklarını, batıdan baktıkları zaman neredeyse Roma tarzında inşa edilmiş bu çamur duvarlarının oluşturduğu koca meydanı gördüklerini söyledi. “Kuşatma sırasında burayı Ordu inşa etti,” diye açıkladı Raphael. “Ongun çıkageldiğinde Ordu onun adamlarını misafir etmeyi reddetmiş olacak ki Ongun savaş meydanında -yani olabilecek en berbat yerde- geçici bir kamp kurdu. O ikisinin birbirinden pek hazzetmediği belli. Ordu bölgeden ayrıldığında Ongun hasatçıları ve vergi toplayıcıları, yani gerçek bir Moğol savaşçısına yakışmayan işleri organize etmek için geri geldi.”</p>

  <p>Surlarda sivri miğferli erler devriye geziyor, ön istihkâmlarda atlı birlikler nöbet tutuyordu. Surların üzerinden askerlerin çadırlarını göremeseler de turuncu, yeşil ve kahverengi bir kasrın devasa tepesi tam merkezden göğe doğru yükseliyordu.</p>

  <p>Finn dikkatlerini surların ötesindeki bir araziye çekti. Bölge temizlenmişti ve kale olabileceğini düşündükleri bir şey inşaat halindeydi. Yontulmamış gri kütükler bir daire oluşturuyor, inşası tamamlanmamış batı cephesinde yürüyüş yolları ve sıra sıra kalaslar göze çarpıyordu.</p>

  <p>“O şey birkaç gün öncesine kadar yoktu,” diye kaşlarını çatarak gözlemde bulundu Raphael.</p>

  <p>“Moğollar kale kurmazlar ki,” dedi Cnân.</p>

  <p>Raphael de aynı fikirdeydi. “Aklıma Romalıların gladyatörleri için yaptırdıkları o koca arenaları getiriyor,” dedi. “Müsabakaları orada düzenlemeyi planlıyor olabilirler.”</p>

  <p>Güney ucunda dikdörtgen şeklindeki yüksek bir kule, arenaya tepeden bakan geniş bir gözlem tribününü taşıyordu; onun altındaki dimdik duvarsa saman kaplı boş bir alana kadar iniyordu. Duvar çıplaktı, ama yerden üçte bir yüksekliğindeki kısmına kırmızı-mor renkli kocaman bir perde asılmıştı.</p>

  <p>“Feronantus daveti bize de okudu,” dedi Haakon. “Galiplerin geçmeye davet edildikleri bir Kırmızı Perde’den bahsediliyordu.” Cnân boynunu çevirerek arkasındaki genç adama bir göz attı. Onurlu şampiyonlar arasındaki temiz bir dövüş fikri delikanlının yüzüne bir gülücük kondurmuştu. Bu yolculuk boyunca gördüğü her şeye rağmen savaşın tırmanılacak bir doruk olduğuna, zirvede de şanın yahut ani ölümün beklediğine inanan görüşe sıkı sıkıya tutunuyordu. Oğlanın ölmek için yetiştirildiği belliydi.</p>

  <p>Yine de Cnân ona karşı merhamet duymuyordu. Oğlan bir araçtı ve her aracın bir işlevi vardı. Onları kaybettiğin zaman gidip yerlerine yenilerini bulurdun. Bir alet için duygu beslemeye başlarsan onunla aranda bir yakınlık doğardı ve bu kesinlikle Bağcıların tarzı değildi. Duygular enerjini boşuna tüketirdi.</p>

  <p>Illarion başını kaldırdı. “Müsabakalar mı?” diye sordu alçak ve ağır bir sesle. Kulağındaki kanama durmuşsa da çenesi aşırı derecede şişti ve ateşinin tekrar yükseldiği ortadaydı. “Batı diyarlarını kurtarmak için şampiyonlar arasında yapılacak bir cesaret müsabakası mı demek istiyorsun?”</p>

  <p>“Evet!” dedi Haakon.</p>

  <p>“İşte bu yüzden Feronantus’la konuşmak zorundayım,” dedi Illarion. Fakat acısını azaltmak için söğüt lapasına davranıp onu adamın şiş yanağına süren meraklı Raphael bile ağzından başka bir laf alamadı.</p>

  <p>Ordugâhı geçtikten sonra hem Raphael’in hem de Cnân’ın uygun bulmamasına rağmen kuzeybatıya yöneldiler. İkisi de bu güzergâhın onları Legnica harabelerinden geçireceğini biliyordu; fakat günışığı hızla azalmaktaydı ve hava kararmadan önce ormana varmaları lazımdı.</p>

  <p>Tekinsiz, alçak sislerin ve yağmurun kör ettiği kurtarma ekibi ilk başta sadece yakılmış çiftlik evlerinden ve köpek, karga, akbaba gibi hayvanlar -veya belki de aç köylüler- tarafından kemirilmiş kemik yığınlarından başka bir şeyle karşılaşmadı. Raphael kuşatma altındaki insanların düşünce yapısına kısaca değindi, ama Illarion ona kötü kötü bakınca hemen sustu.</p>

  <p>Kasabadan arta kalanlar, kütükler ile kısmen taştan oluşan kaba duvarlardan inşa edilmiş ve kare şeklinde ahşap kuleleri geniş çatılarla taçlandırılmış basit bir hisarın dikili olduğu alçak bir tepeyi çevreliyordu. Taş surlardan yapılma iç binaların yüksek duvarları sazdan örülüp toprakla sıvanmıştı. Kütük çitler devrilip ateşe verilmiş, taş yapıların çoğu yıkılmıştı; çiseleyen yağmura rağmen iç binaların dumanı hâlen tütmekteydi. “Kalenin” etrafındaki kasaba da bir zamanlar birkaç kütük duvarla korunuyor olsa da bunlar pek çok noktadan delinmişti ve artık kırık dişler misali düz araziden çıkıntı yapıyorlardı. Geriye çok az yapı kalmıştı.</p>

  <p>Gür orman ve sığınak, bu harabelerin sadece birkaç kilometre uzağındaydı; fakat kasabayı tekrar tekrar yağmalamış olan Ongun’un Moğol çeteleriyle hasatçılar geniş dış çiftliklerde ve komşu bölgelerde dört dönüyordu.</p>

  <p>Bulutlar dağılırken yağmur önce azaldı, ardından dindi. Kurtarma ekibi bu sefer de yolları üzerinde bulunan sefil ve harap hâldeki başka bir mülteci yığınına karışmak zorunda kaldı. Dört bir yana dağılmış insanlar ayaklarını sürüyerek düşe kalka yürüyor, ya dümdüz ileri bakıyor ya da boyunlarını büküyor, feryat ediyor veya hiç ses çıkarmıyorlardı. Kısacası yine kaderine terk edilmiş insan yığınlarıyla karşı karşıyaydılar. Finn’in yanından ayrılmayan Haakon etrafına kasvetli bakışlar atıyordu. Şimdiye kadar edindiği hiçbir tecrübe onu böyle bir şeye hazırlamamıştı. Her yerde kemikler ile çürüyen erkek, kadın ve çocuk cesetleri yatıyordu, at ve sığır leşleri de cabası. Koku neredeyse katlanılamayacak kadar ağırdı. Köpeklerin ve akbabaların sayısı iyice azalmıştı; çoğu avlanmış, sopalarla dövülmüş ve kesilip yenilmişti. Sıçanların sayısıysa daha fazlaydı. Bazıları şişman ve parlak tüylü bedenleriyle küstahlık ediyor, önlerinden geçen atlılara cıyaklamak için omuzlarını sarkıtıp başlarını kaldırırken gözleri parlıyordu.</p>

  <p>Hasatçılar silahsız felaketzedeleri zevk olsun diye avlıyor, fakat en ufak bir direnç gösterenlerden uzak duruyorlardı; zira yalnızca ölülerin ve ölmekte olanların karşısında cesur davranan bu adamlar gerçekte en büyük korkaklardı. Can çekişen bir kadının üstündeki giysilere dadanmış bir hasatçıyı gözüne kestiren Finn atını çamurların ve yanık samanların üzerinde sürüp yukarıdan aşağıya indirdiği tek bir kılıç hamlesiyle alçak herifin işini bitirdi. Sonra atını döndürüp keskin bir haykırış ve bir başka darbeyle kadını da eceline kavuşturdu. Küfrederek grubun yanına dönerken yanakları gözyaşlarıyla ıslanmıştı.</p>

  <p>Raphael bu ahmaklığı yüzünden onu azarlayacakken çenesini sıkıca kapatıp bakışlarını başka yöne çevirdi. “Daha kötüsüyle de karşılaşacağız,” diye uyarıda bulundu.</p>

  <p>Cnân bu hasatçıları ve onlara benzer tipleri sağlıklı bir kentte bile tespit edebilecek kadar iyi tanıyordu. Her zaman sinsi suçlular veya dellenmiş sarhoşlardan ibaret olmazlardı. Şu kısa ömründe sarhoşların şans ve şerefle savaştıkları, kent yöneticilerininse mezar hırsızı olup çıktıkları durumlarla da karşılaşmıştı elbette. Savaş, geçtiği yerleri dümdüz etmekle kalmazdı; toprağı çapalar, ekinleri dibe gömer ve balçığı üste çıkarırdı.</p>

  <p>Sefalet sürüsünün geneli sendeleye sendeleye batıya doğru gidiyordu. İnsanlar Moğol askerlerinin devriye gezdikleri patikalardan ve çiftlik yollarından uzak durarak nesiller boyunca üretken olmayacak toprakları terk ediyorlardı.</p>

  <p>Atlı ve silahlı olan kurtarma ekibi, bu ayaktakımının yanında krallardan farksızdı; bu yüzden kaçamak davranma ihtiyacı duymadılar. Birileri onlara saldıracak kadar aç ve çaresiz olabilirdi; fakat Raphael yoldan çıkmaksızın atlarını cesurca sürmelerinin ve ormana vardıklarında dosdoğru dernek evine yönelmelerinin daha uygun olacağı görüşündeydi.</p>

  <p>Bu yöntem, Raphael’in “sinsilik” olarak tabir ettiği hareket tarzını tercih eden Cnân’ı huzursuz ediyordu. Ne gariptir ki Finn de mutsuzdu; bu sonu gelmez zulüm ve canavarca yıkım manzarası sinirlerini bozmuştu.</p>

  <p>Kasabanın batı hududuna yakın bir yere güneşin batış istikametinden gelecek istilalara karşı koymak için inşa edilen taş sınır duvarının bir kısmı hâlâ ayaktaydı. Bu duvarın kuytu tarafına geçtiklerinde atlarının paçavralarla kaplı, tendonlarla bezeli bir kemik ve çürüyen kelle yığınından ürküp sakınmasıyla yavaşladılar. Bu acınası insan kalıntıları böyle bir kıyımın ortasında bile münasip gözükmüyordu. Çok küçüktüler... kafa tasları tek bir darbeyle kırılmıştı... giysileri savaşçıların yahut köylülerin iç çamaşırlarına benzemiyordu, hafiftiler, sanki birer pijama gibi.</p>

  <p>Haakon panik hâlindeki gözlerle atının dizginlerine asıldı, sonra da bakışlarını Finn’e ve ardından Raphael’e dikti. Sıra kendisine geldiğinde Cnân yüzünü buruşturdu. “Katlanamıyorsan bakma,” dedi ona.</p>

  <p>Adem elması inip inip kalkan Haakon gözlerini griye çalan puslu bulutlara doğru kaldırdı. Illarion da aynını yaparak uzaklardaki bir müziği dinlemesine dev yanağına ve eksik kulağına dokundu.</p>

  <p>Kemikler daha yeni doğmuşlardan tutun da yürümeyi yeni öğrenmişlere ve ergenlere kadar her yaştan çocuğa aitti. Yığın duvar boyunca uzanıyor, dipte bir tümsek oluşturuyordu. Çok sayıda çocuk. Bütün bir kasabanın geleceği ezilmiş, yok edilmiş ve çamurun içinde çürümeye bırakılmıştı.</p>

  <p>Cnân burada neler olup bittiğini biliyordu. Uzak Doğu’nun dışında, faaliyet alanının sınırlarında bazı hikâyeler duymuştu. Tepedeki hisarın yıkılması ve diğer duvarların aşılmasıyla birlikte vatandaşlar son günlerinde Legnica’nın çocuklarıyla gençlerini geriye kalan bu son ve en sağlam duvarın arkasına getirmişlerdi. Nihai son yaklaştığı sırada Moğollar arkadan gelip onları çepeçevre sarar ve önlerine çıkan herkesi işkenceden geçirerek öldürürken askerlerle geride kalan ebeveynler daha kötü bir kaderle karşılaşmasınlar diye evlatlarını feda etmişlerdi. Çocukların kafaları çekiçlerle veya kılıç kabzalarıyla ezilmiş, gırtlakları domuz yavruları gibi onarlı yahut yirmişerli gruplar hâlinde muntazaman kesilmiş, sonra da cesetleri surlardan aşağı atılmıştı.</p>

  <p>Belki de kasabalılar Moğolların veya yandaşlarının insafa geleceklerine dair küçük bir umut beslemişlerdi; fakat Cnân bunun imkânsız olduğunu biliyordu. Kaplan ceylana insaf edebilir, kurt kuzunun başında gözyaşı dökebilirdi; fakat bir Moğol asla bir çocuk cesedi karşısında irkilmezdi.</p>

  <p>Haakon gırtlağının derinliklerinden ufak ufak sesler çıkarıyordu. Hiç kuşkusuz bu leş kokulu mezarlığın biraz altında cehennem yatıyor, fokur fokur kaynayarak dünyanın akla hayale sığmaz kötülüğüne doğru yükseliyordu. Kurtarma ekibinin hiçbir üyesi bu ölülerin arasında oyalanmak istemiyordu. Genç ve şekilsiz hayaletlerin intikam hırsı Moğollardan bile daha kötü olabilirdi.</p>

  <p>Hava kararmadan önce gür ormanın korunağına varabilmek için duvardan ve kemiklerden ellerinden geldiğince süratli bir şekilde uzaklaştılar. Atların toynakları yere çarptıkça pis çamur zerreleri yüzlerine ve zırhlarına sıçrıyordu.</p>

  <p>Cnân yanağına bulaşan bir parça balçığı sildi, kandan dolayı rengi kırmızıya çalıyordu.</p>

  <p>Ağaçlardan arındırılmış bir bayırdan aşağı inerlerken günbatımı ve sis üzerlerine çöktü. Mülteciler güneye gitmişti ve eski muharebe meydanı Legnica’nın savunucularının çevreye saçılmış kemikleri dışında bütünüyle terk edilmişe benziyordu. Yolları açıktı.</p>

  <p>Cnân gergin göğsünde tuttuğu nefesi vermek üzereydi ki hemen önünde bulunan, alacakaranlıkta solgun ve çarpıcı bir suretten ibaret olan Finn’in eli avının üstüne çullanmaya hazır bir şahin misali havaya kalktı. Cnân bu harekete saygı duymayı öğrenmişti; adamın belli belirsiz bir şey duyduğunu ve onları ağzıyla susturarak o sesi kaybetmeyi göze alamadığını gösteriyordu.</p>

  <p>Grup hep beraber durarak avcının dinlemesine müsaade etti.</p>

  <p>Finn’in eli aşağı inip <i>atlar</i> anlamına gelen bir yürüme hareketi yaptı. Ardından başparmağını kaldırdığı diğer iki parmağa hızlı hızlı sürttü: <i>küçük.</i> Kulağına midilli sesleri çalınmıştı. Çok sayıda midilli.</p>

  <p>Cnân atından indi. Yaklaşan şeyi ekmeye çalışmayacak kadar bilinçliydi. Haakon çift ağızlı büyük kılıcını çekti.</p>

  <p>O sırada Finn’in elleri tez hareketlerle midillilerin tek bir noktada olmayıp çevreye yayıldığını anlatıyordu. Cnân nihayet onların toynak seslerini, sonra da grubu çevrelemek için sessizce at süren adamların konuşmalarını işitebildi. Dizleri üstüne çökerek yere çömeldi, sonra da kara pelerinini vücuduna sıkıca dolayıp emekler pozisyona geçti. Bir keşif ekibinin dikkatini üzerlerine çekmişlerdi. Belki bir gözcü tarafından saptanmışlar, belki de Moğolların işi bittikten sonra değerli eşyalarını yürütmeyi uman bir yağmacı tarafından ihbar edilmişlerdi. Birileri Finn’in hasatçıya saldırdığını haber vermiş de olabilirdi.</p>

  <p>Bunların hiç önemi yoktu. Cnân yaşanacakları açıkça görebiliyordu. Yol arkadaşları bedenlerine saplanan oklarla birer kirpiye döneceklerdi. Fakat o cesetlerin arasında saklanacak, nöbetçiler onu yakalayamadan önce de kendini ormana atacaktı.</p>

  <p>Raphael atını dürterek yürüttü ve elini Haakon’un koluna koydu. Oğlanın alacakaranlıkta bir buz saçağı gibi parlayan çekili kılıcı onu okçuların ilk hedefi hâline getirebilirdi. Haakon başıyla onaylayarak kılıcı indirdi.</p>

  <p>Küçük bir Moğol birliği, kurtarma ekibiyle ağaçların arasına dizildi. Cnân hâlâ çatışmanın karmaşası esnasında gizlice kaçabilmenin hesaplarını yapıyordu, ama ruhunun sıkıntılı bir parçası ona silah arkadaşlarının yanında kalmasını söylüyordu.</p>

  <p>“Balık pullarını andıran bir zırh giyen şu İkincisi,” dedi kadın alçak sesle. “Zengin olduğu belli. Liderleri o.”</p>

  <p>“Öyleyse ona hücum edelim,” diye teklif etti Haakon.</p>

  <p>“Daha yolu yarılamadan bir ok bulutunun içinde ölürüz,” dedi Raphael.</p>

  <p>“Beni izleyin,” diye ansızın buyuran Illarion hepsini şaşırttı. Adam atını mahmuzladı. Cesetlerden ve insanların seslerindeki gerginlikten huzursuz olan hayvan ürktüyse de zayıf binicisinden gelen yatıştırıcı bir sözle yavaş bir yürüyüşe kalktı. “Takip edin. Tek sıra. Yavaşça. Bir cenaze kafilesi gibi. Vaetha, atını yürüt. Kapüşonlarınızı başınıza geçirin.”</p>

  <p>lllarion’un dediğini yaptılar. Rutenyalı kaskatı durarak hantalca ama düzenli bir tempoda atını sürerken kocaman çökük gözleri dümdüz ileri bakıyordu.</p>

  <p>Tek bir zırhlı Moğol sırıtarak çetenin arasından öne çıktı. Elinde tuttuğu şeritli yayı barış ve dostluk telkin edercesine öne uzatmıştı. Adamın bir şef olduğuna şüphe yoktu. Cnân rakiplerini saydı. On beş atlı okçuyla karşı karşıyaydılar.</p>

  <p>Artık grupları birbirinden yüz adımdan daha kısa bir mesafe ayırmaktaydı.</p>

  <p>Moğol şefi Rutenyalının yolunu kesmek için midillisini yan çevirdi.</p>

  <p>Dümdüz ilerlemeye devam eden Illarion’un atı homurdanarak başını sağa sola savurdu.</p>

  <p>Cnân adamın stratejisini anladığını düşündü: Illarion böyle yaparak karşısındakilere kararlı bir izlenim veriyor, Moğolların daha az sayıdaki grubu dağıtmak amacıyla iki koldan gerçekleştirecekleri bir manevrayı geciktirmeyi umuyordu. Rutenyalı yönünü değiştirir yahut hızını arttırırsa Moğollar içgüdüsel olarak hücuma geçer ve bir av hayvanını kovalayan tazılar gibi peşlerine takılırlardı.</p>

  <p>Şef yayını sağa, sola ve yukarıya oynattı, sonra da geri çekildi. Moğol birliği nihayet iki kola ayrıldı ve yavaşça kapanan bir tuzak ya da bir kesenin ipi gibi küçük ekibin kanatlarını ve gerisini sarmaya başladı. Elli adım, otuz adım... Artık ilk oklarının hedefi ıskalamayacağı kadar yakın, ama Haakon’un parlak kılıcının erişemeyeceği kadar da uzaktılar.</p>

  <p>Şef hünerli bir hareketle midillisini gerisingeri çevirdi. Sanki sırtını dönerek <i>bizzat kendisini</i> kovalayıp yakalamaları için onlara kafa tutuyor, bir yandan da sırıtıyordu.</p>

  <p>Cnân şefin yanına vardıklarında Illarion’un ne yapmayı düşündüğünden emin değildi. Moğol’a saldırarak canını feda edecek, böylece diğerlerine ormana kaçmaları için fırsat mı verecekti?</p>

  <p>Illarion ile şefin arasında beş adım bile yoktu.</p>

  <p>Illarion kolunu savurarak son iki gün boyunca vücudunu saran pelerini açtı ve yana doğru fırlattı. Bir yarasa gibi uçan pelerin döne döne hayret verici bir mesafe katetti, sonra da düşüşe geçip bir Polonya şövalyesinin kuruyup kalmış iskeletinin ve de koni şeklindeki miğferinin üstünü örttü... sırtına üç ok yemeden önce ormana varmak üzere olan bir şövalyenin.</p>

  <p>Tüm başlar hipnotize olmuşçasına o tarafa doğru döndü.</p>

  <p>Kemikler takırdadı. Kafatasının yuvarlak tümseği sanki yeniden hayat bulurcasına pelerinin altında kıpırdandı.</p>

  <p>Illarion dizginlere asılarak atını Moğol şefinin hemen solunda durdurdu ve kaygısız bir hareketle başını çevirerek yüzünün şiş, kulaksız tarafını meydana çıkardı. Gözleri bir kere bile adamınkilerle buluşmadı.</p>

  <p>Moğol’un vereceği tepkiyi artık anlayan Cnân ona daha yakından baktı ve şefin yüzünde önce merak, sonra kıvrılan dudaklar ve çatılan kaşlar gördü; panik ve şaşkınlık belirtileri. Çehresi kül gibi olan şef haykırmak istercesine ağzını açtı. Topuklarını dehşetle midillinin böğrüne vurarak arkasına döndü ve acıyla havlayan bir köpek gibi silah arkadaşlarına doğru bağırdı. Midilli sıçrayıp döndüyse de ne tarafa gideceğini bilemiyordu.</p>

  <p>Illarion hiç yavaşlamadan ilerlemeyi sürdürdü. Kesik kulağından siyah kan damlaları akıyordu. Boş bakan gözlerinde ölümle kırk yıllık ahbap olan bir ifade vardı; yaşayan hiçbir şey onu durduramayacağı gibi öyle bir teşebbüste de bulunmaya kalkmazdı.</p>

  <p>Midillisinin boynunun üzerine eğilerek onu zaptetmeye çalışan şef, hayvanın başını sola çekip onu daha da sert mahmuzladı. Illarion duraklamaksızın ve Moğolların varlığından habersiz olduğunu belli edecek en ufak bir davranışta bulunmaksızın açılan boşluktan geçip gitti. Rutenyalının insanlığın ve yaşamın ötesinden çıkagelmiş gibi gözükmek için rol kesmesine gerek yoktu.</p>

  <p>Şefin ağzı dehşetten bir karış açık kaldı. Midillisi çamurların arasında tökezledi.</p>

  <p>Sağdaki, soldaki ve arkadaki Moğollar homurdanıp bağrışarak geri çekildi.</p>

  <p>Illarion’un gerisindeki Raphael yana doğru eğildi ve elini kulağına atarak sıska Rutenyalıyı taklit etti, fakat amansız ve dişlek bir tebessümle. Adam eyerinde dönerek Moğollara pis pis sırıttı.</p>

  <p>Atlı birliği dört bir yana dağılarak sisin içinde kayboldu.</p>

  <p>Kurtarma ekibi tempoyu bozmadan ilerlemeyi sürdürdü. Finn’den gelen bir el hareketiyle Cnân tekrar atına bindi. Haakon’un omuzlarının tıpkı kendisininkiler gibi hızla yükselip alçaldığını görebiliyordu.</p>

  <p>Çok geçmeden önlerinde ağaçlar belirdi ve atlar onların arasından geçebilmek için birbirinden ayrıldı. Batıdan gelen soğuk, temiz gece havası beraberinde daha fazla yağmur ve pus getirdi. Yapraklardan ve dallardan ritmik pıtırtılarla damlayan sular onları karşılaştıkları şeylerden arındırmak ister gibiydi.</p>

  <p>“Moğolca biliyorsun, değil mi?” diye Cnân’a sordu Haakon, ormanda yüz adım ilerlemelerinin ardından.</p>

  <p>“Tatarca, Türkçe, biraz da Tunguzca,” cevabını verdi kadın.</p>

  <p>“Liderleri ne dedi?”</p>

  <p>“Kelimelere aklın ermese bile tahmin edebilmen gerekir,” dedi Cnân.</p>

  <p>Haakon kaşlarını çattı. “Benim sersemin teki olduğumu sanıyorsun.”</p>

  <p>Cnân yüzünü ekşiterek başını öne eğdi.</p>

  <p>Haakon ıslak saçlarını geriye attı. “Söyle bana,” dedi ısrarla. “Yine de duymak istiyorum.”</p>

  <p>Cnân sağ kulağına dokundu. <i>“Geldikleri batı ormanlarına geri dönen ölülerin günahkâr ruhları.”</i></p>

  <p>“Yani hayaletler,” dedi Finn.</p>

  <p>“Hayaletler,” diye doğruladı Cnân.</p>

  <p style="text-align: center;"><br /></p>

  <p style="text-align: center;"><img alt="main-13" src="../Images/main-13.jpg" /><br /></p>

  <p><br /></p>

  <p>Ormana girdikten sonra, loş ayışığı altındaki yaprak bezeli patikalarda ağır aksak yaptıkları iki saatlik bir ilerleyiş onları açıklığa ve eski manastıra geri getirdi. Yolculukları sırasında başlarına çöreklenen yapış yapış dehşeti o zamana kadar üzerlerinden atmışlar, ölümden ve ondan nasıl sakınılacağından daha başka konularda da sohbet etmeye başlamışlardı. Grubu içtenlikle karşılayan <i>Skjaldbrceöur</i> şövalyelerinin sayısı onların yokluğunda aşağı yukarı yirmiye kadar çıkmıştı. Illarion elbette ki sevgiyle kucaklandı ve hatta gözyaşlarıyla karşılandı. Cnân bu kadarını beklemişti, ama şövalyelerden bazılarının artık kendisine de gösterdikleri konukseverlik karşısında şaşırmadan edemedi. Feronantus ona saçma sapan gelen kibar bir üslupla kampı bir süre daha varlığıyla şereflendirebilip şereflendiremeyeceğini sordu ve kadının dikkatini diğerlerinden biraz daha uzağa dikilip onun için özel olarak hazırlanmış bir çadıra çekti. Bu durum Cnân’a ilk başta gülünç gözüktü; zira çoğunun çatısı olmamasına rağmen yerleşkede binadan bol bir şey yoktu.</p>

  <p>Fakat çadırın kanadını yana çekip kurutulmuş yeşil otlarla kaplı bir zemin ve taze saman döşeli yüksek bir karyola içeren temiz, düzenli bir iç mekânla karşılaştığında yapılan jesti daha iyi anladı. Eski manastırın binaları eski ve yıkık dökük olup haşaratlarla doluydu ve pek çok kötü koku barındırıyordu.</p>

  <p>Cnân arka kanattan dışarı bakıp içgüdüsel olarak bir kaçış güzergâhı ararken bir taş atımlık mesafede üzerinden ayışığı yansıyan bir su birikintisi gördü ve keşişlerin eski balık göletinden fazla uzak olmadığını anladı. Yıkanmak isterse bu civarda daha iyi bir yer bulamazdı.</p>

  <p>Feronantus’un teklifini kabul etti. Şövalyelerin dernek evine çekilmeleriyle birlikte kulağına fıçılardan çıkartılan tıpaların ve maşrapalara doldurulan biraların sesi çalındı. Genç kadın soyunup dosdoğru gölete yollandı. Oraya yaklaşırken adımlarını daha da hızlandırdı, çünkü çıplak tenine çok sayıda böcek konar gibiydi. Göletin kıyısına vardığında vızıldayan bir sivrisinek sürüsünün ortasında kalmıştı ve başka hiçbir sebepten değilse bile canını kurtarmak için suya dalmak zorunda kaldı. Ama böyle bir çile dahi yolun toz-toprağın teninden ve saçlarından temizlendiğini hissetmeye değerdi. Yalnızca ciğerlerini havayla ve sivrisineklerle doldurmaya yetecek kadar başını dışarı çıkararak bir süre yüzdü, böcekler ciddi bir zarar veremeden önce de tekrar suya daldı.</p>

  <p>Çadırına geri dönerken neredeyse elle tutulur bir böcek yığınının arasından aceleyle depar attı. Yarasalar da üstüne üstüne uçuyor, fazla yakından cıyakladıklarında onu inletiyordu. Nereye koştuğunu tam olarak göremeyen Cnân dernek evine gitmekte olan bir grup şövalyenin arasına daldı. Çıplak vaziyette görülmenin onun için hiçbir anlamı yoktu; fakat şövalyelerden bazılarının soluğu kesildi ve kadının mahcup olacağını zannederek başlarını çevirdiler. Grubun en uzun boylusu -Cnân onu anında tanıdı, Percival’di bu- duruma hemen hâkim olarak soğukkanlılıkla çadırın girişine kadar gitti, kanadı havaya kaldırdı ve mütevazı bir edayla bakışlarını kaçırarak mermerden oyulmuş bir heykel misali öylece bekledi. Cnân aralıktan içeri daldıktan sonra da düşmesi için kanadı bıraktı.</p>

  <p>Artık akıllarından geçeni açıkça söyleyebileceklerini hisseden şövalyeler kamplarına bu kadar çok böcek çektiği için onun hakkında şaka yollu birkaç şikayette bulundular. “En azından temizim!” diye kapalı sığınağından seslendi Cnân. “Ama aynı şeyi sizin için söyleyemeyeceğim.” Adamlar sustu. Tahminince bunun sebebi sözlerinin hedefi vurmuş olması değil, neden bahsettiğine dair hiçbir fikirlerinin bulunmamasıydı.</p>

  <p>Cnân bir süre otların üstünde sağa sola yuvarlanarak cildindeki sudan ve böceklerden kurtuldu. Aslında bu şimdiye kadar yaptığı en kötü banyo değildi. Sonra çantasından çıkardığı keten bir tunik ile ceylan derisi bir pantolon -sinsice gezinen bir zavallıdan başka bir şey olarak giyinmesini gerektirecek uzak bir ihtimale karşı yanında bulundurduğu kıyafetleri- giydi.</p>

  <p>Zihninin bir parçası Percival’in gözüne nasıl görüneceğini merak ediyordu. Adam genel olarak ona hiç ilgi göstermemişti. Yine de çadırı açık tutma eyleminde basit bir nezaketten daha fazlası gizliydi. <i>Asilce mi davranmak istedi? Kardeşçe mi?</i> Bu düşünce karşısında kısa ve ıslak saçlarını sertçe savurdu.</p>

  <p>Percival’e ıslak, çıplak ve böceklerle kaplı bir hâlden daha iyi gözükmek istiyordu. Fakat başka bir parçası da -ne gariptir ki annesinin sesiyle konuşan bir parçası- ona bu tür bir arzuya kapılmanın ne kadar tehlikeli olduğunu hatırlatıyordu. Duygular yakınlığa sebep olurdu; yakınlıksa...</p>

  <p>O giyinirken dernek evindeki keyifli muhabbet kesildi. Birisi hazır olmadığını söyleyerek itiraz etti. Ses tanımlanamayacak kadar sarhoş ve de boğuktu. Saniyeler sonra bir adamın uluduğunu, sonra da yüksek sesle uzun uzun haykırdığını duydu. Bunun ardından sohbet mırıltılarının kaldığı yerden devam etmesi uzun sürdü. Fakat pişen et kokuları kadını yine de o tarafa doğru çekti. O kapıya doğru yaklaşırken parmaklarını açıp kapayan Raphael omuzları dik bir biçimde dışarı çıktı. Adamın parmak uçları yeşile boyalıydı. Yine şifalı ot ezdiği anlaşılıyordu.</p>

  <p>Duruşunda bir tatmin, layıkıyla yapılmış bir işten duyulan bir hoşnutluk mevcuttu.</p>

  <p>“Bağıran Illarion muydu?” diye sordu Cnân.</p>

  <p>“Evet. Kulağı -ya da ondan geriye kalan- iyi durumda.”</p>

  <p>“İyi mi? Yüzünün bir tarafı diğerinin iki katı büyüklüğünde.”</p>

  <p>“Aslında o durumun kulakla fazla bir ilgisi yok,” dedi adam ısrarla. “Kurtçuklara, o zavallı kıza ve lapasına şükürler olsun. Az önce nihayet ağzının içine bakma zahmetine katlanabildim. Azılarından biri cerahatliydi.”</p>

  <p>Sözcükler Cnân’a yabancı geldi.</p>

  <p><i>“Diş ağrısı,”</i> diye açıkladı Raphael. Kınında duran bir hançeri kaldırdı ve ceplerinin birinden kanla lekeli metal bir kerpeten çıkardı. “Dişini çektim. Adamın çene kemiği bir eşeğin ki gibi. Şimdiden kendini daha iyi hissediyor.”</p>

  <p>Cnân ona kuşkuyla baktı. Raphael yüzünde bir sırıtışın belirmesine mâni olmaya çalıştıysa da başaramadı. <i>“Minnettar</i> hissediyor demedim,” diye belirtti, ellerini sahte bir teslimiyetle kaldırarak. Sonra da onları kadını binaya iteklemekte kullandı. “Gir içeri. Bol bol sıcak yemeğimiz var.”</p>

  <p>Cnân, Suriyelinin ahbaplığından hoşlansa da bu durumda ondan ayrılmaya itirazı yoktu. Kerpeteni görünce içinde kılıçlara ve hançerlere karşı verdiğine pek de benzemeyen rahatsız edici bir his uyanmıştı.</p>

  <p>Cnân dernek evine girdiğinde o kadar yabancı bir duyguya kapıldı ki onu tanımlaması biraz zaman aldı: Kendini <i>güvende</i> hissediyordu.</p>

  <p>Bir yere ait olmanın, <i>Ordo Militum Vindicis Intactae</i> şövalyelerinin cesaretiyle çevrili olarak ve onların talihi, hüneri, gözü pekliğiyle kötülüklerden korunmanın nasıl bir şey olduğunu anlamaya başlıyordu.</p>
</body>
</html>
