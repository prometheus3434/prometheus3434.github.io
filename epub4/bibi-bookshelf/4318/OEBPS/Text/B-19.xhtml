<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <div>
    <h2 id="sigil_toc_id_10">19. BÖLÜM</h2>

    <h2 class="sigil_not_in_toc"></h2>

    <h2 class="sigil_not_in_toc"></h2>

    <p style="text-align: center;"><img alt="main-1" src="../Images/main-1.jpg" /></p>
  </div>

  <h2 class="sigil_not_in_toc"></h2>

  <p class="baslik5"><b>BABAMIN MİRASI</b></p>

  <p class="p1">Lian, Ganşuk’u hafif pantolonu haricinde çıplak bir şekilde, bahçedeki bahtsız bir ağacın üzerinde kılıç idmanı yaparken buldu. Aslında bu tür idmanlar Kağan’ın bahçesinde yasaktı, ama genç kadın ağaç kabuğuna çarpan metalin sesini duyar duymaz Ganşuk’un öfkesini sezdi. Bahçıvanlar da eşit derecede hassastı ve bahçenin bu köşesinden uzak duruyorlardı. Kesik yapraklarla dallar yerlere saçılmıştı ve yalım ne zaman ışıldayarak savrulsa birkaç tanesi daha düşüyordu. Ganşuk kadının geldiğini görünce durdu, kılıcın ucunu kısa çimlerin arasına sapladı ve kan ter içinde ona dayanarak soluklandı.</p>

  <p>“Uşaklardan bazı... <i>öyküler</i>... dinledim,” dedi Lian.</p>

  <p>Ganşuk konuşmadan homurdandı ve kaba tavrının bir kovma olarak anlaşılması niyetiyle tekrar ağaca doğru döndü.</p>

  <p>“İşgalcinin bir kadın olduğunu duydum,” dedi Lian.</p>

  <p>Ganşuk elinde kılıcıyla hareketsizce durdu. “Ona neler olduğunu da söylediler mi?” diye sordu.</p>

  <p>Başını iki yana sallayan Lian birkaç adım daha yaklaştı. Delikanlının çıplak sırtına dokundu dokunacaktı. “Hayır,” dedi, ama bu bütünüyle doğru değildi. Uşaklar taht salonunda yaşananlardan açık açık bahsetmeye çekinmişlerse de bu bile <i>neler</i> yaşandığını anlamak için yeterliydi.</p>

  <p>Ganşuk ani bir hiddetle kılıcını ağacın kalbine sapladı.Hışmı Lian’ı korkutup ürkek bir hayvan gibi geriye sıçrattı. “Burada ne işim var?” dedi Ganşuk, hızla kadına doğru dönerek. Yüzü öfke ve şaşkınlıkla çarpılmıştı.</p>

  <p>Lian sözlerini özenle seçti. “Kağan’ın ağabeyi seni imparatorluğa yardımın dokunsun diye gönderdi.”</p>

  <p>“Nasıl?” diye sordu Ganşuk. “Kağan’ın sarayında bir süs köpeği olarak mı? O... o <i>herif</i> gibi mi olmam gerekiyor?”</p>

  <p>“Munokhoy’dan mı bahsediyorsun?” Lian başını iki yana salladı. “Hayır. Sen ona hiç benzemiyorsun.”</p>

  <p>Ganşuk kılıcını ağaçtan çekip çıkardı ve neredeyse pişman bir şekilde parmaklarını silahın ağzında gezdirerek çentik var mı diye baktı. “Öyleyse neyim ben?” diye düşündü yüksek sesle. “Cucay bir avcı olduğum için beni azarlıyor. Kendimi Kağan’a <i>sevdireyim</i> diye bugüne kadar yaptığım ve öğrendiğim her şeyi bir kenara mı bırakmalıyım? Bunun imparatorluğa nasıl bir faydası dokunabilir ki?”</p>

  <p>Lian delikanlıya yaklaştı ve elini onun çıplak omzuna koydu. Ganşuk bir saldırı beklercesine bu dokunuş karşısında ürperdi. Kasları gergindi ve kadının elinin altındaki teni sıcacıktı.</p>

  <p>Delikanlı kılıcını incelemeyi tamamladı. “Kağan her şeyi biliyor ve görüyorsa niçin Munokhoy’un kuzu katili bir köpek olduğunu görmüyor?” dedi merakla. “Tabii bir de Efendi Cucay var. Kağan’ın babasına öyle çok şey öğretti ki. Ama Kağan hiç de...” Ganşuk ansızın susup Lian’a baktı, fakat gözleri kadınınkilerle buluşmadı. Lian delikanlının dile getiremediği bir şey olduğunu sezdi.</p>

  <p>“Ne?” diye ağzından laf almaya çalıştı.</p>

  <p>Ganşuk başını iki yana salladı ve Lian da üstelemedi. Aralarındaki güven hâlâ çok narindi. O güveni kaybetmeyi göze alamazdı. Henüz değil...</p>

  <p>“Burada her şey yanlış.” Ganşuk kolunu bir taraftan ötekine savurarak sarayı imâ etti. “Kağan’a kuvvetine kavuşmasına yardım etmek için buraya gönderildim; fakat hiç kimse o kuvvetin kaybolduğunu düşünmüyor. Güçlü bir savaşçı gibi davranacağıma onu eğlendireyim diye selam vermeyi ve yerlerde sürünmeyi öğreniyorum. Ona karşı bir tehdit ortaya çıktığında o tehdit hiç var olmamışçasına susturuluyor. Tüm bu yer koskoca bir göz aldanması ve onun gerçek hâlini bir tek ben görebiliyorum. Elimden ne gelir ki?”</p>

  <p>Lian parmaklarını delikanlının kolundan aşağı kaydırarak ona iyice sokuldu ve elini sıkıca tuttu. Ganşuk ona baktığında ve elini sıkarak aynı şekilde karşılık verdiğinde de yüzünün ifadesiz kalması, yanaklarının kızarmaması için büyük çaba sarf etti. Ne <i>kadar da şaşkın,</i> diye aklından geçirdi kadın. <i>Çok azimli, ama hangi yöne gideceğini bilemiyor.</i></p>

  <p>“Dediklerinin hepsi doğru,” dedi Lian ve sözlerinde ciddi olduğunu anladığında da şaşırdı.</p>

  <div style="text-align: center;">
    <img alt="main-16" src="../Images/main-16.jpg" /><br />
  </div>

  <p>Ganşuk dil dökerek Kağan’ın dairesine girmeyi başarana kadar güneş gökyüzünü bir uçtan diğerine kadar katetmiş ve dağların arkasında kaybolmaya başlamıştı. Delikanlı o günü Kağan’ın tüm yakın danışmanlarının -tabii dikkatle sakındığı Efendi Cucay hariç- peşinde koşarak ve hatta <i>Torguud</i>ların birkaç noyanına giderek geçirmişti. Sonunda Kağan’ın eşlerinden biri -Mukha- onun adına kocasıyla konuşmayı kabul etmişti. Kadın kocasının moralinin “kapkara” olduğunu çıtlatmıştı, Ganşuk da bunun “kör kütük sarhoş” anlamına geldiğini farz etmişti. Kağan’ın oturma odasının kapısına yaklaşırken sarayın geri kalanında yaygın olan sığır don-yağının o ağır kokusunun aksine bu koridordaki fenerlerin portakal aroması taşıdığı dikkatinden kaçmadı.</p>

  <p><i>Bir kadın elinin dokunuşu,</i> diye aklından geçirdi delikanlı, o günün daha erken saatlerinde vücudunda gezinen Lian’ın ellerini düşünerek.</p>

  <p>Kağan’ın kapısındaki siyah pelerinli muhafızlar gergin bir tebessüm edip kafa sallayarak onun gelişinden haberdar olduklarını gösterdiler. Aynı zamanda gözlerindeki bakışla <i>bize geleceğine sana gelsin</i> der gibiydiler. Belki fikrini değiştirmeye kalkar diye kapıyı Ganşuk’un arkasından çabucak kapadılar.</p>

  <p>Uzun ve loş odanın içi yalnızca birkaç fenerle aydınlanıyordu. Işığın çoğu kararan göğün önündeki geniş omuzlu bir siluetten ibaret olan Ögeday Han’ın durduğu balkondan geliyordu. Gece rüzgârı -kaybolan güneşin son nefesi- odaya sızarak ipek perdeleri hışırdatıyor ve fener alevlerini dans ettiriyordu. Alev almışa benzeyen bulut kümeleri çivit mavisi gökyüzünde kayıp gidiyordu ve Ganşuk balkona yaklaşırken zirveleri turuncu bir alevle çevrelenen dağları tüm çıplaklığıyla görebiliyordu. Yakında o ışık da sönecekti ve dünya bir kez daha karanlığa gömülecekti.</p>

  <p>Ganşuk sadece bir gün evvel bu saatlerde başlayan olaylar dizisini düşünmemeye çalıştı. Onun yerine bir dizi üstüne çöküp genzini temizledi. “Ey Hanlar Hanı, dünyanın efendisi, ne zamandan beri... ne zamandan beri...” Böyle süslü bir dil kullanmak ona doğal gelmese de Ganşuk kafasındaki asıl soruları sormadan önce Kağan’a gerektiği gibi hürmetlerini sunmanın iyi olacağını düşünmüştü. <i>Kapkara bir moral,</i> diye aklından geçirirken bocaladı.</p>

  <p>Ögeday balkona sırtını döndü. Elinde bir kadeh vardı ve odaya girerken yalpalıyordu. “Ah, genç midilli,” diye gürledi adam. “Demek benimle konuşmak istiyorsun.”</p>

  <p>Ganşuk kafa salladı. “Biraz... nasihate ihtiyacım var.”</p>

  <p>“Öyleyse kalk da buraya gel.” Kağan kadehinden bir yudum aldı. “İkinci bir heykele ihtiyacım yok.” Eliyle açık balkondan tarafı işaret etti. “Aşağıda zaten bir tane var. Onu gördün mü?”</p>

  <p>Ganşuk görmüştü. Zaten gözden kaçırmak hiç de kolay değildi, özellikle de borularından şarap, ballı süt ve Mavi Kurt bilir daha başka neler neler fışkırırken. Ganşuk ayağa kalkarken elini lakeli minik kutuyu tıkıştırdığı kuşağına doğru kaydırdı. “Geçen gece saraya girmeye çalışan o kadın vardı ya,” diye başladı delikanlı. “Neyin peşinde olduğunu biliyor musunuz?” Oysa ki sormak isteyip de cesaret edemediği asıl soru başkaydı: <i>Ona işkence edilmesini seyrettiniz mi?</i></p>

  <p>Kağan’ın yüzü ifadesiz kaldı ve Ganşuk’un sorusunun altında yatan asıl anlamı kavrayıp kavramadığına dair hiçbir şey belli etmedi. “Sırlar,” dedi geveleyerek. “Cucay kadının bilgi toplayan bir casus olduğunu söyledi. Ama faydalı bir şey öğrenemeden önce kaçıp gitmiş.”</p>

  <p>Sertçe yutkunan Ganşuk midesini kıpırtısız kalmaya zorladı. “Bunu size o kadın mı söyledi, yoksa Efendi Cucay mı?” diye sordu, hâlâ açık açık konuşamayarak.</p>

  <p>Ögeday kadehinden içerek misafirine yaklaşırken delikanlının suratına dikkatle baktı. “Efendi Cucay söyledi,” dedi.</p>

  <p>Ganşuk dizlerinin titrediğini hissetti. Kapıldığı ani dehşet, münasebetsizce içini dolduran sevinçle kafa kafaya çarpıştı. “Yani orada değildiniz,” diye fısıldadı.</p>

  <p>Ögeday delikanlıya doğru eğildi ve parmağını gevşek dudaklarının üstüne koydu. Nefesi leş gibi içki kokuyordu. “Şşşt,” diye fısıldadı. “Zaten nadiren olmam gereken yerdeyimdir ve bu bir sır.” Ansızın bir kahkaha atarak Ganşuk’un yüzüne tükürüklerini saçtı. “Ben bir sürü sır bilirim genç midilli.” Delikanlının omzuna bir şaplak attı. “Öğrenmek istediğin bu muydu? Çağatay çenesini kapalı tutamayacak kadar ayyaş biri olacağımdan mı endişe ediyor? Uyuduğum sırada düşmanlarımın o sırları çalacak birini göndereceğinden mi?”</p>

  <p>“Hayır,” karşılığını veren Ganşuk adamın tavırlarındaki bu ani değişim karşısında şaşırdı. “Sadece Efendi Cucay—”</p>

  <p>“Cucay.” Ögeday bu ismi boğazına takılan bir şeymiş gibi dışarı tükürdü. “O tepelerin kurtlarla dolu olduğunu sanan yaşlı bir keçi çobanından başka bir şey değil.” Dimdik doğrulup göğsünü dışarı çıkardı. Kadehindeki sıvının bir kısmı dışarı sıçrayıp zaten kirli olan manşetini daha da kararttı. “Ama ben keçi değilim.”</p>

  <p>“Hayır,” karşılığını verdi Ganşuk. “Tabii ki değilsiniz.”</p>

  <p>Bir şey Ögeday’ın dikkatini çekti ve Kağan delikanlıya peşinden gelmesini işaret etti. Sendeleyerek dışarı çıkıp balkonun kenarına dikilmiş olan dev savaş sancağını gösterdi. At sırtında kolay kolay taşınamayacak, upuzun bir mızraktı bu; metal ucunun altına siyah renkli at kıllarından oluşan kalın tutamlar, yani bütün bir sürünün kuyrukları asılıydı ve rüzgârlı gece havasında birbirlerine dolanarak dalgalanıyorlardı.</p>

  <p>“Cengiz Han’ın Büyük Ruh Sancağı,” dedi Ögeday. “Hikâyeyi bilir misin genç midilli? Babamın ruhu hâlâ o direğin içinde yaşar ve imparatorluğun tüm diyarları kaplayana kadar genişleyeceğinden emin olur.”</p>

  <p>Ganşuk kafa salladı. “Duymuştum.”</p>

  <p>“Bu sadece bir hikâye,” dedi Ögeday sözcükleri geveleyerek.Ganşuk’a yaslanmasıyla birlikte bu ani ağırlığı desteklemeye çalışan delikanlıyı sendeletti. “Batıl inançtan başka bir şey değil,” diye tısladı adam. “İşte sana bir sır...” Gözünü kadehine dikti. İçtiği zaman şarabın bir kısmı çenesinden aşağı aktı. “Bu sancak babamdan yaşlıdır,” diye sözlerini sürdürdü Ögeday, yüzünden damlayan şarabın farkına bile varmadan. “Onu babam yapmadı. Kağan olmadan çok önce babama verildi. Nereden aldığını bana hiç söylemedi...” Ögeday devam etmeden önce sancağa uzun uzun baktı.</p>

  <p>“Ama bana onu nasıl dinlemem gerektiğini anlattı. Kılların hareket şekline bakarak farklı şeyler görebileceğimi de. Bu bir sancaktan daha fazlası... Ona baktığım zaman bana hiç görmediğim, bugüne kadar yaşanmamış ve hatta bazıları asla yaşanmayacak savaşları anlatır. Ellerimi bin atın kıllarının arasına koyar ve hareketlerinin ritmini hissederim. Nasıl saldıracağımı, düşmanı nasıl yanıltacağımı, nasıl ricat edeceğimi... her savaşın nasıl kazanılacağını sezerim.”</p>

  <p>Ganşuk sancağa bakarak Kağan’ın gördüklerini görmeye çalıştı; fakat seçebildiği tek şey yaklaşan gecenin karanlığı içinde kaybolan siyah at kıllarıydı. “Kağanım, kusura bakmayın ama siz sarhoşsunuz.”</p>

  <p>Ögeday dikkatini bir anda Ganşuk’un yüzüne ve oradan da elindeki kadehe çevrildi. Aradığı cevabı bardağın dibinde kalan tortularda bulacakmışçasına ondan kana kana içti. Kolunu indirdiğinde gözleri daha da donuktu. Dönüp ufka bakarken hiçbir şey görmüyor, güneşin battığını ve havanın karardığını bile fark etmiyordu. “Anlamıyorsun midilli,” dedi. “Ben Kağan’ım ve canım ne isterse onu yaparım. İmparatorluğun devamı buna bağlı. Babamın imparatorluğunun. Devam etmeli. Kendini feda eden herkesin anısına. Tuluy’un anısına.” Ögeday’ın göz kenarlarından yaşlar akmaya başladı.</p>

  <p>“Anlamıyorsun!” diye ansızın haykıran Kağan delikanlıyı öteye itti. Kadehini de ona fırlattı ve Ganşuk’un eğilmesiyle birlikte kadeh onun üstünden geçip odanın içine düştü. “Hiçbiriniz anlamıyorsunuz. Ne Cucay, ne Çağatay, ne de generallerim. Hiçbiriniz gerçekte neyin önemli olduğunu anlamıyorsunuz. Tek istediğiniz bana ne yapmam gerektiğini söylemek, ama bilmiyorsunuz. Hiçbiriniz ne yapılacağını bilmiyorsunuz!”</p>

  <p>Ganşuk ellerini önünde tutup geri geri yürüyerek adamdan uzaklaştı. “Kağanım, ben—” diye başladı, ama sözleri Ögeday’dan yükselen feci bir feryatla kesildi. Delikanlı, Kagan’ın balkon tırabzanından kopardığı bir süsü gecenin karanlığına doğru atmasını şaşkınlıkla seyretti. Kağan ansızın ona doğru dönünce de çabucak geri çekildi; fakat adamın ilgisi sadece oturma odasındaki mobilyalara ve vazolara yönelikti.</p>

  <p>Ögeday Han’ın yaşadığı değişim karşısında dili tutulan Ganşuk kapıya doğru gerilemeyi sürdürdü. Ögeday artık Moğol İmparatorluğu’nun başı değildi; korkunç bir yaygara koparan dev bir bebek olup çıkmıştı. Vazoları sağa sola fırlattı. Mobilyaları kaldırıp yere çaldı ve kolayca kaldıramadığı bir şeye rastladığında da ona tekmeler savurdu. Bütün bunları yaparken de hıçkıra hıçkıra ağladı.</p>

  <p>Kapı açıldı. İçi hem utanç hem de tiksintiyle dolan Ganşuk sessizce dışarı çıktı. Muhafızlar kapıyı kapatıp tekrar önünde durdular. Gözleri dümdüz ileri bakıyor, duruşları içeriden gelen sesleri duymazdan geldiklerini açıkça belli ediyordu. Arkalarında olup bitenler asla açığa vurmayacakları bir sırdı.</p>

  <p>Ganşuk’un eli <i>deel</i>’inin içine girip orada gizlenen lakeli minik sırra dokundu. Kağan’ın özel dairesinden uzaklaşırken Ögeday’ın sesi onu kovaladı. Gerçek sesler azalırken Kağan’ın sözlerinin yankısı giderek arttı: <i>Hiçbiriniz gerçekte neyin önemli olduğunu anlamıyorsunuz.</i></p>
</body>
</html>
