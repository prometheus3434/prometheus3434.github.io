<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <div>
    <h2 id="sigil_toc_id_2">11. BÖLÜM</h2>

    <h2 class="sigil_not_in_toc"></h2>

    <h2 class="sigil_not_in_toc"></h2>

    <p style="text-align: center;"><img alt="main-1" src="../Images/main-1.jpg" /></p>
  </div>

  <h2 class="sigil_not_in_toc"></h2>

  <p class="baslik5"><b>BANKHAR</b></p>

  <p class="p1">Sazlıklar, aralarından çömelerek ve hızlı hızlı geçtiği sürece Cnân’ı saklamaya yetecek kadar uzundu. Genç kadın hangi yöne bakarsa baksın bir kol boyu mesafesinden daha uzağı göremiyordu, bu yüzden arada bir durup güneşin konumunu kontrol ediyor ve rotasından sapmadığından emin oluyordu. Ana kanalın en yavaş ve sığ akıntısı boyunca dümdüz ilerliyordu. Kıyıya sazlıkların alçalmasını önleyecek kadar yakın, ama ayaklarının altındaki toprak emici bir çamura dönüşmeyecek kadar da uzak duruyordu. Bu güzergâhın nehrin karşı tarafındaki kulübelerin etrafını kuşatan Moğollar ile kendisine yakın taraftaki ana kuvvetin arasından geçmesi gerekiyordu. Tek riski kadını daha evvelden Raphael’in de fark ettiği o devriye grubuna yaklaştırabilecek olmasıydı, fakat yapması gereken tek şey aklını başında tutmak ve toynak sesleri duyması hâlinde yere yatmaktı. Adamlar güneşten tarafa baktıkları sürece genç kadını asla göremezlerdi. Cnân’ın hareketleri sazları kımıldatabilirdi; fakat bu konuda da şans ondan yanaydı, zira güneybatıdan esen rüzgâr tüm sazlıkları sallıyordu ve dümdüz bir çizgi üzerinde gitmek veya saz saplarını ezerek çamura yapıştırmak gibi aptalca bir şey yapmadığı sürece tespit edilmesi çok zordu.</p>

  <p>Zaten adamların dikkati başka yerdeydi; Cnân ana birliğe acil bir haber iletmeye çalışan, lâkin bir milyon sazın fısıltısı arasından seslerini duyuramayan adamların bağrışlarından o kadarını anlayabiliyordu.</p>

  <p>Bu, genç kadının hızlı ilerlemesi için hiç de iyi bir yöntem sayılmazdı; fakat çok geçmeden adamları geride bırakmış olacaktı ve kullanılmayan kanallara inebileceği yahut ikindi vaktinin uzun gölgelerinden faydalanarak bir kayalıktan diğerine fırlayabileceği bir yere varacaktı.</p>

  <p>Seslerden ne kadar çok malumat edinebilirse başını çıkarıp etrafına bakma riskine o kadar az girerdi. Su sıçratan toynak sesleri ona devriye grubunun bir sığlık bulduğunu gösterdi. İlk başta, atlar -tahminen dört tane- ayak bilekleri derinliğindeki sularda tırıs giderken hafif tıkırtılar yükseldi. Sonra, dizlerine kadar suya gömüldüklerinde daha derin şapırtılar çıktı ve kanalın göbeğinden geçerlerken bunu bir sessizlik izledi. Cnân atların karınlarının kayık gövdeleri gibi akıntıda iz bıraktığını hayalinde canlandırabiliyordu. Ardından, zeminin tekrar yukarıya doğru meyil kazandığını hissettiklerinde, biniciler rahatlamadan doğan bazı sözcükler sarf ettiler. Hayvanların dizleri su yüzünü yararken aralıklı şapırtılar geldi ve az önceki tüm sesler ters bir sırada tekrarlandı; tâ ki toynaklar yeniden sert zeminde takırdayana dek, nehrin bu yakasında, muhtemelen Cnân’dan bir ok atımı mesafede.</p>

  <p>Cnân tam yeniden hareket etme riskine girecekti ki kulaklarına başka bir şey takıldı. Atların peşi sıra nehirden çıkan bir başka yaratık... Bu bir insan değildi, zira dört ayak üstünde gidiyordu. Fakat bir at olamayacak kadar da küçüktü.</p>

  <p>Sonra silkelenmekten doğan bir şapırtı çıktı ve buna etrafa saçılan su damlalarının pıtırtısı karıştı.</p>

  <p>Cnân olduğu yere çömelip donakaldı. Bu bir köpekti. Sığlığa dört biniciyle aynı anda girmiş ama patileri nehrin dibine değmediği için geri kalmıştı; karşı tarafa kadar yüzmesi ve yol boyunca akıntıya karşı direnmesi gerekmişti. Nihayet kıyıya vardığında da silkinerek üzerindeki suları atmıştı. Hayvan ne kadar geride kaldığını görünce inlemeye benzer bir ses çıkardı ve arayı kapatmak amacıyla yerinden fırladı. Derken, atların sazlıkları ezerek açtıkları tünele girmeden hemen önce zınk diye duruverdi.</p>

  <p>Ve havayı kokladı.</p>

  <p>O anda rüzgârın esiş yönüne göre Cnân’ın aşağısındaydı.</p>

  <p>Köpeklerin gözleri zayıf olurdu. Cnân onu görebilecek kadar doğruldu. İlk başta hayvanı tanıyamadı, çünkü tazıya benzer ufak tefek ve kıvrak bir şey bekliyordu. Fakat o sırada kadını bulmak için etrafı koklayan şey daha çok bir ayıya benziyordu. Cnân bunları daha önce de görmüştü. Hatta onlar tarafından kovalanmıştı da. Peşindekileri ekme ya da ağaçlara tırmanma konusunda kendisi kadar becerikli olmayan kişilerin bu köpekler tarafından parçalandığını da görmüştü. Bu bir <i>bankhar,</i> yani Moğolların çadırlarının önüne bağlayıp bekçilik yaptırdıkları iri cüsseli bir çoban köpeğiydi. ,</p>

  <p>Onu Istvan’ın izini sürmekte kullanıyor olmalılardı.</p>

  <p>Köpek, genç kadının orada olduğunu biliyordu. Duruşundan belliydi, kasları boğum boğum olan kalın bacaklarının üzerinde Cnân kadar kıpırtısızdı. Böğründeki hafif titremeler dışında hareket eden tek yeri burun delikleriydi. Bariz bir koku yakalayana veya bir hareket işitene kadar da böyle duracaktı. Sonra da vücudundaki her kas aynı anda faaliyete geçecekti. Eğer Cnân’ın daha önce gördüğü bankharlara benziyorsa kendisinden iki kat daha ağır ve de hızlı olmalıydı.</p>

  <p>Köpek yeniden hafifçe inledi. Kocaman kafasını havaya kaldırıp çevirdi. Dev çenesini aralayıp ağır ağır solumaya başladı. Bankhar yeni avına bir anlam vermeye çalışıyordu. Cnân onu izlerken hayvanın kendisi hakkında ne gibi tahminlerde bulunduğunu merak etti. Koku bir insana aitti, ama son bir-iki gündür izini sürdüğü kişiye değil. Cnân’ın kokusu elbette ki cinsiyetini ele verecekti; peki hayvan genç kadının korktuğunu da anlayabilir miydi? Cnân korkmuyordu. En azından şimdilik. Ama yakında fazlasıyla korkacaktı.</p>

  <p>Dönüp kaçamazdı. Bir bankharın kovalama içgüdüsünü tetiklemek ölüm demekti, hem de hayal edilebilecek en feci şekilde. Olduğu yerde kalıp onunla yüzleşmesi daha iyiydi.</p>

  <p>Hayvanın ağzından çıkan alçak ve boğuk bir havlama kısılarak şüpheli bir hırıltı hâlini aldı. Bankhar başını yere eğdi ve koca burnunu ileri geri oynatarak Cnân’a doğru hızlı hızlı yürümeye başladı.</p>

  <p>Cnân az önce sazları yararak ilerlerken peşi sıra bırakmış olduğu koridora geri döndü. Ses çıkarmadığı sürece kendisiyle köpek arasına mesafe koymanın zararı olmazdı ve Cnân istediğinde çok sessiz hareket edebilirdi. Etrafta tırmanacak bir ağaç yoktu. Açık arazide bir bankhardan koşarak kaçamazdı. Lâkin aynı şeyi yüzerek yapması mümkün olabilirdi. Yine de evvela yüzebileceği ve köpeğin patilerinin dibe değemeyeceği kadar derin sulara ulaşması lazımdı. Yaklaşık bir taş atımlık mesafe geride bıraktığı, ansızın dizine kadar suya gömülmesine neden olan durgun bir birikintiyi hatırladı. Sazlığın içinden depara kalkıp aradaki kumluğu enlemesine aşmak ve dosdoğru suya koşturmak işe yarayabilirdi. Fakat bu son çareydi; öyle bir hareket yalnızca derhâl peşine takılacak olan bankhara değil, o esnada kayalık nehir kıyısında kendilerine bir yol bulmaya çalıştıkları için köpeklerinin yeni ve beklenmedik bir avın peşinde olduğunu henüz bilmeyen dört Moğol binicisine de yerini belli ederdi.</p>

  <p>Erkek köpek -Cnân onun hadım edilmemiş bir erkek olduğunu artık görebiliyordu- hafifçe havladı ve avının takibe değer olduğuna karar vererek yürüyüşünü hızlandırdı. Cnân, Kalkan-Biraderleri’nin <i>fobo</i> diye adlandırdıkları, serbest kalmasına izin verirseniz vücudunuzun kontrolünü ele geçiren ve sonunuzu getirecek şeyler yapmanıza sebep olan o mantıksız korkuyla savaşırken daha büyük bir sürat ve gürültüyle gerilemeye başladı. <i>Fobo o</i> anda genç kadına gerisingeri dönüp can havliyle koşmasını söylüyordu.</p>

  <p>Ayaklarının altındaki toprak giderek daha çamurlu bir hâle geliyordu. Hızlıca bir göz atma riskine giren Cnân koyu birikintinin hızla yaklaştığını, fakat bankharın içinde koşabileceği kadar da sığ olduğunu gördü. Ayrıca birikintiyi ana kanaldan ayıran bir kum seti vardı ve yaratık dişlerini bacağına geçirmeden önce Cnân’ın onu da aşması gerekecekti.</p>

  <p>Genç kadın tuniğini çıkarmaya hazırlandı. Koşarken onu arkasından sürükleyebilirdi. Köpek tuniği ısırır, onu elinden kapar ve bir sincap yakalamış gibi silkeleyerek parçalamakla birkaç saniye kaybederken Cnân da çıplak bir hâlde suya dalabilir, yüzerek uzaklaşabilirdi...</p>

  <p>Yoksa bu fikir açığa çıkmaya çalışan <i>fobo’ya</i> mı aitti?</p>

  <p>Bankhardan yükselen bir inilti hemen tiz bir havlamaya dönüştü. Hayvan artık çok yakındı.</p>

  <p>Cnân su birikintisinin balçığımsı kıyısını ayaklarının altında hissetti. Bu yaptığı aptalcaydı.</p>

  <p>Aniden ayağa kalkarak köpekle yüzleşti. İrkilen hayvan ayaklarını sürüyerek durdu. Sonra da yüksek ve aralıksız havlamalarla sahiplerini uyardı. Cnân onun üzerinden ileriye bir göz atınca dört Moğol’u gördü. Biri bendin tepesine ulaşmıştı ve kendisinden tarafa bakıyordu. Diğer üçüyse tırmanmayı bıraktı, döndü ve neler olup bittiğini anlamak amacıyla bentten aşağı inmeye koyuldu. Adamlar ilk önce bankhar'ı, sonra da Cnân’ı tespit ettiler. Parmaklarıyla işaret ederek hayretle bağrıştılar, daha net görebilmek için üzengileri üzerinde doğruldular ve yaylarına uzandılar.</p>

  <p>Bankharı görüş alanında tutan, fakat gözlerinin içine bakmayan Cnân yana doğru yavaş adımlar atmaya başladı ve sadece bir-iki kulaç genişliğindeki durgun suya dizlerine kadar girdi. Bankhar onun peşinden koşacak gibi oldu, durdu, hırıldadı ve tekrar havladı. Blöf yapıyor, kadını paniğe sevk ederek dönüp koşmasını sağlamaya çalışıyordu.</p>

  <p>Cnân köpeklerden hoşlanmazdı, ama onları da tıpkı erkekleri anladığı biçimde anlardı. Köpekler bir lidere, bir patrona ihtiyaç duyardı ve patron siz değilseniz köpek o mevkiye kendini atardı. Bunun cüsseyle hiçbir ilgisi yoktu. Cnân ufacık bir finonun sadece kişiliğinin gücüyle iri bir kurt köpeği üzerinde hâkimiyet kurmasına tanıklık etmişti.</p>

  <p>Genç kadın gözlerini bankhara dikerek onu boyun eğmeye zorladı.</p>

  <p>Hayvanın devasa göğsünden derin bir homurtu yükseldi.</p>

  <p>Cnân sudan geri geri çıkarak kum yığınına tırmandı.</p>

  <p>Moğollardan biri atını dosdoğru onun üzerine sürüyordu. Cnân göğsünde kabaran korkuyu hissedebiliyordu. Kalbi göğüs kemiğini alttan dövüyor, çarpıntısı kulaklarında gümbürdüyordu.</p>

  <p>Moğol bağırarak bir emir verdi. Bankhar dönüp ona baktı, kimin patron olduğunu hatırladı, sonra da suya atladığı gibi çabucak kum yığınına tırmandı. Artık tek bir hamleyle Cnân’ın gırtlağına erişebilecek kadar yakındı. Genç kadını hemen oracıkta öldürmesini engelleyen tek şey tedbirli bir içgüdü, avının göründüğünden daha fazlası olabileceğine yönelik bir endişeydi.</p>

  <p>Cnân’ın korkusu kontrolü ele aldı. Ölmek üzere olduğunun farkındaydı. Bankhar tarafından parçalanmasa bile hızla üstüne gelen Moğollar tarafından tekrar tekrar vurulacaktı. Kalbi öyle hızlı çarpıyordu ki sarsıntıyı ayaklarının tabanlarında bile hissedebiliyordu.</p>

  <p>Sarsıntı mı?</p>

  <p>Köpek ansızın onun ötesine baktı, sonra da yere çöküp korkuyla inledi. Moğol’un dudaklarından bir hayret nidası koptu.</p>

  <p>Suyun ve çamurun içindeki Cnân tam zamanında arkasına dönüp nehir kanalından yıldırım gibi fırlayan devasa bir şeyin küçük kum yığınını bir çırpıda aştığını ve toynaklarıyla havayı döverek neredeyse kafasının üzerinden geçtiğini gördü. Başı dönen genç kadın yere düştü ve bir anlığına o şeyi gözden kaybetti. Tekrar öteki tarafa baktığında Bankhar'ın taklalar atarak geriye savrulduğunu, omuzlarının üstünden kopan kırmızı bir parçanın kum yığınının üzerinde yuvarlandığını gördü.</p>

  <p>Sazların ve balçığın arasında tökezleyen Cnân dengesini sağlayıp doğruldu ve o devasa şeyin ne olduğunu nihayet görebildi: atlı bir adam. Batan güneş adama arkadan vuruyor, zırhı Cnân’ın gözlerini kamaştırıyordu. Binicinin sol eli atının dizginlerindeydi;sağ elindeyse dikenlerle kaplı, yumruk büyüklüğünde demir bir gürz tutuyordu. Dikenlerden etrafa köpek kanı sıçrıyordu.</p>

  <p>Kayarak duran bankhar sırtüstü yatıp kaldı, arka bacaklarından biri titriyordu. Kafasının yarısı eksikti.</p>

  <p>Bankhar ile en öndeki Moğol’un arasındaki mesafe uzun bir taş atımı kadardı. Atını dörtnala koşturan Percival o arayı gümbürdeyen toynaklar eşliğinde çabucak kat ediverdi. Gergin zincirinin ucunda acelesiz ve amansız bir yay çizen demir gürz ansızın hızlandı ve görünürde hızından hiçbir şey kaybetmeksizin Moğol’un suratına yandan çarparak -zira adam o sırada dönmeye çalışıyordu- kafatasının öteki tarafından dışarı çıktı.</p>

  <p>Percival sazlığa doğru baktı. “Al sana bir yedek!” diye seslendi, sakin bir dille.</p>

  <p>Afallamış hâldeki Cnân kendisine hitap edildiğini neden sonra anladı.</p>

  <p>“Seninle...” derken sözünün devamını getiremedi.</p>

  <p>“Hayır. Nehrin karşı tarafına geç,” diyen adam nehir seviyesindeki iki Moğol’a aldırış etmeyerek destriyerini sertçe mahmuzladı ve onu dosdoğru bendin alçak bir kısmına sürdü. At bir an için bocaladı, sonra da binicisinin niyetini anladı ve ufuk çizgisindeki bir yükseltiye doğru koşturarak onun üzerinden atlamayı denedi. Hayvanın ön toynakları zirveyi aştı. Arka bacaklarıysa gergin geçen birkaç saniye boyunca sahili eşeleyerek kürekler dolusu toz toprak kaldırdı. Fakat sonra devasa butları havaya kalktı ve nihayet yamacın üstüne çıktı. Percival bir zafer veya teşvik haykırışıyla bineğini sertçe sola döndürdü ve görünüşe bakılırsa tepeye ondan önce çıkan yalnız bir Moğol’un tam üstüne sürdü.</p>

  <p>Ardından Cnân şövalyeyi gözden kaybetti.</p>

  <p>Kum yığınında kalan iki Moğol sonunda yaylarını sırtlarından indirdi. Cnân, durmadan hareket edip siper aldığı takdirde bu mesafeden kendisini vurulabileceklerini sanmıyordu; fakat şanslı bir atışın ne zaman geleceğini hiç kimse bilemezdi. O yüzden neler olacağını görmek için durup beklemeye hevesli değildi. Bankhardan kaçarken yapmaya çalıştığı manevrayı tamamlayarak seti yanlamasına geçti ve nehrin ana kanalına ulaştı. Balçık kaplı devrik bir ağaç kütüğünü aşarken gözlerini birkaç saniyeliğine Moğollardan ayırması gerekti.</p>

  <p>Tekrar arkasına baktığında Moğollardan biri sarsakça dizleri üstüne çöküyor, miğferini düzeltmeye çalışırmış gibi elini başına uzatıyordu. Cnân adamın boynuna aşağıya doğru, eğimli bir açıyla saplanmış bir ok fark etti ve Moğol’un nehrin karşı tarafından atılan bir okla vurulduğunu düşündü.</p>

  <p>Genç kadın döndü, suya daldı ve bir düzine kulaç attı. Akıntı onu nehirden aşağıya, yeri belirsiz okçuya doğru sürüklüyordu; ama Cnân bunun kötü bir şey olmadığına karar verdi ve suya karşı koymayarak tüm enerjisini kanalın karşısına geçmeye ayırdı.</p>

  <p>Ayaklarının altındaki nehir yatağının tekrar yükseldiğini hissedince başının sadece birkaç santimlik bir kısmını akıntıdan çıkartarak arkasına baktı. Az evvel bankharın sonunu getiren gümbürtü yeniden kulaklarına çalındı ve Percival’in -tabii atının da- başı banketin arkasından tüm haşmetiyle yükseldi. Şövalye köpeğe ve ilk Moğol’a karşı son derece etkili bir şekilde kullandığı gürzünü kemerine asmıştı; artık bir elinde kanlı bir mızrak, diğerindeyse gözyaşı biçimli bir kalkan taşımaktaydı. Kalkana saplanmış iki ok, ikinci Moğol’un ilkinden daha iyi direndiğini gösteriyordu. İki eli dolu olan Percival atının nehir kıyısı boyunca kendi yolunu bulmasına izin verirken bir gözü sazların arasında siper alan ve o sırada yayını kaldırmakta olan Moğol’un üzerindeydi. Percival bendin tepesinde açıkça görülüyordu. Zırhlı şövalye kalkanını hızla indirerek bineğinin omzuna saplanacak bir oku kolayca durdurdu.</p>

  <p>Cnân’ın başının tam üstünden geçip giden başka bir ok sazların arasına düştü. Belli ki nehrin genç kadınla aynı tarafında bulunan okçu -Cnân onun Raphael olduğunu tahmin ediyordu- şanslı bir atış yapabilmeyi ummuştu.</p>

  <p>Destriyer sazlığın içine paldır küldür daldı. Percival o kadar geriye yaslanmıştı ki atın sağrısına uzanmış gibi görünüyordu. Birkaç saniyelik bocalamanın ve toparlanmanın ardından at ile binicisi tekrar bir araya geldi. Ardından Percival öyle bir şey yaptı ki -inanması ne kadar güç olsa da- Cnân sazlıktaki Moğol’a acıdı. Atını daha sıkı ve kumluk zemine çıkarıp kargıyı düşük bir açıda tutarak hücuma geçti.</p>

  <p>Moğol neyle karşı karşıya olduğunu çok iyi anladı. Yerinden fırlayan adam zikzaklar çizerek ve ayaklarıyla etrafa sular sıçratarak kıyı boyunca koşturdu. Açık arazide Kağan’ın güruhlarına yakalanan, dehşet içindeki milyonlarca kurban gibi artık o da kötü bir seçimle karşı karşıyaydı: Ya omurgası ve kaburgaları ekmek kırıntıları misali ezilerek çamurun içine gömülecekti, ya da iki buçuk metre uzunluğundaki bir mızrak karnını deşecekti.</p>

  <p>Hiddetle haykıran Moğol son anda arkasına döndü ve mızrağı seçti. Ona istediğini veren Percival silahını adamın ayakları yerden kesilene kadar kaldırdı, sonra da cesedi bir bez bebekmişçesine sazların arasında taşıdı. Ta ki mızrağın ucundan kurtulup düşene kadar. .. Atın toynaklarıyla yerden kalkan su damlaları etrafa sıçrayan kanları kısmen sakladı.</p>

  <p>Midesi bulanan Cnân başını çevirdi, sonra da kuzey bendindeki bir yarığa tırmandı. Raphael’in yakınlardaki dallı budaklı bir çalının içinde gizlendiğini tahmin ediyordu. Hekimi beklediği yerde bulmasına buldu; fakat Raphael çoktan ona sırtını dönmüştü ve zirveye çıkan gevşek toprağı tırmanmakla meşguldü. Adam tepeye yaklaşırken yavaşladı, çömeldi ve ikaz amacıyla elini kaldırarak başını yamaçtan uzatmaması için genç kadını uyardı. Zirvenin ötesine baktığında her şeyin yolunda olduğunu gösteren bir şey gördü, yukarıdaki düz zemine çıktı ve çömelmeyi sürdürerek genç kadına elini uzattı. Başka birinden gelse -tabii her zamanki gibi Percival hariç- Cnân böyle bir hareketi hoş karşılamazdı; yardım almadan da rahatlıkla başının çaresine bakabilirdi. Fakat Raphael’in tavırlarındaki bir şey ona aralarındaki ilişkinin her zaman basit ve sorunsuz olduğu hissini veriyordu. Bu yüzden adamın elini kavradı ve her iki ayağıyla kıyıdan destek alarak kendini yukarıya itti. Raphael de onu zirveye çekti.</p>

  <p>Daha aşağıda ve geride bulunan Percival o sırada Moğolların atlarını topluyor, peşinden kolayca çekebilmek için onları ipe diziyordu.</p>

  <p>“Yedek binekler,” dedi Cnân.</p>

  <p>“Güzel,” cevabını veren Raphael başıyla nehrin karşısını işaret etti, ana kanal boyunu değil de, güney kıyısını. Cnân sazlıkların arasında kapana kısılmış olduğu için şu ana dek o tarafta ne olduğunu görememişti. Genç kadının fark ettiği ilk şey Percival’in kıyıyı aşarken atını üzerine sürüp öldürdüğü Moğol’un sazlarla kaplı cesediydi. Fakat sonra gözleri daha uzaktaki bir hareketlenmeye takıldı.</p>

  <p>Bir süre önce ana Moğol kuvvetinin toplandığı zirve artık boştu ve tepenin yakın tarafından aşağı bir çığa yahut toprak kaymasına benzer bir şey akıyor, batan güneşin ışığında ateş gibi parıldayan bir toz bulutu kaldırıyordu.</p>

  <p>Yerleri belirlenmişti. Moğollar onları öldürmeye geliyordu.</p>

  <p>“Kendince bir güzelliğe sahip,” diye belirtti Raphael, alaycı bir üslupla. “Ama manzara seyretmeye fazla zaman harcamasak iyi olacak. Zaten senin yeni veya faydalı bir izlenim edinmen pek mümkün değil.”</p>

  <p>“Sen ne halt etmeye izliyorsun o zaman?” diye çıkıştı kadın.</p>

  <p>“Sanırım benim biraz oyalanmam gerek, Percival’in yardıma ihtiyacı olabilir. Yedek atlarla başa çıkmasında veya kıyıya ulaştıklarında Moğolları yavaşlatmasında belki ona faydam dokunabilir.”</p>

  <p>“Benim ne yapmamı istersin?”</p>

  <p>“Eleâzar’ın yanına git.”</p>

  <p>“Eleâzar nerede ki?”</p>

  <p>“Herhâlde o çiftlikte kuşatılanlar her kimse onları ziyaret ediyordur,” diyen Raphael çevik bir hareketle ayak parmaklarının uçları üzerinde döndü ve mümkün olduğu kadar yere yakın kalarak aksi istikameti gözetledi. “Civardaki ölü ve yaralı Moğolların sayısına bakılırsa kuşattıkları kişinin Istvan olduğuna bahse girerim.”</p>

  <p>Bu Cnân’a hiç de güzel bir plan gibi gelmedi, hatta bir planın başlangıcı bile değildi; fakat enine boyuna tasarlanmış bir şey duymayı zaten beklemiyordu ve kendisini taşkın nehir yatağının karşı tarafından üzerlerine gelen kırk kadar atlıdan uzak tutacak her şeye razıydı.</p>

  <p>Raphael yakınlarda bir yerde mızrağını yere saplamış ve atını ona bağlamıştı. Cnân’ın midillisi de başka bir iple o ata bağlı duruyor, başını önüne eğerek burnuyla otların arasını eşeliyordu. Genç kadın gergin ipi Raphael’in eyerinden çözdü ve kendisini bile şaşırtan bir özgüvenle midillinin sırtına atladı. Çevikliğinin yol arkadaşlarından biri tarafından görüldüğünü ummayacak kadar mütevazı olduğu söylenemezdi.</p>

  <p>Sağ dizgine sertçe asılıp topuklarını ata vurdu, sonra da bindikleri atın dikkatini gerçekten çekmek istediklerinde erkeklerin yaptığı gibi bir nara attı. Midilli de onun istediği şekilde, aniden boynunu uzatıp dörtnala bir koşu tutturarak tepki verdi.</p>

  <p>Cnân artık küçük çiftlikte süren çatışmaya doğru son sürat gidiyordu. Yaklaşık yarım kilometre uzaklıktaki çiftlik, onu mevsimsel sellerin üstünde tutacak küçük bir yükseltinin üzerine kurulmuştu. Önceki konumlarından baktıklarında onu çok az seçebilmişlerdi. Fakat şimdi, daha yakından baktığında oranın tentelerden, dış binalardan, kulübelerden, domuz ağıllarından, tütsü evlerinden, kümeslerden ve ahırlardan oluşan düzensiz bir yer olduğunu görebiliyordu. Üstelik çiftlik sakinleri o kadarla da yetinmeyip tüm bunların arasına gelişigüzel bir şekilde turba yığınları, saman balyaları, çardaklar, ambarlar ve arı kovanları eklemişlerdi.</p>

  <p>Son bir-iki sene içinde saklanma yerleri konusunda tam bir uzman olup çıkan Cnân açık alanlardan kaçınarak gizliyi, karmaşığı, çetrefilliyi ve biçimsizi -savaşçıların ve avcıların kafasını karıştırıp hevesini kıracak yerleri- yeğliyordu. Taşkın nehir havzasının üzerinde Moğollar tarafından kovalanacak olsaydı -aslına bakılacak olursa durum şu anda tam olarak bundan ibaretti- dosdoğru o çiftliğe yollanırdı. Ana binada bir ateş yakıp orada kaldığını sanmaları için elinden geleni yapar, sonra da çiftliğin eteklerine sıvışıp kendisini gübre veya samanların içine gömer ve oradan avcılarını gözetlerdi.</p>

  <p>Onların gitmelerini beklerdi. İzleyip öğrenirdi.</p>

  <p>Muhtemelen Istvan da benzer bir davranışta bulunmuştu. Henüz çiftliğe ulaşmadığı için Cnân bundan tam olarak emin değildi; fakat Raphael adamın hâlâ yaşadığını düşünüyordu ve Istvan’ın başka bir yöntemle hayatta kalması mümkün değildi.</p>

  <p>Aradaki mesafeyi kapattıkça bir çatışmanın izlerini tespit etti: kütüklerden yapılmış çitlerin üstüne serili Moğol cesetleri. Bunu çamurla kaplı bir domuz çukurunda yatan, siyah pelerinli, muhtemelen bir Rus asilzadesine ait olabilecek bir başka beden izledi. Sağa sola saçılmış küflü saman balyalarının etrafında birer cenin gibi kıvrılmış başka Moğol cesetleri de yatıyordu; bir yanı oklarla kaplı, ölü bir inekle beraber. Birisi hayvanın gırtlağını kesmiş ve leşinin arkasında siper almıştı.</p>

  <p>Istvan gizlenip seyretmekten fazlasını yapmıştı. Cesetlerden bazıları düştükleri yerde yatmasına rağmen diğerleri tüyler ürpertici pozlarda bırakılmıştı. Istvan bir ara -hem de çok yakın bir zamanda, zira kısa bir süre öncesine kadar kanlı canlı on Moğol çiftliğin etrafını kuşatmış bulunuyordu- gizlendiği yerden sessizce çıkmış, hızlı ve hevesli bıçaklarla yakın mesafeden işe koyulmuştu. Avlarını bir an önce öldürmek isteyen Moğollar atlarından inmek ve o pis, virane labirente girmek gibi bir hata yapmıştı. Avladıkları kişinin dehşet içindeki bir kaçak, bulduğu ilk yere saklanan ve paçasını bir şekilde kurtarmak için dua eden bir hasatçı olmadığını anlamamışlardı.</p>

  <p>Istvan mantarlarını çiğneyerek, belki de zamanlamasını en uygun anda coşkuya kapılacak şekilde ayarlayarak onları beklemişti.</p>

  <p>Garip ve unutulmaz sahnelere dolu, uzun bir gün olmuştu ve genç kadın yine onlardan biriyle karşı karşıyaydı: geri geri yürüyerek bir kümesin köşesinden çıkan, kısa ve eğik bir kılıçla kesme ve saplama hamleleri yapan bir Moğol. Adam tökezleyen ayaklarının arkasında ne olduğunu umursamıyor, onun yerine dehşet dolu gözlerle önüne bakıyor ve kötek yemiş bir eşek gibi anırıyordu, ömrünün son saniyesinde.</p>

  <p>Bir seksen boyundaki bir kılıç gümüşî bir yıldırım misali yukarıdan aşağıya doğru savrularak kümesin arkasından çıktı, Moğol’un boynuyla omuzlarının birleştiği yere isabet etti, vücudunu boydan boya kesti ve adamın öteki tarafından, kalça kemiğinin hemen üstünden dışarı çıktı. Moğol’un her iki yarısı da zıt yönlere doğru devrilirken bağırsakları serbest kalmak için yirmi yıldır bekliyormuşçasına dışarı taştı.</p>

  <p>Bu Istvan’ın eseri değildi. O devasa kılıç bir başkasına aitti.</p>

  <p>Attığı bir adımla görüş alanına giren Eleâzar kılıcının hızını kesmek için çaba harcamayarak hareketini tamamlamasına müsaade etti ve ellerini başının üstüne kadar kaldırarak silahının ucunun yere saplanmasını engelledi. Kılıcın ucunu çizdiği yayın merkezi niyetine kullanarak kendi etrafında zarifçe döndü ve hiç kimsenin gizlice yaklaşmadığından emin olmak için arkasını kolaçan etti.</p>

  <p>Böyle bir kavgaya karışmak Cnân’a yardım etmeyeceği gibi Eleâzar ile (eğer hâlâ buralarda bir yerdeyse) Istvan’ın da işini zorlaştırabilirdi. Bu yüzden geri çekilip bineğiyle sakin bir ses tonuyla konuştu ve rotasını değiştirerek tedbirli bir tırısa geçmesi için onu ikna etti.</p>

  <p>Atlarla arası pek iyi olmayan Cnân diğerlerinin neden yedek bineklere bu kadar önem verdiğini hemen anlayamamıştı. Teoride mantıklıydı elbette. Fakat gerçeği bütünüyle kavrayabilmesi için güruhu akın ederken görmesi gerekmişti. O sırada birkaç Moğol midillisi çiftliğin sınırları civarında amaçsızca dolaşıyor, yiyecek bir şeyler bulabilmek için toprağı kokluyordu. Sahiplerinden bazılarını siper aldığı yerden vurduğu anlaşılan Istvan sayesinde -Cnân Moğol cesetlerine saplı duran okları kolayca tanımıştı- artık hepsi de birer yedekti ve genç kadın onları bir araya toplayarak işe yarar bir şey yapabileceğine karar verdi. Midilliler kadına fazla aldırış etmemelerine rağmen dost canlısı hayvanlardı ve bir sürüye katılmaya itirazları yoktu. Böylelikle Cnân zamanının bir kısmını midillileri toparlamaya ve onlara çiftliğin etrafında yavaş bir tur attırmaya ayırdı. Bir yandan da ölü Moğolları sayıyor ve geriye kalan son birkaç tanenin Istvan ile Eleâzar tarafından avlanmasını bekliyordu. Midilliler çok geçmeden kadına alıştı ve Cnân da aşina gözüktükleri dili, yani Türkçeyi kullanarak onlarla konuştu.</p>

  <p>İki şövalye nihayet ağılların arasından çıktı ve aynı anda Raphael ile Percival de nehir kıyısının oradan dörtnala geldi. Üstü başı kandan kıpkırmızı kesilmiş Istvan peşi sıra birkaç yedek at çekerken neredeyse tertemiz hâldeki Percival de dört attan oluşan inatçı bir grubu arkasından sürüklüyordu. Artık gruplarındaki herkes için üç-dört binekleri vardı.</p>

  <p>Cnân onlara katıldı. O anda Istvan ile diğerleri arasında ilginç bir konuşma geçebilirdi ama elbette ki buna zaman yoktu. Sahiden de Moğol atlılarının en coşkulu olanları kıyıyı şimdiden aşıyordu. Tabii güneş batmak üzere olduğu ve etraf sadece gri bir alacakaranlıkla aydınlandığı için bu durum görüntüden ziyade seslerden anlaşılıyordu.</p>

  <p>“Ormana mı?” diye öneride bulundu Percival, dizginlerini biraz daha yukarıdan tutarak. “Ya dikenleri ya da okları seçeceğiz. Şahsen ben dikenleri yeğlerim.”</p>

  <p>“Beni takip edin,” dedi Istvan.</p>

  <p>Böylece adamın peşine düştüler. Moğollar da onların.</p>

  <div>
    <br />
  </div>

  <div style="text-align: center;"><img alt="" src="../Images/main-20.jpg" /></div>

  <p>Cnân yaşlı ağaçların arasında kısmen açık bir patika buldu. Neredeyse ormanın korunağına girer girmez şövalyelerin ne yaptıklarına dair hiçbir fikirlerinin olmadığı ortaya çıktı. Gür, dikenli çalıların arasında bata çıka ilerliyor ve küfür ediyorlardı. Aynı şey Cnân için de geçerliydi</p>

  <p>Hepsi de Istvan’ın eylemlerine şüpheyle yaklaşma eğilimindeydi ve gürültülü ilerleyişlerinin altı üstü bir şaşırtmaca olup olmadığını kendi aralarında tartıştılar. Sonunda Eleâzar peşlerindeki Moğolları bir pusuya çekmeye çalıştıkları sonucuna vardı.</p>

  <p>Percival hiçbir şey söylemedi. Planı diğerleri için bir muammaydı, tabii gerçekten de bir planı varsa. Bu yüzden grup etrafta körü körüne dolaşarak; birbirini gözden kaybedip tekrar bularak; sık çalılıkların arasından üzerlerine gelen bir atlının kendi ekiplerinden biri mi, yoksa bir Moğol gözcüsü mü olduğunu kestiremeyerek birkaç tehlikeli dakika geçirdi.</p>

  <p>“Burada hiç kimse dövüşemez,” diye mırıldanan Istvan yavaşça ve sözcükleri geveleyerek konuşuyordu. Eğimli bir ayışığı huzmesinin içinden geçerken başını kaldırdı ve yarı yarıya kapattığı göz kapaklarının ardından ona ağzı açık bir şekilde baktı. Yüzünde kanlı bir parmak izi vardı. Kısmen de olsa hâlen mantarların etkisi altındaydı.</p>

  <p>Cnân bunun daha önceden bahsi geçen, Feronantus’un grubu rahatsız edilmeksizin yolculuk yapabilsin diye kendilerini feda edecekleri o an olup olmadığını sordu Percival’e. Eğer öyleyse en kısa zamanda ortadan kaybolmayı planlıyordu. Sonunda Raphael yakışıklı şövalyeyi ne düşündüğünü açıklamaya ve aklından ne geçtiğine dair en ufak bir fikirlerinin olmadığına ikna etti.</p>

  <p>Dikenli bir çalıdan kaçınan Percival atını durdurdu, karanlıkta belli belirsiz görülebiliyordu. Cnân, adamın duruşundaki kararlılığı gördü. “Feronantus’la buluşacağız,” diye duyurdu Percival, sanki bu daha en başından itibaren belliymiş gibi.</p>

  <p>“Onu bulabilsek bile, ki bundan şüpheliyim,” dedi Eleâzar, “Moğolları da dosdoğru ona götürmüş olacağız.”</p>

  <p>“Evet,” dedi Percival, “ve aynı sebepten dolayı onları tamamen ortadan kaldırabilecek bir sayıya ulaşacağız.”</p>

  <p>“En azından öfkeden gözü dönmüş bir Moğol birliğini kampının orta yerine götürmeden önce Feronantus’u uyarmak... kibarca bir davranış olabilir,” diye belirtti Raphael.</p>

  <p>“Ben önden giderim,” diye başlayan Istvan demir kırı atıyla birlikte kendi etrafında döndü ve bir çalıyı ezip geçti. Fakat sendeledi ve yanlışını kendi de görüp vazgeçti.</p>

  <p>“Bu ormanda o biraz zor,” dedi Eleâzar alaycı bir üslupla.</p>

  <p>“Cnân her zamanki gibi çabucak ve sessizce önden gidecek,” dedi Percival. “Biz de yavaşça ve gürültüyle onu takip edeceğiz. Hemen yola çık!”</p>

  <p>Bu tam da Cnân’ın şövalyeleri hak ettikleri kadere terk edeceği türden bir andı, tabii emri veren Percival çarpıcı bir dikkatle dosdoğru gözlerinin içine bakmasaydı. Bu yüzden homurdandı ve midillilerini peşi sıra çekerek ağaçların arasına girdi. Artık nereye gittiğini göremese de ayakları ona hangi yönün yokuş aşağı olduğunu söyleyebilirdi. Bir ara nehrin karşısına yeniden geçmesi gerekecekti, hem de karanlıkta. Öyle bir şey için en uygun zamanın şu an olduğuna karar verdi. Moğol birliği bu yakaya daha yeni geçmişti. En azından şu son birkaç dakikadır bütün enerjilerini bu işe harcamışlardı. Amaçlarına ulaşmak için de tehlikelere göğüs germiş ve sıkı çalışmışlardı. İnsan doğası gereği bu saatten sonra gerisingeri dönüp nehri tekrar geçmeye yönelik güçlü bir isteksizliğe kapılacak olmaları çok normaldi; özellikle de duyuları onlara düşmanlarının -veya en azından en yavaş ve gürültülü bölümünün- tam önlerinde olduğunu söylerken.</p>

  <div style="text-align: center;"><img alt="" src="../Images/main-21.jpg" /></div>

  <p>Cnân nehri aştıktan sonra başka bir akşam olsa gurur duyacağı bir tempoyla yol aldı. Fakat ne zaman işemek veya bitkin hâldeki bir midilliyi geride bırakmak için duraklasa arkasından bir yerlerden toynak gümbürtülerinin yükselmesi çok da uzun sürmüyordu.</p>

  <p>Moğollar ya Percival ile arkadaşlarını önlerine katmış sürüyor, ya da onları takip ediyorlardı; her hâlükarda iki grup da var gücüyle ilerliyordu ve Cnân’ın yegâne sorumluluğu hedefe onlardan önce varmak olduğu için o da aynını yapmak zorundaydı.</p>

  <p>Cnân şafaktan önceki saatlerde, gökyüzü aydınlanırken atını daha hızlı sürebildiğini keşfetti. Elinde kalan atlar, gece çöktüğünden beri çatışmalar arasında mekik dokuyan şövalyelerin bineklerinden daha dinçti. Toynak sesleri iyice geride kaldı, sonra tekrar yaklaştı, doğuya yöneldi, ardından tekrar batıya kaydı. Cnân neredeyse her iki grubun da bir şekilde etrafından dolanarak kendisinden evvel Feronantus’a ulaşacağına inanacaktı. Hepsinin. Hiddetle birbirlerine girmiş bir hâlde.</p>

  <p>Yine de yaklaşan savaşçıların gürültüsü onlara kadar ulaşmadan önce Kalkan-Biraderleri’nin kampına dörtnala girmeyi başardı. Diğerleri uyurken Raedwulf nöbet tutuyordu. Adam Cnân’ı belirli bir mesafeden tanıdığı için onu havada ıslık çalan oklarla değil de tebessümlerle ve el işaretleriyle karşıladı.</p>

  <p>“Umarım çoraplarınızı yamamayı bitirmişsinizdir,” dedi genç kadın.</p>

  <p>“Tamamıyla bitirdik,” dedi Taran sakin bir sesle, rahatça oturduğu yerden. Rzedwulf elinde yayıyla kampın öteki tarafından yaklaştı. “Niye yalnızsın?”</p>

  <p>“Percival en içten selamlarını gönderdi,” dedi Cnân. “Küçük bir Moğol ordusunu dosdoğru buraya getiriyor ve bu durumun sizin için fazla bir sıkıntı yaratmamasını umuyor.”</p>

  <p>Taran ayağa kalktı.</p>

  <p>“Ne kadar gerideler?” diye sordu Raedwulf.</p>

  <p>“Gidip rahatça işeyebilecek kadar vaktiniz belki vardır,” dedi Cnân.</p>
</body>
</html>
