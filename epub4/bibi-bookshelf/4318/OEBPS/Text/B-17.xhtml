<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <div>
    <h2 id="sigil_toc_id_8">17. BÖLÜM</h2>

    <h2 class="sigil_not_in_toc"></h2>

    <h2 class="sigil_not_in_toc"></h2>

    <p style="text-align: center;"><img alt="main-1" src="../Images/main-1.jpg" /></p>
  </div>

  <h2 class="sigil_not_in_toc"></h2>

  <p class="baslik5"><b>SUİKASTÇININ ESRARI</b></p>

  <p class="p1">Munokhoy ile diğer biniciler yaklaşırlarken Ganşuk kılıcın ucuyla tutsağa kıpırdamamasını hatırlatarak ayağa kalktı.</p>

  <p>İkilinin yanına evvela Munokhoy ulaştı. Adam, ağır yaralı bir geyiğin boğazına dişlerini geçirmeden önce o ânın keyfini çıkaran aç bir kurt gibiydi. “Suçüstü yakalandın,” dedi, ama o suçun ne olduğunu izah etmedi.</p>

  <p>“Bu kadın benim tutsağım,” dedi Ganşuk.</p>

  <p>Diğer biniciler Munokhoy’un etrafında bir yarım daire oluştururlarken atlarının kaldırdığı toz bulutu Ganşuk ile kadına çarptı. <i>Deel</i>’lerindeki <a href="../Text/DiPNOTLAR.xhtml#a41" id="k41"><sup>[41]</sup></a> beyaz kürklü süslemelere bakılırsa adamlar Gece Bekçileri değil de Gündüz Bekçileri olan <i>Torguud</i>lardı; yani Munokhoy’un jaghun’unun askerleri.</p>

  <p>Munokhoy eyerine yaslanırken meşale ışığı yüzündeki gölgeleri dağıttı. “Kadın mı?” dedi. Dili bu sözcükten haz duyarcasına dudaklarına dokundu ve Ganşuk konuştuğuna pişman oldu. Munokhoy eyerinden aşağı kayıp ikiliye yaklaştı. “O <i>kadın</i> İmparatorluk Muhafızlarının tutsağı, enik.”</p>

  <p>Bu aşağılayıcı sözcük Ganşuk’u çok kızdırdı, özellikle de Munokhoy bunu söylerken aynen böyle bir tepkiyi amaçladığı için. Aslında Munokhoy yaş olarak ondan çok da büyük sayılmazdı ama “enik” lafı aralarında muazzam bir fark olduğunu imâ ediyordu.Ganşuk öfkeli bir karşılığın Munokhoy’a tam da istediği gibi bir bahane vereceğini anlayarak dilini tuttu.</p>

  <p>Munokhoy kemerinden uzun bir bıçak çekip esiri süzdü. Bilinçsizce bir aşinalıkla bıçağın ucuyla oynadı. “Geri çekil enik,” dedi Ganşuk’a, tüm dikkatini kadına vererek.</p>

  <p>Kadın o sırada gözlerini hızla kırpıştırarak Ganşuk’a bakıyordu. Delikanlı onun korkudan mı yoksa gözlerine kaçan tozdan mı öyle yaptığını bilemiyordu. Kadının ağzı da açıktı ve hızla nefes alıp veriyordu. Ganşuk kılıcın ucunu onun sırtından çektiği anda tutsağın ne yapacağının farkındaydı.</p>

  <p>“Pekâla,” diyen genç adam kılıcı kaldırdı.</p>

  <p>Kadın çalılıklardan fırlayan bir geyik gibi depara kalktı ve meşale ışıklarının ötesindeki karanlıkta gözden kaybolmaya çalıştı. At sırtındaki adamlardan biri alelacele elini yayına atarken meşalesini düşürdü ve yere dağılan kıvılcımlar atları ürküttü. Hayvanlar kıpırdanarak birbirlerine çarparken adamlar meşalesini düşüren arkadaşlarına bağırıp çağırmaya başladılar.</p>

  <p>Munokhoy neredeyse tembelce bir hareketle bıçağını fırlattı ve Ganşuk’un kulağına önce bir acı cıyaklaması, sonra da yere yığılan bir bedenin patırtısı geldi. “Hey!” diye adamlarına bağırdı Munokhoy. “Atlarınıza hâkim olun.”</p>

  <p>Askerler bineklerini kontrol altına alıp küçük bir ot yangının yayılmaya başladığı yerdeki meşaleden uzaklaştırdılar. Hayvanlar sakinleşirken Ganşuk meşale ışığı çemberinin ötesinden gelen boğuk bir inilti duydu.</p>

  <p>Munokhoy yüzünde yine o vahşice sırıtışla delikanlıya bir göz attı.</p>

  <p>“Artık bıçağın onda,” dedi Ganşuk, sözlerinin adamın yüzünde yarattığı değişimden zevk alarak.</p>

  <p>Munokhoy sert adımlarla yerdeki meşalenin yanına gitti. Ot yangınını ayağıyla söndürdükten sonra meşaleyi havaya kaldırdı. “Dikkat et enik,” diye hırıldadı. “Bıçağımı geri aldığım zaman onu senin üzerinde kullanabilirim.” Munokhoy bıçağı attığı yöne doğru tez adımlarla yürüdü ve kısa bir süre sonra taş bir zemini süpürürcesine meşalesini yerin yakınında savurdu. Feryat eden kadının attığı uzun çığlık bir ağlamanın hıçkırıklarına dönüştü.</p>

  <p><i>Kim bu kadın?</i> Ganşuk onun bir suikastçı olmadığı iddiası üzerinde düşünecek kadar bile zaman bulamamıştı. Eğer dediği doğruysa sarayda ne arıyordu? Bir hırsız mıydı? Ne çalmıştı?</p>

  <p>Cevaplara ihtiyaçları vardı ve kadını keşfetmelerinin ardından başlayan kovalamaca büyük bir karışıklık içinde geçmişti. Üstelik o karışıklık sırasında muhafızlardan bazıları Ganşuk’u kadının suç ortağı sanmıştı.</p>

  <p>Ansızın boğazı daralan delikanlı Munokhoy’un adamlarına bir göz attı. Adamlar Kağan’ı korumaya yemin etmiş birer <i>Torguud</i> da olsa hepsi de Munokhoy’un bizzat seçtiği savaşçılardı. <i>Saraydan çok uzağız,</i> diye düşündü Ganşuk. <i>Tabii Kağan’ın gözlerinden de. Burada başıma her an bir</i> “kaza’ <i>gelebilir. Üstelik hiç kimse aksini iddia etmez.</i></p>

  <p>“O bir suikastçı değil,” diye bağırdı Ganşuk. “Sarayda ne aradığını öğrenmezsek Kağan’ı <i>nasıl</i> koruyabiliriz?”</p>

  <p>Binicilerden ikisi eyerlerinde biraz doğruldu. Ganşuk <i>Torguud'</i>ların asıl amacını hatırlatınca vücut dilleri değişiverdi. Ganşuk biraz zaman kazanmıştı. Dikkatleri kadının üstünde tuttuğu sürece kendisi ile Munokhoy arasındaki husumet mevcut meselenin yanında önemsiz kalacaktı. Adamları böyle bir durumda Munokhoy’un intikam peşinde koşmasına göz yummazlardı.</p>

  <p>Ganşuk derin bir nefes vererek binicilere sırtını döndü ve Munokhoy’un dans eden meşalesine doğru emin adımlarla yürüdü.</p>

  <p>Munokhoy kadını kontrol etmekte zorlanıyordu. Hem meşale hem de bıçak taşırken onu hareketsiz tutamıyordu. Kadının omzunda biraz kan, meşalenin ışığında parıldayan ıslak bir karartı vardı ve ikiliye yaklaşırken Ganşuk’un burnuna yanık saç kokusu çarptı. Kadın delikanlının yaklaştığını görünce hareketleri daha da vahşileşti ve Munokhoy’a pençeler attı. Adamın sol koluna -meşaleyi tutana- vurunca ateş tehlikeli bir biçimde Munokhoy’un suratına yaklaştı. Munokhoy’un başını geri çekmesiyle birlikte de kendini onun elinden kurtardı.</p>

  <p>Kadın koşmaya başladı; karanlığa değil, dosdoğru Ganşuk’un üzerine doğru. Şaşıran delikanlı kılıcını indirdi ki kadın kendini şişleyemesin (tabii niyeti sahiden oysa). Kadın yavaşlamaksızın ona sertçe çarptı ve sendeleyen Ganşuk yüzüne saldırılmasını yahut kılıcının elinden alınmasını engellemeye çalıştı. Kadın her ikisine de kalkışmadı ve bir anlığına ellerini delikanlının göğsüne bastırdı. Sonra da Munokhoy yanlarında bitti.</p>

  <p>Gündüz Bekçisi, kadını saçlarından yakaladı, başını geriye çekti ve bıçağı onun boynuna dayadı. Ganşuk bıçağın yaklaşması karşısında irkilse de kendini kadından kurtaramadı. Suikastçı sanki delikanlının deel’ini yırtıp içine girmeye çalışırcasına kumaşa asılıyordu. Ancak Munokhoy bıçağını biraz daha bastırdıktan -ve böylece kadının korunmasız boynundan bir damla kan akıttıktan- sonra durdu.</p>

  <p>Munokhoy elini kadının saçlarına daha da sıkı dolarken onun arkasından Ganşuk’a kötü kötü baktı. “Her şeyi anlatacak,” deyip güldü. “İnsanları <i>öldürmemekte</i> üstüme yoktur.”</p>

  <p>Kadın kendine hâkim olamayarak titredi. Gözlerindeki çaresiz bakış Ganşuk’a ölümünün yaklaştığını anlayan bir hayvanı hatırlatıyordu.</p>

  <p>“O benim tutsağım,” dedi Ganşuk, vazgeçmeyerek.</p>

  <p>Munokhoy dudak büktü. “Ben Kağan’ın <i>Torguud</i>larının bir <i>jaghun</i>’una komuta ediyorum,” dedi. “Sense Büyük Han’ın ağabeyinin süs köpeğinden başka bir şey değilsin. Sözünün Karakurum’da neredeyse hiçbir bir ağırlığı yok.”</p>

  <p><i>Ama yine de biraz</i> var, diye düşündü Ganşuk. <i>Zaten o yüzden beni burada, emrin altında olmayanların kulaklarından bu kadar uzakta tehdit ediyorsun.</i> Ganşuk adama bir-iki saniye daha baktı, sonra da başını çevirdi. Geri adım atıp yana çekilerek kadın üstündeki hak iddiasından vazgeçti. <i>Şimdilik.</i></p>

  <p>Bu karşılaşmadan galip ayrıldığını düşünen Munokhoy homurdandı ve tutsağı <i>-kendi</i> tutsağını- Ganşuk’un yanından ilerletti. “Bağlayın şunu,” diye seslendi adamlarına. “Kente geri dönüyoruz.” Ganşuk’a son bir aşağılayıcı bakış attı.</p>

  <p>Ganşuk kadının ellerinin birbirine bağlanmasını, sonra da Munokhoy’un atının eyerine yanlamasına yatırılmasını seyretti. Adamlar birkaç dakika içinde atlarına binip oradan ayrıldılar. Kısa zamanda ateşböceklerini andıracak kadar küçüldüler, sonra da gözden kayboldular.</p>

  <p>Delikanlı, Munokhoy’un düşürdüğü meşaleyi yerden aldı ve onun çıkardığı yangını tamamen söndürdüğü sırada deel’inin içine kadın tarafından gizlice bir şey sokulmuş olduğunu fark etti.</p>

  <div>
    <br />
  </div>

  <div style="text-align: center;"><img alt="" src="../Images/main-38.jpg" /></div>

  <p>Ganşuk elinden geldiği kadar kısa sürede Karakurum’a döndü; fakat zayıf meşale ışığıyla bile atını bulması uzun sürmüştü. Sonuç olarak saraya şafaktan sonra ulaştı; toz toprak ve ağrı sızı içinde, yorgun ve asabi bir hâlde. Sarayın önünde atından inerken yüzünü yalayan bir sabah esintisi bile moralini yükseltmedi.</p>

  <p>Sarayın koca kapıları kapalıydı, üzerlerindeki ejder motifli görkemli kabartmalar dünyayı dışarıda tutuyordu. Kapıların önünde bekleyen bir muhafız dörtlüsü Gündüz Bekçileri’nin süslü bronz zırhını ve bembeyaz koyun postu süslemelerini kuşanmıştı. Ganşuk yaklaşırken soğukkanlı bir resmiyete bürünen adamlar delikanlının ne gelişinden ne de mizacından etkilenmişe benziyorlardı.</p>

  <p>“Kağan’a verecek önemli bilgilerim var,” dedi Ganşuk. “Dün geceki işgalciyle ilgili.”</p>

  <p>“İşgalci çoktan sorguya çekildi,” dedi içlerinden biri.</p>

  <p>Ganşuk kadının verdiği minik kutuyu düşündü. Fanilasına dayalı duran lakeli siyah kutu dikdörtgen şeklindeydi, avucuna zar zor sığacak büyüklükteydi ve görünür bir kapak izinden yoksundu. Ganşuk onu salladığı zaman içinde bir şeyin tıkırdadığını duymuştu.</p>

  <p>“Onu yakalayan bendim,” dedi delikanlı. “Kağan raporumu duymak isteyecektir.”</p>

  <p>“İşgalciyi <i>Torguud</i>ların komutanı Munokhoy yakaladı,” karşılığını verdi muhafız.</p>

  <p>Ganşuk adama iyice yaklaştı. Muhafızın arkasındaki diğer ikisi kargılı baltalarını indirerek bir engel oluşturdu. “Bana yalancı mı diyorsun?” diye soran Ganşuk suratını muhafızın burnunun dibine kadar soktu. “Ben Çağatay Han’ın elçisiyim ve Kagan’a bizzat rapor vermek üzere gönderildim. Eğer hemen kenara çekilip beni saraya almazsan...”</p>

  <p>Muhafız onu yalancı çıkarmaya çalıştı. “Ne yaparsın?”</p>

  <p>“Bıçağımı karnına saplarım.” Ganşuk dişlerini gösterdi. “Arkadaşların büyük ihtimalle beni öldürür, ama sonra Kağan’a kimi ne diye öldürdüklerini anlatmaları gerekir. Sence senin için böyle bir işe kalkışırlar mı? Belki Kağan ne halt yediklerini Çağatay Han’a kendi ağızlarıyla anlatmalarına yetecek kadar onları canlı bırakır.”</p>

  <p>Muhafızın arkasındaki kargılı baltalar takırdayarak geri çekildi. Muhafız bu sesi duyunca gözlerini kırpıştırdı.</p>

  <p>Ganşuk tedirgin muhafızı itip geçti ve ağır kapı kanatlarından birine yüklendi. Dar aralıktan alelacele geçerken avuçlarında ve alnında biriken teri kavgacı bir tavırla gizledi. Yine de ovadayken fark ettiği bir gerçeğin bu şekilde doğrulanmasından cesaretlenmişti; sözünün sahiden de bir ağırlığı vardı. Saray hiyerarşisinde Munokhoy’un altında bulunduğu kesindi; fakat aynı zamanda Kağan’ın ağabeyinden gelen emirler doğrultusunda hareket ediyordu ve o emirleri Kağan bile bütünüyle yok sayamazdı.</p>

  <p>Bu bilginin ışığında daha güçlü bir yürüyüş ve duruşla taht salonuna girdi. Sonra da olduğu yerde kalakaldı.</p>

  <p>Uzun salon neredeyse boştu. Ortalıkta ne bir tören muhafızı ne de yalaka bir nedimler ve bölgesel idareciler kalabalığı vardı. Islak bezler ve süngertaşları kullanan birkaç uşak yerdeki karoları ovalayarak temizliyordu. Onların haricindeki tek kişi düşüncelere dalmış bir hâlde Kağan’ın devasa tahtının yakınında duran Efendi Cucay’dı.</p>

  <p>“Ne...?” diye söze girdi Ganşuk, sonra da uşakların neyi silmeye çalıştıklarını anladı. Boğazı bir anda düğümlenirken coşkusu sönüverdi. Parfümlü suların ve daha evvelden yakılmış tütsülerin maskeleyici aromasına rağmen havadaki kokuyu başka bir şeyle karıştırmak mümkün değildi; ovada aldığı kokunun anısı Ganşuk’un hafızasında hâlâ taptazeydi. “Neler oldu?” diye sordu delikanlı, cevabı rahatlıkla tahmin edebilmesine rağmen.</p>

  <p>“Bir sorgulama,” dedi Efendi Cucay. Adam hem fiziksel hem de zihinsel yorgunluk sebebiyle çökmüş bir suratla delikanlıya yaklaştı. O da hiç uyumamıştı. <i>“Jaghun</i> komutanı Munokhoy imparatorluğun unutmayı dilediği eski tekniklere yatkındır.” Omuz silkti.“Ama bazen en iyisi—”</p>

  <p>“O kadın benim tutsağımdı Efendi Cucay,” dedi Ganşuk, Kağan’ın danışmanının sözünü keserek. “Ben onu çok daha az...” -parmağıyla yerleri ovalayan uşakları işaret etti— “Çok daha az bir gaddarlıkla konuşturabilirdim.”</p>

  <p>“Bir imparatorluğu yönetmek için bazen gaddarlık da gerekir,” diye açıkladı Cucay, sözünün kesilmesine tepki vermeksizin. Sakin ve ölçülü bir ses tonuyla konuşuyordu. “Ne kadar üzücü olsa da yoğun bir kuvvet tatbiki Kağan’a ve de egemenliğinin istikrarına yönelik tehditlerin açığa çıkarılmasında kullanılabilir.”</p>

  <p>“Kadın bir tehdit miydi?” diye bilmek istedi Ganşuk.</p>

  <p>Bakışlarını delikanlıya odaklayan Cucay’ın gözleri kısıldı. “Düşman düşmandır,” dedi adam, öncekinden daha soğuk bir sesle.</p>

  <p>“Size sorduğum o değildi,” karşılığını verdi Ganşuk. “Kabilem bozkırlarda düşmanlarına karşı daima saygılı davranır; kılıçlarla ve yaylarla üzerimize gelenlere bile. Kadın silahsızdı. Bu... bu kasaplık.”</p>

  <p>“Evet, silahı yoktu,” diye doğruladı Cucay. “Ama bir silah kuşanamayacağını düşünerek saflık ediyorsun.”</p>

  <p>“Yani o yüzden mi buradaymış?” diye sordu Ganşuk. “Kağan’a suikast düzenlemek mi istiyormuş?”</p>

  <p>Cucay delikanlıya soran gözlerle baktı. “Sana öyle mi söyledi?”</p>

  <p>“Bana hiçbir şey söylemedi,” diye çabucak cevap verdi Ganşuk.</p>

  <p>“İyi bir yalancı değilsin Ganşuk,” dedi Cucay, daha dikkatli bakışlarla. “Lian seni bu kadar az mı eğitti?”</p>

  <p>“Bu konunun...” diye başlayan Ganşuk’un yanakları kızarmaya başlıyordu.</p>

  <p>“Çağatay Han’dan aldığın talimat neydi?” diye sordu başdanışman. “Hırsızların peşinde koşup yabancı casusları sorgulaman mı gerekiyordu? Yoksa sadece Kağan’ın içme alışkanlıklarını mı gözlemleyecektin?”</p>

  <p>Ganşuk ağzını kapatarak boğazından yükselen sözcük selini bastırdı. Cucay’ın onları dinlemekle ilgilenmediğinin farkındaydı.</p>

  <p>“O kadının ne istediği -neyi başarmaya çalıştığı- seni ilgilendirmez,” dedi Cucay, elinin bir hareketiyle Ganşuk’u başından savarak. “Lian’ı sarayın yolunu yordamını öğrenesin ve böylece görevini daha kolay yerine getirebilesin diye sana tahsis ettim. Dün gece yaptığın gibi bir işgalcinin peşinden koşmak tam da bozkırlardan gelmiş <i>medeniyetsiz</i> göçebelere uygun bir davranış.”</p>

  <p>“Medeniyetsiz mi?” Ganşuk burun kıvırdı. “Ben o kadına asla işkence etmezdim.” Sonra da Efendi Cucay’a arkasını dönüp Kağan’ın taht salonundan ve onun kanlı zemininden ayrıldı.</p>

  <p>Aslında vazgeçmekten hazzetmezdi ama Lian’dan bir şey öğrenmişti: elindeki avantajı ne zaman yitirdiğini anlamayı. Efendi Cucay lafı döndürerek kadının ne istediğine değil de Ganşuk’a yoğunlaşmıştı. Ganşuk da adama karşı gelmeyi göze alamamıştı. Yoksa Cucay belli ettiğinden fazlasını bildiğini anlardı.</p>

  <p>İyi de belli ettiğinden fazlasını biliyor muydu?</p>

  <p>Ganşuk elini deel’inin içine sokup lakeli kutuya dokundu.</p>
</body>
</html>
