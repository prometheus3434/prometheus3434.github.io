<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>VI.</h2>

  <p>Denize çok uzak olmayan bir noktada, Southwold ile Walberswick arasında, Blyth Irmağı üzerinde dar, demir bir&nbsp;köprü var. Vaktiyle yün taşıyan gemilerin denize doğru yol aldığı bu ırmakta, günümüzde trafik neredeyse hiç yok, üstelik ırmak, suyun getidiği kumla dolmuş.</p>

  <div class="image">
    <div>
      <img alt="main-40" src="../Images/main-40.jpg" /><br />
    </div>
  </div>

  <p>Olsa olsa ırmağın denize yakın kıyılarında bir sürü kırık dökük sandal arasında bir-iki yelkenlinin bağlı durduğu görülüyor. Kıyıda&nbsp;ise alüvyonlu topraklar, gri su ve boşluk var yalnızca. Blyth&nbsp;üzerindeki köprü 1875’te, Halesworth ile Southwold’u birbirine bağlayan dekovil yolu için yapılmış.</p>

  <div class="image">
    <img alt="main-41" src="../Images/main-41.jpg" /><br />
  </div>

  <p>Çeşitli yerel tarihçilere göre, bu hatta işleyen tren de başlangıçta Çin imparatoru için yapılmış. Hangi imparator olduğunu uzun süre araştırmama karşın bulamadım, ama trenin niçin imparatora teslim edilmediğini, -o dönemde henüz fıstık çamı ormanlarıyla çevrili Pekin’i belki de yazlık malikânelerden birine bağlayacak- bu küçük imparatorluk treninin sonunda&nbsp;hangi nedenler yüzünden Great Eastern Railway’in tali hatlarından birinde kullanılmaya başladığını öğrenebildim.&nbsp;Güvenilirliği kesin olmayan kaynaklara göre, saatte en fazla on altı mil yapabilen ve daha çok turistler tarafından tercih edilen trenin siyah boyasının altından, imparatorluk ailesinin armasının, kendi soluğuyla bulut gibi çevrelenen&nbsp;kuyruklu bir hayvanın konturları açıkça belli oluyordu. Bu&nbsp;hayvanın ne olduğuna gelince, daha önce alıntıladığımız&nbsp;Düşsel Varlıklar Kitabı’nda, Doğu ejderleri olan Göksel Ejderha, Kara Ejderhası ve Deniz Ejderhası’nın ayrıntılı bir sınıflandırması ve tasviri bulunuyor. Bunlardan birinin, sırtında tanrıların saraylarını taşıdığı söyleniyor, ötekiler ise&nbsp;akarsuların ve ırmakların yönünü belirliyor ve yeraltında&nbsp;saklı hazinelere bekçilik ediyorlarmış. Gövdeleri, sarı pullarla kaplı bir zırhın içindeymiş. Ağız ve burun bölümleri&nbsp;kıllarla kaplıymış; alınları, alev püskürten gözlerinin üzerinde çıkıntı yapıyormuş. Kulakları küçük ve kalınmış, ağızları ise hep açık duruyor, inci ve opalle besleniyorlarmış. Bazıları üç-dört mil uzunluğundaymış. Yer değiştirdiklerinde dağlar devrilirmiş. Gökyüzünde uçarken kopardıkları fırtınalar, bütün şehirlerdeki evlerin çatılarını uçurur,&nbsp;tarlalardaki ürünü kırıp geçermiş. Denizin derinliklerinden&nbsp;su yüzüne çıksalar, girdaplar ve tayfunlar oluşurmuş. Eskiden beri Çin’de doğal güçlerin yatıştırılması, ejder tahtındaki hükümdarın tüm hareketlerini kuşatan ve en küçük görevlerden en büyük devlet işlerine kadar her şeyi yönlendiren seremoniyle yakından ilişkili olmuştur. Aynı zamanda&nbsp;bu seremoni, imparatorun şahsında toplanan muazzam&nbsp;dünyevi gücün meşrulaştırılması ve ölümsüzleştirilmesini&nbsp;de sağlar. Sadece hadımlar ve kadınların oluşturduğu altı&nbsp;bin kişilik saray erkânı, günün her saati, pergelle ölçülmüşçesine düzgün çemberler oluşturarak, erguvan renkli duvarlar ardında saklı yasak kentin biricik erkek üyesinin çevresinde dönüyordu. 19. yüzyılın ikinci yarısında imparatorluk erkinin ritüelleştirilmesi en üst düzeye ulaşmış, ama aynı zamanda da içi o denli boşalmıştır. Bir yandan son derece katı bir hiyerarşiye göre düzenlenen saray görevleri en&nbsp;küçük ayrıntısına kadar mükemmelleştirilmiş kurallara uygun olarak yapılıyor, diğer yandan da imparatorluk iç ve dış&nbsp;düşmanların giderek artan baskısıyla yıkılmanın eşiğine&nbsp;doğru sürükleniyordu. 1850’li ve 1860’lı yıllarda, esin kaynağını Hıristiyanlık ile Konfiçyüsçülüğün birleşiminde bulan&nbsp;ve dünyayı kurtarma hareketi olarak başlayan Taiping&nbsp;Ayaklanması, kontrol altına alınamayan bir yangın misali,&nbsp;Çin’in güneyinde hızla her yere yayıldı. Zorluklar ve yoksulluk yüzünden perişan olmuş halktan umulmadık kadar çok&nbsp;insan, kendini “Tanrısal Kral” ilan eden Hong Xiuquan’ın&nbsp;hareketine katıldı; aralarında açlık çeken köylüler, Afyon&nbsp;Savaşları’ndan sonra çürüğe çıkarılan askerler, hamallar,&nbsp;denizciler, oyuncular ve fahişelerin de bulunduğu bu insanlar, bir delirium ânında adil ve muzaffer bir gelecek sanrıları gören Xiuquan’ın peşinden gidiyordu. Hızla büyüyen kutsal savaşçılar ordusu kısa bir süre sonra Kwangsi’den&nbsp;kuzeye doğru hareket etti. Hunan, Hupei ve Anhui kentlerini ele&nbsp;geçirdi. 1852 ilkbaharının başında güçlü Nanjing kentinin&nbsp;giriş kapısına vardı ve iki günlük kuşatmanın ardından&nbsp;kente şiddetli bir saldırı gerçekleştirilerek, kent bu hareketin “Tanrısal Başkent" ilan edildi. İsyan, mutluluk beklentisinin de etkisiyle, yeni dalgalar halinde devasa ülkenin&nbsp;her yerine yayıldı. İsyancılar altı binin üzerinde kaleyi ele&nbsp;geçirdi ve bunlar bir süre işgal altında kaldı, art arda yaşanan muharebeler yüzünden beş kent yerle bir oldu, on beş&nbsp;yıl içinde yirmi milyonun üzerinde insan öldü. Hiç kuşku&nbsp;yok ki, o dönemde Orta Krallık’ta yaşanan kanlı olaylar, hayal edilemeyecek kadar korkunçtur. İmparatorluk kuvvetlerinin yedi yıl boyunca işgal altında tuttuğu Nanjing 1864 yazında düşmüştür. Direnişçilerin kaynakları çoktan tükenmişti, hareketin başında ellerini uzatsalar hemen yakalayabilecekleri kadar yakın hissettikleri bir hayal olan, şu dünyada bir cennet yaratma hayali de çoktan uçup gitmişti. Açlık ve uyuşturucu yüzünden algıları mahvolmuş, ayakta duracak halleri kalmamıştı. 30 Haziran’da Tanrısal Kral intihar etti. Yüz binlerce yandaşı da onun örneğini izledi, kimisi sadakatinden yaptı bunu, kimisi de fatihin öfkesinden&nbsp;korktuğu için. Kılıç ya da bıçak kullanarak, kendilerini yakarak ya da asarak, evlerin çatılarından ya da surlardan atlayarak kendilerini katlettiler. Hatta pek çoğunun kendini&nbsp;diri diri gömdüğü söyleniyor. Tarihte kitlesel Taiping intiharına benzer başka bir örnek daha yoktur. 19 Temmuz sabahı&nbsp;düşman kuvvetler kente girdiklerinde, hiçbir yerde tek bir&nbsp;canlıya rastlayamadılar; ne var ki her yeri sinek vızıltıları&nbsp;sarmıştı. Pekin’e gönderilen bir telgrafta, Tanrısal Büyük&nbsp;Barış Krallığı’nın Tanrısal Kralının bir hendeğin içinde yüzükoyun yattığı yazıyordu; şişmiş bedenini bir arada tutan&nbsp;tek şey, bir kâfirin cüretiyle üzerinden hiç çıkarmadığı, ejder figürü işlenmiş, imparatorluk sarısı ipek kaftanıydı.</p>

  <p>Çin’de bulunan <font size="3">İ</font>İngiliz ordusu birlikleri kendi anlaşmazlıkları konusunda anlaşmaya varmalarının ardından imparatorluk ordularının tarafında yer almaya karar vermeseydi, Taiping Ayaklanması’nın bastırılması büyük ihtimalle&nbsp;mümkün olmazdı. Silahlı İngiliz birliklerinin Çin’deki&nbsp;varlığı 1840 yılına, Afyon Savaşları’nın başladığı tarihe kadar geriye uzanan bir olgudur. Bengal tarlalarında haşhaş&nbsp;ekimi yapan ve bitkinin tohumlarından elde edilen uyuşturucuyu gemiyle özellikle Kanton, Amoy ve Şanghay’a gönderen İngiliz Doğu Hindistan Kumpanyası, Çin hükümetinin 1837’den itibaren afyon ticaretinin yasaklanması için&nbsp;yaptığı düzenlemeler yüzünden kazançlı girişiminin tehlikeye girdiğini gördü. Kısa bir süre sonra tam da bu nedenle&nbsp;başlayan savaş, iki yüz yıldır yabancı barbarlara karşı kendini hep kapalı tutmuş olan Çin İmparatorluğu’nun kapılarını zorunlu olarak açmasının başlangıç tarihiydi. Hıristiyanlığı yayma ve ileri bir uygarlık düzeyinin önkoşulu olarak görülen serbest ticaret bahanesiyle, Batı Ordusu toplarının üstünlüğünü göstermek için gövde gösterileri yapıldı,&nbsp;bir dizi şehre şiddetli saldırılar gerçekleştirildi ve böylece&nbsp;barış antlaşması zorla kabul ettirildi, üstelik antlaşmanın&nbsp;koşulları arasında <sup>İ</sup>İngiliz şirketlerinin denizaşırı şubelerine&nbsp;yönelik belli garantiler, Hong Kong’un İngilizlere bırakılması ve gerçekten baş döndürücü miktarlara varan savaş&nbsp;tazminatlarının ödenmesi de yer alıyordu. İngilizlerin daha&nbsp;baştan geçici olarak gördüğü bu antlaşma, Çin’de ülke içindeki ticaret merkezlerine girmeye olanak sağlamadığı için,&nbsp;askeri harekâtların uzun bir süre daha devam etmesi muhtemel görünüyordu, Lancashire iplik üretim tesislerinde&nbsp;hazırlanan pamuklu ürünlerin dört yüz milyon Çinliye satılabilecek olmasının da bunda etkisi büyüktü tabii. 1856’da&nbsp;Çin güvenlik kuvvetlerinin Kanton Limanı’ndaki bir gemiye el koyması ve Çinli denizcilerden oluşan mürettebattan&nbsp;bazılarını kaçakçılık gerekçesiyle tutuklaması, yeni bir tedip seferi için uygun bir gerekçe yaratmış oldu. Bu operasyonda, geminin ana direğinde dalgalanan Birleşik Krallık&nbsp;ulusal bayrağını indirildi; büyük ihtimalle bunun nedeni, o&nbsp;dönemde <font size="3">İ</font>İngiliz bayrağının sık sık kaçakçılıkları örtbas etmek için kullanılmasıydı. Ama el konulan gemi aslında&nbsp;Hong Kong’a kayıtlı olduğu, dolayısıyla da tamamen yasalar gereği İngiliz bayrağı taşıdığı için, İngiliz çıkar gruplarının&nbsp;Kanton’daki temsilcilikleri, aslında komik olan bu olayı&nbsp;kasıtlı olarak abarttılar ve Çin resmi makamlarıyla öyle büyük bir anlaşmazlık içindelermiş gibi gösterdiler ki, sonuçta İngilizlerin limanı işgal etmekten ve valilik binasını bombalamaktan başka çıkar yolu kalmamış izlenimi uyandırıldı. Neredeyse aynı günlerde, Fransız basınında, Kwangsi&nbsp;eyaleti memurlarının Chapdelaine adlı bir misyoner papazı&nbsp;idam ettiğine dair haberlerin yayımlanması daha da elverişli bir ortam hazırladı. Bu yürek parçalayıcı idam sahnesinin&nbsp;betimlenmesinde en can alıcı nokta, cellatların öldürdükleri papazın göğsünü yararak kalbini çıkarttıkları, sonra da&nbsp;pişirip yedikleri iddiasıydı. Fransa’dan yükselen intikam ve&nbsp;misilleme çağrıları Westminster’daki savaş yanlılarının çabalarına öyle mükemmel bir uyumla eklendi ki, gerekli hazırlıkların tamamlanmasının ardından, bu emperyalist rekabet çağında eşine az rastlanır bir Anglo-Fransız ortak mücadele gösterisi sergilendi. Lojistik açıdan büyük zorlukları&nbsp;olan bu teşebbüsün dönüm noktası, on sekiz bin <font size="3">İ</font>İngiliz ve&nbsp;Fransız askerinin Pekin’e sadece yüz elli mil kadar uzaklıktaki Pechili Körfezi’ne çıkarma yaptığı 1860 Ağustosu’dur.&nbsp;Kanton’da toplanan yardımcı Çin birlikleri tarafından desteklenen bu kuvvetler, Peiho Irmağı’nın denize döküldüğü&nbsp;yerdeki bataklıklar, derin hendekler, toprakla yapılmış yüksek siperler ve bambu kazıklarla çevrili Taku tabyalarını ele&nbsp;geçirdiler. Müstahkem mevkideki savunma kuvvetlerinin&nbsp;koşulsuz teslim olmasıyla birlikte askerî açıdan başarıyla&nbsp;tamamlanan savaşın kâğıt üzerinde de uygun koşullarda tamamlanabilmesi için yapılan müzakereler sırasında müttefik devletlerin temsilcileri üstün durumdaki taraf konumundaydı, buna karşın kısmen ejder ülkesinin karmakarışık protokol kurallarından, kısmen de imparatorun korkusu&nbsp;ve çaresizliğinden kaynaklanan bir yalanlar diplomasisinin&nbsp;oluşturduğu kâbus gibi bir labirentin içinde gittikçe daha&nbsp;çok kayboldular. Muhtemelen, temsilcilerin dünya görüşleri temelden farklı olduğu ve aralarındaki anlayış farkını hiçbir çevirmen aşamadığı için, müzakereler sonuçsuz kaldı.&nbsp;İngilizler ve Fransızlar zorla kabul ettirmek istedikleri barış&nbsp;antlaşmasını uygarlığın tinsel ve maddesel zenginliklerinden hiç nasibini almamış, can çekişen bir imparatorluğun&nbsp;sömürgeleştirilmesindeki ilk adım olarak görürken, imparatorun elçileri de Çin geleneklerinden bihaber olduğu hemen anlaşılan bu yabancılara, vergi vermekle yükümlü muhafız kuvvetlerinin temsilcilerinin, Göklerin Oğlu’na karşı&nbsp;öteden beri içinde bulundukları yükümlülüğün ne olduğunu gözler önüne sermeye çalışıyorlardı. Sonuçta savaş gemileriyle Peiho Irmağı’ndan yukarı çıkıp karadan da Pekin’e doğru ilerlemekten başka yol kalmamıştı. Genç yaşına&nbsp;rağmen sağlığı epey bozulmuş, hidropsiden mustarip İmparator Xianfeng, bir sürü haremağası, katırlar, eşya taşınan&nbsp;arabalar ve tahtırevanlarla birlikte 22 Eylül’de Çin Seddi’&nbsp;nin öbür tarafındaki Cehol kentine sığınarak yaklaşan tehlikeyle yüzleşmekten kurtulmuş oldu* Düşman birliklerin&nbsp;komutanlarına giden habere göre ise imparator hazretleri,&nbsp;yasalar gereği sonbaharda ava çıkmak zorunda kalmıştı.&nbsp;Bundan sonra nasıl hareket edecekleri konusunda kararsızlık içinde olan müttefik birlikleri, ekim ayının başında, güya şans eseri, Pekin yakınlarındaki fantastik Yuan Ming&nbsp;Yuan Bahçesi’ne rastladılar. Saraylar, köşkler, üstü kapalı&nbsp;geçitler, fantastik kameriyeler, tapınaklar ve kulelerin süslediği bu bahçedeki yapay dağların yamaçlarındaki çalılıklar arasında, olağanüstü boynuzları olan geyikler otluyor,&nbsp;doğanın akıl almaz ihtişamı ile insan elinin doğaya kattığı&nbsp;mucizeler, en ufak bir kıpırtının bile olmadığı karanlık suyun yüzeyinde yansıyordu. İlerleyen günlerde bu masal gibi bahçeye yapılanlar, hiçbir askerî disipline ve hatta mantığa sığmayacak kadar korkunçtu; öyle ki böyle bir yıkım, kesin sonuçların sürüncemede kalmasına duyulan öfkeden&nbsp;kaynaklanmış olsa bile, yine de tüm bunların tam olarak anlaşılması mümkün değildir. Büyük olasılıkla Yuan Ming&nbsp;Yuan’ın yakılıp yıkılmasının asıl nedeni, Çinlilerin uygarlaşmamış bayağı bir halk olduğuna dair her türlü düşünceyi geçersiz kılan bu fantastik dünyanın, kendi yurtlarından&nbsp;çok uzakta bulunan ve güç kullanmaktan, yoksunluktan,&nbsp;kendi arzularını bastırmaktan başka bir şey bilmeyen askerler için dayanılmaz bir kışkırtıcılığı olmasıydı. Ekim ayının o günlerinde olup bitenler hakkında çıkan haberler pek&nbsp;güvenilir olmasa da, İngiliz karargahındaki savaş ganimetlerinin artması gerçeği bile, kayıp saraydan geriye kalan taşınabilir süs eşyası ve mücevherin, yeşim taşı ya da altından, gümüş ya da ipekten yapılmış her şeyin çapulcu askerlerin eline geçtiğini gösteriyor. Daha sonra bahçenin geniş&nbsp;arazisinde ve yine saraya ait komşu bölgelerde bulunan iki&nbsp;yüzü aşkın kameriyenin, avcı köşkleri ve tapınakların yakılıp yıkılması emrini de ordu komutanları vermişti. Bunun&nbsp;İngiliz temsilciler Loch ve Parkes’a kötü davranılmasına misilleme olarak yapıldığı söylense bile, asıl neden, daha önceden gerçekleştirilen yıkımın izlerini örtmekti. Çoğu sedir&nbsp;ağacından yapılmış tapınaklar, köşkler ve saraylar, diye anlatır İngiliz Yüzbaşı Charles George Gordon, inanılmaz bir&nbsp;hızla birbiri ardına alevler arasında kalıyor, yangın sıçraya&nbsp;sıçraya yeşil çalılık ve ağaçlıklar arasında yayılıyordu. Birkaç taş köprü ve mermer pagoda dışında her şey kısa sürede yerle bir oldu. Bütün bölgenin üzerini kaplayan ince bir&nbsp;duman tabakası uzun bir süre dağılmadı ve güneşi perdeleyen büyük bir kül bulutu batıdan esen rüzgârla Pekin’e sürüklendi ve bir süre sonra orada insanların ve evlerin üzerine döküldü, Pekinliler de bunun gökyüzünden gelen bir ceza olduğunu sandılar. Aynı ayın sonunda, Yuan Ming Yuan’&nbsp;da verilen ibret cezasının ardından, imparatorluk görevlileri&nbsp;sürekli ertelenen Tianjin Antlaşması’nı artık daha fazla geciktirmeden imzalamaya mecbur kaldıklarını hissettiler. Bu&nbsp;antlaşmanın ana maddeleri arasında, altından kalkılması&nbsp;mümkün olmayan yeni tazminatların dışında, serbest dolaşım ve ülke içinde misyonerlik çalışmalarını engelsiz yürütme hakkı, afyon ticaretinin yasallaştırılması için bir gümrük&nbsp;tarifesi uygulanması da vardı. Buna karşılık olarak Batılı&nbsp;güçler de hanedanlığın sürmesi, yani Taiping Ayaklanması’nın ve Shaanxi, Yunnan ve Gansu vadilerindeki Müslüman&nbsp;halkın özerklik mücadelesinin bastırılması için destek vermeye hazırdılar. Farklı tahminlere göre bu vadilerdeki altı&nbsp;ila on milyon insan evinden sürülmüş ve öldürülmüştü.&nbsp;Daha önce değindiğimiz, Kraliyet Ordusu’nda yüzbaşı olan&nbsp;Charles George Gordon, o dönemde yaklaşık otuz yaşında,&nbsp;yüreği Hıristiyanlık inancıyla dolu, ürkek ama hem kolay öfkelenebilen hem de ağır melankolik bir insandı. İleride kuşatma altındaki Hartum kentinde şanlı bir biçimde ölecek&nbsp;olan Charles George Gordon, cesareti kırılmış İmparatorluk&nbsp;Ordusu’nun başına geçti ve bu orduyu kısa bir süre içinde&nbsp;savaş gücüne sahip bir ordu haline getirdi. Bu yararlı çalışmalarından dolayı ülkeden ayrılırken ona Orta Krallık’ın en&nbsp;büyük onur nişanı olan Sarı Şövalye kıyafeti verildi.</p>

  <p>Aylar süren bir kararsızlık döneminin ardından, 1861 Ağustosu’nda İmparator Xianfeng, Cehol’de sürgünde sürdürdüğü kısa ve sefih yaşamının son demlerindeydi. Karın&nbsp;bölgesinde toplanan su göğsüne kadar çıkmıştı ve vücudunun gitgide dağılan hücreleri, damarlarından dokuların arasına sızan tuzlu sıvının içinde, denizdeki balıklar gibi yüzüyordu. Bilinci sürekli gidip gelen Xianfeng, imparatorluğun&nbsp;yabancı güçlerce işgal edilişini, ibret olacak şekilde, ölmekte olan kendi bedeninde ve toksinlerle dolan organlarında&nbsp;yaşadı. Çin’in çöküşünün gerçekleştiği o muharebe meydanı kendi bedeniydi artık, ayın yirmi ikisinde gecenin karanlığı üzerine çöktüğünde, sayıklamalar içinde ölümün kucağına düştü. İmparatorun naaşı tabuta konmadan önce karmaşık astrolojik hesaplamalara bağlı olarak yapılması gereken hazırlıklar ve yerine getirilmesi gereken prosedürler&nbsp;yüzünden, cenaze 5 Ekim’den önce Pekin’e doğru yola çıkamadı. Devasa bir altın cenaze teskeresine yerleştirilen katafalk, yüz yirmi dört kişinin omuzlarında sürekli düşecek gibi sallanıyor; bir milden daha uzun olan cenaze alayı durmaksızın yağan sonbahar yağmurunu yararak tepelerden&nbsp;inip çıkıyor, vadiler ve uçurumları aşıyor, kar altında kalmış&nbsp;ıssız geçitlerden geçiyordu. Üç hafta süren yürüyüşün ardından 1 Kasım sabahı cenaze alayı nihayet hedefine vardığında, Yasak Kent’in kapılarına uzanan yol sarı kumla kaplanmış, her iki tarafına da mavi Nanjing ipeğinden perde&nbsp;gerilmişti, böylece sıradan halkın bakışları, Xianfeng’in son&nbsp;günlerinde ejder tahtının vârisi olarak ilan ettiği beş yaşındaki&nbsp;çocuk İmparator Tongzhi’nin yüzüne değmemiş olacaktı. Tongzhi, eskiden imparatorun sıradan bir cariyesiyken şimdi imparatorun tek oğlunun annesi olmak gibi şanlı bir unvana sahip olan Cixi ile birlikte, üzeri yumuşak bir&nbsp;döşemeyle kaplı bir tahtırevanda evine taşındı. Tahtın henüz reşit olmayan vârisinden yönetim erkini geçici olarak&nbsp;devralma ve Pekin’deki İmparatorluk Sarayı’na dönüş hakkı için sürdürülen mücadeleler, çok kısa bir süre içinde, karşı konulmaz bir iktidar hırsıyla yanıp tutuşan Cixi’nin lehine sonuçlandı. Xianfeng’in yokluğunda naiplik yapan&nbsp;prensler, meşru hükümdara ihanet etmek gibi affedilmesi&nbsp;mümkün olmayan bir suç işlemekle itham edildiler ve&nbsp;uzuvlarının kesilmesi, bedenlerinin dilim dilim doğranması&nbsp;yoluyla gerçekleştirilecek bir idam cezasına çarptırıldılar.&nbsp;Vatan hainlerine verilen bu cezanın değiştirilerek, onlara&nbsp;kendilerini ipekten bir iple asma izninin tanınması, yeni yönetimin hoşgörülü bir tavır benimsediğinin göstergesiydi.&nbsp;Prens Cheng, Su-shun ve Yi’nin kendilerine tanınan bu ayrıcalıktan görünüşe göre hiç duraksamadan faydalanmalarının ardından Cixi, Çin İmparatorluğu’nun tartışmasız naibi oldu ve en azından kendi oğlu yönetimi devralabilecek&nbsp;yaşa gelinceye ve annesinin kendi sınırsız güç kullanma&nbsp;yetkisini daha da artırmak için ortaya attığı, büyük ölçüde&nbsp;de gerçekleştirdiği planlara aykırı önlemler almaya başlayıncaya kadar bu durum böyle devam etti. Olayların bu biçimde yön değiştirdiği göz önünde bulundurulursa, Tong-zhi’nin tahta çıktıktan bir yıl sonra, çiçek hastalığı ya da&nbsp;söylentiye göre Pekin’in günahkâr sokaklarındaki dansçılar&nbsp;ve travestilerden kaptığı başka bir hastalık yüzünden güçsüz düşmüş bir halde öylece yatıyor olması, adeta kaderin&nbsp;bir cilvesiydi ve 1874 sonbaharında Venüs gezegeni güneşin&nbsp;önünden geçerken bu hayra alamet değildi, henüz on dokuz&nbsp;yaşını bile doldurmamış olan Tongzhi’nin vakitsiz bir ölümle karşı karşıya kalacağına dair uğursuz kehanetler vardı.&nbsp;Gerçekten de Tongzhi birkaç hafta sonra, 12 Ocak 1875’te öldü. Yüzünü güneye çevirdiler ve öte dünyadaki sonsuz yaşama yapacağı yolculuk için onu giydirdiler. Kurallara uygun bir biçimde gerçekleştirilen cenaze töreninin hemen ardından, artık atalarının yanına göçmüş imparatorun on yedi yaşında ve yakında bir çocuk doğuracak olan hamile karısı, yüksek dozda afyon alarak kendini zehirledi. Esrarengiz bir biçimde gerçekleşen bu ölümün nedeni, resmi açıklamalara bakılacak olursa, kadının dinmek bilmez acılarına&nbsp;yenik düşmesiydi; ama bu açıklama, imparatorun tek oğlunun annesi olan Cixi’nin naiplik süresini uzatma amacıyla&nbsp;genç imparatoriçeyi öldürdüğü kuşkusunu tam olarak ortadan kaldırmadı. Cixi, kendi konumunu daha da garantiye&nbsp;almak için, şimdi de iki yaşındaki yeğeni Kuang-hsu’yu tahtın vârisi ilan ettirmişti. Oysa Cixi’nin bu ustaca oyunu geleneklere tamamen aykırıydı; çünkü Kuang-hsu ile Tongzhi&nbsp;soy silsilesinde aynı kuşakta yer alıyordu, dolayısıyla mutlak geçerliliği olan Konfıçyüsçü inanışın yasalarına göre,&nbsp;ölünün huzur bulması için yapılması gereken dinsel merasimleri yerine getirmezdi. Başka açılardan kendini son derece muhafazakâr biri gibi gösteren Cixi’nin gerektiğinde&nbsp;en kutsal geleneklere bile aykırı davranabilmesi, onun sahip olduğu sınırsız gücü kullanma konusunda her geçen yıl&nbsp;daha da insafsızlaştığının göstergelerinden biriydi. Kaldı ki&nbsp;mutlak güce sahip tüm hükümdarlar gibi o da, akıl almaz&nbsp;boyutlara varan harcamalarla, kendi histerik durumunu&nbsp;dünyanın ve kendi gözlerinin önüne sermek için çabalıyordu. Resmin sağ tarafında gördüğünüz baş haremağası Li&nbsp;Lienying tarafından idare edilen kendi özel bütçesi bile, o&nbsp;dönem için hakikaten çok büyük bir rakam olan altı milyon&nbsp;sterlin gibi bir miktardı. Ama otoritesini sergilemek için&nbsp;kullandığı araçlar ne kadar çok dikkat çekiyorsa, türlü hilelerle elde ettiği mutlak gücü yitirme korkusu da o kadar çok&nbsp;artıyordu. Uyuyamadığı için, geceleri gölgelerin sarayın&nbsp;bahçesinde sergilediği acayip manzarada, yapay kayalıkların, eğreltiotlarının ve servi ağaçlarının arasında dolaşıp duruyordu. Sabah erkenden, dokunulmazlığını koruyabilsin&nbsp;diye toz haline getirilmiş incilerden yapılan bir iksir içiyor&nbsp;ve en çok cansız nesnelerden keyif aldığı için, gündüzleri&nbsp;saatlerce odalarının penceresinde duruyor, bir tabloyu andıran kuzeydeki durgun göle bakıyordu.</p>

  <div class="image"><img alt="" src="../Images/main-42.jpg" /></div>

  <p>Uzaklardaki zambak tarlalarında küçücük figürler biçiminde görünen bahçıvanlar ya da kışın buz üzerinde paten kayan saray mensupları&nbsp;ona, insanoğlunun doğal heyecan ve duygulanımlarını&nbsp;anımsatmıyordu, aksine onlar daha çok, kavanoz içindeki&nbsp;sinekler gibiydiler ve ölümün keyfiliğine mahkûmdular.&nbsp;Gerçekten de 1876-1879 arasında Çin’de yolculuk yapan&nbsp;gezginler, yıllarca süren kuraklık dönemi yüzünden, bütün&nbsp;imparatorluğun camdan bir hapishanenin içindeymiş izlenimi uyandırdığını söylerler. Kesin sayılar hiçbir zaman saptanamamış olmakla birlikte, çoğunluğu Shansi, Shensi ve&nbsp;Shantung’da olmak üzere yedi ila yirmi milyon insanın açlıktan ve bitkinlikten öldüğü sanılıyor. Sözgelimi Timothy&nbsp;Richard adlı bir Baptist vaiz, felaketin etkilerinden biri olarak, tüm hareketlerin haftalar geçtikçe giderek yavaşladığını anlatır. İnsanlar ya tek tek ya gruplar halinde ya da birbirlerinden kopuk bir biçimde, yalpalaya yalpalaya ülkeyi&nbsp;geçiyorlardı ve çoğu kez hafif bir esinti bile pek çoğunun yere yığılıp yol kenarında sonsuza dek öylece kalakalması için&nbsp;yeterli oluyordu. Bir elin öylesine kaldırılması, bir gözkapağının düşmesi, son nefesin verilmesinin üzerinden bazen&nbsp;yarım yüzyıl geçmiş gibi görünür. Zamanın ayrışıp dağılmasıyla&nbsp;birlikte diğer bütün ilişkiler ve dengeler de dağıldı.&nbsp;Anne babalar, çocuklarının can çekişirken duyduğu acılara&nbsp;tanık olmamak için, çocuklarını değiş-tokuş ettiler. Köyler&nbsp;ve şehirler tozdan çöllerle çevriliydi; bunların üzerinde,&nbsp;içinden derelerin geçtiği vadiler ile çevresi ağaçlarla kaplı&nbsp;göllerin titrek serapları yansıyordu sürekli. Bazen sabahın&nbsp;ilk ışıklarıyla birlikte, ağaçların dallarındaki kuru yaprakların hışırtısı insanları hafif uykusundan uyandırdığında, bir&nbsp;an için yağmur yağacağını sanıyorlardı; bunun olmayacağını biliyorlardı aslında, ama yağmura duydukları istek, bu&nbsp;bilgiyi unutturacak kadar güçlüydü. Gerçi başkent ve çevresi bu kuraklığın en kötü etkilerine maruz kalmamıştı; ama&nbsp;güneyden kötü haberler gelmeye başladığında Cixi, minik&nbsp;ipekböcekleri yemyeşil çimenlerden yoksun kalmasın diye,&nbsp;her gün akşam yıldızı çıktığında, tapınağında ipek tanrılarına bir kurban sundu. Cixi, bütün canlılar arasında sadece&nbsp;bu olağanüstü böceklere yoğun bir ilgi duyuyordu. Bu böceklerin ürediği böcekhaneler de, Yazlık Saray’ın en güzel&nbsp;binalarıydı. Cixi, maiyetindeki beyaz önlüklü kadınlarla birlikte, işlerin nasıl gittiğini kendi gözleriyle görmek için her&nbsp;gün sarayın havadar salonlarında dolaşıyor, akşamları ise&nbsp;tek başına pencerede oturmayı çok seviyor, taze dut yapraklarını kemiren ipekböceklerinin çıkardığı hafif, düzenli ve&nbsp;sakinleştirici sesi dinlemek onu kendinden geçiriyordu.&nbsp;Yaptıkları ince iplikler uğruna yakında hayatlarını feda edecek olan bu mat, neredeyse saydam yaratıkları gerçek dostları olarak görüyordu. İdeal halk onlardı, hizmet isteğiyle&nbsp;dolu, ölmeye hazırlardı; kısa sürede istenildiği kadar çoğalabiliyorlardı ve onlar için önceden belirlenmiş bir amaca&nbsp;kenetlenmişlerdi; insanların tamamen zıddıydılar, insanlara güven olmazdı, ne dışarıdaki imparatorlukta yaşayan&nbsp;isimsiz halka ne de en yakın çevresine güvenmesi mümkündü; çevresindeki bu insanlar, Cixi’nin bizzat tahtın vârisi ilan ettirdiği ama şimdi başına buyruk davranışlar sergileyerek onu kaygılandıran ikinci çocuk imparatorun tarafını tutmaya hazır görünüyorlardı. Kuang-hsu ise modern&nbsp;makinelere büyük bir hayranlık duyuyor, henüz zamanının&nbsp;çoğunu Danimarkalı bir girişimcinin Pekin’deki dükkânında sattığı mekanik oyuncaklar ve saatleri parçalamakla geçiriyordu; onun uyanmaya başlayan ihtirasını, ülkesinde&nbsp;dolaşabileceği hakiki bir tren alma sözü vererek başka yönlere çekmek halâ mümkündü, ama naiplik süresi uzadıkça&nbsp;yetkilerinden vazgeçmesi de zorlaşan Cixi’den iktidarı devralacağı gün hiç uzak değildi. İleride Halesworth ve Southwold arasında işlemeye başlayacak olan ve üzerinde Çin ejderinin resmi bulunan o küçük imparatorluk treninin ilk&nbsp;olarak Kuang-hsu için sipariş edildiğini, ama sonra genç imparator 1890’lı yılların ortalarında Cixi’nin planlarına giderek daha da aykırı düşen reform hareketinden etkilenmeye&nbsp;ve bu hareketi benimsemeye başlayınca, bu siparişin iptal&nbsp;edildiğini hayal ediyorum. Ama sonuçta şurası kesin ki,&nbsp;Kuang-hsu’nun iktidarı ele geçirme çabaları, onun Yasak&nbsp;Kent’in hendekle çevrili saraylarından birinde kalebent olarak tutulmasına yol açmış ve yönetme yetkisini hiçbir sınırlama olmaksızın Cixi’ye devreden bir feragat beyannamesi&nbsp;imzalamaya zorlanmıştır. Kuang-hsu, cennet adasını andıran bu yerde sürgünde geçirdiği on yıl boyunca hastalıklarla uğraşıp durdu, nihayet 1908 yazının son günlerinde, tahttan indirildiğinden beri her geçen gün daha çok acı çekmesine neden olan çeşitli rahatsızlıklara -kronik baş ve sırt ağrıları, böbrek sancıları, ışığa ve sese aşırı duyarlılık, ciğerlerde zayıflama ve ağır depresyon- tamamen yenik düştü.&nbsp;Batı tıbbına vâkıf Dr. Chu adında bir doktora başvuruldu ve&nbsp;doktor, Kuang-hsu’ya Bright hastalığı tanısı koydu, ama&nbsp;hastalığa uymayan bazı belirtilere de -kalp çarpıntısı, yüzdeki morluklar ve dilin sararması- rastladı, ki bunlar da eskiden beri tahmin edildiği üzere, Kuang-hsu’nun yavaş yavaş zehirlendiğini gösteriyordu. Bunun yanı sıra Dr. Chu,&nbsp;muayene için saraya yaptığı ziyaretlerde, yerde ve tüm mobilyaların üzerinde kalın bir toz tabakası olduğunu fark etti, orası sanki uzun zaman önce terk edilmiş gibiydi; bu da&nbsp;kimsenin imparatorun sağlığıyla yıllardır ilgilenmediğinin&nbsp;göstergesiydi. 14 Kasım 1908’de karanlık çökerken, Kuang-hsu acılar içinde hayata gözlerini yumdu. Öldüğünde otuz&nbsp;yedi yaşındaydı. Kuang-hsu’nun ruhunu ve bedenini planlı&nbsp;bir biçimde öldüren yetmiş üç yaşındaki Cixi ise onun ölümünün ardından, ne garip ki bir gün bile yaşayamadı. 15&nbsp;Kasım sabahı aslında gücü hâlâ yerinde sayılırdı ve yeni durum hakkında mütalaada bulunan büyük konseye başkanlık etmişti, ama öğle yemeğinden sonra, özel doktorun uyarılarını dikkate almayıp en sevdiği yiyecekten -kremalı dağ&nbsp;elması- iki porsiyon yiyince, dizanteriyi anımsatan bir nöbet geçirdi ve bu nöbeti atlatamadı. Saat üçe doğru öldü. Yarım yüzyıl süren naiplik döneminin sonunda dağılma aşamasına gelen imparatorluğa vedasını, kefene sarılmış bir&nbsp;halde dikte etti. Şimdi geçmişe dönüp baktığımda, dedi, deniz kıyısında birbiri ardı sıra kumsala vuran dalgalar misali, tarihte de üzerimize çöken talihsizlikler ve sıkıntılardan&nbsp;başka bir şey yok, öyle ki, diye devam etti, dünyada korku&nbsp;duymadan tek bir gün bile geçirmiyoruz.</p>

  <p>Tlön’deki felsefe okullarının en önemli ilkesi, deniyordu Orbis Tertius hakkındaki yazıda, zamanın reddedilmesidir. Bu ilkeye göre, gelecek, şimdi’de var olan korku ve umutlarımızdan, geçmiş ise anıdan başka bir şey değildir.&nbsp;Başka bir görüşe göre, gezegenimiz ve şimdi üzerinde yaşayan her şey, bütün ama yanılsama niteliğindeki bir geçmişle&nbsp;birlikte sadece birkaç dakika önce yaratılmıştır. Üçüncü bir&nbsp;öğreti ise, dünyayı Tanrı’nın büyük şehrindeki bir çıkmaz&nbsp;sokak, anlaşılmaz imgelerle dolu karanlık bir mağara ya da&nbsp;daha iyi bir güneşin çevresini saran bir sis kümesi olarak&nbsp;betimler. Dördüncü bir felsefe okulunun temsilcileri de tüm&nbsp;zamanın çoktan sona ermiş olduğunu, yaşamlarımızın ise&nbsp;geriye döndürülmesi imkânsız, günbatımını andıran bir sürecin yansımasından başka bir şey olmadığını iddia eder.&nbsp;Aslında dünyanın olası mutasyonlarından kaç tanesini geçirdiğini ve eğer varsa, geriye ne kadar zaman kaldığını bilmiyoruz. Kesin olan tek şey, kişisel yaşamı ya da yaşamın&nbsp;bütününü ya da zamanın kendisini tek tek Üzerlerindeki&nbsp;sistemle karşılaştırdığımızda, gecenin gündüzden çok daha&nbsp;uzun olduğudur. Thomas Browne 1658 yılında kaleme aldığı incelemesi <span style="font-style:italic;">The Garden of</span> Cyrus’ta (Kyros’un Bahçesi), zamanın gecesi gündüze baskın çıkar; kaldı ki ekinoks ne zamandı, kim biliyor ki, diye yazar. - Blyth Irmağı üzerindeki&nbsp;köprünün biraz ilerisindeki terk edilmiş tren yoluna geldiğimde aklımdan bunun gibi şeyler geçiyordu işte. Daha sonra bu meyilli araziden aşağıya, alüvyonlu bölgeye indim; bu&nbsp;topraklar, Walberswick’in güneyinden Dunwich’e kadar&nbsp;uzanıyordu, burası sadece birkaç ailenin yaşadığı küçük bir&nbsp;yerdir. O kadar boş ve o kadar ıssızdır ki, bir insanı burada&nbsp;tek başına bıraksanız, Kuzey Denizi sahilinde mi, Hazar Denizi kıyısında mı, yoksa Liaodong Körfezi’nde mi olduğunu&nbsp;söyleyemez. Sağ tarafımda hafifçe dalgalanan sazlık, sol tarafımda gri renkli sahil, asla ulaşılamayacak kadar uzaktaymış gibi görünen Dunwich’e yaklaşıyordum. Damtaşı ya da&nbsp;kiremitle örülmüş çatılar ve ağaçlandırılmış küçük bir tepe&nbsp;uzakta yavaş yavaş belirginleşmeye başlayıncaya kadar&nbsp;sanki saatlerce yürümüştüm.&nbsp;</p>

  <div class="image">
    <img alt="main-43" src="../Images/main-43.jpg" /><br />
  </div>

  <p>Bugünkü Dunwich, ortaçağ Avrupa’sının önemli liman kentlerinin günümüze ulaşan&nbsp;son örneğidir. Bir zamanlar burada ellinin üzerinde kilise,&nbsp;manastır ve hastane varmış ve de bir tersane, ayrıca seksen&nbsp;gemilik bir balıkçılık ve ticaret filosu ile düzinelerce yel değirmeni. Ama bütün bunlar suların dibine gömülmüş ve&nbsp;şimdi alüvyonlu kumun ve çakıl taşlarının altında, iki-üç mil karelik bir alana yayılmış halde duruyorlar. Aziz James, Leonard, Martin, Bartholomew, Michael, Patrick, Mary,&nbsp;John, Peter, Nicholas ve Felix kiliseleri, aşınarak sürekli içeriye doğru çekilen kayalığın üzerinden, birbiri ardı sıra aşağıya kaymış ve bir zamanlar üzerine bir şehir kurulmuş&nbsp;olan taş toprakla birlikte yavaş yavaş dibe batmışlar. Çok tuhaf bir biçimde geriye, çevresine duvar örülmüş kuyu çukurları kalmış sadece; yüzyıllardır çevresindeki her şeyden&nbsp;bağımsız bir halde ve çeşitli tarihçilerin anlattığına göre,&nbsp;boşlukta yukarıya doğru yükselmeye devam etmişler, yeraltındaki bir demirhanenin bacası gibi tıpkı, sonunda kayıp&nbsp;kentin bu simgeleri de yıkılmış. Ama Eccles Church Tower&nbsp;denen kule yaklaşık olarak 1890’lara kadar Dunwich sahilinde hâlâ duruyormuş.&nbsp;</p>

  <div class="image">
    <div><img alt="" src="../Images/main-44.jpg" /></div>
  </div>

  <p>Vaktiyle o kadar Yüksekte bulunan bir kulenin deniz seviyesine kadar yıkılmadan nasıl indiğini kimse bilmiyor. Bunun sırrı günümüze kadar çözülememiş, ama kısa bir süre önce bir model üzerinde yapılan bir deneye göre, gizemli Eccles Tower’ın, kuma inşa edildiği&nbsp;için kendi ağırlığıyla kayarak, duvarları hiç zarar görmeden aşağı inmiş olması muhtemel görünüyor. 1900 civarlarında Eccles Tower’in yıkılmasının ardından, yukarıda, kayalığın kenarında ayakta kalabilmiş olan tek Dunwich Kilisesi, Al Saints Kilisesi'nin harabesiydi.</p>

  <div class="image">
    <img alt="main-45" src="../Images/main-45.jpg" /><br />
  </div>

  <p>1919’da kilise mezarlığında&nbsp;yatanların kemiklerini de yanına katarak uçurumdan aşağıya kaymış ve sadece dört köşeli batı kulesi bu esrarengiz&nbsp;bölgede yükselmeye devam etmiş. Dunwich’in gelişim tarihinde doruk noktası 13. yüzyıldır. O dönemde her gün&nbsp;Londra’dan, Stavoren, Stralsund, Danzig, Brügge, Bayonne&nbsp;ve Bordeaux’dan Dunwich’e gemiler geliyor ve Dunwich’&nbsp;ten de bu şehirlere gidiyorlardı. Hatta 1230 Mayısı’nda&nbsp;Portsmouth’tan yelken açıp atlarıyla birlikte yüzlerce şövalyeyi, binlerce piyade erini ve kralın tüm maiyetini Poitou’&nbsp;ya götüren büyük filonun dörtte biri, Dunwich’ten yola çıkmıştı. Gemi yapımı ve kereste, mısır, tuz, ringa, yün ve hayvan postu ticareti o kadar büyük bir kazanç getiriyordu ki,&nbsp;Dunwich kısa bir süre içinde karadan gelebilecek saldırılara ve sahili durmadan kemiren denizin şiddetine karşı her&nbsp;türlü önlemi alabilecek duruma geldi. Söz konusu sağlamlaştırma çalışmaları başlangıçta Dunwich sakinlerine ne kadar güven veriyordu, bunu bilemeyiz. Ama şu kadarı kesin&nbsp;ki, 1285’i 1286’ya bağlayan yılbaşı gecesi, fırtınalı bir met,&nbsp;şehrin alçak kesimleri ile liman bölgesini korkunç bir biçimde harap edince, yapılan her şeyin sonuçta yetersiz olduğu anlaşılmıştı. Fırtınanın ardından aylar boyunca kimse, denizin nerede bitip karanın nerede başladığını söyleyemiyordu. Her yer yıkılmış duvarlar, moloz yığınları, harabeler, kırılmış çatı kirişleri, darmadağın olmuş gemi iskeletleri, gevşemiş tuğla harcı, çakıl taşları ve kumla dolmuştu. Birkaç on yıl süren yeniden inşa döneminin ardından, insanı yadırgatacak denli sakin bir sonbahar ve Noel döneminden sonra 14 Ocak 1328’de, çok daha korkunç bir felaket yaşandı. Kuzeydoğudan esen kasırga kadar şiddetli bir rüzgâr,&nbsp;o ayın en büyük met olayıyla birleşti. Liman bölgesinin sakinleri, karanlık çökerken taşıyabildikleri eşyayı alıp hemen şehrin yüksek kısımlarına kaçtılar. Bütün gece boyunca dalgalar yan yana dizilmiş evleri birbiri ardı sıra yıkıp&nbsp;geçti. Sudaki çatı ve destek kirişleri, eskiden kale kapılarını yıkmak için kullanılan o devasa kütükler misali, henüz&nbsp;yıkılmamış duvarlara sürüklenip onları hızla devirdi. Sabah&nbsp;güneş doğarken hayatta kalan ve aralarında FitzRichartlar,&nbsp;FitzMauriceler, Valeinler ve de la Falaiseler gibi seçkinler ile&nbsp;sıradan halktan insanların da bulunduğu iki-üç bin kişilik&nbsp;bir kalabalık, yukarıda uçurumun kenarında göğüslerini&nbsp;rüzgâra siper etmiş, tuzlu suyun köpükleri üzerinde oluşan&nbsp;sis bulutunun içinden aşağıya dehşetle bakıyorlardı. Balya&nbsp;ve fıçılar, parçalanmış vinçler, yel değirmenlerinin yerinden&nbsp;kopmuş kanatları, sandık ve masalar, kutular, kuştüyü yataklar, kuru odunlar, samanlar ve boğulmuş hayvanlar kahverengiye çalan sudaki girdabın içinde dönüp duruyordu.&nbsp;Denizin karaya yaptığı bu yıkıcı saldırılar, ilerleyen yüzyıllarda da sürekli tekrarlanmış ve sakin geçen ara dönemlerde de kıyıdaki aşınmalar doğal olarak yavaş yavaş devam etmiştir. Zamanla Dunwich halkı bu olayların önüne geçilemeyeceğini kabullendi. Boşu boşuna mücadele etmeyi bıraktılar, denize sırtlarını döndüler ve giderek azalan olanakları izin verdiği ölçüde, kuşaklar boyunca süren bir batıya&nbsp;doğru kaçış girişiminde bulundular; yavaş yavaş ölmekte&nbsp;olan bu şehir -diyebiliriz ki refleks olarak- insanın temel&nbsp;davranış kalıplarına uygun hareket etmiş oldu böylelikle.&nbsp;Yerleşim bölgelerimizin çoğu dikkat çekici bir biçimde batıya yönelmiştir ve koşullar elverdiği ölçüde de batıya kaymaktadır. Doğu, umutsuzlukla eşanlamlıdır. Özellikle Amerika&nbsp;kıtasının sömürgeleştirildiği dönemde doğudaki yerleşim bölgeleri yıkılırken, şehirlerin batıya doğru genişlediği&nbsp;görülmüştür. Brezilya’da ülke toprakları fazlasıyla istismar&nbsp;edilmekten artık tükendiği için, kentlerin yarısı bugüne kadar ateş gibi sönüp gitmiş ve batıya doğru yeni alanlar açılmıştır. Kuzey Amerika’da da bölgeye dağılmış sayısız yerleşim bölgesi benzin istasyonları, motelleri ve alışveriş merkezleriyle birlikte otobanlar boyunca batıya doğru kaymıştır ve refah ve sefalet bu hat üzerinden iki kutba ayrılmıştır.&nbsp;Dunwich’in kaçış hareketi de bana bunu hatırlatıyor. İlk&nbsp;ciddi felaketin ardından şehrin en kuzey kısmında binalar&nbsp;inşa edilmiş, fakat oradaki Fransisken manastırından günümüze birkaç kalıntıdan başka bir şey ulaşmamıştır. Dunwich, kuleleri ve binlerce ruhuyla birlikte suda, kum, çakıl&nbsp;taşları ve havada yok olup gitmiştir. Uçurumun tepesinde&nbsp;durup denizin üzerinden bir zamanlar kentin bulunduğu&nbsp;yöne doğru bakınca, boşluğun o güçlü çekimini hissediyor&nbsp;insan. Dunwich’in Victoria döneminde bile melankolik yazarlar için bir tür hac mekânı haline gelmesinin nedeni de&nbsp;büyük bir ihtimalle buydu. Sözgelimi Algernon Swinburne&nbsp;buna bir örnektir. Londra edebiyat dünyası yüzünden yaşadığı huzursuzluklar, çocukluğunun ilk dönemlerinden beri&nbsp;zaten hassas olan sinirlerini iyice yıpratmaya başladığında&nbsp;Swinburne, kendisine yardımcı olan arkadaşı Theodore&nbsp;Watts Dunton ile pek çok kez buraya gelmiştir. Genç yaşında büyük bir ün kazanan Swinburne, Pre-Raphalitlerin salonlarında sanat hakkında yaptığı göz kamaştırıcı sohbetlerde ya da olağanüstü bir şiirsellikle süslü oyunlarını ve&nbsp;şiirlerini yazarken büyük bir zihinsel çaba harcadığında sık&nbsp;sık duygusal krizler geçirir, sesini ve kollarıyla bacaklarını&nbsp;kontrol edemez hale gelirdi. Sara nöbetine benzeyen bu&nbsp;krizleri geçirdikten sonra haftalarca yataktan kalkamazdı.&nbsp;Bir süre sonra bu durum öyle bir hal aldı ki, topluma ayak&nbsp;uyduramayan biri olarak Swinburne, artık sadece güvendiği birkaç kişiyle görüşebiliyordu. İyileşme dönemlerini başlangıçta ailesinin taşradaki malikânesinde geçirirken, sonraları vefakâr arkadaşı Watts Dunton’la birlikte deniz kenarında geçirmeyi daha çok tercih etmeye başladı. Rüzgârda&nbsp;savrulan sazlıkların içinden geçerek Southwold’dan Dunwich’e yaptığı geziler ve ıssız deniz manzarası onun üzerinde sakinleştirici etkisi yapıyordu. <span style="font-style: italic;">Kuzey Denizi’nin Kıyısında</span> başlıklı uzun şiir, Swinburne’ün yaşamın aşama aşama&nbsp;kendini yok etmesine övgüsüdür. Alçak kayalıklar unufak&nbsp;olup kül gibi dağılıyor ve yamaçlar toz haline geliyor. Hatırladığım kadarıyla Swinburne üzerine bir çalışmada, onun&nbsp;Watts Dunton ile birlikte All Saints kilise mezarlığını ziyaret ettiği bir yaz akşamında, çok uzaklarda denizin üzerinde&nbsp;yeşilimsi bir parıltı gördüğünü sandığı yazıyordu. Söylendiğine göre Swinburne, bu parıltı bana Dunwich’in İngiltere&nbsp;Krallığı’nın en büyük kentlerinden biri olduğu dönemde,&nbsp;Kubilay Han’ın bugünkü Pekin’de inşa edilmiş olan sarayını anımsattı, demiş. Yine aynı çalışmaya göre Swinburne,&nbsp;yanlış hatırlamıyorsam, o akşam Watts Dunton’a bu efsanevi sarayı bütün ayrıntılarıyla anlatmış: dört milden daha&nbsp;uzun bembeyaz duvarlarını; eyerler, dizginler ve her türlü&nbsp;araç gereçle dolu silah ve mühimmat deposunu; ardiye ve&nbsp;hazine odasını, uzayıp giden bir sıra halinde dizilmiş en güzel atların bulunduğu ahırları, altı binden fazla misafiri&nbsp;ağırlayabilen tören salonlarını, oturma odalarını, içinde tek-boynuzlu at bulunan kafesiyle hayvan parkını ve Kubilay&nbsp;Han’ın sınırsız bir manzarası olması için kuzey tarafını toprakla doldurttuğu üç yüz fit yüksekliğindeki tepeyi anlatmış. Bu tepenin turkuaz renkli lapis taşıyla kaplı dik yamaçları bir yıl içinde, demiş, her zaman yeşil kalan en heybetli ve en nadir olgun ağaçlarla donatıldı. Bu ağaçlar bulundukları yerden toprak ve bitki kökleriyle birlikte kazılıp&nbsp;çıkarıldıktan sonra, çoğunlukla çok uzaklardan ve de sadece bu amaç için eğitilmiş fillerle getirildi. Kış ortasında bile&nbsp;yemyeşil kalabilen ve tepesinde de yine aynı şekilde yeşil&nbsp;bir dinlenme köşkü bulunan bu yapay tepe kadar güzel bir&nbsp;şey yaratılmamıştır bugüne dek, demiş rivayete göre Swinburne. — Çin imparatorunun tek oğlunun annesi olan Cixi&nbsp;ile neredeyse aynı dönemde yaşayan Algernon Charles&nbsp;Swinburne, 5 Nisan 1837’de, Amiral Charles Henry Swinburne ile eşi Lady Jane Henrietta’nın altı çocuğunun en büyüğü olarak dünyaya geldi. Lady Jane Henrietta üçüncü Ashburnham&nbsp;Kontu’nun kızıydı ve her iki ailenin de soyu, Kubilay Han’ın sarayını yaptırttığı ve Dunwich’in o dönemde&nbsp;deniz yoluyla ulaşılabilecek bütün ülkelerle hâlâ ticaret ilişkilerinin olduğu döneme kadar uzanıyordu. Swinburneler&nbsp;ile Ashburnhamlar oldum olası kralın maiyetindendiler;&nbsp;önemli savaşçı ve askerlerden, geniş alanlara yayılmış toprak sahiplerinden ve keşif gezilerine çıkan kâşiflerindendiler. Algernon Swinburne’ün büyük amcalarından biri olan&nbsp;General Robert Swinburne, Papa’nın mutlak egemenliğinden yana olan eğilimin etkisi dolayısıyla olsa gerek, tuhaf&nbsp;bir biçimde Papalığın hizmetine girmiş ve Kutsal Roma-Germen İmparatorluğu’nda baronluk mertebesine yükselmişti. Öldüğünde Milano valisiydi; oğlu ise 1907’de hayli&nbsp;ilerlemiş bir yaşta ölünceye kadar İmparator filanz Joseph’&nbsp;in mabeyinciliğini yapmıştı. Ailenin bir kolunda böylesine&nbsp;aşırı bir politik Katolisizmin görülmesi, büyük bir olasılıkla&nbsp;çöküşün ilk işaretiydi. Bütün bunlar bir yana, yaşama böylesine düşkün bir soydan, sürekli sinir krizinin eşiğinde yaşayan bir çocuğun nasıl çıkabildiği sorusu hâlâ yanıt beklemektedir. Israrla ailenin kökeni ve kalıtımsal özellikleriyle&nbsp;uğraşan Swinburne yaşam öykücüleri, uzun süre bu paradoksun sırrını çözmeye çalışmış ve sonunda da Atalante&nbsp;Kalydon’da’nın şairini bütün doğal olasılıkların ötesinde,&nbsp;adeta hiçlikten meydana gelmiş epigenetik bir fenomen&nbsp;olarrak tanımlamışlardır.</p>

  <div class="image"><img alt="" src="../Images/main-46.jpg" /></div>

  <p>Gerçekten de Swinburne’ün sırf dış görünüşünün bile basbayağı delice bir hali vardı. Gelişimin&nbsp;her aşamasında normal ölçülerin çok gerisinde kalmış, ürkütücü derecede narin bir vücut yapısı olan bu çok kısa boylu çocuk güçsüz, aşağı sarkık omuzlarının üzerinde çok büyük, hatta olağanüstü büyük bir kafa taşıyordu. Yandan ayrılmış, ateş kırmızısı, kabarık ve darmadağınık saçlar ve&nbsp;yemyeşil gözlerle daha da çok dikkat çeken bu sıradışı kafa&nbsp;-Swinburne’ün çağdaşlarından birinin değişiyle-, okulları&nbsp;Eton’da tam bir şaşkınlık kaynağıydı. 1849 yazıydı ve Swinburne o zamanlar on iki yaşındaydı - Eton’daki en büyük&nbsp;şapka onunkiydi. Swinburne’ün yıllar sonra, 1868 sonbaharında Le Havre’dan birlikte yola çıkıp Manş Denizi’ni birlikte geçtiği Lindo Myers adında biri, rüzgârda Swinburne’ün&nbsp;şapkasının başından uçup güverteden düştüğünü ve Southampton’a vardıktan sonra ancak baktıkları üçüncü şapkacıda kafasına uyan bir şapka bulabildiklerini anlatmakta, ayrıca bu şapkanın deri şeridini ve astarını da çıkarmak zorunda kaldıklarını eklemektedir. Bedenindeki aşırı boyutlara varan orantısızlıklar bir yana, Swinburne küçüklüğünden beri, özellikle de gazetelerde Balaklava Çarpışması’yla&nbsp;ilgili yazıları okuduğundan beri hep süvari birliğine katılmanın ve buna benzer çılgınca bir savaşta yakışıklı bir asker olarak şehit düşmenin hayalini kuruyordu. Oxford’daki&nbsp;öğrencilik dönemlerinde bile, bu hayal onun geleceğiyle ilgili tüm olası planlarını gölgede bırakıyordu ve az gelişmiş&nbsp;bedeni yüzünden bir kahraman gibi ölme umudunu tamamen yitirdiğinde, ancak o zaman kendini kayıtsız şartsız&nbsp;edebiyata adadı; kaldı ki bu da kendini yok etmenin en radikal biçimlerinden sayılırdı. Swinburne yaşamının kontrolünü, her zaman yanında olan Watts Dunton’a bırakmasaydı, zamanla daha da ağırlaşan sinir krizlerini atlatması&nbsp;muhtemelen mümkün olmazdı. Kısa bir süre içinde Watts&nbsp;Dunton bütün yazışmalarla ilgilenmeye, Swinburne’ü durmaksızın büyük bir panik içine sokan bütün ıvır zıvır işleri&nbsp;halletmeye başladı ve böylece yazarın silik yaşamını yaklaşık otuz yıl kadar daha sürdürmesine yardımcı oldu. Swinburne, 1879’da geçirdiği bir sinir krizinin ardından dört atın&nbsp;çektiği bir İngiliz arabasıyla Londra’nın güneybatısındaki&nbsp;Putney Hill’e götürüldüğünde neredeyse ölmek üzereydi;&nbsp;iki bekâr orada, The Pines, No. 2’de mütevazı bir banliyö&nbsp;evinde yaşamaya başladılar ve her türlü telaş ve heyecandan uzak durmaya özen gösterdiler.&nbsp;</p>

  <div class="image"><img alt="" src="../Images/main-47.jpg" /></div>

  <p>Günlerini her zaman, Watts Dunton’un tam olarak planladığı biçimde geçiriyorlardı. Başarısı kanıtlanmış sisteminden gurur duyan Watts&nbsp;Dunton’un şöyle söylediği anlatılır: Swinburne, her sabah&nbsp;yürür, öğleden sonraları yazar ve akşamları da okur. Bunun&nbsp;dışında yemek saatlerinde tırtıl gibi yer, geceleri ise sincap&nbsp;gibi uyur. Ara sıra, sürgünde yaşadığı banliyöde bu olağanüstü yazarı görmek isteyen biri öğle yemeğine davet edilirdi. Böyle zamanlarda üçü birlikte kasvetli karanlık yemek&nbsp;salonundaki masaya otururlardı. Kulakları zor duyan Watts&nbsp;Dunton sohbet sırasında adeta gürleyerek konuşur, Swinburne ise terbiyeli bir çocuk gibi başını tabağa eğmiş, sessizce önündeki koca bir porsiyon sığır etini yiyor olurdu.&nbsp;Yüzyıl sonunda Putney’de bu iki ihtiyarı ziyaret eden biri,&nbsp;onları bir Leiden şişesinin içindeki iki tuhaf böceğe&nbsp;benzettiğini yazıyor ve devam ediyor: Swinburne’e her bakışımda,&nbsp;gri renkli ipekböceği Bombyx mori geldi aklıma, önündeki&nbsp;yemeği küçük tırtıllar gibi minik minik ısırarak hızla yiyip&nbsp;bitirmesi yüzündendir belki, ama belki de yemeğin ardından biraz kestirdikten sonra, birdenbire enerji dolan yeni&nbsp;bir yaşama uyandığında, ürkek pervaneler misali çırpınan&nbsp;elleriyle kütüphanede koşuşturup durması ve raflarda değerli şu ya da bu kitabı bulabilmek için sehpa ve merdivenleri inip çıkması yüzündendir. Kapıldığı bu heyecan, Marlowe, Landor ve Hugo’yla ilgili duygu dolu yazılarında ve&nbsp;Wight Adası ve Northumberland’de geçen çocukluk anıları&nbsp;hakkındaki notlarında da ifadesini bulmaktadır. Böyle anlardan birinde, sevinçten tamamen kendinden geçmiş bir&nbsp;halde, sözgelimi çocukken yaşlı teyzesi Ashburnham’ın dizlerinin dibine oturup genç bir kızken teyzesiyle annesinin&nbsp;büyük bir baloya ilk kez gidişlerinin hikâyesini dinlediğini&nbsp;anımsamış olabilir. Bu balodan sonra eve dönmek için buz&nbsp;gibi bir kış gecesinde millerce yol aldıktan sonra, bir grup&nbsp;karaltının yanında arabaları aniden durmuştu. Sonradan&nbsp;anlaşıldığı üzere, bu insanlar intihar eden birini yan yollardan birine gömüyorlardı. Swinburne yüz elli yıl geçmişe&nbsp;uzanan bu anıyı yazarken, diye anlatır, kendisi de çoktan ölmüş olan misafiri, ben de Swinburne’ün resmettiği o tüyler&nbsp;ürpertici Hogarthvari gece manzarasını tüm ayrıntılarıyla&nbsp;gözümün önüne getirebiliyordum: Heyecandan dimdik olmuş saçları ve koca kafasıyla bu küçük oğlan, ellerini birleştirmiş, yalvarıyordu: Anlatmaya devam et Ashburnham&nbsp;Teyze, lütfen anlatmaya devam et.</p>
</body>
</html>
