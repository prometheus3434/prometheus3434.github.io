<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="bookmark0"></a><span style="font-weight:bold;">X.</span></h2>

  <p>Meyve-sebze ve çiçek bahçeleri, Norfolk, Brampton’daki ölü külü kapları mezarlığı, yapay tepeler ve dağların oluşturulması, peygamberlerin ve havarilerin söz ettiği bitkiler,&nbsp;ada ülkesi Manda, eski Sakson dili, Delphoi kehanetinin&nbsp;karşılıkları, Kurtarıcımızın yediği balıklar, böceklerin alışkanlıkları, şahin ve doğanla avlanmak, bir aşırı yemek yeme&nbsp;düşkünlüğü vakası ve daha pek çok başka konu hakkındaki&nbsp;çeşitli yazıların olduğu Thomas Browne’a ait bir kitapta,&nbsp;başlıklı bir liste de bulunmaktadır.&nbsp;</p>

  <p class="image"><a id="bookmark1"></a><img alt="W. G. Sebald - Saturn-un Halkalari-page-246" src="../Images/W.%20G.%20Sebald%20-%20Saturn-un%20Halkalari-page-246.jpg" /><br /></p>

  <p>Bu listede ilginç kitaplar, resimler, antik eserler ve başka alışılmadık nesneler sıralanmıştır. Gerçekten de bunlardan bazıları bizzat Browne’ın&nbsp;nadir eserler koleksiyonuna ait olabilir, ama çoğu yalnızca&nbsp;onun kafasının içinde var olan ve kâğıtlardaki harfler üzerinden ulaşılabilen hayali bir hazine odasına ait parçalardır.&nbsp;Browne, bilinmeyen bir okura hitaben yazdığı kısa önsözde&nbsp;bu <span style="font-style:italic;">Musaeum Clausum’</span>unun, dönemin en ünlü sanat ve doğa tarihi koleksiyonlarını barındıran Aldrovandi Müzesi, Verona’daki Calceolarianum Müzesi, Loretto’daki Casa Abbel-litta ve <font size="3">İ</font>mparator Rudolf’un Prag ve Viyana’daki hazineleriyle kıyaslanabileceğini söyler. <span style="font-style:italic;">Musaeum Clausum,</span> nadir&nbsp;bulunan belgeler ve kitapların yanı sıra Bavyeralı düklerin&nbsp;arşivinden alınmış olan, Kral Süleyman’ın düşünmenin gölgeleri hakkındaki bir risalesini; 1 7. yüzyılın en bilge iki kadını olan Utrechtli Anna Maria Schurman ile Sedanlı Molinea arasında İbranice olarak gerçekleşmiş mektupların koleksiyonunu; deniz diplerindeki kayalık dağlardan vadilere&nbsp;kadar her yerde yetişen bütün canlıları, tüm su yosunu,&nbsp;mercan ve sulak bölgelerde görülen eğreltiotu türlerini, o&nbsp;güne kadar kimsenin görmediği, sıcak su akıntılarıyla oluşan devasa bitkileri ve alize rüzgarlarıyla bir kıtadan diğerine sürüklenen bitkisel planktonları ayrıntılarıyla tasvir&nbsp;eden bir denizaltı botanik kitabını da içerir. Öte yandan&nbsp;Browne’ın hayali kütüphanesinde, dünyayı gezen Marsilyalı Pytheas’ın gezi raporundan Strabon’un alıntıladığı bir&nbsp;fragman da vardır. Bu fragmanda, dünyanın en kuzeyinde,&nbsp;Thule bölgesinin de ötesinde havanın, denizanaları misali&nbsp;jelatinimsi bir yoğunluğa sahip olduğunu ve nefes almanın&nbsp;imkânsızlaştığı söyleniyordu, bir de Ovidius Naso’nun kayıp bir şiiri vardı, Tomi’de sürgündeyken Getick dilinde yazılmış bir şiirdi bu ve mumlanmış bir bez parçasına sarılmış&nbsp;bir halde Macaristan sınırındaki Savaria’da bulunmuştu.&nbsp;Anlatıldığına göre, burası aynı zamanda ya Ovidius’un suçu&nbsp;bağışlandıktan sonra ya da Augustus’un ölümünün ardından Karadeniz’den dönerken öldüğü yerdi. Çeşitli garip&nbsp;nesnelerin yanı sıra, Browne’ın müzesinde görülmeye değer öbür şeyler ise şunlardı: Arabistan’da El Mahara’da aşırı sıcaklardan korunabilmek için geceleri kurulan büyük&nbsp;pazarın tebeşir çizimi; Romalılar ile Yazigler arasında, donmuş Tuna Irmağı’nın üzerinde gerçekleşen bir savaşın resmi; Akdeniz’de Provence sahillerinin açıklarındaki bir bitkisel planktonun hayalî bir imgesi; Kanuni Sultan Süleyman, Viyana Kuşatması sırasında atının üstünde, arkasında&nbsp;da sayısız bembeyaz çadırdan oluşan ve ta ufuk çizgisine&nbsp;kadar uzanan bir şehir; üzerinde deniz aygırlarının, ayıların, tilkilerin ve yırtıcı kuşların olduğu, suda yüzen bir buz&nbsp;dağının göründüğü bir deniz manzarası ve izleyiciye en korkunç işkence yöntemlerini gösteren bir dizi taslak çizim,&nbsp;bunların arasında, Perslerin kurbanın baş, el ve ayaklarının&nbsp;dışında kalan bedenini bir teknenin içine kapatmaları, Küçük Asya’da idam cezalarının infazı sırasında bedenin parça&nbsp;parça kesilmesi, Trakların darağacı şölenleri, Thomas&nbsp;Minadori’nin en ince ayrıntısına kadar betimlediği, kürek-kemiklerinin ortasını yararak başlayan canlı canlı deri yüzme yöntemi vardı. Doğal olan ile olmayan arasında belirsiz&nbsp;bir yere yerleştirilmiş olan, siyahilerin veya Etiyopyaların&nbsp;ten rengindeki zarif bir İngiliz hanımefendisinin portresine&nbsp;de rastlarız; doğuştan sahip olduğu soluk beyaz renkli teniyle kıyaslandığında, renginin böyle koyulaştırılması ona&nbsp;çok daha büyük bir güzellik katmış, der Browne, şu sözlerle unutulmaz bir imza atarak: <span style="font-style:italic;">sed quandam volo nocte nigriorem.<sup><a href="../Text/dipnot.xhtml#d7" id="n7">7</a></sup>&nbsp;</span>Bu tür şaşırtıcı yazılı eserler ve sanat eserlerinin dışında, Musaeum Clausum’da, madalyalar ve madeni paralar; akbaba kafasından bir mücevher; bir kurbağanın kafatası kemiklerinden yapılmış haç; devekuşu ve sinek kuşu&nbsp;yumurtaları; rengârenk papağan tüyleri; Sargasso Denizi’nden kurumuş yosunsu bitkilerle hazırlanmış toz iskorbüt&nbsp;ilacı; Doğu Hindistan’da melankoliye karşı kullanılan ve&nbsp;çok etkili bir ilaç olan kâdıhindî türünden bir öz ve gün ışığında çok uçucu olduğu için yalnızca kış aylarında ya da bir&nbsp;Bologna taşının ışıltısı altında üzerinde çalışılabilen, bu nedenle ağzı hava geçirmeyecek kadar sıkı kapatılmış bir şişenin içinde saklanan, tuz ruhundan elde edilmiş bir esans da&nbsp;vardı. Tüm bunlar, bir doğa araştırmacısı ve hekim olan&nbsp;Thomas Browne’ın tuhaflıklar açısından zengin listesinde&nbsp;kayıtlıydı; hatta bundan çok daha fazlası vardı; ama şimdi&nbsp;bunları sıralamaya devam etmeyeceğim. Belki yalnızca,&nbsp;bambu kamışından yapılmış yürüyüş değneğinden söz edebilirim. Bizans İmparatoru İustinianos döneminde iki İranlı keşiş, ipekböcekçiliğinin gizemlerini araştırmak için&nbsp;uzun süre Çin’de kalmış ve bu değneğin içinde ilk ipekböceği yumurtalarını imparatorluk sınırları dışına çıkararak&nbsp;Batı dünyasına getirmeyi başarmıştı.</p>

  <p>Beyaz dut ağaçlarında yaşayan ipekböceği <span style="font-style:italic;">Bombyx mori, Bombycidae</span> ya da ipekböceğigiller takımındandır ve&nbsp;<span style="font-style: italic;">Lepidoptera</span> (pul kanatlılar) takımının alt familyalarından biridir. En güzel gece kelebeklerinden birkaçı bu familyaya aittir - iri kukumav pervanegiller, <span style="font-style: italic;">Harpyia vinula,</span> atlas kelebekleri, <span style="font-style: italic;">Bombyx Atlas, Liparis Monacha,</span> tavus kelebekleri <span style="font-style: italic;">Saturnia carpini.</span> Ama en gelişmiş ipekböceği türü (bkz.&nbsp;aşağıda Tabela 29, Şekil 23), renkleri hiç göze çarpmayan bir&nbsp;tür pervanedir. Kanat açıklığı dört santimetre, boyu ise iki&nbsp;buçuk santimetre bile değildir. Kanatları küllü beyaz rengindedir, üzerinde soluk kahverengi çizgiler ve çoğunlukla&nbsp;fark edilmeyen, ay biçiminde lekeler vardır. Bu kelebeğin&nbsp;yaptığı tek iş, üremektir. Erkekleri çiftleşmenin hemen ardından ölür. Dişileri ise günlerce arka arkaya üç ila beş yüz&nbsp;yumurta bırakır ve ardından onlar da aynı şekilde ölür.&nbsp;</p>

  <div class="image">
    <img alt="main-70" src="../Images/main-70.jpg" /><br />
  </div>

  <p>1844 tarihli bir ansiklopediye göre, yumurtalardan çıkan tırtıllar, dünyaya geldikleri anda siyah kadifemsi tüyle kaplıdır. Yalnızca altı ila yedi hafta süren kısa yaşamları boyunca dört&nbsp;kez uykuya dalar ve bu uykuların her birinden eski derilerini değiştirmiş, yenilenmiş olarak uyanırlar. Her defasında&nbsp;da daha beyaz, daha düzgün, daha büyük, yani daha güzel&nbsp;ve nihayet neredeyse şeffaf bir hal alırlar. Son kez deri değiştirdikten sonra boyunlarında kırmızı bir leke fark edilir.&nbsp;Bu, başkalaşım vaktinin yaklaştığına işarettir. Tırtıl artık&nbsp;yemeyi keser, çılgınca çırpınmaya başlar, sürekli yukarıya&nbsp;doğru çıkmaya çalışır, adeta aşağıdaki dünyayı küçümsercesine gökyüzüne yükselir, ta ki uygun yeri buluncaya, sonra da orada, içinde ürettiği sıvıları salgılayarak kozasını örmeye koyuluncaya kadar. Etil alkolle öldürülen tırtılların&nbsp;sırtı uzunlamasına kesildiğinde, küçük kanallardan oluşan&nbsp;ve bağırsak gibi birbirine sarmalanmış bir demeti olduğu&nbsp;görülür. Tırtılın ağzına kadar uzanan bu kanalların ucunda&nbsp;iki küçük delik vardır, az önce sözü edilen sıvılar bu deliklerden salgılanır. İlk iş gününde tırtıl, düzgün olmayan, parça parça duran çok geniş bir ağ örer. Bu ağ, kozayı tutmaya&nbsp;yarayacaktır. Daha sonra tırtıl, başını sürekli öne ve arkaya&nbsp;hareket ettirip neredeyse 1500 metre uzunluğunda kesintisiz bir ipek ipliği salgılayarak kendi çevresinde yumurta biçimli bir koza örer. İçine ne havanın ne de nemin girebildiği bu kozada tırtıl, son kez deri değiştirerek krizalit dönemine girer. Krizalit dönemi iki-üç hafta sürer ve sonra yukarıda betimlenen kelebek çıkar. — Görünüşe göre ipekböceği&nbsp;tırtılının anavatanı, temel besin kaynakları olan beyaz dut&nbsp;ağaçlarının her yerde görüldüğü Asya ülkeleridir. Aslında&nbsp;bunlar bu ülkelerde, kendi hallerine bırakılmış bir halde&nbsp;açıkta yaşarlar. Ama işe yarar canlılar oldukları için insanlar&nbsp;onların bakımını üstlenmiştir. Çin tarihinde anlatıldığına&nbsp;göre, miladi takvimin başlangıcından iki bin yedi yüz yıl önce, “Sarı İmparator” Huangdi’nin hükümdarlığı yüz yıldan&nbsp;daha uzun sürmüş ve Huangdi halkına araba, gemi ve kırma un değirmeni yapmasını öğretmiş, bunların yanı sıra ilk&nbsp;karısı Xi ling-shi’yi de tırtılları gözlemlemeye, onlardan faydalanmaya yönelik deneyler yapmaya teşvik etmiş, böylece&nbsp;onu halkın mutluluğu için çalışmaya yönlendirmiştir. Bunun üzerine ling-shi sarayın bahçesindeki tırtılları toplamış ve onları kendi himayesi altında, sarayın odalarına getirmiştir. Tırtıllar orada, doğadaki düşmanlarından ve ilkbaharda çoğunlukla son derece düzensiz olan hava koşullarından korunmuş, böylece o kadar iyi gelişmişlerdir ki, evcil&nbsp;ipekböceği yetiştiriciliğinin başlangıç noktası bu sayılır. Bunun sonucunda kozalardan iplik çekilmesi, kumaşların dokunup Üzerlerinin işlenmesi tüm imparatoriçelerin saygın&nbsp;uğraşı haline gelmiş ve bu uğraş onların ellerinden tüm kadınların ellerine geçmiştir. Aradan daha sadece birkaç kuşak geçtikten sonra ipekböceği yetiştiriciliği ve ipek üretimi, hükümdarlardan her zaman mümkün olan en büyük&nbsp;destekleri görerek öyle büyük bir gelişme göstermiştir ki,&nbsp;Çin ismi, ipek ülkesi ve bitmek tükenmek bilmeyen ipek&nbsp;zenginliği anlamına gelmeye başlamıştır. O dönemde Çinli&nbsp;tüccarlar, ipek yüklü kervanlarla Asya’yı boydan boya geçiyor, Çin Denizi’nden Akdeniz sahillerine ulaşabilmek için&nbsp;iki yüz kırk gün harcıyorlardı. Arada böylesine büyük bir&nbsp;uzaklığın olması, ayrıca ipekböcekçiliği bilgisinin yayılması ve ipekböcekçiliğinin yapılabilmesi için gerekli malzemenin imparatorluk sınırlarının dışına çıkarılması durumunda&nbsp;büyük cezalar uygulanıyor olması yüzünden, hatta belki&nbsp;tam da bu nedenle, ipek üretimi binlerce yıl boyunca Çin ile&nbsp;sınırlı kaldı, ta ki az önce adı geçen keşişler içi boş yürüyüş&nbsp;değnekleriyle Bizans’a ulaşana dek. Ama ipekçiliğin Yunan&nbsp;sarayında ve Ege adalarında gelişmesinin ardından, hüner&nbsp;gerektiren bu hayvan yetiştirme çeşidinin Sicilya ve Napoli&nbsp;üzerinden İtalya’nın kuzeyine doğru yayılması ve Piemonte, Savoie ve Lombardia’ya ulaşması, Cenova ve Milano’nun ipek kültürünün Avrupa’daki başkentleri haline gelmesi için aradan bin yıl daha geçmesi gerekecekti. İpekçilik&nbsp;bilgisinin Kuzey İtalya’dan Fransa’ya gelmesi ise yarım yüzyıl içinde gerçekleşti. Buna önayak olan başlıca isim, bugüne dek Fransız tarımcılığının babası olarak görülmüş olan&nbsp;Olivier de Serres’di. Arazi sahipleri için el kitabı niteliğindeki&nbsp;kitabı, <span style="font-style:italic;">Theatre d’agriculture et mesnage de Champs</span> (Tarım Sanatı ve Arazi Yönetimi) başlığıyla 1600 yılında yayımlanmış ve çok kısa bir süre içinde on üç baskı yapmıştı. Ayrıca IV. Henri bu kitaptan o kadar çok etkilenmişti ki, takdirlerini ve desteğini sunarak onu başvekili ve maliye bakanı Sully’den sonra birinci danışmanı olarak Paris’e getirtmişti. Kendi arazisinin yönetimini başkasına devretmekten&nbsp;pek de hoşnut olmayan de Serres, kendisine teklif edilen&nbsp;görevi kabul etmenin koşulu olarak tek bir iyilik istedi, o da&nbsp;ipekçiliğin Fransa’ya getirilmesi ve bu amacı gerçekleştirebilmek için önce ülkedeki tüm sarayların bahçelerinden yabani ağaçların sökülmesi, bunlardan boşalan alanlara da&nbsp;dut ağaçlarının dikilmesiydi. Kral, de Serres’in projesinden&nbsp;çok etkilendi, fakat bu projeyi uygulayabilmek için önce,&nbsp;çok değer verdiği Sully’nin direnişini bertaraf etmek zorunda kaldı. Sully, ya ipekçiliği gerçekten büyük bir saçmalık&nbsp;olarak gördüğü ya da Serres’in giderek güç kazandığını ve&nbsp;pek de haksız sayılmayacak nedenlerle onun kendisine rakip olduğunu düşündüğü için bu projeye karşı çıkıyordu.</p>

  <p>Sully Dükü Maximilien de Bethune’ün hükümdarına karşı öne sürdüğü nedenlerin hepsi, hatıratının on altıncı&nbsp;cildinde sıralanır. Yıllar önce, Norwich’in kuzeyindeki küçük bir kasaba olan Aylsham’de yapılan bir müzayedede, bu&nbsp;eserin EJ. Desoer tarafından 1788’de Liâge’de, á la croix d’or güzel bir baskısını birkaç şilin karşılığında almıştım.</p>

  <div class="image">
    <div>
      <img alt="W. G. Sebald - Saturn-un Halkalari-page-252" src="../Images/W.%20G.%20Sebald%20-%20Saturn-un%20Halkalari-page-252.jpg" /><br />
    </div>
  </div>

  <p>&nbsp;O&nbsp;günden beri en sevdiğim kitaplardan biridir. Fransa’nın iklimi, ipekçilik yapmak için uygun değildir, diye başlar Sully&nbsp;bu nedenleri sıralamaya. İlkbahar çok geç gelir ve geldiğinde de, genelde nem oranı çok yüksek olur, nemin bir kısmı&nbsp;tarlaların üzerine çöker, bir kısmı da tarlalardan yukarı yükselir. Sırf bu uygun olmayan, değiştirilmesi de imkânsız&nbsp;olan iklim koşulları bile, son derece dezavantajlı görünüyordu ve bu durum, hem yumurtadan sağlam çıkmaları çok zor&nbsp;olan ipekböceği tırtıllarını hem de dut ağaçlarını olumsuz&nbsp;etkiliyordu; çünkü bu ağaçların gelişebilmelerinin temel&nbsp;koşulu, özellikle çiçek açıp yeni filizler verdikleri mevsimlerde havanın mutlaka yumuşak olmasıydı. Ama bu temel&nbsp;sorunun dışında göz önünde bulundurulması gereken başka bir şey ise, diye devam eder Sully, Fransa’da kırsal yaşamla ilgili iş ve uğraşlar yüzünden kimsenin, tabii isteyerek tembellik yapmayanların, hiç boş zamanlarının kalmamasıdır. İşte bu nedenle, bu ipekçilik işi büyük çapta yapılmak isteniyorsa, köylülerin işgücünü alışık oldukları günlük işler ve sağladıkları güvenli, bol kazanç için harcamaktan vazgeçirmek, bunun yerine bu işgücünü her açıdan kuşkulu görünen ipekçilik işine kaydırmak gerekir. Gerçi köylüleri yaşam koşullarında böyle bir değişiklik yapmaya ikna&nbsp;etmek büyük ihtimalle kolay olacaktır, der Sully, kim ipekçilik gibi pek de zahmetli olmayan bir iş için, böylesine yorucu ve zor bir işten vazgeçmez ki! Ama ipekçiliği Fransa’da yaygınlaştırmamak için en önemli neden, diye iddia eder&nbsp;Sully, ustaca bir dönüşle bu kez doğrudan asker krala hitap&nbsp;ederek, eskiden beri orduya en iyi süvarileri ve piyadeleri&nbsp;gönderen köy halkının, gerçekte yalnızca kadınların ve çocukların ellerine uygun olan bu iş yüzünden, bizzat Siz Saygıdeğer Majesteleri’nin vazgeçilmez olarak gördüğü güçlü&nbsp;bünyelerini heba etme tehlikesiyle karşı karşıya kalacak olmalarıdır. Bunun sonucunda kısa bir süre sonra, askerlik&nbsp;sanatını icra edecek yeni nesiller bulmakta zorlanacağız.&nbsp;Ayrıca köylü sınıfının ipekçiliğin etkisiyle dejenere olması,&nbsp;diye devam eder Sully, lüks yaşam ve -tembellik, gevşeklik,&nbsp;laubalilik ve savurganlık gibi- böyle bir yaşamın getirdiği&nbsp;tüm öbür şeyler yüzünden kentli sınıflarda görülen dejenerasyonu da artıracaktır. Kısa bir süre sonra Fransa’nın her&nbsp;yerinde, görkemli bahçeler ve ihtişamlı saraylar, pahalı mobilyalar, altın süslemeler ve porselen tabaklar, arabalar ve&nbsp;Cabrioletler, şenlikler ve şölenler, likörler, parfümler için&nbsp;çok fazla paralar harcanıyor olacak, der Sully, hatta memuriyet için bile fahiş fiyatlarda pazarlıklar yapılacak, yüksek&nbsp;sosyeteye mensup, evlenmesinde sakınca olmayan hanımlar açık artırmada en yüksek fiyatı verene satılacak. Tüm&nbsp;krallıkta ipekçilik yapılmaya başlanması, bu genel ahlaksal&nbsp;çöküntüye daha da hız kazandıracaktır, diye yazar Sully, dolayısıyla kralını bu tehlikelere karşı uyarmak ve daha az gelirle geçimlerini sağlayanların sahip olduğu erdemleri hatırlatmak zorunda hissettiğini söyler. Ama başvekilin tüm itirazlarına rağmen, on yıl içinde Fransa’da ipek sanayisi kurulmuş oldu. Bunun başlıca nedenlerinden biri, 1598’de ilan&nbsp;edilen Nantes Fermanı’nın, o zamana kadar en ağır baskılara maruz kalan Protestan Huguenotlara en azından belli sınırlar dahilinde toleransı garantilemesi ve ipekçilikte önemli bir rol oynamış bu insanların anavatanları Fransa’da kalmalarını sağlamış olmasıydı. — Fransa örneğinden alınan&nbsp;esinle, neredeyse aynı dönemde İngiltere’de de sarayın desteğiyle ipekçilik benimsendi. L James, bugünkü Buckingham Sarayı’nın bulunduğu yerde, kim bilir kaç dönümlük&nbsp;bir araziye bir dut ağacı bahçesi yaptırmıştı ve Essex’te bulunan en sevdiği kır evinde, ipekböceği tırtılları yetiştirmek&nbsp;üzere kendine ait bir böcekhaneye sahipti. James’in bu gayretkeş yaratıklara duyduğu ilgi öyle büyüktü ki, onların&nbsp;alışkanlık ve ihtiyaçlarını incelemek için saatler harcıyor,&nbsp;hatta krallığı içinde yaptığı yolculuklarda bile, içi tıkabasa&nbsp;saray tırtıllarıyla dolu bir sandığı her zaman yanında götürüyordu. Bu sandığın her türlü bakımından da özel olarak&nbsp;bu göreve atanmış bir uşak sorumluydu. James, İngiltere’nin doğusunda bulunan ve pek de yağış almayan kontluklara yüz binin üzerinde dut ağacı diktirdi ve çeşitli tedbirler&nbsp;sayesinde, 18. yüzyılın başlarında en parlak dönemine giren&nbsp;imalatçılık dallarından birinin temel ilkelerini belirlemiş oldu. O dönemde Louis, Nantes Fermanı’nı yürürlükten&nbsp;kaldırdıktan sonra, elli binin üzerinde Huguenot İngiltere’&nbsp;ye göç etmişti ve bu insanların çoğu ipekböceği tırtılları yetiştirmek, ayrıca ipekli kumaşlar hazırlamak konusunda&nbsp;tecrübeliydi. Aralarında Lefevreler, Tilletteler, De Haguelar,&nbsp;Martineauler, Columbineler gibi ailelerin de bulunduğu bu&nbsp;zanaatçı ve tüccar aileler, o zamanlar Londra’dan sonra İngiltere’nin en büyük ikinci kenti olan Norwich’e yerleştiler.&nbsp;16. yüzyılın başından beri bu kentte, Flaman ve Valon dokumacılardan oluşan beş bin kişilik bir koloni zaten vardı.&nbsp;Aradan iki kuşak bile geçmeden, 1750 yılına kadar Norwichli Huguenot dokuma ustaları tüm krallığın en varlıklı, en&nbsp;nüfuzlu ve en kültürlü sınıfı haline geldi. İşletmelerinde ve&nbsp;onların tedarikçilerinde gece gündüz akıl almaz bir yoğunluk yaşanıyordu, hatta yakın zamanda okuduğum, İngiltere’deki ipek imalatının tarihini anlatan bir kitaba göre, o zamanlar bir kış gecesi çökmekte olan karanlığın içinde, simsiyah gökyüzünün altında uzaktan Norwich’e doğru yaklaşan bir gezgin, o kadar geç bir saat olmasına karşın imalathanelerin pencerelerinden dışarıya süzülen ışığın kentin&nbsp;üzerinde böylesine bir parıltı oluşturmasına şaşıp kalmıştı.&nbsp;Işığın çoğalması ile işin çoğalması, doğaldır ki bunların gelişim çizgileri birbirine paralel ilerler. Kentin ve çevresinin&nbsp;üzerindeki donuk ışık yansımasının içinden bakışlarımızın&nbsp;artık geçemediği günümüzden geriye gidip 18. yüzyılı düşündüğümde, en azından bazı yerlerde ne kadar çok insanın o zavallı bedenleriyle ahşap çerçeveler ve çıtalarla yapılmış, ağırlıklar asılmış ve işkence aletlerine benzeyen dokuma tezgâhlarına bir ömür boyu mahkûm olduğunu düşünmek beni hayrete düşürüyor. Dokuma tezgâhlarında sürdürülen bu kendine özgü ortak yaşam, herhalde görece daha&nbsp;ilkel bir üretim biçimi olduğundan, bu dünyadaki yaşamımızı yalnızca kendi icat ettiğimiz makinelere bağlı olduğumuz sürece sürdürebildiğimizi, günümüzün sanayileşmiş&nbsp;üretim biçimlerinden çok daha net bir biçimde gözler önüne serer.<br />
  <a id="bookmark3"></a></p>

  <div class="image">
    <img alt="main-73" src="../Images/main-73.jpg" /><br />
  </div>

  <p>İşte bu nedenle -yaklaşık aynı dönemde Almanya’da yayımlanan ve Aydınlanma döneminin psikoloji kuramlarını yansıtan bir dergi olan <span style="font-style:italic;">Magazin für Erfahrungsseelenkunde</span> ’de (Ampirik Psikoloji Dergisi) anlatıldığı üzere- özellikle dokumacılar, ayrıca onlarla birçok açıdan benzerlik taşıyan bilginler ve arzuhalciler melankoliye ve melankoliden kaynaklanan tüm rahatsızlıklara meyilli kişilerdi. İnsanı&nbsp;durmaksızın kambur oturmaya, sürekli olarak dikkat kesilmeye ve karmaşık desenleri sonsuza dek üst üste dizmeye&nbsp;mecbur bırakan bir işin böyle sonuçlar doğurması normaldi. Mesai sona erse de ardı arkası kesilmeyen o derin düşüncelerin, rüyalara kadar giren o yanlış bir iplik atılmış olabileceği duygusunun insanı ne tür çıkmaz sokaklara ve derin&nbsp;kaygılara sürükleyebileceğini anlamak, tahminimce hiç kolay değildir. Ama şunu da burada saptamamız gerekir ki, dokumacıların yaşadığı bu ruhsal rahatsızlıkların öbür yüzü,&nbsp;Sanayi Devrimi öncesinde Norwich’teki imalathanelerde&nbsp;üretilen sayısız kumaş türüdür - ipek brokarlar ve şanjanlı&nbsp;poplinler, satenler ve saten taklidi kumaşlar, devetüyü&nbsp;kumaşlar, desenli ve parlak yünlü kumaşlar ve kabartma çizgili ipek kumaşlar, ipek karışımından yapılmış incecik kumaşlar, ipek tül ve danteller, bombazenler.</p>

  <p class="image"><img alt="main-74" src="../Images/main-74.jpg" /><br /></p>

  <p class="image"><img alt="main-75" src="../Images/main-75.jpg" /><br /></p>

  <div>
    <div>
      &nbsp;Bunlar gerçekten de olağanüstü bir çeşitliliğe sahiptir ve kelimelere sığamayacak&nbsp;öyle bir güzelliğe, kendi içlerinden gelen öyle bir parıltıya sahiptirler ki, sanki kuşların tüyleri gibi bunlar da doğanın&nbsp;kendi yaratımlarındandır. — En azından Strangers Hall’daki&nbsp;küçük müzenin camlı dolaplarında sergilenen, kenarları ve&nbsp;içindeki boş yerleri gizemli rakamlar ve simgelerle dolu desen kitaplarına bakarken ben sık sık böyle düşünmüşümdür.&nbsp;Söz konusu müzenin binası bir zamanlar Fransa’dan göç&nbsp;eden bir ipek dokumacısı ailenin eviydi. Sayfaları bana hep&nbsp;yazılı ve resimli eserlerimizin hiçbirinin yanına bile yaklaşamayacağı kadar eşsiz, gerçek bir kitabın sayfaları gibi görünen bu desen katalogları, 18. yüzyılın sonlarında Norwich’teki imalathaneler batıncaya değin Riga’dan Rotterdam’a, Petersburg’dan Sevilla’ya kadar tüm Avrupa’daki ithalatçıların&nbsp;bürolarında bulunuyordu. Kumaşlar ise Norwich’ten Kopenhag, Leipzig ve Zürih ticaret fuarlarına gönderiliyor, oradan&nbsp;toptancıların ve perakendecilerin depolarına geliyor, belki&nbsp;de yarı ipekten bir gelinlik duvağı olarak bir Yahudi çerçinin&nbsp;sırtındaki bohçada Isny’ye, Weingarten’a ya da Wangen’a gidiyordu.<br />
    </div>
  </div>

  <p>O dönemde görece daha geri kalmış olan kimi yönetim merkezlerinde akşamları saray meydanlarında domuzların&nbsp;dolaştığı Almanya’da ipekçiliği geliştirmek için, tahmin edilebileceği üzere, büyük çabalar sarf ediliyordu. Friedrich,&nbsp;Fransız göçmenlerin de yardımıyla Prusya’da resmi bir ipek&nbsp;endüstrisini hayata geçirmeye çalıştı ve bunun için dut ağacı plantasyonları oluşturttu, karşılıksız ipekböceği tırtılları&nbsp;dağıttı, ipekböceği yetiştiriciliğiyle uğraşıp da yarar sağlayanlara büyük miktarlarda ödüller verdi. 1774’te sırf Magdeburg, Halberstadt, Brandenburg ve Pomeranya bölgelerinde üç buçuk ton saf ipek üretilmiştir. Saksonya’da, Hanau Kontluğu’nda, Württemberg, Ansbach ve Bayreuth’ta,&nbsp;Liechtenstein Prensi sayesinde onun Avusturya’daki arazilerinde, ayrıca 1777’de Bavyera’ya gelen ve Münih’te de hemen bir ipekçilik idare merkezi kuran Karl Theodor aracılığıyla Rheinland-Pfalz’te aynı şey gerçekleşmişti. Freising,&nbsp;Egelkofen, Landshut, Burghausen, Straubing’de, hatta eyalet başkentinde hiç gecikmeden dut ağacı bahçeleri kuruldu&nbsp;ve yolların kenarlarına, surlara ve bütün caddelere dut ağacı ekildi, böcekhaneler ve iplikhaneler inşa edildi, fabrikalar kuruldu ve bir sürü memur görevlendirildi. Ama tuhaftır ki, Bavyera’da ve öteki Alman prensliklerinde böylesine&nbsp;büyük bir azimle desteklenen ipekçilik endüstrisi henüz&nbsp;tam yaygınlaşma aşamasındayken yok olma noktasına geldi. Dut ağacı bahçeleri tekrar ortadan kayboldu, ağaçlar yakacak olarak kullanılmak üzere kesildi, memurlar emekli&nbsp;edildi, buhar kazanları, iplik makineleri ve tezgâhlar kırıldı,&nbsp;satıldı ya da yağma edildi. 1 Nisan 1822’de, Kraliyet Bahçeler Müdürlüğü, Tarımcılık Derneği Genel Kurulu’na, hâlâ&nbsp;hayatta olan yaşlı kumaş boyama ustası Seybolt’un -bugün&nbsp;Münih Eyalet Kütüphanesi’nde bulunan bir belgede belirtildiği üzere- eski hükümet dönemindeki bir ipek imalathanesinde ipekböceği tırtılları sorumlusu ve iplik sarma şefi&nbsp;olarak 350 florinlik bir ücret karşılığında dokuz yıllığına görevlendirilmiş olduğunu bildirmiş ve kendilerine, yani müdürlüğe, onun zamanında yüce majestelerinin emriyle kentin çevresindeki tüm araziye binlerce dut ağacı dikilip bunların numaralandığı ve bu ağaçların kısa bir süre içinde şaşırtıcı bir boya ulaşıp çok güzel yapraklarla dolduğu bilgisinin kayıtlara geçirilmesi sağlanmıştı. Seybolt, bu ağaçlardan birinin von Utzschneider’in Einlasstor yakınlarındaki&nbsp;kumaş fabrikasının bahçesinde hâlâ durduğunu söylüyordu. İkincisinin ise, bildiği kadarıyla, ipekçilik yapmak için&nbsp;ufak tefek girişimlerde bulunan Augustinusçu manastırın&nbsp;bahçesinde bulunduğunu belirtiyordu. İpekçiliğin daha&nbsp;başlar başlamaz çöküşünün tek nedeni ticari hesapların tutmaması değil, daha çok Alman hükümdarların despot bir&nbsp;yaklaşım sergilemeleri ve ne pahasına olursa olsun ipekçiliği geliştirmek istemeleriydi. Karlsruhe’deki Bavyera Büyükelçisi Bay Kont von Reigersberg’in verdiği ve Schwetzingen’de hâlâ ipekçilikle uğraşan tek plantasyon denetçisi&nbsp;olan Kall adında birinin ifadelerine dayanan bir muhtıradan, vaktiyle ipekçiliğin en yoğun yapıldığı Rheinland-Pfalz&nbsp;bölgesinde, yarım dönümden daha büyük bir araziye sahip&nbsp;olan her uyruğun, her memurun, her vatandaşın ya da asli&nbsp;vatandaşlık haklarına sahip olmayanların, tarlalarını hangi&nbsp;amaç için kullanıyor olurlarsa olsunlar, belli bir zaman dilimi içinde, yarım dönüm başına altı ağaç dikme zorunluluğu&nbsp;olduğu anlaşılıyordu. Burada yazılanlara göre, asli vatandaşlık haklarından yararlanmaya aday her yeni kişi iki, asli&nbsp;vatandaşlık haklarına sahip olmayanlar bir, biracılık ve fırıncılık yapma izni verilmiş her uyruğun bir, dahası her türlü mirasçının belli miktarda ağaç dikmesi gerekiyordu. Bütün açık alanların, caddelerin, setlerin, sınırlardaki hendeklerin, hatta kilise mezarlıklarının ağaçlandırılması gerekiyordu, öyle ki uyruklar her yıl İpekçilik Enstitüsü’ nün fidanlıklarından yüz bin ağaç almak zorunda kalıyordu. Her&nbsp;beldede en genç on iki vatandaşa, bu dut ağaçlarının dikimi&nbsp;ve bakımıyla ilgilenmek gibi zorunlu bir görev verilmişti.&nbsp;Bunların dışında, daha masraflı görevlendirmeler de yapıldı, ipekçilikten sorumlu yirmi dokuz temsilci ve her bölge&nbsp;için, kişisel ve toplumsal angaryalardan belli muafiyetlerle ödüllendirilmiş ve günlük harcamaları için 45 kron&nbsp;ödenen uzman denetçiler atandı. Bu düzenlemelerin neden&nbsp;olduğu masraflar kısmen her bölgenin kendi kaynaklarından, kısmen de köylülerin ödemek zorunda kalacağı vergilerden karşılanacaktı. İpekçilik endüstrisinin gerçek ekonomik değerinin bile hiçbir açıdan haklı çıkaramayacağı böylesi bir yük, ayrıca ipekçilikle ilgili her türlü suça verilen&nbsp;son derece etkili para cezaları ve fiziksel cezalar, aslında faydalı bir şey olan ipekçiliğe halk arasında derinden nefret&nbsp;duyulmasına yol açmış, bunun sonucunda da yığınlarla dilekçe, izin başvurusu, şikâyet ve dava ortaya çıkmış, yüksek hukuki merciler ve idari makamlar yazışmalarla dolup&nbsp;taşmıştı. Nihayet, Kari Theodor’un ölümünden sonra Elektör Max Joseph bu zorunlu hizmeti kaldırdı ve böylece giderek daha da içinden çıkılmaz bir hal alan bu saçmalığı&nbsp;deyiş yerindeyse kökünden halletmiş oldu. 1811 yılında, yani Almanya' da ipekçilik endüstrisinin çöktüğü tarihte Viyana'daki Avusturya-Macaristan İmparatorluğu Harp Şurası'na, açık alanda yapılan ipekçiliği araştırmakla görevlendirilen sınır alayının ulaştırdığı raporlar hiç de cesaret verici görünmüyordu. Biri Caransebeş’teki Eflak-Illirya sınır alayı, öbürü Pançova’daki 12. Alman-Banat sınır alayı olmak üzere Albay Michalevics ve Hordinsky tarafından kaleme&nbsp;alınmış iki muhtıra neredeyse birbirinin aynısıydı ve bunlarda, tırtılların iyi yetiştirilebileceğine dair başlangıçtaki&nbsp;umutların aksine, kasırgalar, sağanak yağmurlar yüzünden,&nbsp;ayrıca Glogow, Perlasvaroş ve Isbitie’de ilk, Omoljica ve&nbsp;Opova’da ise ikinci uykularını tamamladıktan sonra bastıran dolu fırtınasında yapraklardan düşmeleri yüzünden tırtılların öldüğünden söz ediliyordu. Buna ek olarak, diye devam ediyordu muhtıra, tırtıllar, serçeler ve sığırcık kuşları&nbsp;gibi ağaçlarda bulunan ve onları büyük bir zevkle midelerine indiren sayısız düşman yüzünden sıkıntılı durumlar yaşıyorlardı. Gradişka sınır alayından Albay Minitinoviç, tırtılların iştahsızlığından, ani hava değişikliklerinden, sivrisineklerden, yaban arılarından ve karasineklerden yakınıyor,&nbsp;Brod 7. Sınır Alayı’ndan Albay Milletiç ise 12 Temmuz’da&nbsp;hâlâ ağaçlarda olan tırtılların ve tırtılların dönüştüğü kelebeklerin bir kısmının o yılki sıcaklarda kavrulduğunu ya da&nbsp;çok kalın yaprakları yiyemedikleri için öldüğünü bildiriyordu. Bu tür olumsuzlukları dikkate almayan Bavyera Devlet&nbsp;Müşaviri Joseph von Hazzi, 1826’da yayımladığı <span style="font-style: italic;">Lehrbuch&nbsp;des Seidenbaus für Deutschland</span> (Almanya İçin İpekçilik&nbsp;Öğretim Kitabı) adlı kitabında, o güne kadar yapılmış yanlış girişimler ve hatalardan mümkün olduğunca kaçınarak,&nbsp;yavaş yavaş gelişmekte olan ulusal ekonominin önemli bir&nbsp;kolu haline getirmek için ipekçiliğin desteklenmesi konusunu ele alıyordu. Von Hazzi’nin bütünlüklü bir eğitim&nbsp;programı olarak tasarlanmış bu eserini, Varese Kontu Dandolo’nun 1810’da Milano’da yayımlanan yazısı Dell <span style="font-style: italic;">arte di&nbsp;governare i bachi da</span> Setta’yı (İpekböceği Yetiştirme Sanatı&nbsp;Üzerine) Bonafou’nun De <span style="font-style: italic;">l’education des vers a soie</span> (İpek-böcekçiliği Eğitimi Üzerine), Bolzano’nun <span style="font-style: italic;">Wegweiser zum&nbsp;</span><span style="font-style: italic;">Seidenbau’su</span> (İpekçilik Kılavuzu), Kettenbeil’ın <span style="font-style: italic;">Anleitung zur Behandlung des Maulbeerbaums und Erziehung der Seidenraupe</span> (Dut Ağaçlarının Bakımı ve İpekböceği Tırtıllarının Yetiştirilmesine Giriş) izledi. Almanya’da ipekçiliği yeniden diriltebilmek, diye yazıyordu von Hazzi, öncelikle yapılmış hataların görülebilmesine bağlıdır, bu hatalar ise hükümetin yönetiminden, devletin tekel oluşturma çabalarından ve girişimci ruhları gülünesi yönetmeliklerle boğan beceriksiz yönetim biçimlerinden kaynaklanmaktadır. Von&nbsp;Hazzi’nin görüşüne göre, ipekçilik her zaman masraflı olan&nbsp;ve kışlalara ya da hastanelere benzeyen kendine ait bir binayı ya da kurumu gereksinmemektedir, aksine bir zamanlar Yunanistan’da ve İtalya’da olduğu gibi, adeta hiçliğin&nbsp;içinden kendiliğinden doğmalı ve sıradan odalarda kadınlar&nbsp;ve çocukların, hizmetkârların, yoksullar ve yaşlıların, kısacası herhangi bir kazançtan yoksun olan herkesin konuştuğu gündelik bir mesele haline gelmelidir. Von Hazzi’ye göre&nbsp;ipekçiliğin toplum içinde popüler bir konuma yerleşmesi,&nbsp;öteki uluslarla içinde bulunulan yarışta tartışmasız ekonomik avantajlar sağlamakla kalmayacak, ayrıca kadınların&nbsp;ve halkın düzenli bir işle uğraşmaya alışık olmayan tüm kesimlerinin yaşam koşullarında da düzelme sağlayacaktır.&nbsp;Buna ek olarak, görünüşte önemsiz olan bu böceklerin, insanlar tarafından özenle yetiştirilmeleri sayesinde nasıl aşama aşama geliştiğini ve sonunda en narin ve en faydalı kumaşları nasıl oluşturduğunu gözlemlemek, gençlerin eğitiminde kullanılabilecek olan son derece uygun bir araçtır.&nbsp;Von Hazzi’nin görüşüne göre, her ulus için vazgeçilmez erdemler olan düzen ve temizlik alışkanlığını toplumun aşağı&nbsp;kesimlerine aşılamanın en iyi yolu, ipekçiliğin yaygınlaştı-rılmasıdır. Hatta von Hazzi, Alman ailelerinin çoğunun sıcak yuvasında ipekböceği tırtılı yetiştirilmesinin, toplumda&nbsp;ahlaki bir dönüşüm yaşanmasını sağlayacağını söyler. Von&nbsp;Hazzi daha sonra, ipekçilikle ilgili yanlış fikirleri ve önyargıları ortadan kaldırmak ister. Bunların arasında örneğin&nbsp;tırtılların gelişebilecekleri en iyi yerin gübrelerin üzeri ya&nbsp;da genç kızların göğüslerinin arası olduğu gibi inançlar vardır;&nbsp;veya, yumurtadan çıktıktan sonra, soğuk günlerde onlar için soba yakmak, fırtınalı günlerde panjurları kapamak&nbsp;ve havadaki mikropların zarar vermesini önlemek için pencereye pelinotu demetleri asmak gibi fikirler de bunlar arasındadır. Ama von Hazzi’ye göre sıkı bir disiplin uygulamak&nbsp;ve hijyene dikkat etmek çok daha akılcı olacaktır. Odalar&nbsp;her gün havalandırılmalı ve gerekirse, deniz tuzu, manganat tozu ve biraz suyla kolayca hazırlanan klorla temizlen-melidir. Böylece sarılık, verem ve diğer hastalıkların tırtıllar&nbsp;arasında görülmesi kolayca önlenecek, ayrıca her açıdan&nbsp;çok faydalı ve kazançlı olan bir endüstri dalı, geniş halk kitlelerinin arasında kendiliğinden yaygınlaşan bilgiler sayesinde güvence altına alınmış olacaktır. Devlet Müşaviri von&nbsp;Hazzi’nin ipek endüstrisi sayesinde birlik kazanmış, kendini yüce amaçlar konusunda eğitebilmiş bir ulus hayali,&nbsp;muhtemelen kendinden önce yapılan, ama henüz tamamen&nbsp;geçmişte kaldığı söylenemeyecek hatalar yüzünden yankı&nbsp;uyandıramamıştır. Fakat yüz yıllık bir aranın ardından, kavuşturdukları her şeyi kendilerine özgü bir titizlikle yakalayan Alman faşistleriyle birlikte yeniden canlılık kazanmıştır. Bunu keşfedince yaşadığım şaşkınlık, geçen yaz, çocukluğumun geçtiği kasabanın yerel film ve slayt merkezindeyken, kendi çalışmam bağlamında hatırladığım ve Kuzey Denizi’ndeki ringa balıkçılığı hakkındaki bir kısa filmi ararken, belli ki aynı seri için yapılmış ve Almanya’daki ipekçilik endüstrisi hakkındaki bir filme rastladığım zaman yaşadığım şaşkınlıktan hiç de az değildi. Korkunç karanlık ve&nbsp;neredeyse gece yarısı çekilmiş gibi görünen ringa filminin&nbsp;aksine, ipekçilik hakkındaki film hakikaten pırıl pırıl bir&nbsp;aydınlıkla doluydu. Beyaz önlükler giymiş kadınlar ve erkekler, her yanı ışıklandırılmış ve duvarları yeni badanalanmış mekânlarda, kar gibi bembeyaz eğirme tezgâhlarıyla,&nbsp;bembeyaz kâğıt tabakalarıyla, bembeyaz gaz bezleriyle,&nbsp;bembeyaz ipekböceği kazalarıyla, bembeyaz keten bezinden çuvallarıyla uğraşıyorlardı. Filmin geneline, olası en iyi&nbsp;ve en temiz dünyayı müjdeleyen bir atmosfer hâkimdi. Bu&nbsp;izlenimim, filmin özellikle öğretmenlere yönelik olan broşürünü okuyunca daha da kuvvetlendi. Bu broşürde, Führer’in 1936’da Reichstag’da ilan ettiği plana uygun olarak,&nbsp;Almanya’nın dört yıl içinde, Almanların kendi gücüyle üretebileceği tüm maddeler açısından dışarıdan bağımsız hale&nbsp;gelmesi gerektiği söyleniyordu ve aynı şey, kendiliğinden&nbsp;anlaşılabileceği üzere, ipekçilik için de geçerliydi. Buna uygun olarak, Reich’ın Gıda ve Tarım Bakanı, Çalışma Bakanı, Orman Bakanı, Havacılık Bakanı tarafından çıkarılan&nbsp;yasa sayesinde bir ipekçilik endüstrisi oluşturma programı&nbsp;sayesinde, ipekçilik Almanya’da yeni bir canlanma dönemine girecekti. Berlin’deki Reich İpek Üreticileri Derneği ve&nbsp;bu derneğe bağlı olan, Alman Küçükbaş Hayvan Yetiştiricileri Derneği, ipekçilikle ilgili her alanda üretimi artırmayı&nbsp;kendine görev edinmişti. Basın aracılığıyla, filmler ve radyo&nbsp;aracılığıyla ipekçiliğe yönelik reklamların yapılması; eğitim&nbsp;amaçlı örnek ipekböceği yetiştirme ünitelerinin kurulması;&nbsp;ülkenin, bölgelerin ve kasabaların grup başkanları organize&nbsp;edilerek tüm ipekböceği yetiştiricilerinin desteklenmesi;&nbsp;dut ağacı eksikliğinin giderilmesi ve o güne dek hiç faydalanılmamış topraklara, yerleşim alanlarına, mezarlıklara,&nbsp;yol kenarlarına, tren yolu kenarlarına ve Reich’ın otoyolları&nbsp;boyunca milyonlarca dut ağacının dikilmesi de bunlar arasındaydı. F 213/1939 broşürünün yazarı Profesör Lange’nin&nbsp;anlattıklarına göre, ipekçiliğin Almanya için tek önemi, döviz piyasasını gereksiz yere zora sokan ithalat ihtiyacının&nbsp;önüne geçilmesi zorunluluğu değildi, bağımsız bir savunma&nbsp;sanayisi kurmaya yönelik çabalarda da ipek önemli bir rol&nbsp;üstleniyordu. Bu nedenle okullarda Alman gençleri arasında da ipekçiliğe ilgi uyandırılmalıydı, ama bu, Büyük Friedrich zamanında olduğu gibi zorla yapılmamalıydı. Daha çok,&nbsp;öğretmen ve öğrencilerin kendi iradeleriyle ipekçiliğe ilgi&nbsp;duymaları sağlanmalıydı. İpekçilik alanında okullarda yapılabilecek olası öncü çalışmaları ayrıntılı bir biçimde inceleyen Profesör Lange, okul bahçelerinin dut ağacından çitlerle çevrilebileceğini ve okul binalarında da ipekböceği tırtıllarının yetiştirilebileceğini yazıyordu. Sonuçta ipekböceği&nbsp;tırtılları, diye ekliyordu Profesör Lange, apaçık belli olan&nbsp;faydalarının yanı sıra, derslerde de kullanılabilecek ideal bir inceleme nesnesidir.&nbsp;</p>

  <p class="image"><img alt="W. G. Sebald - Saturn-un Halkalari-page-266" src="../Images/W.%20G.%20Sebald%20-%20Saturn-un%20Halkalari-page-266.jpg" /><br /></p>

  <p><a id="bookmark5"></a>Beklenmedik herhangi bir masraf&nbsp;çıkarmaksızın, istenilen sayıda tırtıl bulunabilir ve bunlar,&nbsp;kafese gerek kalmadan, tamamen “evcil hayvan” olarak&nbsp;beslenebilir, üstelik ipekböceği tırtıllarından, gelişmelerinin her aşamasında çeşitli amaçlarla (tartmak, uzunluk ölçmek vb. için) faydalanılabilir. Onların üzerinde böceklerin&nbsp;anatomisi ve özellikleri gösterilebilir; ayrıca ehlileşme belirtilerine, mutasyondan kaynaklanan kayıplara işaret edilebilir ve performansı denetlemeye ilişkin olarak, türün bozulmasını önlemek için işe yaramayanları seçip ortadan kaldırma gibi ehlileştirme işinde alınması gereken temel önlemler&nbsp;anlatılabilir. — Filmde, Celle İpekböcekçiliği Kurumu’nun&nbsp;gönderdiği yumurtaları karşılayan ipekböceği yetiştiricilerini görüyoruz. Yumurtaların temiz bölmelere konmasını, yumurtalardan tırtılların çıkmasını seyrediyoruz; çok acıkmış&nbsp;tırtıllara yem veriliyor, defalarca çevriliyorlar, ipekten ağlar&nbsp;örülüyor ve son olarak, tırtıllar öldürülüyor. Ama burada, eskiden sık sık yapıldığı üzere, kozaların güneşin altına konması ya da sıcak fırının içine sürülmesi yoluyla gerçekleşmiyor, sürekli olarak kaynama noktasında tutulan, kenarları kapatılmış bir çamaşır kazanının üzerinde asılı duruyorlar. Yayvan sepetlere yayılmış kozaların, kazandan yükselen&nbsp;su buharında üç saat bırakılması gerekiyor. Bir miktar kozayla bu işlem tamamlandığında, hemen ikinci tur başlıyor&nbsp;ve hepsi öldürülünceye kadar bu böyle devam ediyor.</p>

  <p>Notlarımı yazmayı tamamladığım bu günün tarihi 13 Nisan 1995. Kutsal Perşembe, ayakların yıkandığı gün,&nbsp;Agathon, Carpus, Papylus ve Hermengild günü. Bundan&nbsp;tam üç yüz doksan yedi yıl önce, IV Henry, Nantes Fermanı’nı ilan etti. Dublin’de iki yüz elli üç yıl önce, Handel’in&nbsp;<span style="font-style:italic;">Messiah</span> oratoryosu ilk kez seslendirildi; Warren Hastings,&nbsp;iki yüz yirmi üç yıl önce Bengal valisi olarak atandı; Prusya’&nbsp;da yüz on üç yıl önce antisemitik lig kuruldu ve yetmiş dört&nbsp;yıl önce Amritsar Katliamı yaşandı. Tuğgeneral Dyer, Callianvalla Bagh diye bilinen meydanda toplanan on beş bin&nbsp;protestocuya, ibret olsun diye ateş açtı. Oradaki kurbanların&nbsp;hiç de azımsanmayacak bir kısmı, o dönemde hem Amritsar&nbsp;bölgesinde hem de genel olarak Hindistan’da oldukça ilkel&nbsp;koşullarda sürdürülen ipekçilik endüstrisinde çalışıyordu.&nbsp;Bu günden tam elli yıl önce, İngiliz gazetelerinde Celle kentinin düştüğünü, Alman birliklerinin, Tuna Vadisi'nde engel&nbsp;tanımaksızın ilerleyen Kızıl Ordu’nun karşısında geri çekilmek zorunda kaldığını yazıyordu. Evet, ve son olarak, Kutsal Perşembe, 13 Nisan 1995, aynı zamanda -sabah erken saatlerde henüz bilmediğimiz bir şeydi bu- Clara’nın babasının Coburg’daki hastaneye kaldırıldıktan kısa bir süre sonra öldüğü gün.</p>

  <div class="image"><img alt="" src="../Images/main-76.jpg" /></div>

  <p>Ben şu anda bunları yazarken yalnızca felaketlerin oluşturduğu tarihimizi bir kez daha düşününce, bir zamanlar toplumun yüksek kesimlerine mensup hanımların siyah ipek taftadan ya da krepdöşinden ağır ve uzun elbiseler giymesinin, derin bir yasın tek uygun ifadesi olduğu&nbsp;aklıma geldi. Sözgelimi Kraliçe Victoria’nın cenaze töreninde Teck Düşesi, dönemin moda dergilerinde anlatıldığı üzere, hakikaten insanın nefesini kesen, kalın tüllerle sarmalanmış, Mantova ipeğinden bir elbiseyle görülmüştü.&nbsp;Norwich’teki ipek dokumacısı Willet &amp; Nephew da, bir daha&nbsp;açılmamak üzere kapanmadan önce, sırf bu nedenle ve bir&nbsp;de yas kıyafetlerinde kullanılan ipekler alanında hâlâ eskiden olduğu gibi önüne geçilmez bir ustalığa sahip olduklarını göstermek için, altmış adım uzunluğunda Mantova ipeği üretmişlerdi. Ve bir ipek tüccarının oğlu olarak bu işten&nbsp;anlıyor olması gereken Thomas Browne da <span style="font-style:italic;">Pseudodoxia&nbsp;Epidemica’nın</span> nerede olduğunu tam olarak bulamadığım&nbsp;bir yerinde, kendi döneminde Hollanda’da, ölü evinde tüm&nbsp;aynaları ve üzerinde manzaraların, insanların ya da meyvelerin göründüğü tüm resimleri ipek matem bandıyla örtme&nbsp;geleneği olduğuna işaret ediyor. Böylece bedenden ayrılan&nbsp;ruh son yolculuğunda, kendi görüntüsüyle ya da kısa bir süre sonra sonsuza dek kaybedeceği vatanının görüntüsüyle&nbsp;yolunu şaşırmazmış.</p>
</body>
</html>
