<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>III.</h2>

  <p>Lowestoft’in üç-dört mil güneyinde sahil şeridi karaya doğru hafifçe kıvrılan geniş bir kavis çizer. Kumsal çalılıkları ve alçak kayalıklar arasından geçen patika yolda durup&nbsp;bakıldığında yassı çakıl taşlarıyla kaplı sahil görülebilir, ki&nbsp;benim de pek çok kez tanık olduğum gibi, günün her saatinde ve yılın her döneminde çubuklar, halat takımları, yelken&nbsp;bezleri ve ince muşambadan yapılma, çadır benzeri barınaklar bulunur burada. Birbirlerinden hemen hemen aynı&nbsp;uzaklıkta uzun bir dizi oluşturan bu barınaklar sahil şeridini takip eder. Sanki göçmen bir halkın geriye kalan son&nbsp;mensupları buraya, dünyanın bu en ücra köşesine yerleşmiş ve herkesin çok eskiden beri beklediği, bütün yoksunlukları ve yanlış yolları sonradan haklı çıkaracak o mucizeyi&nbsp;bekliyorlarmış gibidir.</p>

  <div class="image"><img alt="" src="../Images/main-15.jpg" /></div>

  <p>&nbsp;Ama bu masmavi gökyüzünün altında barınak kurmuş bu insanlar, uzak ülkeler ve çöllerden geçerek gelmemişler buradaki sahile aslında, aksine yakın&nbsp;çevreden geliyorlar, eski bir alışkanlığı sürdürmek, balık&nbsp;avlamak için oradalar ve gözlerinin önünde durmaksızın&nbsp;değişen denize doğru bakıyorlar. Tuhaf bir biçimde sayıları&nbsp;da aşağı yukarı hep aynı kalıyor. Çadırını söküp giden birinin yerine hemen bir başkası geliyor, böylece gündüzlerini&nbsp;tembellik yaparak, gecelerini ise uyanık ve nöbette geçiren&nbsp;balıkçılar topluluğu yıllar boyunca, en azından görünüşte&nbsp;hiç değişmeden kalıyor, muhtemelen hatırlayabildiklerinden çok daha eski zamanlarda bile hep böyleydi bu. Anlaşılan bir balıkçının yanındakiyle iletişim kurması pek rastlanan bir şey değil, çünkü her ne kadar hepsi birden gözünü&nbsp;kırpmadan doğuya bakıp akşamları ufukta alacakaranlığın&nbsp;çöktüğünü, sabahları işe günün ilk ışıklarının yükseldiğini&nbsp;birlikte görseler de, tahminimce aynı açıklanamaz duygular&nbsp;kıpırdansa da içlerinde, her biri aslında tamamen tek başına, yalnızca kendilerine ve birkaç parçadan ibaret malzemelerine güveniyorlar, çakılarına örneğin ve de termoslarına&nbsp;ya da küçük transistörlü radyolarına, ki o da neredeyse duyulmayacak kadar zayıf cızırtılı bir ses çıkarıyor güçlükle,&nbsp;dalgalarla yuvarlanan çakıl taşları kendi aralarında konuşuyormuş gibi bir ses bu. Onlar günler ve geceler boyunca bu&nbsp;sahilde, akbalıkların oradan geçtiği, pisi balıklarının arttığı&nbsp;ya da morinaların kıyıya doğru yüzdüğü saati kaçırmamak&nbsp;için oturduklarını söyleseler de, ben öyle olduğunu düşünmüyorum, dünyanın arkalarında kaldığı, önlerinde ise boşluktan başka bir şeyin olmadığı bir yerde bir süre bulunmak istiyor onlar sadece. Gerçek şu ki, bugün sahilde balık&nbsp;tutmak pek mümkün değil. Eskiden balıkçıların sahilden&nbsp;denize açıldıkları kayıklar, bu iş artık para getirmemeye&nbsp;başladığından beri ortadan kalkmış, balıkçılar da yok olup&nbsp;gitmiş. Kimsenin onların mirasına aldırdığı yok. Ara sıra bir&nbsp;gemi mezarlığı çıkıyor insanın karşısına, terk edilmiş sandallar dağılmış bir halde duruyor, sandalları kıyıya çekmek&nbsp;için kullanılan tel halatlar havadaki tuzun etkisiyle paslanmış. Öte yandan yakalanan balık miktarı sürekli azalmasına karşın, açık denizde balıkçılık şimdilik devam ediyor, yakalanan balıkların çoğunlukla yalnızca balık yemi olarak&nbsp;kullanılması sayılmazsa tabii. Irmaklar ve akıntılar her geçen yıl binlerce ton cıvayı, kadmiyum ve kurşunu, gübre yığınlarını ve kimyasal ilaçları Kuzey Denizi’ne taşıyor. Ağır&nbsp;metallerin ve öteki toksik maddelerin büyük bir kısmı, Dogger Bank’ın sığ sularına çöküyor, balıkların üçte birinin zaten deformasyonlar ve tuhaf çıkıntılarla doğması da cabası.&nbsp;Kıyının hemen yakınlarından başlayıp millerce genişlikte&nbsp;bir alana yayılan, otuz fit derinliğe kadar inen, zehirli deniz&nbsp;yosunlarıyla kaplı bölgeler olduğu fark ediliyor sürekli, denizde yaşayan canlılar sürüler halinde ölüp gidiyor bunların&nbsp;içinde. Az rastlanan pisi balıkları, çipura ve çapak balıklarının dişilerinin mutasyon geçirdiği ve bunlarda erkek cinsel&nbsp;organlarının oluştuğu giderek daha büyük bir sıklıkla görülüyor ve aslında üreme amaçlı olan ritüellerini artık yalnızca ölüm dansı olarak gerçekleştiriyorlar, ki bu da bizim yetişme dönemimizde tanık olduğumuz organik yaşamın şaşırtıcı boyutlara varan o kendi kendine çoğalma ve çeşitlilik&nbsp;kazanma gücüne tamamen ters. İlkokullarda ringanın, doğanın esas itibarıyla yok edilmezliğinin temel simgesi olarak kullanılması boşu boşuna değildi. Ellili yıllarda öğretmenlerin yerel film ve slayt merkezlerinden ödünç alabildiği ve üzerindeki siyah çizgiler yüzünden titreyen o kısa&nbsp;filmlerden birinde, Wilhelmshaven’den bir geminin ekranın&nbsp;üst kenarına kadar yükselen karanlık dalgalar arasında ilerlediğini çok iyi hatırlıyorum. Görünüşe göre gece ağlar atılmış ve yine gece tekrar çekiliyordu. Her şey ıssız karanlıkta gerçekleşiyordu. Güvertede birdenbire bir yığın oluşturan balıkların karınlarının ve bulandıkları tuzun beyaz parıltısı vardı yalnızca. Bu eğitici filmde, birbiri ardı sıra patlayarak geminin üzerinden aşan dalgaların arasında kahramanca çalışan, simsiyah parıldayan muşambadan balıkçı&nbsp;giysilerinin içindeki adamlar olduğunu hatırlıyorum - insanın doğanın üstün kudretine karşı verdiği savaşı gösteren&nbsp;örnek bir sahne olarak ringa avı. Avın sonuna yaklaşıldığında,&nbsp;gemi demirleme limanına doğru dümen kırdığı sırada&nbsp;akşam güneşinin ışınları bulutları yarıp geçiyor ve artık&nbsp;durgunlaşan denizin üzerinde parıltılı yansımalar oluşturuyor. Balıkçılardan biri, yeni yıkanmış, saçlarını da taramış,&nbsp;şimdi de ağız mızıkasını çalıyor. Kaptan ise dümenin başında ve sorumluluklarının bilincinde bir edayla uzaklara doğru bakıyor. Son olarak da yakalanan balıkların boşaltılması,&nbsp;balık halinde yapılan işler, kadınların elleriyle büyüklüklerine göre ayırıp fıçılara koydukları ringalar. Ardından yük&nbsp;vagonları gelip denizin bu dur durak bilmez gezginlerini alıyor, onları bu dünyadaki yazgılarını tamamlayacakları bölgelere götürmek için (geçenlerde bulduğum, 1936’da çevrilmiş bu filmin tanıtım broşüründe öyle söyleniyor). Başka&nbsp;bir yerde, 1857’de Viyana’da yayımlanmış, Kuzey Denizi’nin&nbsp;doğa tarihini anlatan bir kitapta ise, milyonlarca ringanın&nbsp;ilkbahar ve yaz ayları boyunca denizin karanlık derinliklerinden yukarı doğru çıkıp sahilin sığ suları ve denizin sığ&nbsp;bölgelerinde tabakalar halinde üst üste yığılarak yumurtalarını bıraktığını okudum.&nbsp;</p>

  <div class="image"><img alt="" src="../Images/main-17.jpg" /></div>

  <p>Her bir dişi ringanın yetmiş bin yumurta bıraktığı da belirtiliyordu kitapta, üstelik yanında bir de ünlem işaretiyle ve Buffon’un hesaplarına göre, bunların hiçbiri zarar görmese ve hepsinden balık çıkacak olsa,&nbsp;balıkların miktarının dünyanın yirmi katı kadar bir hacme&nbsp;ulaşacağı söyleniyordu. Gerçekten de kayıtlarda, balık bolluğunun korkunç boyutlara varması yüzünden ringa balıkçılığının yok olma tehlikesiyle karşı karşıya kaldığı yıllar&nbsp;tek tek belirtilmiştir. Hatta devasa ringa sürülerinin rüzgâr&nbsp;ve dalgalarla sahile doğru sürüklenerek kıyıya vurduğu,&nbsp;millerce uzunluktaki bir hat boyunca sahili birkaç fit derinliğinde olmak üzere kapladığı da söyleniyor. Yöre sakinleri,&nbsp;böylesi bir mahsulün yalnızca küçük bir kısmını sepet ve&nbsp;sandıklara doldurup götürebilmiş. Kalan balıklar ise bir-iki&nbsp;gün içinde çürümüş ve kendi bolluğu içinde boğulan bir doğa manzarası çıkmış ortaya. Öte yandan ringaların her zamanki bölgelere gelmedikleri, dolayısıyla da bütün bir sahil&nbsp;şeridinin yoksullaşmasına neden oldukları da sık sık görülmüş. Ringaların denizde hangi rotayı izlediği bugüne kadar&nbsp;güvenilir verilerle ortaya konamamış. Yollarının, geçtikleri&nbsp;yerlerdeki ışık ve sıcaklık şiddetiyle belirlendiği varsayılmış, dünyanın manyetik çekiminin ya da sudaki sürekli değişen izotermlerin etkili olabileceği düşünülmüş; ama bu&nbsp;varsayımların hiçbiri sağlam temellere dayanan açıklamalar ortaya koyamamış sonuç olarak, ringa avlayan balıkçıların kendilerine aktarılan, kısmen efsanelere dayanan bilgilere ve kendi gözlemlerine göre hareket ettiklerinde nasıl&nbsp;olup da hiç yanılmadıkları açıklanamamış, düzgün bir üçgen şeklinde hareket eden balıkların güneş ışınları belli bir&nbsp;açıyla düştüğünde gökyüzünde nabız gibi atan bir yansıma&nbsp;oluşturması ve balıkçıların buna göre hareket etmeleri gibi&nbsp;örneğin. Ringaların orada olduğunu gösteren başka bir güvenilir işaret de, suyun yüzeyinde yansıyan, gündüzleri gümüş plakalar gibi parıldayan, geceleri ise kar ya da kül gibi&nbsp;görünen on binlerce balık puludur. Ringa sürüsü bir kere&nbsp;görüldükten sonra, çoğunlukla geceleri yakalanıyor, hatta&nbsp;Kuzey Denizi’nin doğa tarihini anlatan kitapta, uzunluğu&nbsp;iki yüz fite varan ve neredeyse çeyrek milyon balık alabilen&nbsp;ağların kullanıldığı da yazıyor. İran ipeğinden yapılan bu&nbsp;ağlar, açık rengin ringayı kaçırdığı tecrübeyle sabit olduğu&nbsp;için, siyaha boyanıyor. Ağlar avı içinde hapsetmiyor aslında,&nbsp;suyun içinde bir duvar gibi duruyor, balıklar da umutsuzca&nbsp;bu duvara doğru yüzüyorlar, sonra solungaçları ağın gözlerine takılıyor, sekiz saat süren ağ çekme ve ağı sarma işlemi&nbsp;sırasında da boğuluyorlar. Bu yüzden balıkların büyük bir&nbsp;çoğunluğu, ağ yukarı çekildiğinde zaten ölmüş oluyor. M.&nbsp;De Lacépede gibi eski doğa tarihçilerinin, ringaların sudan&nbsp;çıkarılır çıkarılmaz bir enfarktüs ya da başka bir nedenden&nbsp;dolayı bir anda öldüklerini varsayma eğilimlerinin nedeni&nbsp;budur. Önde gelen bütün doğa tarihçilerinin ringalara atfettiği bu özellik yüzünden, sudan çıktıktan sonra hâlâ hayatta kalabilmiş balıkları görenlerin anlattığı hikâyeler uzun&nbsp;bir süre boyunca özellikle ilgi odağı olmuş. Örneğin Pierre&nbsp;Sagard adındaki Kanadalı bir misyonerin Newfoundland&nbsp;sahili açıklarındaki bir balıkçı teknesinin güvertesinde&nbsp;uzun süredir bekleyen bir yığın ringayı çırpınırken gördüğü&nbsp;ve Stralsund’da Neucrantz isimli bir beyefendinin de (ölüm&nbsp;ânına kadar geçen süre hesaplanırsa) bir saat yedi dakika&nbsp;önce sudan çıkarılmış ringaların son çırpınışlarını ayrıntılarıyla betimlediği biliniyor. Rouen balık pazarının müdürü&nbsp;olan Noel de Mariniѐre adında biri de, günün birinde iki-üç&nbsp;saattir karada olan birkaç ringanın hâlâ kıpırdandığını gördüğünde çok şaşırmış, bunun için de yüzgeçlerini kesip&nbsp;böylece onları farklı bir yöntemle parçalayarak bu balıkların hayatta kalabilme gücü hakkında daha ayrıntılı bilgi&nbsp;edinmekten kendini alamamış. Bizim bilme hırsımızdan&nbsp;kaynaklanan böyle bir işlem, sürekli felaketlerin tehdidi altında olan bir canlı türünün acılar tarihindeki en uç noktadır. Yumurtaların bırakıldığı yerde mezgitler ve kalkanlar&nbsp;tarafından yenmeyen balıkların hayatı da bir camgözün, bir&nbsp;köpekbalığının, bir morinanın ya da aralarında en başta bizim de bulunduğumuz birçok ringa avcısından birinin içinde son buluyor. 1670 yılında bile sekiz yüz binden fazla Hollandalı ve Frieslandlı, yani toplam nüfusun hiç de azımsanmayacak bir kısmı sadece ringa avcılığıyla uğraşıyordu. Yüz&nbsp;yıl sonra her yıl yakalanacak ringa sayısının altmış milyar&nbsp;olacağı tahmin ediliyor. Bu akıl almaz miktar karşısında&nbsp;doğa tarihçileri, insanın yaşam döngüsündeki durmaksızın&nbsp;sürüp giden yok oluşun sırf küçük bir kısmından sorumlu&nbsp;olduğu düşüncesinde ve ayrıca balıkların sahip olduğu özel&nbsp;fizyolojik donanımın, ölüm-kalım savaşında daha gelişmiş&nbsp;hayvan türlerinin bedenlerinden ve ruhlarından geçen korku ve acıyı duymalarını engellediği varsayımında teselli buluyorlar. Ama gerçekte biz ringaların duyguları hakkında&nbsp;hiçbir şey bilmiyoruz. Bildiğimiz tek şey, iskeletinin çok&nbsp;karmaşık biçimde birbirine geçmiş iki yüzden fazla farklı&nbsp;kıkırdak ve kemikten meydana geldiği.</p>

  <div class="image"><img alt="" src="../Images/main-18.png" /></div>

  <p>Güçlü kuyruğu, küçük başı, biraz öne doğru çıkık alt çenesi ile gümüş renkli iris tabakasının içinde siyah bir göz bebeğinin yüzdüğü kocaman gözleri ringanın dikkat çekici&nbsp;başlıca özelliklerindendir. Balığın sırt kısmı, mavi ışıltılı yeşil renge sahiptir. İki yanında ve karnındaki pullara tek tek&nbsp;bakıldığında, bunların altın gibi parıldayan portakal renkli&nbsp;ışıltıları olduğu görülür, ama hepsi birden gümüş renkli metalik bir parıltı yayarlar. Balığın arka kısmı, ışığa tutulduğunda koyu yeşil görünür, o kadar güzeldir ki, başka hiçbir&nbsp;yerde böylesini göremezsiniz. Ama can ringanın bedeninden ayrıldığında, o zaman renkleri de değişir. Sırt bölgesi&nbsp;mavi olur, yanakları ile solungaçlarına da kan oturur. Ringanın kendine has bir başka özelliği de, öldüğünde havayla temas edince parlamaya başlamasıdır. Fosforışıya benzese de&nbsp;ondan tamamen farklı olan bu eşsiz parlama gücü balığın&nbsp;ölmesinden birkaç gün sonra en yüksek noktasına ulaşır ve&nbsp;balığın çürümeye başlamasıyla birlikte de giderek azalır.</p>

  <p>Cansız ringaların parlamasının mahiyetini açıklamak uzun bir süre mümkün olmamıştır, hatta sanırım bugün bile&nbsp;mümkün değil. 1870 yılında her yerde şehirlerimizin tamamen ışıklandırılması projeleri üzerinde çalışıldığı sırada, tuhaf bir&nbsp;biçimde isimleri araştırmalarına uygun düşen Herrington ile Lightbown isimli iki İngiliz bilim insanının3, ölü ringalardan dışarı atılan parlak özden sürekli kendi kendini yenileyebilen organik bir ışıközü elde etme umuduyla bu olağandışı doğa fenomenini araştırdığı söylenmektedir. Geçenlerde yapay ışığın tarihi üzerine okuduğum bir monografide, bu eksantrik planın başarısız olmasının, karanlığın önlenemez zaptı karşısında pek de kayda değer bir başarısızlık sayılamayacağı söyleniyordu.</p>

  <div class="image"><img alt="" src="../Images/main-19.jpg" /></div>

  <p>Sahilde avlanan balıkçıları çoktan geride bırakmış, Lowestoft ile Southwold arasındaki çakıl taşlı bir kumluğun&nbsp;ardında kalan ve suyu yarı tatlı bir göl olan Benacre Broad’a&nbsp;öğleden sonranın ilk saatlerinde varmıştım. Göl, belirli&nbsp;mevsimlerde yaprakları dökülen ağaçların oluşturduğu küçük, yeşil bir ağaçlık tarafından taç gibi çevrelenmişti; ancak sahil şeridi sürekli suya doğru erozyona uğradığı için,&nbsp;bu ağaçlık yavaş yavaş yok oluyordu. Çakıl taşlı kumluğun&nbsp;fırtınalı bir gecede kırılıp çökmesi ve tüm yörenin görüntüsünün değişmesi ise kuşkusuz sadece bir an meselesiydi. Ama durgun kıyıda oturduğum o gün, insan sonsuzluğa&nbsp;baktığına inanabilirdi gerçekten de. Sabah karaya doğru&nbsp;ilerleyen sis perdesi çözülmüştü, gökkubbe apaçık ve masmaviydi, havada en ufak bir esinti bile yoktu, ağaçlar adeta&nbsp;kalemle çizilmiş gibi duruyorlardı ve kahverengi kadife gibi suyun üzerinde tek bir kuş bile uçmuyordu. Dünya bir&nbsp;sırça fanusa alınmıştı sanki, ta ki batıdan devasa küme bulutlar gelinceye ve yerkürenin üzerine yavaş yavaş gri bir&nbsp;gölge düşmeye başlayıncaya kadar. Aylar önce <span style="font-style: italic;">Eastern&nbsp;Daily</span> Press’te Binbaşı George Wyndham Le Strange’ın ölümü hakkındaki bir makaleyi kestiğimi bana hatırlatan belki de bu karanlık olmuştu. Benacre Broad’un karşı kıyısında, Henstead’deki büyük taş malikânede ikamet eden Le&nbsp;Strange, makalede anlatıldığına göre, son savaş sırasında 14&nbsp;Nisan 1945’te Bergen-Belsen Toplama Kampı’nı kurtaran&nbsp;tanksavar alayında hizmet etmiş, ama ateşkesin hemen ardından Almanya’dan dönmüş, büyük amcasının Suffolk&nbsp;Kontluğu’ndaki servetinin yönetimini devralmış ve başka&nbsp;bir kaynaktan bildiğim kadarıyla, bu görevi örnek olacak&nbsp;kadar başarılı bir biçimde ellili yılların ortalarına dek sürdürmüştü. Le Strange’ın kendine bir kâhya kadın tutması&nbsp;da aynı döneme denk gelir; Le Strange daha sonra bütün&nbsp;mal varlığını, hem Suffolk’ta sahip olduğu toprakları hem&nbsp;de Birmingham şehir merkezinde bulunan, milyonlarca&nbsp;sterlin değerindeki gayri menkullerini bu kadına miras bırakacaktır. Gazetede yayımlanan habere göre Le Strange,&nbsp;küçük bir taşra kenti olan Beccles’tan gelen ve basit, genç&nbsp;bir kadın olan Florence Barnes isimli bu kâhya kadını, kesin bir koşulla, kadının kendi hazırladığı yemekleri onunla&nbsp;birlikte ama mutlak bir sessizlik içinde yemesi koşuluyla&nbsp;işe almıştı. Anlaşılan gazeteye kendisinin verdiği bu bilgilere göre Mrs. Barnes, Le Strange’ın yaşamı giderek eksantrik bir hal almaya başladıktan sonra bile yaptıkları bu anlaşmaya harfi harfine uymuştu.&nbsp;</p>

  <div class="image">
    <img alt="W. G. Sebald - Saturn-un Halkalari-page-067" src="../Images/W.%20G.%20Sebald%20-%20Saturn-un%20Halkalari-page-067.jpg" /><br />
  </div>

  <div class="image">
    <img alt="W. G. Sebald - Saturn-un Halkalari-page-068" src="../Images/W.%20G.%20Sebald%20-%20Saturn-un%20Halkalari-page-068.jpg" /><br />
  </div>

  <p>Muhabirin belli ki zorlayıcı sorularla sıkıştırdığı Mrs. Barnes soruları yanıtlarken mümkün olduğunca ketum davranmıştı gerçi, ama benim bugüne dek süren araştırmalarımın ortaya koyduğu üzere, Le Strange ellili yılların sonlarına doğru tarım işçileri, bahçıvanlar ve kâhyalar gibi malikânesinde görevli tüm personelin işine yavaş yavaş son vermiş, o dönemden itibaren o büyük&nbsp;taş binada Becclesli suskun aşçı kadınla yalnız yaşamaya&nbsp;başlamış ve bu nedenle bütün mülkün, bahçeler ve parkın&nbsp;bakımsızlıktan her yerini ot bürümüş, hepsi harap olmuş ve&nbsp;sürülmeyen tarlaların kenarlarında çalı çırpılar iyice uzamıştı. Gözlemlenebilen gerçek olgulara ilişkin bu türden&nbsp;görüşlerin dışında, binbaşının topraklarına sınırı olan komşu köylerde onunla ilgili hikâyeler de ağızdan ağıza dolaşıyordu, ama herhalde bunlara kuşkuyla yaklaşmak gerek.&nbsp;Bu hikâyeler, yıllar içinde parkın derinliklerinden güçlükle&nbsp;çıkıp kamuoyuna ulaşabilmiş tek tük söylentilere dayanıyor olmalıydı ve buna bağlı olarak da yakın çevrede yaşayan&nbsp;halkın zihnini bir hayli meşgul ediyordu. Örneğin Henstead&nbsp;meyhanelerinden birinde duyduğuma göre, Le Strange yaşlılık döneminde gardırobu tamamen eskidiği halde yeni kıyafetler satın almak istemediği için, gerektiğinde evin tavan arasındaki sandıklardan eski dönemlerden kalma kıyafetler çıkarıyor ve bunlarla dolaşıyordu. Zaman zaman onu&nbsp;kanarya sarısı redingotla ya da bir sürü düğmesi ve kopçası&nbsp;olan, menekşe rengindeki rengi atmış taftadan bir tür matem kıyafetiyle gördüğünü iddia edenler vardı. Ayrıca odasında zaten her zaman evcil bir horoz bulunduran Le Strange’ın ilerleyen yıllarda, akla gelebilecek tüm kümes hayvanları, Afrika tavukları, sülünler, güvercin ve bıldırcınlar,&nbsp;bazılarının yerde koşuşturduğu, bazılarının ise havada uçuşup durduğu çeşitli bahçe kuşları ve ötücü kuşlarla çevresinin sürekli sarılı olduğu da söyleniyordu. Kimilerinin anlattığına göre, Le Strange bir keresinde yazın bahçesine bir çukur kazmış ve çölde inzivaya çekilen Aziz Hieronymus gibi&nbsp;günler ve geceler boyunca içinde oturmuştu. Ama bence&nbsp;bunlar arasında en tuhafı, Wrentham’daki cenaze işleri görevlilerinin yaydığı söylentiydi. Söz konusu söylentiye göre,&nbsp;binbaşının soluk teni ölüm ânında zeytin gibi yeşil bir renk&nbsp;almış, gri renkli gözleri iyice kararmış, kar gibi bembeyaz&nbsp;saçları ise kapkara olmuştu. Bu hikâyeleri nasıl değerlendirmem gerektiğinden bugün bile emin değilim. Kesin olan tek bir şey var, o da parkın ve parka ait olan tüm arazinin geçtiğimiz sonbaharda bir müzayedede Hollandalı biri tarafından satın alındığı, binbaşının sadık kahyası Florance Barnes da, tam istediği gibi, kız kardeşi Jemima ile birlikte bir bungalovda, memleketi Beccles’ta yaşıyor.</p>

  <p class="image"><img alt="sayfa69" src="../Images/sayfa69.jpg" /><br /></p>

  <p><br /></p>

  <p>Benacre Broad’un on beş dakika güneyinde, sahilin daralıp küçük bir falezin başladığı yerde birkaç düzine kuru ağaç dağınık bir biçimde üst üste yığılmış halde duruyordu,&nbsp;bunlar yıllar önce Covehithe kayalıklarından aşağıya yuvarlanmış olmalıydı. Tuzlu su, rüzgâr ve güneş yüzünden solmuş, kırılmış, kabukları dökülmüş ağaç kütükleri bu ıssız&nbsp;sahilde çok uzun zaman önce nesli tükenmiş mamutlar ve&nbsp;dinozorlardan bile daha azametli bir canlı türünün iskeleti&nbsp;gibi görünüyordu. Patika bu engelin çevresinden dolanıyor,&nbsp;katır tırnaklarının bulunduğu yamaçtan yukarıya, killi kayalıkların tepesine kadar çıkıyor ve oradan az ileride de, en&nbsp;büyükleri omzuma kadar yükselen eğrelti otlarının arasından geçiyordu, burası sürekli çökme tehlikesiyle karşı karşıya olan toprak parçasından uzak sayılmazdı. Dışarıda kurşun renkli denizin üzerinde bir yelkenli bana eşlik ediyordu, aslında doğruyu söylemek gerekirse, bana öyle geliyordu ki, sanki yelkenli duruyordu da, ben hafif hafif ilerliyordum, tıpkı hareketsiz kayığındaki görünmez ruh gibi. Ama&nbsp;eğrelti otları yavaş yavaş seyrekleşip birbirinden ayrıldıkça,&nbsp;Covehithe Kilisesi’ne kadar uzanan bütün bir araziyi görme&nbsp;olanağı doğdu. Alçak bir elektrikli çitin ardında, tek tük papatyaların üzerini örttüğü kahverengi toprağa yüz kadar domuz serilmiş yatıyordu. Telin üzerinden atlayıp o hiç hareket etmeden uyuyan hantal hayvanlardan birinin yanına&nbsp;yaklaştım. Üzerine doğru eğildiğimde domuz, kenarları&nbsp;açık renkli kirpiklerle belirginleşen küçük gözlerini açıp&nbsp;merakla bana baktı. Elimi domuzun tozlu sırtında gezdirdim, alışık olmadığı bu dokunuş karşısında ürperdi, sonra&nbsp;burnunu ve yüzünü okşadım, bitmek tükenmek bilmez acılarla kıvranan bir insan gibi inleyinceye kadar kulağının arkasını sevdim.</p>

  <div class="image"><img alt="" src="../Images/main-22.jpg" /></div>

  <p>Tekrar doğrulduğumda hayvan, yüzünde bu kez derin bir teslimiyet ifadesiyle gözlerini yine kapadı.&nbsp;Elektrikli çit ile kayalığın arasında kalan çimenlikte bir süre daha oturdum. Artık rengi solmuş seyrek çimenler rüzgâr estikçe eğiliyordu. Bu arada gökyüzü kararmaya başlamıştı. Üzeri beyaz çizgilerle yol yol olmuş deniz yüzeyinin üzerinden bulut kümeleri ta uzaklara doğru kayıyordu.&nbsp;Uzun süredir hiç hareket etmeyen yelkenli bir anda ortadan&nbsp;kaybolmuştu. Tüm bunlar bana, İncilci Aziz Markos’un Gerasalıların yaşadıkları bölgeyi anlattığı ve doğrudan buna&nbsp;bağlanarak İsa’nın Celile Denizi’nde fırtınayı yatıştırması&nbsp;hakkındaki o çok daha fazla bilinen meseli anımsattı. Dalgalar tekneye çarparken tasasızca uyuyan öğretmenleri İsa’yı uyandıran o henüz pek de inançlı olmayan öğrencilerin&nbsp;imgesi, okullardaki din derslerinde kullanılmaya çok uygundur, buna karşılık kötü ruhlara tutulmuş o Gerasalı&nbsp;adamla ilgili hikâyenin önemi çok az bilinir. En azından&nbsp;ben, bu hikâyenin bırakın anlatılıp açıklandığını, din dersi&nbsp;adı verilen o derslerde ya da ayinler sırasında okunduğunu&nbsp;bile anımsamıyorum. Anlatıldığına göre, kötü ruhlara tutulmuş adam öfkeden kudurmuş bir halde, içinde yaşadığı mezarlardan çıkıp Nasıralı’yı karşılamış, içine giren kötü ruhlar yüzünden kimse onu zincirle bile bağlı tutamıyormuş.&nbsp;Çok kere zincir ve kösteklerle bağlandığı halde zincirleri&nbsp;koparmış, köstekleri parçalamış adam. Markos’un yazdığına göre, gece gündüz dağlardaki mezarlarda bağırıp duruyor, kendini taşlarla yaralıyormuş. İsa adını sorduğunda ise&nbsp;şöyle bir yanıt vermiş: Adım Tümen. Çünkü sayımız çok. Ve&nbsp;ruhları o bölgeden çıkarmaması için ona yalvarıp yakarmış.&nbsp;İsa kötü ruhların adamın içinden çıkıp dağın yamacında otlayan domuz sürüsünün içine girmesini emretmiş. İncilci&nbsp;Aziz Markos’un anlattığı iki bin domuzdan oluşan bu sürü,&nbsp;dik yamaçtan aşağı koşarak denize atlayıp boğulmuş. Tepede oturmuş Kuzey Denizi’ni seyrettiğim o gün, bu korkunç&nbsp;hikâyeyi güvenilir tanıkların anlatıp anlatmadığını sormuştum kendime. Eğer öyleyse tüm bunlar, İsa’nın Gerasalı&nbsp;adamı kurtarırken vahim bir hata yaptığı anlamına gelmiyor mu? Yoksa, dedim kendi kendime, İncilci Aziz Markos’un domuzların niçin pis olduğuna dair uydurduğu bir meselden başka bir şey değil mi bu? Düşünecek olursak, tüm bu anlatılanların ardında, bizlerin insan olarak hastalıklı aklımızın acısını daha aşağı gördüğümüz, dolayısıyla imha&nbsp;edilebilir olduğunu sandığımız başka bir türe yüklemeye&nbsp;ihtiyaç duyduğumuz düşüncesi yatmıyor mu aslında? Aklımdan bütün bunlar geçerken, denizin üzerinde kum kırlangıçlarının uçuştuğunu gördüm. Uçtukları alanı küçük&nbsp;çığlıklar atarak yarıp geçiyor ve öyle hızlı uçuyorlardı ki,&nbsp;gözlerimle takip edemiyordum. Çok eskiden, küçük bir çocukken, akşam saatlerinde üzerine gölge düşmüş vadide&nbsp;durmuş, o sırada çoğu uzakta hâlâ güneşin son ışıklarının&nbsp;altında daireler çizen bu kırlangıçları seyrederken, dünyayı&nbsp;bir arada tutan şeyin onların havada çizdikleri yörüngeler&nbsp;olduğunu düşünürdüm. Bundan yıllar sonra ise, 1940’ta Arjantin Salto Oriental’de yazılmış olan <span style="font-style: italic;">Tlön, Uqbar, Orbis Tertius</span> adlı öyküde bütün bir amfi tiyatroyu birkaç kuşun kurtardığını okudum. Sonra fark ettim ki, kırlangıçlar benim&nbsp;oturduğum kayalıktan boşluğa uzanan yamaçta uçuşuyorlar yalnızca. Bir tanesi bile daha yükseğe çıkmıyor ya da daha aşağıya inip suya dalmıyordu. Sonra da kurşun gibi hızla kıyıya doğru geldiklerinde, sanki yer yarılmış da içine&nbsp;girmişler gibi aralarından birkaç tanesi ayaklarımın altında&nbsp;kayboluveriyordu. Kayalığın kenarına yaklaşınca, kırlangıçların en üstteki balçık tabakasına oyuklar açarak yuvalarını yaptığını ve bunların yan yana dizildiğini gördüm. Dolayısıyla her an çökebilecek, delik delik bir zeminin üzerinde duruyordum. Buna hiç aldırış etmeden, bir zamanlar iki&nbsp;katlı bir arı kovanının üzerindeki ince madeni levhanın üstünde cesaret denemesi olarak yaptığımız gibi, başımı&nbsp;mümkün- olduğunca geriye yaslayıp gözlerimi yukarı kaldırdım, gök kubbeyi takip ederek bakışlarımı aşağıya kaydırdım sonra ve ufuk çizgisini takip edip suyun üzerinden&nbsp;geçirerek yaklaşık yirmi metre aşağımda bulunan sahile getirdim. Yavaş yavaş nefes alıp vererek baş dönmesinden&nbsp;kurtulmayı ve adım atmayı başardığımda, sahil şeridinde&nbsp;tuhaf, boz renkli bir şey kıpırdamış gibi geldi bana. Çömeldim ve birdenbire paniğe kapılarak kayalığın kenarından&nbsp;aşağıya baktım. Bir çift var orada, aşağıdaki çukurlukta, diye düşündüm, bir adam ile adamın üzerine uzandığı ve kıvrılmış, dışa dönük bacakları dışında hiçbir şey görünmeyen başka bir beden daha. Bu görüntüyle karşı karşıya kaldığım&nbsp;ve bana sonsuzluk kadar uzun gelen o dehşet ânında, az önce asılmış birinin ayaklarında görülen kasılmaya benzer bir&nbsp;kasılma oldu sanki adamın ayaklarında. Sonra da adam hareketsiz kaldı, kadın da kıpırdamıyor, hareket etmiyordu.&nbsp;Karaya vurmuş büyükçe ve biçimsiz bir yumuşakça gibi&nbsp;orada öylece uzanmış yatıyorlardı; ikisi tek bir beden gibi&nbsp;görünüyordu, sanki çok uzaklardan sürüklenip buraya gelmiş, bir sürü kolu bacağı olan iki başlı bir deniz canavarı, canavar türünün son örneği, burun deliklerinden çıkan her&nbsp;nefes onu sona biraz daha yaklaştırıyor. Büyük bir şaşkınlık&nbsp;içinde tekrar doğruldum, adımlarım öyle güvensizdi ki, sanki hayatımda ilk kez doğrulup iki ayağımın üzerinde duruyor, kendimi topraktan ilk kez kaldırıyordum, sonra benim&nbsp;için ürkütücü bir hal alan bu yerden hemen uzaklaştım, hafif meyilli yolu kullanarak kayalıktan aşağıya, sahile indim,&nbsp;sahil buradan güneye doğru yayılıp gidiyordu. Karşımda, ta&nbsp;uzaklarda Southwold şehri sinmiş yatıyordu, küçücük birkaç tane ev, ağaç kümeleri ve karanlık bir gökyüzünün altında kar gibi bembeyaz bir deniz feneri. Ben henüz oraya&nbsp;varamadan ilk yağmur damlaları düşmeye başladı.&nbsp;</p>

  <div class="image"><img alt="" src="../Images/main-23.jpg" /></div>

  <p>Geriye dönüp geldiğim bomboş yola baktığımda, Covehithe kayalığının eteklerindeki o boz renkli deniz canavarını gerçekten&nbsp;mi gördüm, yoksa bunlar sırf bir hayal miydi, artık emin değildim. O zaman duyduğum bu kuşkuyu anımsamak, daha&nbsp;önce değindiğim, Arjantin’de yazılmış o öyküye götürüverdi beni yine. İkincil, hatta üçüncül dünyalar icat etme denemelerimizle ilgili olan bu öykünün anlatıcısı, 1935 yılında&nbsp;bir akşam Ramos Mejía’nın Gaona Sokağı’ndaki malikânesinde Bioy Casares adındaki biriyle akşam yemeğinde birlikte olduklarını ve yemeğin ardından, apaçık ortada olan&nbsp;olguları çarpıtacak, az sayıdaki -çok az sayıdaki- okurun&nbsp;anlatının içinde gizli ve bir yanıyla korkunç, öbür yanıyla da&nbsp;büsbütün anlamsız olan gerçekliği sezmesine olanak tanıyacak bir roman yazmak üzerine bitmek tükenmek bilmeyen bir sohbete daldıklarını aktarıyordu. Bizim bulunduğumuz odaya giden koridorun sonunda, diye devam ediyordu&nbsp;yazar, oval biçimli, yarı kör bir ayna asılıydı ve aynadan huzursuzluk yayılıyor gibiydi sanki. Bu sessiz tanık tarafından&nbsp;izlendiğimizi hissediyorduk ve böylece aynaların korkutucu&nbsp;bir yanı olduğunu keşfettik - gecenin geç saatlerinde bu&nbsp;türden bir keşif kaçınılmazdır. Bunun üzerine Bioy Casares,&nbsp;Uqbarlı kâfirlerden birinin, aynaları ve ayrıca da çiftleşme&nbsp;eylemini insanın sayısını çoğalttıkları için tiksinç bulduğunu belirttiğini hatırladı. Casares’e, bana ilginç gelen bu sözlerin nereden kaynaklandığını sordum, diyordu yazar, ve o&nbsp;da <span style="font-style:italic;">Anglo-Amerikan Cylopaedia’nın</span> Uqbar maddesinde yazılı olduğunu söyledi. Ama öykünün akışından anlaşıldığı&nbsp;kadarıyla, ansiklopedide böyle bir madde yoktu, daha doğrusu bu madde yalnızca, Bioy Casares’in aynı ansiklopedinin yıllar önce açık artırmadan aldığı bir baskısında vardı ve&nbsp;bu baskının yirmi altıncı cildi, 1917 yılında yayımlanan tartışmalı baskısının tüm nüshalarından dört sayfa daha fazlaydı. Dolayısıyla Uqbar diye bir yerin hiç var olup olmadığı&nbsp;ya da meçhul ülke hakkında anlatılanlarla bir ansiklopedi&nbsp;projesi olan ve öykünün temel konusunu oluşturan Tlön&nbsp;projesi arasında bir benzerlik bulunup bulunmadığı, burada da gerçek olmayan üzerinden zamanla yeni bir gerçeklik yaratılıp yaratılmadığı soruları yanıtsız kalıyordu. 1947 yılında eklenen notta ise, labirent benzeri bir konstrüksiyon&nbsp;olan Tlön’ün bilinen dünyamızı çözülmeye götürdüğü belirtiliyordu. Bugüne kadar kimsenin bilmediği Tlön dili artık&nbsp;okulları istila etmiş durumda, bir zamanlar bildiğimiz ya da&nbsp;bildiğimize inandığımız her şeyin yerini Tlön tarihi aldı bile ve tarih yazımında kurmaca bir geçmişin kuşku götürmez&nbsp;avantajları kendini belli ediyor artık. Neredeyse tüm bilim&nbsp;alanlarında devrimler gerçekleştirildi, bu devrimleri geçirmemiş az sayıdaki disiplin de alacakları yeni biçimleri aynı&nbsp;şekilde özlemle beklemekteler. Dört bir yana dağılmış, tek&nbsp;başına çalışan kişilerden oluşan bir hanedan, Tlön mucitleri hanedanı, Tlönlü ansiklopedistler ve sözlük yazarları&nbsp;dünyanın çehresini değiştirdi. Bütün diller, hatta İspanyolca, Fransızca ve İngilizce bile yeryüzünden silinecek. Dünya Tlön olacak. Bense bunlara aldırmaksızın, diye son noktayı koyuyordu yazar, malikânede geçirdiğim günlerin olanca sessizliği içinde, Thomas Browne’ın <span style="font-style: italic;">Um</span> <span style="font-style: italic;">Burial'nın deneme kabilinden Quevedo tarzında yaptığım çevirisini düzeltmekle uğraşıyorum (çeviriyi yayımlatmayı ise düşünmüyorum).</span></p>

  <p><span style="font-style: italic;"><br /></span></p>
</body>
</html>
