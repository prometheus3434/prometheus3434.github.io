<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>IX</h2>

  <p>Orford’dan sonra, Eastern Counties Otobüs Şirketi’nin kırmızı otobüslerinden biriyle, Woodbridge üzerinden daha&nbsp;içeriye, Yoxford’a gittim ve oradan da, eski bir Roma yolundan kuzeye doğru yürüyerek Harleston Kasabası’nın aşağı&nbsp;kısmında bulunan ve az sayıda insanın yaşadığı bir bölgeye&nbsp;geldim. Neredeyse dört saatimi yolda geçirmiş olmama karşın, ekinin büyük bir kısmı şimdiden biçilmiş, ufka dek&nbsp;uzanan mısır tarlalarından, yoğun bulut kümeleriyle kaplı&nbsp;gökyüzünden ve her biri birbirinden birkaç mil uzakta bulunan, küçük ağaç adacıklarıyla çevrili çiftliklerden başka&nbsp;bir şey görmemiştim. Sonsuza dek gidiyormuş gibi görünen&nbsp;dümdüz yollarda yürürken karşıma tek bir araç bile çıkmamıştı ve bu tek başına yürüme durumu hoşuma mı gitmişti, yoksa eziyet gibi mi gelmişti, bunu ne o gün anlayabilmiştim ne de bugün anlayabiliyorum. Bazen kurşun gibi&nbsp;ağır, bazen de tüy kadar hafif olarak anımsadığım o gün,&nbsp;gökyüzündeki bulut kümeleri ara sıra biraz aralanıyordu. O&nbsp;zaman güneş ışınları yelpazeler oluşturarak toprağa düşüyor ve şurada buradaki karanlık lekeleri aydınlatıyordu, tıpkı bizden yukarıda konumlanmış bir mercinin hâkimiyetini&nbsp;sembolize eden bir zamanların dinsel temsillerinde olduğu&nbsp;gibi. Araç yoluna ulaştığımda öğleden sonra olmuştu. Burada yol üstündeki bir sığır engelinin üzerinden geçerek Roma yolundan aşağıya iniliyor, çimenliğin içinden geçince,&nbsp;karanlık bir su hendeğinin çevrelediği Moat Farm’a ulaşılıyordu. Alec Garrard burada yirmi yıldır, Kudüs Tapınağı’nın&nbsp;bir maketini yapmakla uğraşıyordu. Altmışlı yaşlarının başında olan Alec Garrard bütün hayatı boyunca çiftçilik yapmıştı. Köy okulundan ayrılır ayrılmaz, maket yapma sevdasına kapılmış ve maket yapan birçok kişi gibi o da uzun kış gecelerinde küçük ahşap parçaları birbirine yapıştırarak çeşitli barkaların, yelkenlilerin ve <span style="font-style: italic;">Cutty Sark, Mary</span> Rose gibi&nbsp;ünlü gemilerin maketlerini yapmıştı. Kısa bir süre sonra&nbsp;tutkuya dönüşen bu uğraşı ve Metodist bir halk vaizi olarak&nbsp;İncil’in gerçek temellerine duyduğu ilgi -bana söylediğine&nbsp;göre- altmışlı yılların sonunda bir akşam, tam çiftlikte hayvanların gece bakımını yaparken, miladi takvimin başlangıç dönemindeki biçimiyle Kudüs Tapınağı’nın bir maketini yapma fikrinin aklına gelmesini sağlamıştı. — Moat Farm&nbsp;sessiz, biraz da kasvetli bir mekândır. Orayı her ziyaret ettiğimde ne zaman araç yolundan gelip hendeğin üzerindeki&nbsp;küçük köprüden geçerek giriş kapısına doğru ilerlediysem,&nbsp;oralarda tek bir insan bile görmemişimdir. Pirinçten yapılmış ağır kapı tokmağıyla kapıya vurulduğunda da içeriden&nbsp;karşılık veren kimse olmaz. Ön bahçedeki Şili arokaryası&nbsp;hiç kıpırtısız öylece durur. Ördekler bile hendekteki suyun&nbsp;üzerinde hiç hareket etmezler.&nbsp;</p>

  <div class="image"><img alt="" src="../Images/main-64.jpg" /></div>

  <p>Pencereden içeriye bakıldığında, ezelden beri oldukları yerde hiç değişmeden duruyormuş gibi, uyku ile uyanıklık arasında gidip geliyormuş gibi görünen içerideki mobilyalara, sonra ayna gibi pırıl pırıl yemek masasına, koltuklara, maun ağacından küçük dolaba, koyu kırmızı kadifeyle kaplanmış diğer koltuklara, şömineye, şömine rafının üzerindeki süs eşyasına ve biblolara&nbsp;bakıldığında, evin sahipleri seyahate çıkmış ya da ölüp gitmiş gibi bir izlenim uyanır insanda. Ama uzun süre bekledikten, içeriye kulak kabartıp sessizce dinledikten sonra,&nbsp;belki de yanlış zamanda geldim düşüncesiyle tam geri dönmek üzereyken, Alec Garrard biraz ilerde bekliyor olur. Yazın son günlerinden birinde, Yoxford’dan yürüyerek geldiğim o gün de aynı şey olmuştu. Alec Garrard’ın üzerinde her&nbsp;zamanki gibi yeşil iş tulumu ve gözünde de saatçilerin kullandığı büyüteçlerden vardı. Birlikte samanlığa doğru ilerlerken birkaç önemsiz şey hakkında konuştuk. Tapınağın&nbsp;durduğu ve şekillendiği yer orasıydı. Ama maket yaklaşık&nbsp;on metrekarelik bir alanı kaplayacak kadar büyük olduğu,&nbsp;buna karşılık küçücük parçaların tek tek titizlikle yerleştirilmesi gerektiği için, maketin tamamlanma süreci o kadar&nbsp;yavaş ilerliyordu ki, bir yıl sonunda en ufak bir ilerleme bile fark edilmiyordu. Oysa bana söylediğine göre, Alec Garrard, tapınağın maketini yapmaya kendini daha çok adayabilmek için, her geçen gün çiftlikle daha az ilgilenir olmuştu: Sadece birkaç tane hayvanı kaldığını söylemişti, onları&nbsp;da kazanç sağlamak istediğinden değil, sevdiğinden elinde&nbsp;tutuyordu. Evinin çevresindeki geniş tarlalar ise, benim de&nbsp;gördüğüm üzere, yine otlaklara, çayırlıklara dönmüştü.&nbsp;Alec Garrard, kuru otları komşularından birine satıyordu.&nbsp;Çok uzun zamandır kendisi traktör kullanmamıştı. En azından birkaç saatini tapınağın maketi üzerinde çalışarak geçirmediği tek bir gün bile olmuyordu. Bir santimetre büyüklüğünde bile olmayan yüz adet figürü boyamak için koskoca bir ay harcamıştı, üstelik tapınağın içinde bulunan bu&nbsp;figürlerin sayısı iki binden fazlaydı. Yaptığım araştırmalar&nbsp;beni yeni sonuçlara götürdükçe makette yapmak zorunda&nbsp;kaldığım değişikliklerden söz etmek bile istemiyorum, dedi.</p>

  <p>Alec Garrard. Bilindiği üzere arkeolaglar tapınak planının tüm ayrıntıları hakkında kesin bir görüş birliğine varamıyorlar, benim büyük zorluklar sonucunda vardığım kendi&nbsp;görüşlerim, dedi Alec Garrard, kendi aralarında tartışmayı&nbsp;sürdüren bilim insanlarının fikirlerinden her halükârda daha güvenilir, üstelik benim yaptığım maket, tapınağın şimdiye kadar yapılmış en doğru kopyası olarak görülüyor. Alec&nbsp;Garrard’ın söylediğine göre, Oxfordlu tarihçiler, Manchesterlı İncil araştırmacıları, Kutsal Topraklar’dan arkeologlar,&nbsp;Londralı aşırı Ortodoks Yahudiler, hatta Alec Garrard’ın bilgileri ışığında tapınağı Nevada Çölü’nde yeniden inşa etmeyi teklif eden KaliforniyalI Evanjelikler gibi dünyanın her&nbsp;yerinden ziyaretçiler geliyordu. Çeşitli televizyon kuruluşları ve yayıncılar türlü planlarla ona baskı yapıyorlardı, hatta Lord Rothschild bile tapınağın maketi bittikten sonra,&nbsp;onu Aylesbury yakınlarındaki malikâne konağının giriş holünde halka sergilemeye hazır olduğunu bildirmişti. Başlangıçtan beri bu çalışmanın sağladığı tek avantaj, zaman&nbsp;zaman Alec Garrard’ın muhakeme gücü hakkındaki şüphelerini açıkça dile getiren akrabalarının ve komşularının bu&nbsp;türden küçümseyici yorumlardan artık biraz olsun vazgeçmiş olmalarıydı. Aslında insanların benim gibi birine hemen deli gözüyle bakmalarını çok iyi anlıyorum, dedi Alec&nbsp;Garrard, özellikle de bu kişi, peşine takıldığı hayalinin içine&nbsp;her geçen yıl daha da batıyorsa ve ısıtılmamış bir samanlıkta, normal boyutları fazlasıyla aşan ve sonuçta anlamsız,&nbsp;amaçsız bir iş olan bir maketle uğraşıyorsa; dahası bu insan,&nbsp;tarlaları ekmeyi ve hakkı olan para yardımını almayı ihmal&nbsp;ediyorsa, buna hiç şaşırmıyorum. Söylediğine göre Alec&nbsp;Garrard, Brüksel’in saçma sapan tarım politikaları sayesinde giderek şişmanlayan komşularının kendisi hakkında ne&nbsp;düşündüğüyle hiç ilgilenmemişti, ama zaman zaman karısının ve çocuklarının onun aklını kaçırdığını düşünmesi, işte&nbsp;bu, dedi Alec Garrard, beni kendime itiraf edebildiğimden&nbsp;çok daha fazla üzüyordu. Hal böyleyken, diye devam etti,&nbsp;Lord Rothschild’in limuziniyle benim bahçeme girdiği gün,&nbsp;gerçekten de hayatımın önemli dönüm noktalarından biriydi, zira o günden beri ailem de beni, önemli şeyler üzerinde&nbsp;çalışan bilge biri olarak görüyor. Öte yandan sayıları sürekli artan ziyaretçiler beni çalışmaktan alıkoyuyor, buna karşılık yapılması gereken iş hâlâ çok büyük, hatta diyebilirim&nbsp;ki, konu hakkındaki bilgilerim giderek daha da netlik kazandığı için, bu işin altından kalkmak bugün bana on-on&nbsp;beş yıl öncesine göre çok daha zor görünüyor. Amerikalı&nbsp;Evanjeliklerden biri bir keresinde, zihnimdeki tapınak tasavvurunun bana vahiy yoluyla inip inmediğini sormuştu.&nbsp;Ben ona ona bunun vahiyle hiçbir ilgisinin olmadığını söylediğimde ise büyük bir hayal kırıklığına uğramıştı. Eğer&nbsp;vahiy söz konusu olsaydı, dedim ona, niye başından beri değişiklik yapıp durayım ki? Yo hayır, bu gerçek bir araştırma,&nbsp;gerçek bir çalışma, sonsuz saatlerin harcandığı bir çalışma,&nbsp;dedi Alec Garrard. Mişna’yı, sonra ulaşılabilir bir sürü başka kaynağı, Roma mimarisini, Masada ve Borodium’daki&nbsp;Herodes tarafından inşa ettirilmiş yapıları incelemek gerek,&nbsp;diye devam etti; çünkü doğru fikirlere ulaşmanın tek yolu&nbsp;budur. Sonuçta bütün çalışmalarımız yalnızca ve yalnızca fikirlere dayanır ve fikirler de zaman içinde değişir, bu nedenle çoğu kez, yeni bitirdiğimiz bir şeyi tekrar bozar ve yeniden başlarız. Giderek genişleyen ve derinleşen bu çalışmanın beni böyle zorunlulukların içine sokacağına dair en&nbsp;ufak bir fikrim olsaydı, muhtemelen bu işe hiç girişmezdim.&nbsp;Sonuçta eğer tapınak gerçekmiş gibi bir izlenim yaratılacaksa, çatıdaki bir santimetrekare büyüklüğündeki her bir&nbsp;ışık boşluğunun, yüzlerce sütundan, binlerce yontma yapı&nbsp;taşından her birinin elle yapılması ve renklendirilmesi gerekiyor. Görüş alanımın sınırlarından başlayarak gözlerime&nbsp;yavaş yavaş karanlığın çökmeye başladığı şu günlerde kendime bazen, maketi bir gün bitirebilecek miyim, bugüne kadar yaptığım her şey değersiz, önemsiz bir işten başka bir&nbsp;şey değil mi acaba, diye soruyorum. Ama sonra başka bir&nbsp;gün, akşam güneşinin ışıkları pencereden içeriye doluyor&nbsp;ve tapınağın genel görünümünün etkisine kapılıyorum; bütün avluları, rahiplerin odalarını, Roma garnizonunu, hamamları, pazaryerini, kurban sunaklarını, koridorları,&nbsp;sarrafların yerlerini, büyük kapıları ve merdivenleri, dış avluları, tapınağın dışında kalan yerleri ve arka plandaki dağları, bir an için bunların hepsini bitmiş gibi görüyor ve kendimi, tapınağın içinden sonsuzluğun diyarlarına bakıyormuşum gibi hissediyorum.</p>

  <div class="image">
    <img alt="main-65" src="../Images/main-65.jpg" /><br />
  </div>

  <div class="image">
    <img alt="main-66" src="../Images/main-66.jpg" /><br />
  </div>

  <div>
    <div>
      &nbsp;Son olarak Alec Garrard kâğıt yığınlarının arasından çıkardığı bir dergide bana, bugünkü haliyle tapınak bölgesinin yukarıdan çekilmiş iki sayfalık bir fotoğrafını gösterdi: beyaz taşlar, koyu renkli servi ağaçları, ortada da Kubbetü’s-Sahra’nın altın yaldızlı kubbesi. Bu&nbsp;kubbe bana hemen, tapınaklar misali, mehtaplı gecelerde&nbsp;ışığı karaları ve denizleri aydınlatan Sizewell reaktörünün&nbsp;kubbesini anımsattı. Çalışma mekânından ayrılırken Alec&nbsp;Garrard, tapınak yalnızca yüz yıl ayakta kalabildi, dedi.&nbsp;Herhalde bu biraz daha uzun süre dayanacaktır, diye ekledi.&nbsp;Daha sonra hendeğin üzerindeki küçük köprüde bir süre&nbsp;oyalandık. O sırada Alec Garrard bana ördeklere duyduğu&nbsp;sempatiden söz etti. Bir çift ördek' suyun üzerinde dolaşıyor&nbsp;ve Alec Garrard’ın ara sıra pantolonunun cebinden çıkarıp&nbsp;suya attığı yemleri yiyorlardı. Her zaman ördek besledim,&nbsp;dedi, çocukken bile; onların tüylerinin rengi, özellikle koyu&nbsp;yeşil ve kar beyazı, eskiden beri aklımı kurcalayan soruların&nbsp;olası tek yanıtı gibi görünmüştür bana. Hatırlayabildiğim&nbsp;bütün zamanlarda bu hep böyle olmuştur. Vedalaşırken,&nbsp;Yoxford’dan yürüyerek geldiğimi ve yine yürüyerek Harleston’a gideceğimi söyleyince, Alec zaten şehirde halletmesi&nbsp;gereken bir iş olduğunu ve onunla birlikte arabayla gidebileceğimi söyledi. Harleston’a gidinceye kadar, on beş dakika&nbsp;boyunca Alec Garrard’ın kamyonetinin sürücü kısmında&nbsp;sessizce yan yana oturduk ve ben karadan yaptığımız bu kısa yolculuğun hiç son bulmamasını, yolumuza aralıksız devam edip Kudüs’e kadar gitmeyi diledim. Ama Harleston’&nbsp;daki Swan Hotel’de inmek zorundaydım. Kısa bir süre içinde anladım ki, bu yüzlerce yıllık binanın odaları, akla gelebilecek en korkutucu mobilyalarla döşenmişti. Pembe renkli yatağın başucunda, yaklaşık bir buçuk metre yüksekliğinde, çeşitli bölmeleri ve çekmeceleri olan, siyah mermerden&nbsp;bir konsol vardı ve kilise sunaklarına benziyordu; ince bacaklı bir tuvalet masasının üzerinde bir yığın altın renkli&nbsp;kıvrım ve süsleme vardı ve giysi dolabının kapağına monte&nbsp;edilmiş aynada, görüntüler tuhaf ve çarpık bir biçimde yansıyordu. Yer döşemesi düzgün olmadığı ve pencere tarafına&nbsp;doğru meyilli olduğu için, mobilyalar ilginç bir biçimde eğri duruyor, böylece insan kendini yıkılmakta olan bir binanın içinde yatıyormuş gibi hissediyor, bu his insanın peşini&nbsp;geceleri derin uykuya dalmışken bile bırakmıyordu. Bu nedenle ertesi sabah Swan Hotel’den ayrılmak ve şehrin dışına çıkıp doğu yönünde tarlalara doğru yürümek içimi rahatlatmıştı. Geniş bir kavis çizerek boydan boya dolaştığım bu&nbsp;bölgedeki nüfus yoğunluğu, bir önceki gün dolaştığım bölgedekinden daha fazla değildi. Aşağı yukarı her iki milde&nbsp;bir, çoğunlukla bir düzineden daha fazla olmayan evden&nbsp;oluşan bir köy vardı ve bu köylerin istisnasız tümü, kendi&nbsp;kiliselerinin koruyucu azizlerinin adını taşıyordu, yani bu&nbsp;köylerin adı St. Mary, St. Michael, St. Peter, St. James, St.&nbsp;Andrew, St. Lawrence, St. John ve St. Cross’tu, dolayısıyla&nbsp;yöre sakinleri bütün bu bölgeye “Azizler” diyordu. Sözgelimi şöyle söyleniyordu: Azizler’den toprak aldı, Azizler’in&nbsp;gökyüzünü bulutlar kapladı, Azizler’in dışında bir yerlerde&nbsp;vesaire. Düzlüğün büyük bir kısmı ağaçsız olmasına karşın&nbsp;görüş mesafesi dar olduğu için, Azizler’de yolumu kolayca&nbsp;kaybedebilirim, diye düşündüm, fugilizlerin karmaşık keçi&nbsp;yolları yüzünden sık sık yön değiştirmek ya da haritada gösterilen bir yola ekin ekildiği veya yolun üzerini otların kapladığı durumlarda dosdoğru tarlaların içine dalmak zorunda kalıyordum. Tam kaybolduğumu düşünmeye başlamıştım ki, öğleye doğru, ulaşmaya çalıştığım Ilketshall St. Margaret’in yuvarlak kulesinin uzaklarda belirdiğini gördüm.&nbsp;Bir saat sonra sırtımı mezar taşlarından birine yaslamış, nüfusu ortaçağdan beri yaklaşık hep aynı kalmış olan köyün&nbsp;mezarlığında oturuyordum. 18. ve 19. yüzyıllarda bu türden&nbsp;ücra yerlerde görev yapan papazlar, çoğunlukla aileleriyle&nbsp;birlikte en yakındaki küçük bir şehirde yaşar, ayin yönetmek ya da her şeyin yolunda gidip gitmediğine bakmak için&nbsp;haftada sadece bir-iki kere at arabalarıyla köye giderlerdi.<br />
    </div>
  </div>

  <p>Reverend Ives de Ilketshall St. Margaret’in bu papazlarından biriydi, bir matematikçi ve itibarlı denebilecek bir Helenistti. Karısı ve kızıyla birlikte Bungay’da oturuyordu ve rivayete göre, akşam saatlerinde bir bardak köpüklü şampanya içmekten keyif alan biriydi. Yıl 1795’tir. Devrim korkusuyla İngiltere’ye kaçan bir Fransız aristokratı sık sık burayı ziyarete geliyordu. Ives onunla çoğunlukla Homeros&nbsp;destanları ve Newton’ın matematik dehası hakkında sohbet&nbsp;ediyor, birlikte çıktıkları Amerika yolculuklarından söz ediyorlardı. Ne kadar geniş düzlükler katetmek gerekiyordu&nbsp;orada ve ne kadar geniş ormanlardı vardı, ağaçlar nasıl da&nbsp;en büyük katedrallerden bile daha yükseğe uzanıyordu! Peki ya Niagara Şelalesi’nden dökülen o sular; şelalenin kenarında duran ve bu dünyadaki terk edilmişliğinin farkında&nbsp;olan insan da olmasa, şelalenin sonsuzca çağıldayan sularının ne anlamı olurdu ki? Kilise papazının on beş yaşındaki&nbsp;kızı, bu konuşmalara gizlice kulak kabartıyor, bunlara kendini giderek daha da kaptırıyor, özellikle saygıdeğer misafirleri, içinde tüyler takmış savaşçıların ya da koyu tenlerinde ahlaksal zayıflığın izlerini taşıyan Kızılderili kızların olduğu fantastik hikâyeler anlatırken daha da büyük bir ilgiyle dinliyordu. Hatta bir keresinde, bir keşişin sadık köpeğinin, ruhu Hıristiyanlık inancıyla dolu bir kıza tehlikeli bir&nbsp;bölgeden geçerken eşlik edişi anlatılırken çok etkilenip hızla bahçeye fırlamıştı. Hikâyenin anlatıcısı daha sonra, hikâyesinde onu en çok neyin heyecanlandırdığını sorduğunda,&nbsp;Charlotte, özellikle, gecenin karanlığında yüreği korkuyla&nbsp;dolan Atala’nın yolunu aydınlatabilmek için, bir sopanın&nbsp;yardımıyla ağzında fener taşıyan köpek imgesi olduğunu&nbsp;söylemişti. Charlotte her zaman, yüce düşüncelerden çok,&nbsp;bu tür küçük ayrıntılardan etkileniyordu. Bu açıdan bakıldığında, kendi vatanından sürülmüş olan vikont, Charlotte’&nbsp;un gözünde kuşkusuz romantik bir figürdü ve haftalar geçtikçe, yavaş yavaş bir özel öğretmen ve sırdaş rolünü üstlenmeye başlamıştı. Elbette Fransızca çalışıyorlar, yazma ve konuşma alıştırmaları yapıyorlardı. Ama Charlotte arkadaşından, çalışma planlarını antik çağı, Kutsal Topraklar’ın topografyasını ve İtalyan edebiyatını da kapsayacak biçimde&nbsp;genişletmeyi rica etmişti.Öğleden sonraları uzun saatler&nbsp;boyunca Tasso’nun <span style="font-style:italic;">Gerusalemme Libemta</span>’sini (Kurtarılmış&nbsp;Kudüs) ve <span style="font-style:italic;">Vita</span> Nuova’sını (Yeni Hayat) okuyorlardı. Bu arada genç kızın boynunda sık sık kırmızı lekeler beliriyor, vikontun yüreği yerinden fırlayacakmış gibi çarpıyordu. Günleri çoğunlukla müzik dersiyle sona eriyordu. Evin içinde&nbsp;karanlığın çökmeye başladığı, ama dışarıda, batıdan yansıyan ışığın bahçeyi hâlâ aydınlattığı saatlerde, Charlotte repertuvarındaki parçalardan birini çalıyor, vikont ise piyanonun ucuna dayanmış, sessizce onu dinliyordu. Vikont, bu&nbsp;dersler sırasında her geçen gün birbirlerine daha da yakınlaştıklarının farkındaydı, duygularını gizleyebilmek için&nbsp;büyük bir çaba harcıyordu. Charlotte’u baştan çıkarmaya&nbsp;cüret edemeyeceğini biliyor, buna karşın onun cazibesine&nbsp;kapılmaktan kendini alıkoyamıyordu. Şaşkınlık ve telaş&nbsp;içinde, diye yazacaktır vikont sonraları <span style="font-style:italic;">Mezar Ötesinden&nbsp;</span>Hatıralar’da, kısa bir süre sonra, kendimi geri çekmem gereken ânın gelip çattığını fark ettim. Veda yemeği çok kederli geçmiş, yemek boyunca kimse ne söyleyeceğini bilememiş ve sonunda vikontu şaşırtan bir şey olmuştu. Beklenenin aksine Charlotte’un annesi değil, babası Charlotte’la&nbsp;birlikte misafir odasına geçti. Annesi ise bütün gelenekleri&nbsp;hiçe sayarak alışılmadık bir rol üstlendi. Vikontun belirttiği&nbsp;kadarıyla, olağanüstü ayartıcı görünüyordu ve deyiş yerindeyse, giderayak fark edilen vikonta, kızının kalbinin yalnızca ona ait olduğunu söyledi ve onunla evlenmesini teklif&nbsp;etti. Artık bir anavatanınız yok, dedi, bütün malınız mülkünüz satıldı, anne babanız da artık hayatta değil, öyleyse niçin Fransa’ya döneceksiniz? Bizimle kalın, bizim manevi&nbsp;oğlumuz ve mirasçımız olun. Vikont, beş kuruş parası olmayan bir göçmene böylesi cömert bir teklif yapılmasını kavramakta güçlük çekiyordu. Reverend Ives’in de onayladığı&nbsp;anlaşılan bu teklif, vikontu tahmin edilemeyecek kadar büyük bir karmaşanın içine sürüklemişti. Çünkü yazdıklarından anlaşıldığı üzere, bir yandan dünyada kimse tarafından&nbsp;tanınmaksızın, bu yalnız ailenin ocağında hayatının kalanını&nbsp;geçirmeyi her şeyden çok istiyordu; ama öte yandan zaten evli olduğunu açıklamak zorunda kalacağı o melodramatik an gelip çatmıştı. Fransa’da yaptığı ve bir bakıma kardeşlerinin başına sardığı bu evlilik gerçi yalnızca bir formalite olarak kalmıştı, ama içinde bulunduğu ve suçta kendisinin de payı olduğu üzücü durum açısından en ufak bir değişiklik yaratmıyordu bu. Vikont, Madam Ives’in teklifini hafifçe aşağı devirdiği gözleriyle reddederken, Durun! Evliyim ben, diye umutsuzluk içinde haykırmış ve konuksever&nbsp;ailenin evini bir daha dönmemek üzere terk etmekten başka şansı kalmamıştı. Daha sonra, o uğursuz günle ilgili anılarını yazarken, bir değişim yaşasa ve İngiltere’nin o ücra&nbsp;köyünde kibar bir avcı olarak yaşamını sürdürseydi neler&nbsp;olurdu, diye soruyordu kendine. Muhtemelen tek kelime bile yazamazdım, hatta kendi dilimi bile unutmuş olabilirdim.&nbsp;Ben havada böyle dağılıp, savrulup gitseydim, Fransa neler&nbsp;kaybederdi, diye soruyordu. Kaldı ki sonuçta daha iyi bir&nbsp;yaşam olmaz mıydı? Bir insanın yeteneğini geliştirmek uğruna mutluluğunu heba etmesi haksızlık değil mi? Bir gün&nbsp;tamamen değişmiş bir dünyada bunları kavrayabilen herhangi biri olacak mı? — Vikont bu satırları 1822’de yazmıştı. IV. Georges’un sarayında fransız büyükelçisiydi. Bir sabah çalışma odasında oturmuş çalışırken, odacısı gelip Lady&nbsp;Suttan adlı bir hanımın arabasıyla geldiğini ve onunla konuşmak istediğini söyledi. Bu yabancı kadın, yanında kendisi gibi matem kıyafeti giymiş yaklaşık on altı yaşlarında&nbsp;iki oğlanla kapıdan içeri girdiğinde, vikont kadının heyecandan kendini zor ayakta tuttuğunu düşündü. Elinden tutup onu bir koltuğa oturttu. Çocuklar da kadının yanına&nbsp;oturdular. Kadın, başlığından sarkan siyah ipekten kurdeleleri hafifçe kenara doğru çevirirken, kısık, kırık bir sesle,&nbsp;Lordum, beni hatırladınız mı, diye sordu. Onu hatırlamıştım, diye yazıyordu vikont, yirmi yedi yıl sonra tekrar yanında oturuyordum, gözlerim yaşlarla doldu, gözlerimi perdeleyen gözyaşlarının arasından ona baktım, tıpkı çok uzun&nbsp;zaman önce, hafızamın gölgeleri arasında kaybolmuş o yaz&nbsp;aylarında olduğu gibiydi. Ya siz Madam, siz beni hatırladınız mı,&nbsp;diye sordum ona. Ama o yanıt vermedi, bunun yerine öyle hüzünlü bir gülümsemeyle baktı ki bana, birbirimize karşı, o zamanlar kendime itiraf ettiğimden çok daha büyük bir sevgi duymuş olduğumuzu anladım. — Annemin&nbsp;yasını tutuyorum, dedi, babam zaten yıllar önce öldü. Bunları söylerken ellerini elimden çekip yüzünü kapadı. Çocuklarım, diye devam etti bir süre sonra, siz yanımızdan ayrıldıktan üç sene sonra evlendiğim Amiral Sutton’un oğullarıdır. Bizi bağışlayın. Bugün size daha fazlasını söyleyemem.&nbsp;— Ona kolumu uzattım, diye yazıyordu vikont notlarında, o&nbsp;da koluma girdi ve dışarı çıkıp merdivenlerden inerek onu&nbsp;arabasına götürdüm, elini alıp kalbimin üzerine koydum,&nbsp;bütün vücudunun titrediğini hissediyordum. Arabayla oradan uzaklaşırlarken, karşısında oturan koyu renk saçlı oğlanlar iki suskun hizmetkâr gibi görünüyordu. Kaderin nasıl bir cilvesiydi bu böyle! İlerleyen günlerde Lady Sutton’u, verdiği Kensington adresinde dört kez ziyaret ettim, diye&nbsp;devam ediyordu. Oğulları her defasında dışarıdaydı. Konuştuk, sustuk ve her “Hatırlıyor musunuz?” sorusuyla birlikte&nbsp;geçmiş yaşamımız, zamanın acımasız uçurumunun derinliklerinden yukarıya daha da büyük bir netlikle çıkıyordu.&nbsp;Dördüncü ziyaretimde Charlotte benden, Bombay’a gitmeyi&nbsp;planlayan büyük oğlu için, yeni Hindistan valisi olan George Canning’e tavsiyede bulunmamı rica etti. Sırf bu ricada&nbsp;bulunmak için Londra’ya geldim, dedi ve şimdi tekrar Bungay’a dönmek zorundayım. Elveda! Sizi bir daha asla göremeyeceğim! Elveda! —Yüreğimi sızlatan bu ayrılığın ardından büyükelçilikteki odama kapandım ve sürekli nafile düşüncelere ve yakınmalara kendimi kaptırarak hüzünlü hikâyemizi kâğıda döktüm. Ama bunları yazarak Charlotte&nbsp;Ives’e bir kez daha mı ihanet ediyorum, bu kez sonsuza dek&nbsp;olmak üzere onu bir kez daha mı kaybediyorum, sorusu kaçınılmaz olarak aklımı kurcalamaya devam etti. Ama şu da&nbsp;bir gerçek ki, böylesine sık ve böylesine beklenmedik anlarda üzerime çöken hatıralarla, yazmaktan başka bir başa çıkma yolu bilmiyorum. Bunlar hafızamın içinde kapalı kaldığı takdirde, zamanla öyle ağırlaşacaklar ki, sonunda bunların sürekli artan ağırlığının altında ezilip gideceğim. Hatıralarımız aylarca, yıllarca içimizde uyur ve sessizce çoğalırlar,&nbsp;ta ki önemsiz, küçücük bir şey onları uyandırıp bizi tuhaf&nbsp;bir biçimde hayata karşı kör edinceye kadar. Bu nedenle&nbsp;kim bilir kaç kez hatıralarımı ve hatıralarımı yazıya dökmeyi küçültücü ve lanet olası bir iş olarak görmüşümdür! Peki&nbsp;ama, hafızamız olmasaydı ne olurduk? En basit bir düşünceyi bile bir yere yerleştiremezdik, duygulu yüreğimiz bir başkasına ilgi duyma yeteneğini yitirirdi, varlığımız yalnızca,&nbsp;sonsuza dek birbirini kovalayan anlamsız anlar silsilesinden&nbsp;ibaret hale gelirdi ve geçmişe dair en ufak bir iz bile olmazdı Hayatımız nasıl da bir sefalet! Öyle ters hayallerle dolu,&nbsp;öyle boşuna ki, hafızamızın serbest bıraktığı kuruntuların&nbsp;gölgesinden başka bir şey değil. Uzaklaşma duygusu içimde&nbsp;giderek daha da korkutucu bir hal alıyordu. Dün Hyde&nbsp;Park’tan geçerken, tüm bu renkli kalabalık içinde kendimi&nbsp;tarif edilemeyecek kadar zavallı ve dışlanmış hissettim.&nbsp;Genç ve güzel İngiliz kadınlarını, eskiden kucaklaşırken&nbsp;hissettiğim o özlem dolu şaşkınlıkla uzaktan izliyordum.&nbsp;Bugün ise başımı eserimden kaldıramıyorum. Neredeyse&nbsp;tamamen görünmez oldum, adeta bir ölüye benziyorum.&nbsp;Bulunduğum yerden baktığımda, neredeyse tamamen terk&nbsp;ettiğim bu dünyanın özel bir gizemle çevrelenmiş gibi görünmesinin nedeni budur belki de.</p>

  <p>Charlotte Ives’le karşılaşmalarının hikâyesi, Chateaubriand Vikontu’nun binlerce sayfayı kapsayan hatıraları içinde yalnızca küçük bir fragmandır. Chateaubriand, ruhunun derinliklerini ve sığlıklarını araştırma arzusunu ilk kez&nbsp;1806’da, Roma’da duymuştu. 1811’de bu projeyi ciddi olarak&nbsp;ele aldı ve bu tarihten sonra, parıltılı olduğu kadar acıyla da&nbsp;dolu olan yaşamı ne zaman izin verse, giderek gelişen eseri&nbsp;üzerinde çalıştı. Kendi duygu ve düşüncelerindeki gelişmelerin arka planında, o yılların köklü değişiklikleri gerçekleşiyordu: Devrim, Terör Dönemi, sürgünler, Napoleon’un&nbsp;yükselişi ve düşüşü, Restorasyon Dönemi ve Temmuz monarşisi dünya tiyatrosunun sahnesinde oynanan ve bitmek&nbsp;tükenmek bilmeyen oyunda sırayla sahneye çıkıyor, üstelik&nbsp;bu oyununun yarattığı sarsıntı ayrıcalıklı seyircileri de en&nbsp;az isimsiz kitleleri olduğu kadar etkiliyor. Kulisler sürekli&nbsp;değişiyor. Bir geminin güvertesinden Virginia sahillerine&nbsp;bakıyor, Greenwich’teki tersaneyi ziyaret ediyor, işgal sırasında Moskova’da çıkan yangını gösteren muazzam tabloyu&nbsp;hayretle izliyor, Bohemya’daki kaplıca tesislerinin arasında&nbsp;dolaşıyor, Thionville bombardımanının tanıkları oluyoruz.&nbsp;Fenerler, binlerce asker tarafından işgal edilen şehir surlarını aydınlatıyor, ateşler saçarak ilerleyen top mermilerinin&nbsp;yolları havada kesişiyor ve her top atışından önce, parlak bir&nbsp;yansıma yükselip üst üste kümelenmiş bulutların üzerinden ta gökyüzünün en yüksek noktasına kadar çıkıyor. Çarpışmaların gürültüsü bazen birkaç saniyeliğine diniyor. O&nbsp;zaman trompet sesleri, fanfarlar ve insanın iliklerine işleyen, delirmenin eşiğine getirerek emir yağdıran sesler duyuluyor. Nöbetçiler, kendinizi koruyun ya da gardınızı alın!&nbsp;Askerî temsiller ve geniş çaplı operasyonların bu türden&nbsp;renkli betimlemeleri, hatırlama çalışmasının bütününde,&nbsp;körü körüne bir felaketten diğerine savrulan tarihin doruk&nbsp;noktalarını oluşturur. Olaylar yaşanırken orada bulunan ve&nbsp;gördüklerini yeniden gözünde canlandıran tarihçi, deneyimlerini kendi bedenine çöken bir kötürümlük hali içinde&nbsp;yazar. Bunları yazmakla, kaderin bizi sürüklediği bir olayda&nbsp;örnek bir şehit olur, henüz hayattayken bile hatıratının temsil ettiği mezarda yatmaktadır zaten. Geçmişin özetlenerek&nbsp;tekrarlanması, daha en başından tek bir güne doğru ilerler,&nbsp;o da kurtuluş günüdür. Chateaubriand açısından bu gün 4&nbsp;Haziran 1848’dir ve ölüm Rue du Bac’da bir giriş katında kalemi onun elinden almıştır. Combourg, Rennes, Brest, St.&nbsp;Malo, Philadelphia, New York, Boston, Brüksel, Jersey Adası, Londra, Beccles ve Bungay, Milano, Verona, Venedik, Roma, Napoli, Viyana, Berlin, Potsdam, İstanbul, Kudüs, Neuchâtel, Lozan, Basel, Ulm, Waldmünchen, Teplice, Karlsbad,&nbsp;Prag ve Plzen, Bamberg, Würzburg ve Kaiserslautern ve&nbsp;bunların arasında da yine Versailles, Chantilly, Fontainebleau, Rambouillet, Vichy ve Paris - bunlar sonuna gelmiş&nbsp;bir yolculuğun birkaç uğrağıdır yalnızca. Yolun başında da Combourg’daki çocukluk dönemi vardır. Daha ilk okuyuşumda bu döneme ait betimlemeler hafızama kazınmıştı. François-Rene on kardeşin en küçüğüydü ve bu çocuklardan ilk dördü yalnızca birkaç ay hayatta kalabilmişti. Daha&nbsp;sonra doğanlar ise Jean-Baptiste, Marie-Anne, Benigne, Julie ve Lucile adlarıyla vaftiz edildiler. Kızların dördü de eşine az rastlanır bir güzelliğe sahipti, özellikle de Julie ve Lucile, ikisi de fırtınalı devrim günlerinde hayatını kaybetti.&nbsp;Chateaubriand ailesi birkaç hizmetkârla birlikte Combourg’daki aile mülkünde, tamamen kendi köşelerine çekilmiş halde yaşıyorlardı. Bu şatonun salonları ve koridorları&nbsp;öyle genişti ki, koskoca bir şövalye ordusu bile burada kaybolabilirdi. Monlouet Markisi ya da Goyon-Beaufort Kontu&nbsp;gibi yakınlarda oturan soylular haricinde şatoyu ziyaret&nbsp;eden neredeyse kimse olmazdı. Özellikle kış dönemlerinde,&nbsp;diye yazar Chateaubriand, aylar geçer, ama çoğunlukla tek&nbsp;bir yolcu ya da bir yabancı bile şatomuzun kapısını çalmamış olurdu. Dolayısıyla bu ıssız evin içindeki hüzün, çevremizdeki çayırların üzerine çöken hüzünden çok daha büyüktü. Buranın kemerlerinin altında dolaşan herkes, kendini bir Carthusian manastırına girmiş gibi hissederdi. Her&nbsp;akşam saat sekizde, akşam yemeğini haber veren çan çalardı. Yemekten sonra birkaç saat şöminenin başında otururduk. Şöminenin içinde rüzgârın sesi uğuldardı, annem kanepenin üzerinde iç geçirirdi, masanın haricinde hiçbir yerde oturduğunu görmediğim babam ise uyku saati gelinceye&nbsp;kadar koskoca salonda bir aşağı bir yukarı dolaşıp dururdu.&nbsp;Üzerinde her zaman tüylü, beyaz yün kumaştan bir cüppe,&nbsp;başında da yine aynı kumaştan bir başlık olurdu. Yalnızca&nbsp;şöminenin titrek ateşiyle ve tek bir mumla aydınlanan salonda yaptığı gezintiler sırasında, salonun orta noktasından&nbsp;uzaklaşır uzaklaşmaz, gölgeler arasında kayboluverir ve karanlığın içine tamamen daldıktan sonra, o tuhaf kıyafetleri&nbsp;içinde bir hayalet gibi tekrar ortaya çıkıncaya kadar yalnızca ayak sesleri duyulurdu. Havanın güzel olduğu mevsimlerde, gecenin karanlığı çökerken biz çoğunlukla dışarıda,&nbsp;evin önündeki merdivenlerde otururduk. Babam av tüfeğiyle,&nbsp;uçan baykuşları vururdu ve biz çocuklar da annemizle&nbsp;birlikte, ormandaki ağaçların karanlık tepelerinin üzerinden yukarıya, birbiri ardına yıldızların belirdiği gökyüzüne&nbsp;bakardık. On yedi yaşında Combourg’dan ayrıldım, diye yazar Chateaubriand. Babam bir gün bana, bundan böyle kendi yolumu çizmem gerektiğini, süvari birliğine katılacağımı&nbsp;ve ertesi gün Rennes üzerinden Cambrai’ye gideceğimi&nbsp;açıkladı. Burada yüz Louis altını var. Sakın bunları boşa&nbsp;harcama ve adımıza leke sürecek bir şey yapma, dedi. Oradan ayrıldığım dönemde babam kısmi felç geçirmişti ve&nbsp;hastalığı giderek ilerliyordu, sonunda bu hastalık onu mezara kadar götürdü. Sol kolu sürekli seğiriyor, sağ eliyle kolunu tutmak zorunda kalıyordu. Eski kılıcını bana verdikten sonra, yemyeşil bahçede hazır bekleyen Cabriolet’nin&nbsp;önünde dururken bu durumdaydı. Küçük balık havuzunun&nbsp;yanındaki yoldan çıktık, değirmen deresinin ışıldayan suyuna bir kez daha baktım, sazlıkların üzerinde kırlangıç&nbsp;kuşları uçuşuyordu. Sonra ileriye, önümde açılan geniş alana baktım.</p>

  <p>Ilketshall St. Margaret’ten Bungay’a gitmek için bir saat, Bungay’dan sonra da Waveney Vadisi’ndeki çayırlardan Ditchingham’ın öbür tarafına ulaşmak için de iki saat daha&nbsp;yürümem gerekiyordu. Kuzeyden inen dimdik bir yamacın&nbsp;eteğindeki Ditchingham Lodge uzaktan görülebiliyordu.&nbsp;Düzlüğün sona erdiği yerde tek başına duran bu yapı, Charlotte Ives’in evlendikten sonra Amiral Sutton’la birlikte taşındığı ve yıllarca yaşadığı evdi. Buraya yaklaştıkça, pencere camlarında güneş ışıkları yansımaya başladı. İki sütunun&nbsp;taşıdığı bir pergolanın altından beyaz önlüklü bir kadın -ne&nbsp;kadar da alışılmadık bir görüntü, diye düşündüm- çıktı ve&nbsp;bahçede oradan oraya koşuşturan siyah köpeği çağırdı. Bunun dışında çevrede tek bir insan bile görünmüyordu. Yamaçtan yukarıya tırmanıp ana caddeye kadar yürüdüm,&nbsp;sonra hasadı yapılmış tarlalardan geçtim ve Ditchingham’&nbsp;ın biraz dışında kalan kilise mezarlığına ulaştım. Charlotte’un Bombay’da şansını denemek isteyen o büyük oğlu burada yatıyordu. Taş lahdin üzerinde şöyle yazıyordu: Tuğamiral Sutton’un Büyük Oğlu, 1. Tabur 60. Tüfekli Birlik’ten Merhum Yüzbaşı, Kıdemli Albay ve Emekli Kurmay Subay Samuel Ives Sutton Burada Yatıyor, 3 Şubat 1850. Samuel Sutton’un mezarının yanında, daha etkileyici görünen, aynı şekilde taş tabletlerden yapılmış ve tepesinde kül&nbsp;kavanozu bulunan bir mezar taşı yükseliyordu. Bu mezar&nbsp;taşının yan kısımlarının üst kenarındaki yuvarlak delikler&nbsp;hemen dikkatimi çekti. Bir biçimde bunlar bana, eskiden&nbsp;mayıs böceklerini içine kapatıp yanlarına da yiyecek olarak&nbsp;yaprak koyduğumuz kutuların kapaklarına açtığımız hava&nbsp;deliklerini anımsatmıştı. Muhtemelen, burada yatan kişinin&nbsp;yasını tutan duyarlı biri, kaybettiği kişi mezarında belki&nbsp;tekrar soluk almak isteyebilir diye, bu delikleri bizzat açtırmıştı. Böylesine bir ilgi gören hanımın adı Saralı Camell’di.</p>

  <div class="image">
    <img alt="main-67" src="../Images/main-67.jpg" /><br />
  </div>

  <p>26 Ekim 1799’da ölmüştü. Ditchingham doktorunun karısı olan bu kadın, Ives ailesinin tanıdıklarından olmalıydı ve&nbsp;büyük ihtimalle Charlotte, ailesiyle birlikte defin sırasında&nbsp;orada bulunmuş, hatta belki de cenaze töreninde piyanoda&nbsp;bir pavane çalmıştı. Karısının ölümünden sonra neredeyse&nbsp;kırk yıl daha yaşayan Dr. Camell’in, açık gri renkli mezar taşının güney tarafına yazdırdığı yazının güzel kıvrımlı harflerinde, o dönemde Saralı ile Charlotte’un ait olduğu çevrelerde beslenen derin duyguları okuyabiliyoruz:</p>

  <p style="text-align: center;"><span style="font-style:italic;">İlkelerine sıkı sıkıya bağlı</span></p>

  <p style="text-align: center;"><span style="font-style:italic;">ve dindar biriydi.</span></p>

  <p style="text-align: center;"><span style="font-style:italic;">Yaşamı erdemin huzuruyla doluydu</span></p>

  <p style="text-align: center;"><span style="font-style:italic;">Alçak gönüllülüğü, hal ve tavırlarındaki</span></p>

  <p style="text-align: center;"><span style="font-style:italic;">incelik ve zarafeti,</span></p>

  <p style="text-align: center;"><span style="font-style:italic;">içtenliği ve iyi yürekliliği</span></p>

  <p style="text-align: center;"><span style="font-style:italic;">insanda saygınlık, sempati,</span></p>

  <p style="text-align: center;"><span style="font-style:italic;">güven ve derin bir mutluluk uyandırırdı.</span></p>

  <p>Ditchingham Mezarlığı, Suffolk Kontluğu’nda yürüyerek yaptığım yolculuğun neredeyse son uğrağıydı. Akşam olmak üzereydi, bu nedenle tekrar anayola çıkıp sonra Norwich yönünde biraz yürüyerek Hedenham’daki Mermaid’e&nbsp;gitmeye karar verdim. Barı birazdan açacaklarına emindim.&nbsp;Oradan evi arayıp beni almalarını söyleyebilirdim. Yürümem gereken yol, Ditchingham Hall’dan geçiyordu. Burası&nbsp;1700 civarında, leylak renkli çok güzel tuğlalarla inşa edilmiş, pencerelerine alışılmadık biçimde koyu yeşil panjurlar&nbsp;takılmış bir malikâneydi. Burası, dört bir yana uzanan bir&nbsp;parkın içindeki yılankavi bir gölün yukarısında, oldukça sapa bir yerde kalıyordu. Daha sonra Mermaid’de Clara’yı&nbsp;beklerken, Ditchingham Parkı’nın düzenlenmesinin Chateaubriandların burada yaşadıkları dönemde tamamlanmış&nbsp;olması gerektiği düşüncesi aklımdan geçti. Ditchingham&nbsp;Parkı gibi parklar ilk olarak 18. yüzyılın ikinci yarısında moda olmuştu ve bu parklar sayesinde, egemen elit kesim, uçsuz bucaksız izlenimi yaratan ve göze hoş görünen arazilerle&nbsp;yaşadıkları yerleri çevrelemiş oluyordu. Bir arazının&nbsp;parklaştırılması için gerekli olan planlama ve uygulama süresi çoğunlukla yirmi-otuz yılı bulabiliyordu. Mevcut mülkü bir park ile tamamlayabilmek için, çoğunlukla çeşitli arsaların satın alınması veya değiş-tokuş edilmesi; caddelerin,&nbsp;yolların, başkalarına ait çiftliklerin, hatta kimi zaman bütün&nbsp;bir yerleşim bölgesinin yerinin değiştirilmesi gerekiyor,&nbsp;çünkü insana dair hiçbir izin olmadığı, başka hiçbir şeyin&nbsp;araya girmediği saf bir doğa manzarası oluşturulmak isteniyordu. Bu nedenle çitlerin de üzeri çimlerle kaplanmış&nbsp;geniş hendeklere dikilmesi gerekiyor, bunların kazılması&nbsp;ise binlerce saatlik bir çalışmayı gerektiriyordu. Yalnızca&nbsp;toprağa değil, çevredeki yerleşim birimlerinin yaşamına da&nbsp;müdahaleyi gerektiren bu türden projeler uygulanırken&nbsp;elbette her zaman tartışmalar da yaşanıyordu. Sözgelimi&nbsp;Ditchingham Hall’ın şimdiki sahibi Kont Ferrer’in atalarından birinin, söz konusu dönemde kâhyalarından biriyle yaşadığı ve çok şiddetli olduğu anlaşılan bir tartışmada onu kısa yoldan hemen kurşuna dizdiği ve bu yüzden daha sonra,&nbsp;Lordlar Kamarası’ndaki İngiliz soyluları tarafından idama&nbsp;mahkûm edilip Londra’da halkın önünde asıldığı yazıyor. —&nbsp;Doğa manzaralı bir parkın oluşturulmasındaki en masrafsız&nbsp;iş, ağaçları küçük gruplar ve birbirinden ayrı duran duran&nbsp;örnekler biçiminde düzenlemelerle dikmekti, gerçi bu aşamada da pek çok kez parkın genel görünümüne uymayan&nbsp;ağaç topluluklarını kesmek ya da gösterişsiz çalıları, küçük&nbsp;ağaçları yakmak gerekiyordu. Bugün bu parkların çoğunda,&nbsp;o dönemde dikilmiş ağaçların yalnızca üçte birinin kalmış&nbsp;olduğunu ve çoğunlukla yaşlılıktan ve başka birçok nedenden dolayı her yıl bunların büyük bir kısmının öldüğünü&nbsp;düşünürsek, 18. yüzyılın başlarında taşra malikânelerinin&nbsp;Torricelli’nin icat ettiği türden bir hava boşluğunun ortasında nasıl durduğunu hayal edebiliriz. Daha sonra Chateaubriand da boşluğa çizilen bu doğa idealini -görece daha mütevazı boyutlarda- gerçekleştirmeye çalışacaktı. 1807 yılında <font size="3">İ</font>stanbul ve Kudüs’e yaptığı uzun bir yolculuktan döndükten sonra, Aulnay yakınlarında La Vallee aux Loups’ta,&nbsp;ağaçlı tepelerin arasında saklı olan bahçeli bir ev aldı. Hatıralarını yazmaya orada başladı ve ilk yazdığı şey, kendi diktiği ve her birine kendi elleriyle baktığı ağaçlar oldu. Şimdi&nbsp;o kadar küçükler ki, diye yazıyordu, onlarla güneşin arasında durduğum zaman, onlara ben gölge yapıyorum. Ama bir&nbsp;gün serpilip geliştiklerinde, bu gölgeyi bana geri verecekler&nbsp;ve ben nasıl onları gençlik dönemlerinde koruduysam, onlar da benim yaşlılık dönemlerimin koruyucusu olacaklar.&nbsp;Kendimi bu ağaçlara bağlı hissediyorum, onlara soneler,&nbsp;ağıtlar, şiirler yazıyorum; birer çocukmuşçasına her birinin&nbsp;ismini biliyorum ve tek arzum bir gün onların arasında ölebilmek. Bu fotoğraf yaklaşık on yıl önce Ditchingham’da,&nbsp;malikânenin bağış toplama amacıyla halka açıldığı bir cumartesi günü öğleden sonra çekilmişti.</p>

  <div class="image">
    <img alt="main-68" src="../Images/main-68.jpg" /><br />
  </div>

  <div>
    <div>
      &nbsp;Benim o günden sonra yaşanacak olan kötü şeylerden habersiz yaslandığım&nbsp;Lübnan çamı, park oluşturulurken dikilmiş, ama daha önce&nbsp;sözünü ettiğim ortadan kaybolmuş o ağaçların bir örneği.&nbsp;Yaklaşık yetmişli yılların ortalarından bu yana, ağaçların sayısı gözle görülür ölçüde azalmış. Özellikle İngiltere’de en çok rastlanan ağaç türleri arasında büyük kayıplar yaşanıyor, hatta bunlardan biri neredeyse tamamen yok olmuş.&nbsp;1975 civarında, güney sahillerinden yayılan Hollanda karaağaç hastalığı, Norfolk’a kadar ulaştı ve aradan sadece iki-üç yaz geçtikten sonra çevremizde tek bir karaağaç bile kalmadı. Bahçemizdeki küçük havuzu gölgeleyen altı karaağaç, 1978 Haziranı’nda, o olağanüstü güzel, açık yeşil renkli&nbsp;yapraklarını çıkardıktan sonra, yalnızca birkaç hafta içinde&nbsp;kuruyup gitti. Hastalığa sebep olan mantarlar, yol kenarlarına dizili ağaçların tüm köklerine inanılmaz bir hızla yayılıyor, su iletim borularını büzüştürüyor, bu da ağaçların kısa&nbsp;zamanda susuzluktan kurumasına neden oluyordu. Hastalığı yayan böcekler, nadide ağaç örneklerini bile hiç şaşmadan buldular. Hayatımda gördüğüm en mükemmel ağaçlardan biri, evimizin yakınlarında bulunan ve açık alanda tek&nbsp;başına duran, neredeyse iki yüz yaşındaki bir karaağaçtı.&nbsp;Havada gerçekten de olağanüstü büyük bir alan kaplıyordu.&nbsp;Buradaki karaağaçların çoğu hastalık yüzünden ölmesine&nbsp;karşın, bu ağacın hafif asimetrik, incecik dişli sayısız yaprağının hafif bir rüzgârda nasıl salındığını ve kendi türünden&nbsp;ağaçların hepsini kırıp geçiren salgının onda hiç iz bırakmadan geçip gidecekmiş gibi göründüğünü anımsıyorum.&nbsp;Ama aradan daha on dört gün bile geçmemişken, hiç zarar&nbsp;görmemiş gibi görünen bu yaprakların hepsinin kahverengiye dönüp kıvrıldığını ve sonbahar gelmeden dökülerek&nbsp;toz olup gittiğini de anımsıyorum. Dişbudak ağaçlarının tepelerindeki yaprakların giderek seyrekleştiğini, meşe yapraklarının giderek azaldığını ve mutasyonlar geçirerek ilginç biçimler aldığını da aynı dönemde fark etmeye başlamıştım. Ayrıca ağaçların doğrudan kalın ve sert dallarından&nbsp;yapraklar çıkmaya ve yaz ortasında, üzeri yapışkan bir maddeyle kaplı çarpık çurpuk, taş gibi sert meşe palamutları dökülmeye başlamıştı. O zamana kadar iyi kötü ayakta kalabilmiş kayın ağaçları, aşırı kurak geçen yılların ardından&nbsp;büyük zarar gördüler. Yaprakları normal büyüklüklerin yarısı kadardı, kayın kozalaklarının neredeyse istisnasız hepsinin içi boştu. Çimenlikteki kavaklar birbiri ardı sıra ölüyordu. Ölü ağaç gövdelerinin bir kısmı hâlâ yerlerinde duruyor, bir kısmı ise parçalanmış, havadan dolayı rengi solmuş bir halde çimenlikte yatıyorlar.&nbsp;
    </div>

    <div class="image">
      <img alt="main-69" src="../Images/main-69.jpg" /><br />
    </div>

    <div>
      Ardından, 1987 sonbaharında, daha önce kimsenin yaşamadığı kadar şiddetli bir&nbsp;fırtına koptu. Resmî makamlarca yapılan tahminlere göre,&nbsp;on dört milyonun üzerinde yetişkin ağaç bu fırtınanın kurbanı oldu, öbür küçük ağaçlardan söz etmek bile istemiyorum. 16 Ekim’i 17’ye bağlayan geceydi. Fırtına önceden hiç&nbsp;fark ettirmeden Biskay Körfezi’nden başlayıp Fransa’nın&nbsp;batı kıyısından yukarı tırmandı, Manş Denizi’ni geçti ve&nbsp;Britanya Adaları’nın güneydoğusunu dolaşarak Kuzey Denizi’ne çıktı. Ben sabah saat üçe doğru uyandım, ama fırtınanın gümbürtüsü yüzünden değil, daha çok, tuhaf sıcaklıktan ve odamdaki hava basıncının sürekli artması yüzünden. Burada yaşadığım diğer tropik siklonların aksine, bu&nbsp;fırtına ani ve şiddetli rüzgar şeklinde değil, devam eden ve&nbsp;görünüşe göre sürekli daha da şiddetlenen bir sürüklenme&nbsp;biçimindeydi. Pencerede durmuş, patlamak üzere olan camdan aşağıya, bahçenin bittiği yere bakıyordum. Yan taraftaki piskoposluğa ait parktaki büyük ağaçların tepeleri eğilmiş ve suyun derinliklerindeki akıntıya kapılan su bitkileri&nbsp;gibi buruş buruş olmuştu. Beyaz bulutlar karanlığın içine&nbsp;doğru ilerliyordu ve gökyüzünde sürekli olarak korkunç derecede parlak ve titrek bir ışık beliriyordu. Sonradan öğrendim ki, birbiriyle temas eden yüksek gerilim hatları buna&nbsp;neden oluyormuş. Bir ara kısa bir süre için öteki tarafa dönmem gerekti. Sonra tekrar dışarıya baktığımda, hâlâ hatırlıyorum, gözlerime inanamamıştım. Az önce ağaçların oluşturduğu karanlık kümelerin orada fırtınalar koparan hava akımlarının yerinde, solgun bir ışıltının hâkim olduğu bomboş bir ufuk çizgisi görünüyordu yalnızca. Sanki biri perdeyi açmıştı ve ben de ölüler filemine doğru uzanan, insansız bir sahneye bakıyordum. O anda, parkın üzerinde geceleri&nbsp;görmeye alışık olmadığımız bir aydınlık fark ettim, aşağıdaki her şeyin mahvolduğunu biliyordum. Ama yine de bu&nbsp;korkunç boşluğun başka bir açıklaması olmasını ümit ediyordum; çünkü fırtınanın gümbürtüsünün içinde, ağaçlar&nbsp;devrilirken çıkan o çatırtı sesini hiç duymamıştım. Ancak&nbsp;daha sonra fark ettim ki, köklerine sıkıca tutunmuş ağaçlar&nbsp;yavaş yavaş devriliyordu ve ağaçların iç içe geçmiş tepeleri,&nbsp;böyle yavaşça yere doğru düşerken parçalanmıyor, aksine&nbsp;neredeyse hiç zarar görmüyordu. Böylece ağaç kümeleri,&nbsp;ezilerek dümdüz olan buğday tarlaları gibi yere yığıldı. Fırtına biraz dinmeye başladığında sabah olmak üzereydi ve&nbsp;ben dışarıya, bahçeye çıkmaya cesaret edebildim. Bu yıkıntıların arasında uzun süre durdum, boğulacak gibiydim. Bir&nbsp;tür rüzgar tüneli oluşmuştu sanki ve bu mevsim için çok sıcak olan hava akımının çekiş gücü de o denli kuvvetliydi.&nbsp;Parkın kuzey kenarı boyunca uzanan gezinti yolunun iki yanını süsleyen, yüz yılı aşkın ağaçların tümü, sanki baygınlık geçirmişçesine yerde yatıyordu. Türk ve İngiliz meşeleri, dişbudak ağaçları, çınarlar, kayın ve ıhlamur ağaçları paramparça olmuş, onların gölgesinde yetişen ömür ağaçları,&nbsp;porsuk ağaçları, fındık ve defne ağaçları, çoban püskülleri&nbsp;ve Alp gülleri gibi küçük ağaç ve çalılar da kırılmıştı. Güneş, ışıklarını saçarak yükseliyordu. Rüzgar bir süre daha&nbsp;esmeye devam etti, sonra birdenbire dindi. Eskiden bu çalılar ve ağaçları mesken tutmuş olan kuşlar dışında hiçbir şey&nbsp;kıpırdamıyordu. Düzinelerce kuş telaşla ağaç dallarının arasında oradan oraya koşuşturuyordu. Bu ağaçların yaprakları o yıl sonbahara kadar yeşil kaldı. Fırtınadan sonraki günü nasıl atlatabildiğimi bilmiyorum, ama kendi gözlerimle&nbsp;gördüklerime bile inanamadığımı, bu yüzden o gece bir kez&nbsp;daha parkta dolaştığımı hatırlıyorum. Bütün bölgenin&nbsp;elektrikleri kesilmiş olduğu için her şey derin bir karanlığa&nbsp;gömülmüştü. Dolayısıyla yollarımızdan ve evlerimizden en hafif bir ışık bile yansımıyor, gökyüzünün parlak karanlığını hiçbir şey matlaştırmıyordu. Aksine yıldızlar çıkmıştı, öylesine göz alıcıydılar ki, böylesini yalnızca çocukluğumda&nbsp;Alpler’de ve rüyalarımdaki çölün üzerinde görmüştüm. En&nbsp;kuzeyden başlayıp eskiden görüntüyü ağaçların kapadığı&nbsp;en güneye kadar uzanan ufuk çizgisi boyunca ışıldayan takımyıldızlar sıralanıyordu: Arabacı, Ejderha, Üçgen, Ülker,&nbsp;Kuğu, Kanatlıat, Yunus. Hiç değişmemiş, hatta eskisinden&nbsp;çok daha güzel bir halde gökyüzünde dönüyorlardı. — Fırtınadan sonraki o parıltılı gece ne kadar sessiz idiyse, kış ayları boyunca duyduğumuz testere gıcırtılarının gürültüsü&nbsp;de aksine o denli rahatsız ediciydi. Beş işçi mart ayının ortasına kadar durmaksızın dalları kesmekle, döküntüleri&nbsp;yakmakla, ağaç gövdelerinden kalan kısımları sürükleyerek götürmekle uğraşmıştı. Son olarak bir kazı makinesiyle&nbsp;büyük delikler açıldı ve bazıları saman yüklü bir araba büyüklüğünde olan kök gövdeler bunların içine gömüldü.&nbsp;Böylece kelimenin tam anlamıyla her şey ters yüz oldu. Geçen yıl eğrelti otlarının ve yosunların arasında kardelenlerin, menekşelerin ve dağ lalelerinin yetiştiği ormanın toprağı artık yoğun bir balçık tabakasıyla kaplıydı. Bir süre sonra tamamen kuruyan topraktan yalnızca, tohumları kim bilir ne kadar uzun zamandır toprağın derinliklerinde kalmış&nbsp;olan bataklık otları çıkmış, tek tük püsküller halinde duruyordu. Artık önünde hiçbir engel bulunmayan güneş ışınları, bahçedeki gölge seven bütün bitkileri kısa sürede mahvetti. Giderek insan kendini bir bozkırın yanında yaşıyormuş gibi hissediyordu. Oysa kısa bir süre önce güneş doğarken burada bir sürü kuş çığlıklar atarak şarkılar söylerdi,&nbsp;öyle ki bazen yatak odasının penceresini kapamak zorunda&nbsp;kalırdık; sabahları tarlaların üzerinde tarla kuşları uçar, hatta kimi zaman akşamları sık çalıların arasından bir baykuş&nbsp;sesinin duyulduğu da olurdu; ama şimdi oradan herhangi&nbsp;bir canlıya ait tek bir ses bile gelmiyor.
    </div>
  </div>
</body>
</html>
