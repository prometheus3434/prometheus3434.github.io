<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>I.</h2>

  <p>1992 Ağustosu’nda eyyam-ı bahur<a href="../Text/dipnot.xhtml#d1" id="n1"><sup>1</sup></a> sıcakları sona ermek üzereyken, İngiltere’nin doğusundaki Suffolk Kontluğu’nu&nbsp;yürüyerek dolaşmak üzere yola çıktım. Uzun süren önemli&nbsp;bir çalışmanın bitmesinin ardından içimi kaplayan boşluk&nbsp;duygusundan bu yolculuk sayesinde kurtulmayı umuyordum. Kısmen kurtulabildiğimi de söyleyebilirim, çünkü deniz kıyısından içeriye doğru uzanan ve yalnızca tek tük evlerin olduğu bu küçük yerleşim bölgesinde saatler, hatta&nbsp;günler süren gezintiler yaptığım o günlerdeki kadar kendimi özgür hissettiğim anlar çok azdır hayatımda. Öte yandan&nbsp;artık bana öyle geliyor ki, belli ruh ve beden hastalıklarının&nbsp;Büyük köpek takımyıldızının en parlak yıldızı olan Akyıldız’ın etkisiyle içimize yerleştiği boş inanının haklı bir yanı&nbsp;olabilir. Bu doğru olsun olmasın, ilerleyen günlerde, serbestçe dolaşabildiğim o güzel günlerin anısı olduğu kadar,&nbsp;bu ıssız bölgeden ta geçmişe değin uzanan yok oluşun izleriyle karşı karşıya kaldığımda üzerime çöken felç edici o&nbsp;dehşet hissi beni epey uğraştırdı. Yolculuğuma başladıktan&nbsp;tam bir yıl sonra neredeyse hiç hareket edemeyecek hale&nbsp;gelip bir taşra başkenti olan Norwich’teki hastaneye bu yüzden kaldırılmıştım belki de, ilerleyen sayfalarda anlatacaklarımı da en azından zihnimde tasarlamaya burada başladım zaten. Hastaneye yattıktan hemen sonra, sekizinci kattaki odamda, geçen yaz baştan sona dolaştığım Suffolk’un o&nbsp;uçsuz bucaksız düzlüklerinin artık sonsuza değin tek bir kör noktaya sıkıştırılmış olarak kalabileceği düşüncesiyle nasıl sarsıldığımı hâlâ çok iyi anımsıyorum. Yatağımın durduğu yerden bakıldığında, pencerenin çerçevesiyle sınırlı&nbsp;renksiz, cansız bir gökyüzü parçasından başka bir dünya görünmüyordu gerçekten de.</p>

  <div class="image">
    <img alt="sayfa14" src="../Images/sayfa14.jpg" /><br />
  </div>

  <p>Gün boyunca içimde sık sık duyduğum o istek, yani sonsuza değin kaybetmiş olmaktan korktuğum gerçekliği, siyah tellerle örülü bir ızgaranın perdelediği hastane penceresindeki manzarada kendim için güvenceye alma isteği karanlık çökerken o denli artmıştı ki, bazen yüzükoyun, bazen&nbsp;yan dönerek -yani o anda hangisi daha kolay olacaksa öyle-yatağın kenarından aşağı kaymış, emekleyerek duvara kadar gitmiş, sonra da büyük bir acı vermesine karşın pencerenin pervazına tutunup kendimi güçlükle yukarı çekerek&nbsp;doğrulmuştum. Yere paralel, yatay konumundan doğrulup&nbsp;ilk kez dik duran bir canlı gibi ben de şiddetli kasılmalar&nbsp;hissettiğim için pencereye yaslanmıştım; o anda, zavallı&nbsp;Gregor’un titreyen bacaklarıyla koltuğun kenarına tutunup&nbsp;küçük odasının penceresinden dışarıya baktığı sahne, bir&nbsp;zamanlar pencereden dışarıya bakarken hissedebildiği halde artık yalnızca belli belirsiz anımsayabildiği o kurtulma&nbsp;hissi geldi aklıma elimde olmadan. Ve gözleri artık bulanık&nbsp;gören Gregor’un yıllardır ailesiyle birlikte oturduğu sakin&nbsp;Charlottenstrasse’yi seçemeyecek hale gelmesi, dahası bu&nbsp;caddeyi kurşuni bir ıssızlık gibi algılaması misali, hastanenin dış avlularından ufka değin uzanan bu çok iyi tanıdığım&nbsp;şehir de bana öylesine yabancı geliyordu. Aşağıdaki iç içe&nbsp;geçmiş duvarlar arasında herhangi bir şeyin kıpırdıyor olabileceğine inanmıyor, kendimi bir kayalığın tepesinden aşağıya, bir taş denizine ya da kasvetli kat otoparklarının, sürüklenmiş devasa kayaç kütleleri gibi yükseldiği bir moloz&nbsp;tarlasına bakıyor gibi hissediyordum. O solgun yüzlü akşam&nbsp;saatinde, hastanenin giriş tarafındaki ıssız çimenlikten geçerek gece nöbetine gitmekte olan bir hemşire dışında yakınlarda kimse yoktu. Mavi sinyal lambası yanan bir ambulans şehir merkezinden yola çıkmış, sokakların köşesini birbiri ardı sıra yavaşça dönerek, acil yardım gereken yere doğru ilerliyordu. Siren sesi benim bulunduğum yere kadar&nbsp;ulaşmıyordu. Ben yukardaydım; bulunduğum yer, deyiş yerindeyse yapay bir sessizlikle çepeçevre sarılmıştı. Yalnızca&nbsp;karadan esip gelen rüzgârın pencereye çarptığı duyuluyor,&nbsp;zaman zaman rüzgârın sesi kesilse bile, insanın kulaklarında kalan uğultusu tam olarak hiç dinmiyordu.</p>

  <p>Hastaneden taburcu edilmemin üzerinden bir yıldan daha uzun bir zaman geçmesinin ardından, bugün notlarımı düzenleyerek yazmaya başlayınca, sekizinci kattan aşağıya bakıp yavaş yavaş karanlığa gömülen şehri seyrettiğim&nbsp;o eski günlerde Michael Parkinson’un hâlâ hayatta olduğu&nbsp;aklıma geldi birdenbire. Portersfield Road’daki mütevazı&nbsp;evinde çoğunlukla yaptığı gibi muhtemelen ya bir seminere&nbsp;hazırlanıyor ya da uzun zamandır üzerine çalıştığı Ramuz&nbsp;hakkındaki incelemesiyle uğraşıyordu. Michael kırklarının&nbsp;sonundaydı, bekârdı ve sanırım, hayatım boyunca karşılaştığım en masum insanlardan biriydi. Kendi çıkarlarını düşünmek kadar uzak bir şey yoktu ona; bir süredir hüküm&nbsp;süren koşullar altında giderek zorlaşmasına karşın, sorumluluklarını yerine getirmeyi her şeyden çok önemserdi.&nbsp;Ama asıl belirgin özelliği, kanaatkârlığıydı; öyle ki, bunun&nbsp;alışılmadık boyutlara vardığını iddia edenler de vardı. Çoğu&nbsp;insanın varlığını korumak ve sürdürebilmek adına durmaksızın alışveriş yaptığı bir dönemde, Michael genel olarak hiç&nbsp;alışverişe çıkmazdı. Bir koyu mavi ve bir de kızıla çalan&nbsp;kahverengi ceketi vardı; tanıştığımız günden itibaren yıllar&nbsp;boyunca yalnızca bu iki ceketi giydi sırayla. Ceketlerin kolları sökülüp dirsekleri yıprandığı zaman eline kendisi iğne&nbsp;iplik alıp yama yapardı. Hatta gömleklerinin yakasını da&nbsp;kendisi ters yüz ediyor olmalıydı. Michael, düzenli olarak&nbsp;her yaz döneminde, Ramuz incelemesiyle de ilgili olan yolculuklara çıkar, Valais ve Waadtland’ı yürüyerek dolaşır, bazen Jura Dağları ve Câvennes’a kadar uzandığı da olurdu.&nbsp;Böyle bir yolculuktan geri döndüğü zamanlarda ya da çalışmalarını sürdürürkenki ciddiyetine hayran kaldığımda,&nbsp;Michael tamamen kendine özgü, kimsenin akıl sır erdiremeyeceği denli mütevazı bir mutluluk yakalamış gibi gelirdi bana çoğu kez. Derken geçen mayısta, hiç beklenmedik&nbsp;bir biçimde, birkaç gündür ortalarda görünmeyen Michael’&nbsp;ın yatağında ölü bulunduğu haberi geldi; söylendiğine göre&nbsp;yan dönmüş, yatıyordu, kaskatı kesilmişti ve yüzünde tuhaf&nbsp;kırmızı lekeler vardı. Yapılan soruşturma sonucunda <span style="font-style:italic;">bilinmeyen bir nedenden dolayı öldüğü</span> söylendi ve ben de bu&nbsp;<span style="font-size: 1em; text-indent: 1.3em;">karara kendimce şunu ekleyiverdim:</span> <span style="font-size: 1em; text-indent: 1.3em; font-style: italic;">karanlıkta, gecenin koyu karanlığında.</span> <span style="font-size: 1em; text-indent: 1.3em;">Michael Parkinson’un bu beklenmedik ölümünden duyduğumuz o korkunç dehşeti, Michael gibi bekâr olan Romanoloji doçenti Janine Rosalind Dakyns büyük olasılıkla herkesten daha yoğun hissetmişti. Çocukluk&nbsp;arkadaşı olmanın getirdiği bağlılıkla, Michael’ın ölümünden iki hafta sonra Dakyns de bir hastalığa yakalanmış ve&nbsp;bu hastalık kısa sürede bedenini yenik düşürdüğü için, diyebiliriz ki onun yasını öyle uzunca bir süre tutacak fırsatı&nbsp;olmamıştı. Hastanenin hemen yakınındaki küçük bir sokakta oturan Janine Dakyns, Michael gibi Oxford’da okumuş ve tüm yaşamı boyunca, entelektüellerin şu kendini&nbsp;beğenmişliğinden uzak duran, 19. yüzyıl romanları hakkında herkesin bildiği şeyler yerine kimsenin duymadığı ayrıntılardan yola çıkan adeta kendine özgü bilimsel bir yöntem&nbsp;geliştirmiş, bu yöntemle de özellikle, en büyük saygıyı duyduğu Gustav Flaubert’in metinlerini incelemişti ve yeri geldikçe, Flaubert’in binlerce sayfayı bulan mektuplarından&nbsp;beni her seferinde şaşkınlığa düşüren uzun alıntılar yapardı. Düşüncelerini anlatırken neredeyse insanı kaygıya düşürecek denli coşkuya kapılan Janine Dakyns, olağanüstü&nbsp;büyük bir ilgiyle Flaubert’in kendi yazarlığı konusunda&nbsp;duyduğu vicdan azabına bilimsel açıklamalar getirmeye çalışıyordu; sahici olamamaktan korkuyordu Flaubert; öyle&nbsp;bir korkuydu ki bu, Janine Dakyns’in söylediğine göre, bazen haftalar, hatta aylar boyunca kanepesinde öylece oturur,&nbsp;artık tek bir satır bile yazamayacağı kaygısıyla eziyet içinde&nbsp;kıvranıp dururdu. Böyle durumlarda, demişti Janine, gelecekte herhangi bir şey yazamayacağını hissetmesi bir yana,&nbsp;o güne kadar yazdıklarının da, sonuçları açısından düşünüldüğünde, gözden kaçırılmaması gereken, affedilemez hatalar ve yalanların art arda sıralanmasından başka bir şey olmadığını düşünüyordu Flaubert. Janine’nin iddiasına göre,&nbsp;Flaubert’in vicdan azabının nedeni, her yerde durmaksızın&nbsp;arttığını gözlemlediği ve kendi beynine bile sıçradığını hissettiği bir aptallaşma haliydi. Janine’nin anımsayabildiği&nbsp;kadarıyla, kuma gömülmek gibi bir şey bu, demişti Flaubert. Büyük olasılıkla, diye düşünüyordu Janine, Flaubert’ in pek çok eserinde kumun böylesine önemli olması bundan kaynaklanıyordu. Her şeyi ele geçiriyordu kum. Flaubert’in gece ve gündüz düşleri durmaksızın olağanüstü büyük toz bulutlarına gömülüyordu; Afrika kıtasının kurak&nbsp;düzlükleri üzerinde kıvrıla kıvrıla kuzeye doğru ilerleyen&nbsp;toz bulutları Akdeniz ve Iber Yarımadası üzerinden geçiyor,&nbsp;nihayet 'Tuileries Sarayı'nın bahçesine, Rouen’ın kenar mahallelerinden ya da Normandiya kasabalarından birinin&nbsp;üzerine kül gibi süzülerek düşüyor, sonra da köşe bucak demeden her yere giriyordu. Emma Bovary’nin kışlık elbisesinin kıvrımlarındaki tek bir kum tanesinde, demişti Janine,&nbsp;Flaubert bütün Sahra Çölü’nü görmüştü ve her bir toz zerresi onun için Atlas Dağları kadar ağırdı. Mesai sonrasında&nbsp;Janine’nin bürosunda Flaubert’in dünya görüşü hakkında&nbsp;sık sık sohbet ederdik; o kadar çok seminer notu, mektup&nbsp;ve yazı olurdu ki orada, insan kendini bir kâğıt selinin ortasındaymış gibi hissederdi. Bu olağanüstü kâğıt yığınının&nbsp;asıl çıkış ya da toplanma noktası diyebileceğimiz çalışma&nbsp;masasının üzerinde, zaman içinde kâğıtlardan adeta gerçek&nbsp;bir yeryüzü parçası oluşmuştu, dağları, ovaları bile vardı;&nbsp;tıpkı bir buzulun denize ulaştığında kırılıp kopması gibi,&nbsp;masanın kenarlarında da bu yeryüzü parçası kırılıp kopuveriyor ve kopan parçalar etrafa yayılarak, kimse farkına varmaksızın, odanın ortasına doğru ilerleyen yeni yığınların&nbsp;oluşmasına neden oluyordu. Çalışma masasında giderek artan bu kâğıt yığınları yüzünden Janine, yıllar önce başka&nbsp;masalara da yayılmak zorunda kalmıştı. Sırayla üzerinde yine aynı yığılma süreçlerinin yaşandığı bu masalar, deyiş yerindeyse Janine’nin kâğıttan evreninin tarihinde sonraki&nbsp;dönemleri temsil ediyordu. Yerdeki halı bile bir sürü kâğıt&nbsp;tabakasının altında çoktan kaybolup gitmişti. Hatta belli bir&nbsp;yüksekliğe ulaştığında hep yarısı yere yıkılan bu kâğıt yığınları, yeniden duvarları tırmanmaya başlıyor, duvarların&nbsp;da kapının üst köşesine kadar, yalnızca tek bir köşesinden&nbsp;zımbalanmış, üst üste tıkıştırılmış dosyalar ve dokümanlarla dopdolu olduğu görülüyordu. Kitaplıktaki rafların üzerinde&nbsp;bile, boş kalan her yerde kâğıtlar vardı ve bütün bu kâğıtlar karanlığın çökmeye başladığı saatlerde batmakta olan&nbsp;güneşin yansımalarını üzerinde topluyordu; vaktiyle geceleri mürekkep rengine bürünen gökyüzünün altında tarlaların üzerini örten karlar gibi, diye düşünmüştüm bir keresinde. Janine’nin son çalışma yeri, neredeyse odanın ortasına&nbsp;kadar çekilmiş koltuk olmuştu. Büronun her zaman açık&nbsp;olan kapısının önünden geçerken onu hep bu koltukta otururken görürdünüz, ya dizlerinin üzerine eğilmiş bir şeyler&nbsp;karalardı ya da arkasına yaslanmış, düşüncelere dalmış&nbsp;olurdu. Arada sırada ona, tüm bu kâğıt yığınının arasındayken, Dürer’in <span style="font-style:italic;">Melankoli</span>’sinde bir sürü yıkım araç-gerecinin&nbsp;ortasında öylece oturan meleği andırdığını söylerdim, o da&nbsp;bana, bütün bu düzensizliğin içinde aslında kusursuz ya da&nbsp;kusursuzluğa yakın bir düzen olduğunu söyleyerek yanıt&nbsp;verirdi. Kâğıtların, kitapların arasında ya da kendi zihninde&nbsp;ne ararsa arasın, hemen bulabiliyordu gerçekten de. Hastaneden taburcu olur olmaz Thomas Browne hakkındaki araştırmalarıma başlayınca, hemen bana Oxford’dan tanıdığı&nbsp;cerrah Anthony Batty Shaw’a başvurmam gerektiğini söyleyen de yine Janine olmuştu. 17. yüzyılda hekimlik yapmış&nbsp;ve ardında kendi alanında benzersiz bir dizi yazı bırakmış&nbsp;olan Browne’ın kafatası, o sıralarda Britannica’da rastladığım bir bilgiye göre, Norfolk &amp; Norwich Hastanesi Müzesi’nde muhafaza ediliyordu. Bu iddia bana son derece kuşku götürmez göründüyse de, çok kısa bir süre öncesine kadar benim de yattığım hastanede kafatasım görme çabalarımın hepsi boşa çıktı, çünkü o sıralarda hastaneyi yöneten&nbsp;beyefendi ve hanımefendiler arasında kimse böyle bir müzenin varlığından haberdar değildi. Tuhaf isteğimi dile getirdiğimde, ne demek istediğimi hiç anlamadılar, hatta bu&nbsp;soruyu sorduklarımdan bazılarının benim can sıkıcı, garip&nbsp;biri olduğumu düşündükleri hissine kapıldım. Öte yandan&nbsp;toplum sağlığına yönelik düzenlemeler çerçevesinde belediye hastanelerinin kurulduğu ve bunların çoğunda bir müze,&nbsp;daha doğrusu içinde erken doğmuş bebeklerin ya da hilkat&nbsp;garibelerinin, hidrosefallerin, hipertrof organların ve benzerlerinin tıbbi nedenlerle fanuslarda, formaldehit içinde&nbsp;saklandığı ve zaman zaman halka açık olarak sergilendiği&nbsp;ürkütücü bir hücrenin bulunduğu biliniyordu. Peki ama&nbsp;tüm bunlar nereye gitmişti? Bir yangında hasar görmüş olan&nbsp;merkez kütüphanesinin yerel tarih bölümünden de, Norwich’teki hastane ile Browne’ın orada bulunduğu söylenen&nbsp;kafatası hakkında hiçbir bilgi edinemedim. İstediğim açıklamalara ancak, Janine sayesinde ilişki kurduğum Anthony&nbsp;Batty Shaw aracılığıyla ulaşabildim. Batty Shaw’in bana&nbsp;gönderdiği, aynı zamanda <span style="font-style:italic;">Journal of Medical Biogmphy’de&nbsp;</span>de yayımlanan bir makalesinde yazdığına göre, Thomas&nbsp;Browne 1682’de yetmiş yedi yaşında öldüğünde, St. Peter&nbsp;Mancroft Bölge Kilisesi’nde toprağa verilmiş ve ölümlü bedeninden geriye kalanlar 1840’a kadar mezarında huzur içinde yatmış, ardından mihrabın önündeki bölümde Browne’la&nbsp;neredeyse aynı yere gömülecek başka bir cenazenin hazırlıkları sırasında tabut hasar görünce, muhtevası kısmen&nbsp;gün ışığına çıkmıştı. Bu olayların ardından Browne’ın kafatası ve bir tutam saçı, kilisenin önde gelenlerinden biri olan&nbsp;Doktor Lubbock’un eline geçmişti. Lubbock da vasiyetinde,&nbsp;Browne’ın bedeninden geriye kalan bu kutsal emaneti hastane müzesine bırakmış, sonra bunlar anatomik bozukluklar gösteren öteki sıra dışı örnekler arasında özel olarak yapılmış bir cam fanus içinde 1921’e kadar sergilenmişti. St.&nbsp;Peter Mancroft Bölge Kilisesi’nin Browne’ın kafatasının iadesi talebi ancak defalarca tekrarlandıktan sonra kabul&nbsp;edilmiş ve ilk defin töreninin üzerinden neredeyse iki yüz&nbsp;elli yıl geçtikten sonra aynı tören kutlamalar eşliğinde bir&nbsp;kez daha gerçekleştirilmişti. Browne, ölü yakma ve ölü külünü kaba koyma uygulaması üzerine yazdığı yarı arkeolojik yarı metafizik özellikler taşıyan ünlü incelemesinde,&nbsp;kendi kafatasının serüvenli uzun bir yolculuğa çıkacağını&nbsp;söylemiş ve mezarından çıkarılacağını, bunun bir trajedi ve&nbsp;bir iğrençlik olduğunu belirterek konuya ilişkin en iyi yorumu kendisi zaten yapmıştı. Peki ama, diye devam ediyordu&nbsp;Browne ayrıca, kim kendi kemiklerinin akıbetini ve kaç kez&nbsp;gömüleceğini bilebilir ki?</span></p>

  <div class="image">
    <img alt="sayfa21" src="../Images/sayfa21.jpg" /><br />
  </div>

  <p>Thomas Browne 19 Ekim 1605’te Londra’da bir ipek tüccarının oğlu olarak dünyaya gelmişti. Çocukluğu hakkında günümüze pek az bilgi ulaşmıştır ve yaşamına dair&nbsp;anlatılanlardan da Oxford’daki yüksek öğrenimi dahilinde&nbsp;nasıl bir tıp eğitimi aldığına dair fikir edinmek mümkün değil. Kesin olarak bilinen tek şey, yirmi beş yaşından yirmi&nbsp;sekiz yaşına kadar, tıp alanında dönemin önde gelen üniversitelerinden olan Montpellier, Padova ve Viyana üniversitelerinde derslere katıldığı ve nihayet İngiltere’ye dönmeden&nbsp;kısa bir süre önce Leiden’da hekimlik unvanını aldığıdır.&nbsp;Browne, 1632 Ocağı’nda Felemenk’te ikamet ettiği ve insan&nbsp;bedeninin sırları konusuna her zamankinden daha fazla yoğunlaştığı bir dönemde, Amsterdam’daki Waagebouw’da,&nbsp;bir hırsızlık suçundan dolayı birkaç saat önce asılarak idam&nbsp;edilmiş şehir eşkıyası olan Adriaan Adriaanszoon, namı diğer Aris Kindt’in cesedi üzerinde halka açık bir otopsi gerçekleştirilmişti. Hiçbir yerde kesin olarak belgelenmiş olmasa da, Browne büyük olasılıkla bu otopsiyi kaçırmamış,&nbsp;özellikle de Rembrandt’ın <span style="font-style:italic;">Dr. Nicolaes Tulp’un Anatomi&nbsp;Dersi</span> adlı tablosunda gösterdiği sansasyonel olayı, yani Dr.&nbsp;Nicolaes Tulp’un her yıl kış ortasında gerçekleşen anatomi seminerlerini izlemişti, ki bu seminerlerin yeniyetme tıp öğrencileri için çok ilginç olmaları bir yana, bunlar, Janine Dakyns’in deyişiyle, dönemin karanlıktan aydınlığa çıkan toplumun takvimindeki önemli tarihlerdi aynı zamanda.</p>

  <div class="image">
    <img alt="s22" src="../Images/s22.jpg" /><br />
  </div>

  <div class="image">
    <img alt="s23" src="../Images/s23.jpg" /><br />
  </div>

  <p>&nbsp;Hiç kuşkusuz burada, yani toplumun ayrıcalıklı sınıflarının&nbsp;oluşturduğu, ücret ödeyen bir izleyici grubuna sunulan bu&nbsp;gösteride, bir yandan bu yeni bilim alanında dur durak bilmeyen araştırma arzusunun sergilenmesi söz konusuyken,&nbsp;diğer yandan da -gerçi bu hemen reddedilecektir mutlaka-arkaik niteliğiyle insan parçalama ritüeli, yani suçluyu öldürecek cezalandırmanın da ötesinde, onun etine eziyet&nbsp;edilmesi söz konusuydu. Rembrandt’ın resminde ölüyü parçalama işleminin açıkça görülebilen törenselliği -cerrahların en güzel kıyafetlerini giymiş olması, hatta Dr. Tulp’un&nbsp;başında şapkası bile vardır- ve işlem tamamlandıktan sonra kutlama yapmak üzere bir anlamda simgesel bir şölen&nbsp;düzenlenmiş olması, Amsterdam’daki anatomi seminerinde&nbsp;insan bedenindeki iç organlar hakkında daha ayrıntılı bilgi edinmekten fazlasının amaçlandığının kanıtıdır. Rembrandt’ın bugün Mauritshuis Müzesi’nde bulunan neredeyse iki buçuk metrelik <span style="font-style:italic;">Anatomi</span> Dersi’nin karşısında durduğumuzda, Waagebouw’da otopsi işleminin izlendiği noktada&nbsp;durmuş olur ve o dönemde insanların gördüklerini izlediğimizi söyleyebiliriz: kırılmış boynu ve ölüm ânında kaskatı&nbsp;kesilerek öne doğru korkunç bir biçimde çıkmış göğsüyle&nbsp;Aris Kindt’in resmin ön planında öylece yatan mosmor bedenini. Yine de bu bedeni herhangi birinin gerçekten görüp&nbsp;görmediği kuşkuludur; çünkü tam da o dönemde ortaya çıkan anatomi sanatının başlıca işlevi, günahkâr bedeni görünmez kılmaktı. Doktor Tulp’un meslektaşlarının bakışlarının bizzat bu bedene doğrulmamış olması da dikkat çekicidir, aksine bakış çizgileri bedenin çok yakınından geçerek&nbsp;karşılarında açık duran anatomi atlasına uzanmaktadır, ki&nbsp;bu kitapta da mide bulandırıcı bedenselliği vurgulamak yerine, onu bir diyagrama, insan bedeninin bir şemasına indirgemek tercih edilmiştir, tıpkı ocak ayındaki o günün sabahında ötekiler gibi Waagebouw’da bulunduğunu söyleyen&nbsp;tutkulu amatör anatomist Rene Descartes’ın zihninde canlandırdığı gibi. Bilindiği üzere Descartes, eserlerinde subjectum’un, öznenin tabiyetinin tarihini incelediği esaslı bölümlerden birinde, akıl sır erdirilemez bedeni önemsemekten vazgeçmemizi ve tamamen anlayabileceğimiz, sonuna&nbsp;kadar işlevsel kılabileceğimiz ve herhangi bir hasara uğradığında da tamir edebileceğimiz veya kaldırıp atabileceğimiz için, içimize yerleştirilmiş makine üzerinde yoğunlaşmamızı öğütler. Bedenin bir yandan açıkça sergilenmesine&nbsp;karşın, öte yandan tuhaf bir biçimde tecrit ediliyor olması,&nbsp;gerçekliğe benzemesinden dolayı övgüler alan Rembrandt&nbsp;resminin daha yakından bakıldığında yalnızca görünüşte&nbsp;gerçekçi olduğunu gösterir. İzlediğimiz otopsi, her zaman&nbsp;yapılanın aksine karnın alt kısmı açılarak ve en kolay çürüyen iç organlar alınarak değil, cezalandırılmayı hak eden&nbsp;elin teşrih edilmesiyle başlamıştır (ve bu da büyük olasılıkla, işlenen suçun karşılığında ödenmesi gereken bedele işaret etmektedir). Üstelik söz konusu elin hiç görülmemiş bir&nbsp;özelliği vardır. Resme bakanlara daha yakın duran öbür elle&nbsp;karşılaştırıldığında bu elin tuhaf bir biçimde yanlış oranlara&nbsp;sahip olması bir yana, el anatomik olarak tümüyle ters durmaktadır. Başparmağın durduğu yere bakılırsa, sol avuç içine ait olması gereken açık sinirler, sağ elin sırtına aittir.</p>

  <div class="image">
    <img alt="s25" src="../Images/s25.jpg" /><br />
  </div>

  <p>Dolayısıyla burada, kurallara ve anatomi atlasına tamamen&nbsp;uygun olacak şekilde yerleştirilmiş ama olağandışı bir yerde bulunan bir el söz konusudur ve böylece, bunun dışında&nbsp;deyiş yerindeyse “gerçeğe uygun” yapıldığını söylediğimiz&nbsp;bu resim, tam merkez noktasında, yani bedenin kesildiği&nbsp;noktada bir anda büsbütün yanlış bir konstrüksiyona dönüşüvermektedir. Rembrandt’ın çizimde hata yapmış olması,&nbsp;tahmin edileceği üzere mümkün değildir. Resmin bütünlüğündeki bu kırılma daha çok bilinçli olarak yapılmış gibi&nbsp;geliyor bana. Bu biçimsiz el, Aris Kindt’e uygulandığı görmezden gelinen şiddetin göstergesidir. Ressam, kendisine&nbsp;sipariş veren loncayla değil, kurbanla özdeşleşmektedir.&nbsp;Yalnızca onun bakışı donup kalmış kartezyen bir bakış değildir, yalnızca o, mosmor kesilmiş cansız bedeni algılamakta ve yalnızca o, ölünün yarı açık ağzına ve gözlerine düşen&nbsp;gölgeyi görmektedir.</p>

  <p>Eğer Thomas Browne, benim düşündüğüm gibi, Amsterdam’da oynanan bu anatomi tiyatrosunda bulunanlardan biri idiyse, onun otopsiyi hangi perspektiften izlediği ve neler gördüğü konusunda bize yol gösterebilecek ipuçlarına&nbsp;sahip değiliz. Browne’ın daha sonraki bir tarihe ait notlarında söz ettiği beyaz buğuydu bu belki de; 27 Kasım 1674’te&nbsp;İngiltere ve Hollanda’nın geniş düzlüklerine çöken o kesif&nbsp;sisin, yaşadığımız sürece uyurken ve rüya görürken beynimizi çepeçevre saran ve öldükten sonra beden açıldığında o&nbsp;yarıktan yükselen beyaz buğu olduğunu iddia ediyordu&nbsp;Browne. Akşam geç bir saatte geçirdiğim operasyonun ardından yine hastanenin sekizinci katındaki odama dönüp&nbsp;yatağıma uzandığım sırada, kendi bilincimin nasıl bu türden sis perdeleriyle kaplı olduğunu çok iyi anımsıyorum.&nbsp;Damarlarımda dolaşan ağrı kesicilerin harikalar yaratan etkisi sayesinde, etrafı parmaklıklı demir karyolamda kendimi zeplinle uçuyor, etrafımı çepeçevre saran dağ gibi bulutlar arasında yerçekiminden hiç etkilenmeden hafifçe kayıp&nbsp;gidiyor gibi hissediyordum. Dalgalanan örtüler arasında ara&nbsp;sıra boşluklar oluşuyor ve ben de bunların arasından çivit&nbsp;renkli uçsuz bucaksız gökyüzünü görüyordum; aşağıya, yere doğru baktığımda ise burası bana, o karmakarışık ve karanlık haliyle yeryüzünü çağrıştırıyordu. Ama yeryüzünün&nbsp;aksine yukarıda, gökyüzünde yıldızlar vardı, ıssız boşluğa&nbsp;serpiştirilmiş minik altın yaldızlar. Bu uğultulu boşluk içinde iki hemşirenin sesi kulaklarımda çınlıyor, bu sırada hemşireler nabzımı ölçüyor, küçük bir çubuğun ucuna sabitlenmiş, kırmızıya çalan pembe renkli küçük bir süngerle ara sıra dudaklarımı ıslatıyorlardı; bu sünger bana eskiden pazarda satılan, küp şeklindeki lokumları hatırlatıyordu. Süzülerek çevremde uçuşan varlıkların adı Katy ve Lizzie’ydi. Hayatım boyunca kendimi, o gece onların koruması altında olduğum kadar mutlu hissettiğim anlar çok azdır sanırım. Konuştukları gündelik konulardan tek kelime bile anlayamıyordum. Duyduğum tek şey, seslerin yükselip alçaldığıydı;&nbsp;doğal seslerdi bunlar, bir kuşun gırtlağından çıktığı gibi,&nbsp;mükemmel bir çınlama ve ötme sesi, kısmen meleklerin&nbsp;müziği kısmen de denizkızlarının şarkısı. Katy’nin Lizzie’&nbsp;ye, Lizzie’nin de Katy’ye söylediklerinin yalnızca tuhaf, küçücük bir kısmı kalmış aklımda. Malta Adası’nda geçirilen&nbsp;bir tatille ilgiliydi sanırım hikâye, ya Katy ya da Lizzie, Maltalıların araba kullanırken anlaşılmaz bir biçimde ölümü hiçe sayarak, soldan veya sağdan değil, her zaman yolun gölgeli kısmından gittiklerini iddia etmişti. Sabah şafak sökerken hemşireler nöbet değiştirdiğinde nerede olduğumun bilincine nihayet tekrar varmıştım. Bedenimi hissetmeye başlamıştım, uyuşmuş ayağımı, sırtımda ağrıyan yeri; sonra&nbsp;hastanede sıradan bir günün daha başlamasıyla birlikte dışarıdan, koridordan gelen tabak çanak seslerine kulak kabartmıştım ve sabahın ilk ışıkları gökyüzünü aydınlattığı sırada, bir uçağın penceremin çerçevesi içinde kalan gökyüzü&nbsp;parçasını boydan boya kesen bir iz bıraktığını görmüştüm.&nbsp;O sıralarda bu beyaz iz iyi bir işaret gibi gelmişti bana, ama&nbsp;şimdi geriye dönüp baktığımda görüyorum ki, korkarım&nbsp;tüm yaşamım boyunca etkisi sürecek olan bir yırtılmanın,&nbsp;bir kırılmanın başlangıcıydı bu. İçerdeki yolcular gibi, gökyüzündeki izin en uç noktasındaki uçak da görülmüyordu.&nbsp;Bizi harekete geçiren şeyin görünmezliği ve kavranamazlığı: İşte bu, dünyamızı başka bir dünyanın yalnızca gölgesi&nbsp;olarak gören Thomas Browne için de çözümsüz bir bilmeceydi. Düşüncelerinde ve yazılarında durmaksızın, en yakınındaki nesnelerden evrendeki gezegenlere kadar tüm dünyevi varoluşu bir yabancı gibi dışardan izlemeye, hatta deyiş yerindeyse yaratıcının gözüyle izlemeye çalışmasının&nbsp;nedeni de buydu. Bunun için gerekli yücelik mertebesine&nbsp;ulaşabilmenin tek yolu ise, kullandığı dilde tehlikeli bir&nbsp;yüksekten uçuşa başvurmaktan geçiyordu. 17. yüzyıl İngiltere’sinin öbür yazarları gibi Browne da tüm bilgeliğini hep&nbsp;kendi peşi sıra sürüklüyor, olağanüstü zengin olan alıntı hazinesini kullanıyor, kendinden önceki tüm otoritelere göndermeler yapıyor, aşırılığın kıyısında dolaşan metaforlar ve&nbsp;analojilerle çalışıyor, aşırı savurganlıkları açısından tören&nbsp;ya da cenaze alaylarına benzeyen, kimi zaman bir, hatta iki&nbsp;sayfa uzunluğunda labirent gibi cümleler kuruyordu. Özellikle sırtındaki bu yükün büyük ağırlığı yüzünden ayaklarının yerden kesilip yükselmesi her zaman mümkün olmasa&nbsp;da, Browne sıcak hava akımıyla yükselen planörler gibi tüm&nbsp;yüküyle birlikte anlatısının çevresinde döne döne yukarıya&nbsp;doğru çıktığında, günümüz okurları bile ruhun yükselmesine özgü bir duyguya kapılır. Uzaklık arttıkça görüş de netleşir. O zaman, en küçük ayrıntılar bile mümkün olan en net&nbsp;haliyle görülebilir. Tersine çevrilmiş bir teleskop ile bir mikroskoptan aynı anda bakmak gibi bir şeydir bu. Ama yine&nbsp;de, der Browne, her türlü bilgi, aşılması mümkün olmayan&nbsp;bir karanlıkla çevrelenmiştir. Algıladığımız şeyler, bir bina&nbsp;olan dünyanın koyu gölgeler altında kaybolduğu derin bilgisizlik uçurumundaki tek tek ışıklardır yalnızca. Browne,&nbsp;biz şeylerin düzenini öğreniriz, diye devam eder, ama içlerindeki özü kavramayız. Felsefemizi küçük harflerle yazabilmemizin, kısaltmalar kullanmamızın ve üzerinde bengiliğin yalnızca yansımasını taşıyan doğaya dair stenografik&nbsp;notlar almamızın nedeni de budur. Kendisinin bu ön düşüncelerine sadık kalarak Browne, biçimlerin görünüşteki sonsuz çeşitliliğinin içinde sürekli tekrarlanan bir model olduğunu söylemiştir, bunun bir örneği de Kyros’un bahçesi&nbsp;hakkındaki yazısında yer alan, eşkenar dörtgenlerin köşeleri ile bunların kenarlarının kesiştiği noktalarla oluşturulan&nbsp;“baklava ağ dokusu”dur.&nbsp;</p>

  <div class="image">
    <img alt="s29" src="../Images/s29.jpg" /><br />
  </div>

  <p>Browne, ister canlı olsun ister cansız her türlü materyalde, kristallere ayrılmış bazı biçimlerde, deniz yıldızlarında ve deniz kestanelerinde, memeli hayvanların omurgalarında, balık ve kuşların sırtlarında, pek çok yılan türünün derisinde, dört ayaklı hayvanların ayak&nbsp;izlerinde, tırtılların, kelebeklerin, ipekböceklerinin ve güvelerin çeşitli kombinasyonlara sahip gövdelerinde, ayçiçeklerinin çekirdeklerinin yuvalarında, meşelerin yeni sürgün&nbsp;veren dallarının içinde ya da atkuyruklarının köksaplarında, insan yaratılarında, Mısır piramitlerinde, Augustus’un&nbsp;mozolesinde, aynı şekilde Kral Süleyman’ın kusursuz bir&nbsp;geometrik düzenlemeyle dikilmiş nar ağaçları ve beyaz&nbsp;zambaklarla süslü bahçesinde, bunların hepsinde hep aynı&nbsp;yapıyı keşfeder. O kadar çok örnek verilebilir ki burada, der&nbsp;Browne, doğanın nasıl zarif bir el sayesinde geometrik olarak biçimlendiğini gösteren o kadar çok şey var ki, ama&nbsp;-Browne yazısını şu güzel imgeyle bitirir- Öküz kümesi,&nbsp;gökyüzünün bu “baklava ağ dokusu” ufkun ardında batıyor&nbsp;ve beş ayrı bilgi alanını birleştirme zamanı gelmiştir artık.&nbsp;Düşüncelerimizi uykumuzdaki hayallere dek uzatıp örümcek ağları örmeye ve bakımlı çimenliklerin ot bürümesine&nbsp;hevesli değiliz. Tüm bunlardan bağımsız olarak Browne,&nbsp;Hippokrates’in, uykusuzluk üzerine notlarında bitkilerin&nbsp;mucizelerinden çok az söz ettiğini de kuşkuyla ekler. Hippokrates bunlardan o kadar az söz etmiştir ki, cenneti hayal&nbsp;etmeye bile olanak yoktur; özellikle de doğanın birdenbire&nbsp;ortaya çıkardığı anormalliklerle uğraşan bizler gibi insanların buna inanması hiç mümkün değildir. Bu anormallikler&nbsp;bazen hastalıklı urlar biçiminde ortaya çıkar, bazen de en az&nbsp;bunun kadar hastalıklı olan bol miktardaki icadı sayesinde&nbsp;doğa, kendi haritasındaki bütün boşlukları türlü groteskliklerle doldurur. Aslında günümüzde doğa üzerine çalışmalar&nbsp;doğayı bir yandan belli yasalara tabi kusursuz bir sistem&nbsp;olarak tanımlamaya çalışırken, diğer yandan da sıra dışı biçimleri ya da komik davranışlarıyla ötekilerinden ayrılan&nbsp;canlılara dikkatimizi çekme eğilimi göstermektedir. Buna&nbsp;uygun olarak Brehm’in Thierleben’inde (Hayvanların Yaşamı) başköşeye timsahlar, kangurular, karınca yiyen tamanuarlar,&nbsp;tespih böcekleri, deniz atları ve pelikanlar yerleşir doğal olarak, günümüze baktığımızda da ekranlarda Antarktika’da kışın tüm o karanlık günleri boyunca kar fırtınasının&nbsp;ortasında hiç hareket etmeden duran, ayaklarımın üstünde&nbsp;de yılın daha sıcak zamanlarında bıraktıkları yumurtaları&nbsp;taşıyan bir penguen sürüsü görünüyor örneğin. <span style="font-style:italic;">Nature&nbsp;Watch</span> ya da <span style="font-style:italic;">Survival</span> gibi son derece öğretici olduğu düşünülen programlarda, bir karatavuktan çok Baykal Gölü’nün&nbsp;derinliklerinde yaşayan bir canavarı çiftleşirken izliyoruz.&nbsp;Thomas Browne da merakla tuhaf doğa fenomenlerinin peşine takıldığı ve kapsamlı bir patoloji çalışması yaptığı için&nbsp;“baklava ağ dokusu”nun izomorf çizgileri hakkındaki araştırmasından sürekli olarak sapmak zorunda kalmıştır. Öte&nbsp;yandan Browne’ın çalışma odasında uzunca bir süre bir balaban kuşu bulundurduğu, nedenininse sadece dış görünüşü açısından bile son derece tuhaf olan bu kanatlı harvanın&nbsp;bir fagotun en kalın sesini andıran, doğada eşi benzeri işitilmemiş sesinin sırrını keşfetmek olduğu söylenir, ayrıca boş-inanları ve efsaneleri ortadan kaldırmayı amaçladığı kapsamlı kitabı <span style="font-style:italic;">Pseudodoxia Epidemica’da</span> (Sahte İman Salgını) bukalemunlar, semenderler, devekuşları, Zümrüdüanka,&nbsp;Cennet kuşu, şahmaran, tekboynuz ve iki başlı yılan Amphisbaena gibi yarı gerçek yarı düşsel varlıkları ele almıştır.&nbsp;Gerçi Browne düşsel varlıkların gerçekten var olduğu inancını pek çok yerde çürütmüştür; ama cehennemden çıkmış&nbsp;gibi görünen ve gerçekten var olduklarını bildiğimiz tuhaf&nbsp;yaratıkları düşünürsek, bizim icat ettiğimiz canavarların tamamen uydurma olmadığı düşüncesi de bir yanıyla akla yakın gibi görünür. Sonuçta, Browne’ın anlattıklarından anlaşılıyor ki, hem doğada ortaya çıkan ve aklın tüm sınırlarının&nbsp;ötesine uzanan sayısız mutasyon hem de bizim kendi beynimizin ürettiği hayali yaratıklar onu büyülemiştir; tıpkı üç&nbsp;yüz yıl sonra yaşayan Jorge Luis Borges’i büyülediği gibi.&nbsp;Bilindiği üzere Borges de, tamamlanmış haliyle ilk kez&nbsp;1967’de Buenos Aires’te basılan <span style="font-style:italic;">Düşsel Varlıklar Kitabı’nı&nbsp;</span>yayına hazırlayan kişidir. Bu kitapta alfabetik sırayla verilmiş düşsel varlıklar arasında, Simplicius Simplicissimus’un&nbsp;<span style="font-size: 1em; text-indent: 1.3em;">yaşam öyküsünün altıncı kitabında rastladığı Baldanders denen düşsel varlığın da olduğunu fark ettim geçenlerde.&nbsp;Kitapta Baldanders bir ormanın ortasında taştan bir heykel&nbsp;olarak durmaktadır ve eski bir Alman kahramanına benzemektedir; üzerinde, Suebyalılara özgü büyük bir göğüslüğü&nbsp;de olan Romalı asker kıyafeti vardır. Baldanders aslında&nbsp;cennetten geldiğini iddia eder, o güne değin tanınmaksızın&nbsp;hep Simplicissimus’la birlikte olmuştur ve onu ancak geldiği yere, toprağa döndüğünde bırakacaktır. Daha sonra Baldanders, Simplicissimus’un gözleri önünde sırasıyla, önce&nbsp;aşağıdaki satırları yazan bir kâtip kılığına bürünür,&nbsp;</span>ardından da büyük bir meşe ağacına, dişi domuza, tombul salama, yonca tarlasına, gübreye, çiçeğe, dut ağacına, sonra da ipek halıya dönüşür.</p>

  <p class="img"><img alt="s32" src="../Images/s32.jpg" /><br /></p>

  <p>Tıpkı büyük balığın küçük balığı&nbsp;yediği süregiden bu süreçte olduğu gibi, Thomas Browne&nbsp;için de hiçbir şey olduğu gibi kalmamaktadır. Şeylerin aldığı her yeni biçim, üzerinde yok oluşun gölgesini taşımaktadır. Çünkü tek tek bireylerin, devletlerin ve tüm dünyanın&nbsp;tarihi her zaman daha ileriye ve daha güzele doğru yükselen bir kavis çizerek ilerlemez, aksine meridyene bir kez&nbsp;ulaşıldıktan sonra aşağıya, karanlığa doğru sürükleyen bir&nbsp;yörünge izler. Belirsizlik içinde kaybolmanın bilimi, Thomas Browne’a göre, Kıyamet Günü’nde -tıpkı bir tiyatroda&nbsp;son sahneler de oynandıktan sonra olduğu gibi- oyuncuların <span style="font-style:italic;">bu olağanüstü oyundaki hataları telafi etmek için</span> yeniden sahneye çıkacağı inancına ayrılmaz bir biçimde bağlıdır. Hastalıkların insanın bedeninde gelişip her yerini kasıp&nbsp;kavurduğunu gören bir hekim, ölümlülüğü, yaşamın yeşermesinden çok daha iyi kavrayabilecektir. Sırf bir gün bile&nbsp;ayakta kalabilmemiz ona bir mucize gibi gelecektir.&nbsp;Browne, uçup giden zamanın afyonunkine benzer uyuşturucu etkisini önleyebilecek hiçbir şifalı bitki yetişmemiştir,&nbsp;diye yazar. Kış güneşi, ışığın küller arasında nasıl sönüp gittiğinin, gecenin bizi nasıl ansızın kavrayıp sarıverdiğinin en&nbsp;iyi kanıtıdır. Geçen her saat yekûna eklenir. Hatta zamanın&nbsp;kendisi bile yaşlanır. Piramitler, Eski Roma’daki şeref kapıları ve dikilitaşlar buzdan yapılmış eriyen sütunlar gibidir.&nbsp;Gökyüzündeki resimler arasında kendine bir yer edinebilmiş olanlar bile ünlerini sonsuza dek koruyamazlar. Nimrod, Orion takımyıldızının içinde kaybolup gitmiştir, Osiris&nbsp;ise Büyükköpek’in içinde. En yaşlı türlerin ömrü bile üç&nbsp;meşenin ömrü kadar sürmemiştir. Bir esere isim vermek,&nbsp;gelecekte hatırlanmanın garantisi değildir, çünkü en iyi, en&nbsp;yetenekli olanların bile, hatta belki de asıl onların ardında&nbsp;hiçbir iz bırakmadan yitip gitmeyeceğini kim bilebilir ki!&nbsp;Haşhaş tohumları her yere saçılıyor ve biz bir yaz günü ansızın yağan kar gibi üzerimize bir sefalet çöktüğünde, unutulmaktan başka bir şey istemeyiz. Browne’ın düşünceleri,&nbsp;işte bunların etrafında dönüp durmaktadır, en yoğun olarak&nbsp;da 1658’de <span style="font-style:italic;">Hydriotaphia</span> (Hydria, Ölü Külü Kabı ya da Norfolk’ta Yeni Bulunan Ölü Külü Kapları Üzerine) adıyla yayımlanan ve eskiden tam da Norfolk’taki hac yeri Walsingham yakınlarında bir tarlada bulunan kül kavanozları&nbsp;<span style="font-size: 1em; text-indent: 1.3em;">hakkındaki tartışmasında. Burada Browne, çeşitli tarih ve doğa tarihi kaynaklarına da başvurarak, biri son yolculuğuna çıkmak üzere aramızdan ayrıldığında yapılan tören ve hazırlıklar hakkındaki düşüncelerini ayrıntılı olarak dile getirmiştir. Turna ve fil mezarlıkları, karıncaların hücre biçimindeki&nbsp;mezarları ve arıların adeta bir cenaze alayı düzenleyerek&nbsp;ölülerini kovanlarından çıkarma alışkanlıkları hakkında&nbsp;notlarıyla başlayıp pek çok halkın ölü gömme ritüellerini&nbsp;anlatır ve günahkâr bedenin bir bütün olarak gömüldüğü&nbsp;Hıristiyanlığın ölü yakma törenini tamamen ortadan kaldırdığı tarihe değin uzanır Browne’ın anlattıkları. Hıristiyanlık&nbsp;öncesi döneme ait neredeyse evrensel bir uygulama olan&nbsp;ölü yakma ritüelinin putperestlerin öteki dünyanın varlığından haberdar olmamalarından kaynaklanmadığını kanıtlamak için Browne, çam, sedir, köknar, porsuk ağacı, servi gibi yaprakları hep yeşil kaldığı için sonsuz, umudun simgesi olarak görülen ve dalları ölüyü yakmak için kullanılan&nbsp;ağaçların sessiz tanıklığına başvurur. Ayrıca, der Browne,&nbsp;genel kanının aksine, bir insanı ateşe vermek hiç de zor değildir. Pompeius için eski bir kayığın tahtaları yeterli olmuştur; Kastilya kralı, neredeyse hiç kuru odun kullanmadan&nbsp;çok sayıda Sarazen’i alev topuna çevirebilmiştir. İşte böyle,&nbsp;diye devam eder Browne, eğer İshak’a yüklenen odunlar&nbsp;gerçekten bir Holocaust için yeterli olsaydı, o zaman hepimiz kendi odunlarımızı kendi sırtımızda taşıyabilirdik. Daha sonra Browne, Walsingham’daki tarlada kazının yapıldığı yerde gün ışığına çıkan gerçeklere tekrar döner. Asıl şaşırtıcı olan, der, üzerinden onca pulluk, onca savaş geçmesine, bu arada koca koca binalar, saraylar ve başı bulutlara değen kuleler yıkılmasına karşın, toprağın iki karış altındaki&nbsp;incecik bir toprak kabın bu kadar uzun bir süre boyunca hiç&nbsp;zarar görmeden kalabilmesidir. Browne, yakıldıktan sonra&nbsp;kül kaplarının içinde saklanan kalıntıları da dikkatle incelemiştir: küller, kopmuş dişler, pörsümüş parmakotu köklerinin bir taç gibi çevrelediği iskelet parçaları, Elizalı sandalcıya ayrılan madeni paralar. Ölüyle birlikte gömüldüğünü&nbsp;bildiği bazı araç gereç ve takıları da ayrıntılı bir biçimde&nbsp;</span><span style="font-size: 1em; text-indent: 1.3em;">sıralamıştır. Oluşturduğu listede eşine ender rastlanan pek çok şey vardır: Yuşa’nın sünnet makası, Propertius’un sevgilisine ait bir yüzük, akik taşından yontulmuş ağustos böcekleri ve kelerler, bir altın arı sürüsü, mavi opaller, gümüş&nbsp;kemer tokaları, taraklar, cımbızlar, metal ve kemik iğneler&nbsp;ve sesi en son bir Karadeniz yolculuğunda yankılanan pirinç ağız tam burası. Aralarındaki en güzel parça ise, Faras&nbsp;kardinalinin koleksiyonunda yer alan, Romalılara ait bir&nbsp;kül kavanozundan çıkmış, sanki az önce üflenerek şekil verilmişçesine pırıl pırıl, hiç hasar görmemiş bir cam bardaktır. Zamanın gücüne karşı koyabilmiş buna benzer araç gereçler, Browne’ın zihninde insan ruhunun Kutsal Kitap’ta&nbsp;müjdelenen zarar görmezliğinin simgelerine dönüşüyordu,&nbsp;bir hekim olduğu için Browne’ın bile bundan içten içe kuşkuya düştüğü oluyordu belki de, üstelik inançlı bir Hıristiyan olmasına karşın. Melankolinin en ağır yanı, doğamızın&nbsp;kaçınılmaz sonundan duyulan korku olduğu için Browne,&nbsp;yok oluş tehlikesini atlatmayı başarmış olanlar arasında, daha önce tırtıllar ve pervaneler üzerinde sık sık incelediği ve&nbsp;son derece gizemli bir yetenek olan ruh göçünün izlerini&nbsp;sürmeye başlamıştır. Patroklos’un küllerinden çıkan erguvan renkli küçük ipek parçasından da söz ediyordu Browne,&nbsp;peki bunun anlamı ne olabilir?</span></p>

  <p><a id="caption2"></a></p>

  <h2 class="sigil_not_in_toc"><a id="bookmark3"></a></h2>
</body>
</html>
