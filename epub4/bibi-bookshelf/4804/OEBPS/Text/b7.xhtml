<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>VII</h2>

  <p>Öğle saatlerinde sahilde kısa bir mola verdikten sonra, deniz seviyesinden yukarıda bulunan Dunwich fundalığına&nbsp;çıkmaya başladım; hava alışılmadık bir biçimde kararmış&nbsp;ve bunaltıcı bir hal almıştı. Bu melankolik bölgenin oluşum&nbsp;öyküsü, sadece toprağın özellikleri ve okyanus ikliminin etkileriyle değil; çok daha önemli bir oranda, son buz çağından bu yana Britanya Adaları’nın tümüne birden yayılmış&nbsp;olan sık ormanların yüzlerce, hatta binlerce yıldır gittikçe&nbsp;daha fazla zarar görmesi ve azalmasıyla yakından bağlantılıdır. Norfolk ve Suffolk’taki fundalıklarda çoğunlukla meşe&nbsp;ve karaağaç yetişiyordu; bunlar küçük tepeler ve çukurlukların üzerinden kesintisiz dalgalar halinde geçerek sahile&nbsp;kadar uzanıyordu. Az yağış alan güney sahiline yerleşmek&nbsp;isteyen ilk yerleşimciler buradaki ormanları yakınca, bunların gerileme dönemi de başlamış oldu. Eskiden nasıl yeryüzünde düzensiz kümeler halinde ağaç kolonileri oluşmuş,&nbsp;zamanla bunlar birleşerek iç içe geçmişse, şimdi de aynı şekilde düzensiz kümeler halinde giderek genişleyen kül kaplı alanlar, ağaçların yeşil dünyasını kemiriyor. Bugün uçakla Amazon Nehri ya da Borneo Adası üzerinden uçarken yukarıdan, yosun tabakasını andıran ormanlık bölgenin üzerinde hiç hareket etmiyormuş gibi görünen devasa duman&nbsp;tabakasına bakarsanız, kimi zaman aylarca süren bu yangınların olası etkilerine dair bir fikir edinebilirsiniz. Tarihöncesi dönemlerde Avrupa’da yangınlardan korunabilmiş&nbsp;olanlar ise, sonraki dönemlerde ev ve gemi yapımı ya da demir eritmek için çok miktarda ihtiyaç duyulan odun kömürünü elde etme amacıyla kesildi zaten. Henüz 1 7. yüzyılda bile bütün bir adalar topluluğunda eski ormanların yalnızca önemsiz, küçük bir kısmı kalabilmişti ki bunların da büyük&nbsp;bir çoğunluğu çürümeye bırakılmıştı. Şimdi de okyanusun&nbsp;öbür tarafında çıkarılıyor bu yangınlar. Pek göz önünde bulundurulmayan bir ülke olan Brezilya’nın adının Fransızca’&nbsp;da odun kömürü anlamına gelmesi rastlantı değildir. Gelişmiş bitki türlerini kömüre çevirmek ve yanabilecek ne varsa hepsini durmaksızın yakmak; bizi yeryüzüne yayılmaya&nbsp;iten temel dürtü budur. Yapılan ilk gemici lambasından 18.&nbsp;yüzyılın fenerlerine, bu fenerlerin yaydığı parlak ışıktan&nbsp;Belçika otoyollarındaki ark lambalarının soluk parıltısına&nbsp;kadar her şeyde yanma vardır ve yanma, bizim yarattığımız&nbsp;her nesnenin ilksel ilkesidir. Olta iğnesinin üretilmesi, porselen bir kabın yapımı, bir televizyon programının prodüksiyonu sonuç olarak aynı yanma işlemine dayanmaktadır.&nbsp;Tıpkı bedenlerimiz ve özlemlerimiz gibi, tasarladığımız&nbsp;makinelerin de yavaşça, için için yanan bir yüreği vardır. İnsanlığın kurduğu bütün bu uygarlık ta baştan beri, her geçen saat daha da yoğunlaşan bir parlaklıktan başka bir şey&nbsp;değildir, ne kadar artacağını ya da ne zaman sönüp gideceğini kimsenin bilmediği bir parlaklık. Şehirlerimiz şimdilik&nbsp;parıldamaya ve çevrelerine alevler yaymaya devam ediyor. <font size="3">İ</font>talya, Fransa ve İspanya’da, Macaristan, Polonya ve Litvanya’da, Kanada ve Kaliforniya’da yazları ormanlar yanıyor,&nbsp;tropikal bölgelerde hiç sönmeyen olağanüstü büyük yangınlardan söz etmek bile istemiyorum. 1900’lara kadar hâlâ&nbsp;çepeçevre ormanlarla kaplı olan bir Yunan adasında yangının kurumuş bitkileri nasıl hızla yakıp geçtiğine birkaç yıl&nbsp;önce kendi gözlerimle tanık olmuştum. O günlerde kaldığım liman kentinin biraz dışında, caddenin kenarında bir&nbsp;grup öfkeli adamın ortasında duruyordum, arkamızda karanlık gece, önümüzde ise, aşağıda, bir uçurumun dibinde,&nbsp;rüzgâr yüzünden çoktan yamacı tırmanmaya başlamış, hızla ilerleyen, sıçrayarak yayılan alevler. Yansıyan alevler arasında karaltılar halinde görünen ardıç ağaçlarının, alevler&nbsp;değer değmez patlama benzeri boğuk bir gürültüyle nasıl&nbsp;boydan boya alev aldığını ve hemen ardından da sanki çıradan yapılmışçasına sessizce kıvılcımlar saçarak nasıl yanıp&nbsp;çöktüklerini asla unutmayacağım.</p>

  <p>Dunwich’ten sonra, önce bir Fransisken manastırın yıkıntılarının yakınlarından geçtim, sonra yolum bir dizi tarla boyunca uzandı, ardından bir çalılığa geldim, kayın ve çam ağaçlarının, katır tırnaklarının iç içe geçtiği, belli ki son&nbsp;zamanlarda bakımsız bırakılmış ve hızla boy atmış olan bu&nbsp;çalılıktan geçmek için büyük zorluklara katlanmam gerekti. Hatta tam geri dönmeyi düşünüyordum ki, bir anda fundalık beliriverdi karşımda. Açık leylaktan koyu erguvana,&nbsp;yığınla renk batıya doğru uzanıp gidiyordu ve beyaz bir yol&nbsp;izi hafif kıvrımlarla bütün bu renklerin arasından geçiyordu. Zihnimde sürekli dönüp duran düşünceler arasında&nbsp;kaybolmuş, çılgınca açmış çiçekler arasında kendimden&nbsp;geçmiş bir halde kumlu yolda ilerliyordum ki, kendimi yine, yaklaşık bir saat önce -adeta uzak bir geçmişten gelir gibi, şimdi öyle geliyor bana- içinden çıktığım o küçük yabani ormanın karşısında bulunca korku değilse de, büyük bir&nbsp;şaşkınlık yaşadım. Tek bir ağacın bile olmadığı bu fundalıkta yön bulmayı sağlayabilecek tek şey, çepeçevre camla kaplı bir manzara kulesi olan garip bir villaydı. Bana tuhaf bir&nbsp;biçimde Ostende’yi anımsatan bu villa, ancak şimdi farkına&nbsp;varıyorum ki, ben dikkatsizce yürüdüğüm sırada, sürekli&nbsp;hiç beklenmedik, farklı perspektiflerden görünüyor, bir anda yakınlaşıveriyor, sonra bir anda uzaklaşıyor, bir bakıyorum ki sol tarafa, sonra sağ tarafa düşüyordu. Hatta bir keresinde manzara kulesi çok kısa bir süre içinde, satrançta&nbsp;rok yapma misali, binanın bir tarafından öteki tarafına geçmiş, birdenbire gerçek villa gitmiş, aynadaki aksi belirivermişti sanki karşımda. Yola devam ederken, yolların ayrıştığı ya da kesiştiği yerlerde gördüğüm işaret levhalarının istisnasız hiçbirinin üzerinde herhangi bir yazı olmadığını ve&nbsp;yer ya da uzaklık belirten bilgiler yerine sadece o tarafı ya&nbsp;da bu tarafı gösteren suskun bir ok olduğunu fark ettiğimde -ki bu benim için giderek daha da tedirgin edici oluyordu- şaşkınlığım daha da arttı. Burada içgüdüleri doğrultusunda ilerleyen herkes, yolun ulaşmak istediği hedeften sürekli olarak uzaklaştığını er ya da geç mutlaka anlardı. Diz&nbsp;boyunda odunlaşmış süpürge otları yüzünden alanın dosdoğru ortasından geçmek mümkün olmadığı için, kıvrıla&nbsp;kıvrıla ilerleyen kumlu yolda yürümeye devam etmekten ve&nbsp;en küçük bir işareti, manzaradaki en ufak bir kaymayı bile&nbsp;zihnime iyice kaydetmekten başka çarem kalmamıştı. Belki de yalnızca Belçika tarzındaki villanın billur köşkünden&nbsp;tam olarak görülebilen bu alanda uzun uzun yürüyüp defalarca geri döndüm ve tüm bunlardan sonra giderek artan bir&nbsp;panik duymaya başladım. İyice basık, kurşuni bir gökyüzü,&nbsp;fundalığın gözleri bulandıran hastalıklı eflatun rengi, midye kabuklarının içinden gelen deniz sesi gibi insanın kulaklarında uğuldayan sessizlik, sürekli çevremde uçuşup duran sinekler, bütün bunlar bana korkutucu ve endişe verici&nbsp;geliyordu. Orada bu ruh hali içinde, yolumu kaybetmiş bir&nbsp;halde ne kadar dolanıp durdum ve sonunda çıkış yolunu nasıl buldum, bilmiyorum. Birdenbire kendimi bu alanın dışında, büyük bir meşe ağacının altında, şose yolda bulduğumu ve bir de, az önce atlıkarıncadan inmişim gibi ufuk çizgisinin dönüp durduğunu anımsıyorum yalnızca. Bugüne&nbsp;kadar bir türlü açıklama bulamadığım bu yaşantının üzerinden aylar.geçtikten sonra, rüyamda yine Dunwich fundalığında olduğumu görmüştüm, o karmakarışık biçimde iç içe&nbsp;girmiş yollardan geçmiştim yine ve sırf benim için yapıldığını düşündüğüm o labirentten yine çıkamamıştım. Karanlık çökmek üzereyken yorgunluktan bitmiş ve herhangi bir&nbsp;yere kendimi bırakmaya hazır bir halde, normalden daha&nbsp;yüksekte duran bir alana geldim. Bu alanda, Somerleyton’un porsuk ağaçlarıyla oluşturulmuş labirentinin ortasında&nbsp;olduğu gibi, küçük bir pagoda kurulmuştu. Her yeri görmeye elverişli olan bu noktadan aşağıya baktığımda, labirenti&nbsp;kendim de gördüm, açık renkli kumlu zemini, bir insan boyunu aşan simsiyah çalıların oluşturduğu keskin köşeli çizgileri gördüm; rüyamda içinden geçtiğim ve beynimin kesitini gösterdiğinden kesinlikle emin olduğum labirentin sadece basit bir örneğiydi bu. Labirentin öte yanında, sisler&nbsp;içindeki fundalığın üzerine yavaş yavaş gölgeler düşüyordu,&nbsp;ardından da evrenin derinliklerinden yıldızlar çıktı birbiri ardı sıra.</p>

  <div class="image">
    <img alt="main-48" src="../Images/main-48.jpg" /><br />
  </div>

  <p>&nbsp;Şaşırtıcı ve insanca olan her şeye yabancı gece, yaslı ve ışıltılı, dağların tepesine çöküyor. Yeryüzünün en yüksek noktasında duruyordum sanki ve gökyüzü kışa&nbsp;özgü görüntüsüyle hiç değişmemecesine durmuş, parıldıyordu; fundalık adeta soğuktan donup öylece kalmıştı, engerek yılanları, kertenkeleler kumun içindeki oyuklarda olduğu gibi, şeffaf buzun altında uyukluyordu sanki. Dinlenmek için köşkün minik banklarından birine oturup baktığımda, fundalığın ötesinde çepeçevre uzanan geceyi görüyordum. Ve denize sınırı olan toprak parçalarının sahil tarafından güneye doğru koparak dalgalara gömüldüğünü gördüm. Belçika villası uçurumun hemen üzerinde dengesiz&nbsp;bir biçimde duruyordu, bu arada manzara kulesinin billur&nbsp;köşkünde, üzerinde kaptan üniforması olan iri yarı bir adam&nbsp;telaşlı hareketlerle bir projektörle uğraşmaktaydı, projektörün güçlü ışığından yayılan, karanlığı yarıp geçen ışın huzmesi bana savaşı anımsatıyordu. fundalığı gördüğüm rüyada, pagodada şaşkınlıktan donup kalarak öylece oturmama&nbsp;karşın, aynı anda dışarıda, uçurumun yalnızca bir adım gerisinde duruyordum ve dosdoğru aşağıya bakmanın ne kadar berbat bir şey olduğunun farkındaydım. Uçurumun ortalarında uçan kargalar ve alakargalar, böcekler kadar küçük görünüyordu. Deniz kenarındaki balıkçılar fare büyüklüğündeydiler, çağıldayarak kıyıya çarpıp oradaki sayısız çakıl taşını aşındıran büyük dalgalar benim bulunduğum&nbsp;yere kadar çıkmıyordu. Ama kayaların hemen aşağısında,&nbsp;siyah bir toprak yığınının üzerinde bir evin enkazı vardı.&nbsp;Parçalanmış duvarların, yerinden fırlamış dolap çekmecelerinin, trabzanlar, devrilmiş küvetler ve ısıtma tesisatının&nbsp;eğilmiş borularının arasında, uyumak üzere az önce yataklarına gitmiş olan ya da televizyonun karşısında oturan ya&nbsp;da bir balıkçı bıçağıyla dil balığı kesen ev sakinlerinin her&nbsp;yeri korkunç bir biçimde kırılmış bedenleri sıkışıp kalmıştı.&nbsp;Bu yıkım sahnesinin biraz uzağında, saçları birbirine karışmış ihtiyar bir adam ölü kızının yanında tek başına oturuyordu, her ikisi de sanki millerce uzaktaki bir sahnedeymişçesine minicik görünüyordu. Ne son bir inleme, ne son bir&nbsp;söz duyuluyordu, ne de şu son umutsuz yalvarış: Bana bir&nbsp;ayna ver, eğer kızımın nefesi aynanın üzerinde buğu ya da&nbsp;leke bırakırsa, o zaman yaşıyor demektir. Hayır, hiçbir şey&nbsp;yok. Sessizlikten başka hiçbir şey. Sonra derinlerden, cenaze marşının hafif sesi duyuldu. Gece sona ermiş, gün ışımaya başlamıştı artık. Uzakta, kurşuni denizin üzerindeki adalardan birinde, Sizewell elektrik santralının anıt mezarlara&nbsp;benzeyen magnoks blokları belirginleşiyordu, bir zamanlar&nbsp;burada ringa sürülerinin yumurtalarını bıraktıkları Dogger&nbsp;Bank’ın olduğu tahmin ediliyor, çok daha eskiden de Ren&nbsp;Irmağı’nın deltası buradaymış, sürüklenip gelmiş kumların&nbsp;arasında yemyeşil nehir yatakları oluşurmuş.</p>

  <p>Fundalık labirentinden mucizevi bir biçimde kurtuluşumdan yaklaşık iki saat sonra nihayet Middleton Köyü’ne ulaştım, neredeyse yirmi yıldır burada yaşayan yazar Michael Hamburger’i ziyaret edecektim. Saat dörde geliyordu.&nbsp;Ne köy yolunda tek bir insan vardı ne de bahçelerde, evler&nbsp;insanın üzerinde itici bir etki bırakıyordu ve elimde şapkam, sırtımda çantamla ben, kendimi geçmiş yüzyıllarda&nbsp;yaşamış bir gezgin delikanlı gibi hissediyordum, o kadar&nbsp;aykırı görünüyordum ki, bir grup sokak çocuğu birdenbire peşime takılsa ya da Middletonlılardan biri kapının eşiğine çıkıp bana, “Bir daha buralardan geçersen gösteririm sana!”&nbsp;dese hiç şaşırmayacaktım. Sonuçta yürüyerek dolaşan bütün gezginler, eğer yaygın gezgin imgesine uymuyorlarsa,&nbsp;bugün bile, hatta özellikle de bugün, hemen yöre sakinlerinin kuşkularına hedef olurlar. Köy bakkalındaki kızın o&nbsp;masmavi gözleriyle böylesine büyük bir şaşkınlık içinde bana bakmasının nedeni buydu büyük ihtimalle. Kapıdaki çanın sesi çoktan kesilmişti ve tavana kadar konserve kutuları ve başka bozulmaz yiyeceklerle dolu olan bakkalda bir süredir duruyordum; o sırada bu kız, içeride televizyonun titrek ışığının seçildiği yan odadan gelmiş ve hafifçe aralanmış ağzıyla bana başka bir dünyadan gelmiş bir yaratıkmışım gibi bakakalmıştı. Biraz kendini topladıktan sonra yüzünde hoşnutsuz bir ifadeyle beni süzmüş, bakışları son olarak tozlu ayakkabılarıma takılmıştı ve kendisine iyi günler&nbsp;dilediğimde ise yine şaşkın şaşkın yüzüme bakmıştı. Köyde&nbsp;yaşayan insanların bir yabancı gördüklerinde tüylerinin ürperdiğine ve kendi dillerini çok iyi bilse bile o yabancıyı genellikle çok az anladıklarına ya da hiç anlamadıklarına pek&nbsp;çok kez tanık olmuştum. Middleton köy bakkalındaki kız&nbsp;da, bir soda istediğimde sadece başını anlamadığını belirtecek şekilde sallayarak karşılık vermişti. Sonunda bana bir&nbsp;kutu buz gibi kiraz aromalı gazoz satmıştı, Michael’in evine&nbsp;yüz metre kala kilise duvarına yaslanıp gazozu bir kupa dolusu baldıran içermişçesine bir dikişte bitirdim.</p>

  <p>Michael, 1933 Kasımı’nda kardeşleri, annesi ve annesinin anne babasıyla İngiltere’ye geldiğinde dokuz buçuk yaşındaydı. Babası Berlin’den aylar önce ayrılmıştı. Edinburgh’daki ısıtılması mümkün olmayan şu taş evlerden birinde yün battaniyelere sarılmış halde oturuyor ve gecenin ilerleyen saatlerine kadar sözlük ve ders kitaplarını karıştırıp duruyordu; çünkü çocuk doktorluğu alanında Charite’de&nbsp;profesör olduğu halde, doktorluk mesleğini yapmaya devam etmek istiyorsa, tıp sınavlarına girmek, üstelik bu sınavları pek de iyi bilmediği bir dil olan İngilizce olarak başarmak zorundaydı, hem de ellisini geçkin biri olarak. Michael’in sonraları kaleme alacağı otobiyografik notlarında, başlarında babaları olmadan bilinmeze doğru yolculuk yapan ailenin tedirginlikleri ve korkularının Dover’daki gümrük işlemleri salonunda nasıl doruk noktasına ulaştığı ve de&nbsp;büyükbabanın o âna kadar hiç zarar görmeden yolculuğu&nbsp;atlatmış muhabbet kuşlarına nasıl el konulduğu anlatılmaktadır. Bu evcil hayvanları yitirmek, hiçbir şey yapamadan&nbsp;öylece durup onların bir tür paravanın ardında yok olmalarını seyretmek zorunda kalmak, diye yazar Michael, var&nbsp;olan koşullar altında başka bir ülkeye geçmenin hangi kepazelikleri beraberinde getirdiğini her şeyden çok daha net&nbsp;olarak gözlerimizin önüne serdi. Muhabbet kuşlarının Dover&nbsp;gümrük salonunda ortadan kaybolması, Berlin’deki çocukluğun, sonraki on yıl boyunca parça parça yeniden edinilen&nbsp;bir kimliğin ardında kaybolmasının da başlangıç ânıydı.&nbsp;Ruhumda bana anavatanımı anımsatan ne kadar az şey var,&nbsp;diye bir saptamada bulunur akıbeti meçhul çocuğa bir anma yazısı yazmaya yetmeyecek kadar az sayıdaki anılarını&nbsp;gözden geçirirken. Prusyalı bir aslanın yelesi, Prusyalı bir&nbsp;mürebbiye, yerküreyi omuzlarında taşıyan karyatidler, Lietzenburgerstrasse’den eve dolan esrarengiz trafik gürültüsü&nbsp;ve korna sesleri, cezalandırıldığımız zamanlarda yüzümüz&nbsp;duvara dönük olarak ayakta dikildiğimiz karanlık köşedeki&nbsp;duvar kâğıdının ardından gelen, merkezi ısıtma sisteminin&nbsp;borularındaki fıslama sesi, çamaşırhanedeki mide bulandırıcı sabunlu su kokusu, Charlottenburg’daki bir parkta oynanan misket oyunu, malt kahve, şalgam, balıkyağı ve Büyükanne Antonina’nın gümüş şekerliğinden alınan yasaklanmış ahududu şekerleri - bunlar boşlukta dağılıp gitmiş&nbsp;fanteziler, hayaller değil miydi yalnızca? Büyükbabanın&nbsp;Buick marka arabasındaki deri koltuklar, Grunewald’deki&nbsp;Hasensprung durağı, Baltık Denizi kıyıları, Heringsdorf,&nbsp;mutlak bir hiçlikle çevrili bir kum tepesi, güneş ışığı ve bu&nbsp;ışığın düşüş biçimi... İnsanlar ruhsal yaşamlarında gerçekleşen herhangi bir kayma sayesinde, birdenbire bu türden&nbsp;bir parça su yüzüne çıkınca, hatırlayabileceklerine inanırlar.&nbsp;Ama gerçekte hatırlamazlar elbette. Çok fazla bina yıkılmış, çok fazla moloz yığını birikmiştir, bu yığınlar ve birikintiler aşılamayacak durumdadır. Bugün dönüp Berlin’e&nbsp;baktığımda, diye yazar Michael, lacivert bir arka plan ile&nbsp;üzerindeki gri lekeden başka bir şey görmüyorum; taş kalemle yapılmış bir çizim, üzerinde de okunamayan rakamlar ve harfler, bir B, bir Z, bir tahta silgisi ile silinip yok&nbsp;olmuş. Büyük ihtimalle bu kör nokta, benim için yitirilmiş&nbsp;olan bir dönemin izlerini aramak üzere 1947’de anavatanıma ilk dönüşümde aralarında dolaşmış olduğum harabelerin bir suretiydi. O tarihte, binaların tek başına duran ön&nbsp;cepheleri, yangın duvarları ve harabelerle dolu alanlar arasında birkaç gün dolaşıp Charlottenburg’un sonu gelmez&nbsp;caddelerinden geçtim, ta ki bir gün öğleden sonra kendimi&nbsp;birdenbire, içinde bizim kiralık evimizin de olduğu Lietzenburgerstrasse’deki apartmanın karşısında buluncaya kadar.&nbsp;Bu binanın yıkılmadan ayakta kalabilmiş olması bana anlamsız görünmüştü. Apartmana girdiğimde alnımı sıyırıp&nbsp;geçen havanın o soğuk nefesini hâlâ hissediyorum ve dökme demirden trabzanların; duvarlardaki alçı kabartmaların;&nbsp;sürekli bir çocuk arabasının durduğu yerin; teneke mektup&nbsp;kutularının üzerinde bulunan ve büyük ölçüde değişmeden&nbsp;kalan ev sakinlerinin isimlerinin bana resimli bir bulmacanın parçaları gibi geldiğini anımsıyorum. Göç ettiğimizden&nbsp;beri yaşanan bu eşi benzeri görülmemiş olayları hiç olmamış kılmak için, sadece hecelerle görüntüleri bir araya getirip bulmacayı doğru çözmem yeterli olacaktı. Her şey bana&nbsp;bağlıydı sanki, ufacık bir zihinsel çabayla bütün öykü tersine dönebilirdi, bizimle İngiltere’ye gelmeyi reddeden Büyükanne Antonina eskiden olduğu gibi Kantstrasse’de yaşıyordu sanki ve deyiş yerindeyse savaşın patlak vermesinden kısa bir süre önce bize gönderdiği Kızılhaç kartpostalında haber verdiğinin aksine yolculuğa da çıkmamıştı; aksine&nbsp;eskiden olduğu gibi yine her gün mutfaktaki musluğun altında yıkadığı ve iyi havalarda biraz temiz hava alsın diye&nbsp;pencerenin pervazına koyduğu kırmızı süs balıklarını mutlu etmekle uğraşmaktaydı. Heceleri birleştirerek bulmacada&nbsp;saklı anahtar kelimeyi oluşturmak için bir anlık yoğun&nbsp;bir konsantrasyon yeterli olacaktı aslında ve ondan sonra&nbsp;her şey tekrar eski haline dönecekti. Ama ben ne bu kelimeyi bulabildim ne de merdiveni çıkıp evimizin kapısını çalabildim. Bunun yerine midemde bir bulantı hissiyle evden&nbsp;ayrıldım ve amaçsızca, kafamda en basit bir düşünceyi bile&nbsp;toparlayamayacak bir halde dosdoğru yürüdüm hiç durmadan, hatta Westkreutz’u, Halle Kapısı’nı ya da Tiergarten’ı&nbsp;bile geçtim sanırım, bilmiyorum; tek hatırlayabildiğim, sonunda boş bir araziye geldiğim ve orada yıkıntıların arasından çıkarılmış sağlam tuğlaların düzgün bir biçimde üst üste sıralanmış bir halde uzun bir dizi oluşturduğu, on çarpı&nbsp;on çarpı on, her küpte bin ya da dokuz yüz doksan dokuz tane, çünkü bütün küplerin tepesinde bu bininci tuğla dikey&nbsp;olarak duruyordu, ya bir tür kefaret işaretiydi bu ya da küplerin daha rahat sayılmasını sağlıyordu. Bugün geçmişe dönüp orayı düşündüğümde, tek bir insan bile görmüyorum,&nbsp;sadece tuğla görüyorum, milyonlarca tuğla, ufka değin uzanan kusursuz bir tuğla düzeni ve üzerinde de kasım ayını&nbsp;yaşayan Berlin’e özgü bir gökyüzü, kar yağdı yağacak - vakitsiz gelen ve mezarlık kadar sessiz bir kış görüntüsü, öyle&nbsp;sessiz ki, bir halüsinasyondan kaynaklanıp kaynaklanmadığını soruyorum kendime zaman zaman, özellikle de hiçbir&nbsp;hayal gücüne sığmayan bu boşluktan çıkıp <span style="font-style: italic;">Freischütz</span> uvertürünün son notalarını duyduğumu sandığım ve ardından&nbsp;da günler, hatta haftalar boyunca durmaksızın bir gramofon&nbsp;iğnesinin gıcırtısını kulaklarımda işittiğim zaman. Halüsinasyonlarım ve düşlerim, diye yazar Michael başka bir yerde, kısmen, bir metropol olan Berlin’i kısmen de kırsal Suffolk’u anımsatan bir çevrede geçiyor çoğunlukla. Sözgelimi&nbsp;ben evimizin üst katındaki pencerelerden birinde duruyorum, ama karşımda tanıdık alüvyonlu topraklar ve sürekli&nbsp;hareket halindeki çayırların manzarası uzanmıyor, aksine&nbsp;yüzlerce metre yukarıdan bakıldığında, aşağıda bir hobi&nbsp;bahçesi kolonisi görünüyor, bir tarla kadar büyük burası ve&nbsp;ortasından dümdüz bir yol geçiyor, yolda da siyah taksiler&nbsp;şehirden çıkmış, hızla Wannsee yönünde ilerliyorlar. Ya da akşamın alacakaranlığında uzun bir yolculuktan eve dönüyorum. Sırtımda çantam, eve giden yolun son kısımını yürüyorum, anlaşılmaz bir biçimde evin önüne çeşitli araçlar park edilmiş, görkemli limuzinler, yan tarafında tuhaf el&nbsp;frenleri ve havalı kornaları olan motorlu tekerlekli sandalyeler ve içinde iki kadın diyakozun oturduğu, fildişi renginde, uğursuz ambulanslar. Diyakozların bakışları altında çekine çekine eşikten geçiyor ve sonra artık nerede olduğumu&nbsp;bilemez duruma geliyorum. Odalar solgun bir ışığa bulanmış, duvarlar çıplak, mobilyalar ortadan kaybolmuş. Parkenin üzerinde gümüş yemek takımları, ağır ve süslü bıçaklar,&nbsp;çatal ve kaşıklar ile Leviathan’ın karnını doyuracak kadar&nbsp;insan için balık yemekte kullanılan sayısız sofra takımı var.&nbsp;Gri paltolu iki adam bir gobleni indirmek üzere. Porselen&nbsp;sandıklarından talaşlar dökülüyor. Middleton’daki evde değil de, annemin anne ve babasının Bleibtreustrasse’deki büyük malikânesinde olduğumu fark edebilmem için, rüyamda bir saat, hatta daha uzun bir sürenin geçmesi gerekiyor.&nbsp;Çocukluk dönemimde buraya yaptığım ziyaretlerde, malikânenin geniş odaları beni en az Sanssouci Sarayı’ndaki&nbsp;odalar kadar etkilemiştir. Şimdi ise herkes burada toplanmış, Berlinli akrabalar, Alman ve İngiliz arkadaşlar, kayınvalidemle kayınpederim, çocuklarım, yaşayanlar ve ölüler.&nbsp;Kimseye görünmeden aralarından yürüyerek bir odadan diğerine ilerliyorum, salonlardan, koridorlardan ve hollerden&nbsp;geçiyorum, hepsi de tıklım tıklım misafirle doluydu, ta ki&nbsp;fark edilemeyecek kadar hafif bir eğime sahip bir koridorun&nbsp;en sonundaki ısıtılmamış misafir odasına gelinceye kadar,&nbsp;Edinburg’daki evimizde Cold Glory olarak bilinirdi burası.&nbsp;Babam orada fazlasıyla alçak, küçük bir taburede oturmuş,&nbsp;çello çalışıyor, bu sırada büyükannem de yüksek bir masanın üzerinde, tören kıyafetleri içinde yatıyordu. Rugan&nbsp;ayakkabılarının parıldayan uçları tavanı gösteriyordu, yüzüne gri ipekten bir örtü sermişti ve düzenli aralıklarla tekrarlanan melankoli nöbetlerini yaşadığı dönemlerde hep olduğu gibi, günlerdir yine tek bir kelime bile etmemişti. Pencereden dışarıya baktığımda, uzaklarda tipik bir Silezya&nbsp;manzarası gözüme çarptı. Ağaçlarla kaplı dağların çevrelediği bir vadiden kubbe biçimli, altın renkli bir çatının ışıltısı yükseliyordu. Burası Myslowice, Polonya’da bir yer, dediğini duydum babamın ve arkama döndüğümde babamın&nbsp;sözcükleri taşıyan buğulu soluğunun buz gibi havada hâlâ&nbsp;asılı durduğunu gördüm.</p>

  <p>Michael’in Middleton’ın dışındaki verimli çayırlarda yer alan evine vardığımda neredeyse öğleden sonra olmak&nbsp;üzereydi. Bu huzurlu bahçede, fundalıktaki labirentte yolu&nbsp;bulabilmek için yaptığım yürüyüşlerin yorgunluğunu atabileceğim için minnettardım; hatta bütün bunları anlatırken,&nbsp;elimde olmadan o arazi, hayalî bir karaktere bürünmeye&nbsp;başlamış gibi görünüyordu bana. Michael bir fincan çay getirmişti, çaydan ara sıra küçük bir buhar bulutu yükseliyordu, oyuncak buhar makinelerindeki gibi tıpkı. Bunun dışında hiçbir şey kıpırdamıyordu, hatta bahçenin öbür yanında&nbsp;bulunan çimenlikteki söğüt ağaçlarının gri yaprakları bile.&nbsp;Issız ve sessiz ağustos ayı hakkında konuştuk. Haftalardır,&nbsp;dedi Michael, tek bir kuş bile görünmedi ortalıkta. Nasıl olduysa her şey bir anda uçup gitti sanki. Her şey ölmek üzereydi, yalnızca yabani otlar uzayıp gidiyor, kahkaha çiçekleri fundaları sarmış, soluksuz bırakıyor, ısırganların sarı kökleri kayıp toprağın altına kaçıyordu, 'dul avrat otları' insan boyunu geçmişti, çürükler ve kurtçullar her yere yayılıyordu,&nbsp;hatta sözcükler ve cümlelerin güçlükle sıralandığı kâğıdın&nbsp;üzeri bile mantarla kaplıydı sanki. Günler, haftalar boşuna&nbsp;kafa yorarak geçiyordu; alışkanlıktan mı, yoksa kendini kanıtlama isteğinden mi yazmaya devam ettiğini, yoksa başka&nbsp;türlüsünü öğrenmemiş olduğundan ya da yaşama karşı bir&nbsp;şaşkınlıktan, hakikat aşkından, umutsuzluk ya da kızgınlıktan mı böyle yaptığını bilemiyordu insan; aynı şekilde insanın yazarak aklını başına daha mı çok topladığını, yoksa&nbsp;daha mı çok delirdiğini de söylemek mümkün değildi. Belki de her birimiz, kendi eserimizi inşa ederken geneli görebilme yeteneğimizi kaybediyorduk ve belki de bu nedenle,&nbsp;zihinsel tasarımlarımız karmaşıklaştıkça, bilgide aşama&nbsp;kaydettiğimizi sanıyor, ama sonra, gerçekte hayatımızın&nbsp;yönünü saptayan önceden hesaplanamaz belirsizlikleri hiçbir&nbsp;zaman kavrayamayacağımızı da hemen anlıyorduk. Hölderlin’in gölgesi, kendisinden iki gün sonra doğan birini, bir&nbsp;ömür boyu izler mi? Bu yüzden aklını eski bir palto gibi çıkarıp bir kenara koyar,, mektuplarını ve şiirlerini aciz kulunuz Scardanelli adıyla imzalamaya, kendisine bakmaya gelen sevimsiz konukları, onlara Ekselansları ya da Majesteleri diye hitap ederek kendinden uzak tutmaya çalışır mı sürekli? Vatanından sürüldüğü için on beş-on altı yaşlarında&nbsp;ağıtları çevirmeye başlar mı? Daha sonra Suffolk’taki bu&nbsp;eve, sırf bahçesindeki su pompasında Hölderlin’in doğum&nbsp;yılı olan 1770 sayısı yazıyor diye yerleşmesi mümkün mü?&nbsp;Yakındaki adalardan birinin Patmos olduğunu öğrendiğimde, oraya yerleşmek ve o karanlık mağaraya yaklaşmak için&nbsp;gerçekten büyük bir arzu duydum. Hem Hölderlin de Patmos’u Homburg Landgrafı’na adamamış mıydı ve Homburg&nbsp;da annesinin kızlık soyadı değil miydi? Gönül yakınlıkları&nbsp;ve benzeşimler hangi zaman dilimine değin uzanıyordu?&nbsp;Peki bir insan nasıl oluyor da başka bir insanda kendini ya&nbsp;da kendini olmasa bile kendi selefini görebiliyordu? Michael’den otuz üç yıl sonra ilk kez İngiltere sınırından geçmiş olmam, onun yaptığı gibi benim de şimdi öğretmenlik&nbsp;mesleğini bırakmayı düşünüyor olmam, onun Suffolk’ta,&nbsp;benim de Norfolk’ta yazmayla uğraşıyor olmam, ikimizin de&nbsp;kendi çalışmamızın anlamı konusunda kuşku duyuyor olmamız ve ikimizin de alkol alerjisinden mustarip olmamız;&nbsp;bunların hiçbiri artık şaşırtıcı değil. Ama Michael’i daha ilk&nbsp;ziyaretimde niçin hemen, sanki onun evinde yaşıyormuşum&nbsp;ya da bir zamanlar yaşamışım gibi bir izlenime kapıldığımı&nbsp;kendime açıklayamıyorum. Bildiğim tek şey, pencereleri&nbsp;kuzeye bakan yüksek tavanlı çalışma odasında bulunan ve&nbsp;Berlin’deki evden getirilmiş olan maun ağacından ağır yazı&nbsp;masasının karşısında büyülenmişçesine kalakalmış olduğumdu. Bana söylediğine göre Michael, çalışma odası yazın&nbsp;bile buz gibi soğuk olduğundan, bu masayı çalışma yeri olarak kullanmaktan vazgeçmişti ve biz eski evleri ısıtmanın&nbsp;zorlukları hakkında konuşurken, giderek kendimi, sanki bu&nbsp;soğuk çalışma mekânını terk eden o değilmiş de benmişim, sanki kuzeye özgü o yumuşak ışığın altında belli ki aylardır hiç dokunulmadan duran o gözlük kapları, mektuplar ve yazı malzemeleri benim gözlük kaplarım, benim mektuplarım ve benim yazı malzemelerimmiş gibi hissetmeye başlamıştım.</p>

  <div class="image">
    <img alt="main-49" src="../Images/main-49.jpg" /><br />
  </div>

  <p>&nbsp;Bahçeye açılan verandada da, ben ya da benim gibi biri işleriyle uzun süre orada uğraşmış gibi göründü bana.&nbsp;İçinde ateşi tutuşturmak için kullanılan çalı çırpıların bulunduğu sepetler; soluk mavi renkli duvarın karşısında duran konsolun üzerindeki beyaz ve açık gri renkte parlatılmış taşların, midye kabukları ve deniz kenarından toplanmış diğer nesnelerin oluşturduğu sessiz koleksiyon; kilere&nbsp;açılan kapının yanındaki bir köşede yeniden kullanılmayı&nbsp;özlemle bekleyen karton kutu ve poşetler; sanki bunlar bizzat benim değersiz olanı korumayı seven elim tarafından&nbsp;yaratılmış bir natürmort izlenimi uyandırıyordu bende.</p>

  <div class="image"><img alt="" src="../Images/main-50.jpg" /></div>

  <p>&nbsp;Ve benim üzerimde özel bir çekim gücü yaratan kilerden içeriye baktığımda, büyük bir kısmı boş olan raflarda birkaç&nbsp;konserve kavanozu duruyor, bir porsuk ağacının gölgelediği pencerenin pervazında kırmızıya çalan altın renkli elmalar parıldıyordu, evet gerçekten, tıpkı Kutsal Kitap’taki öyküde olduğu gibi ışıklar saçıyordu elmalar; itiraf etmeliyim&nbsp;ki, tamamen mantıksız bir düşünceye kaptırmıştım kendimi, sanki ben çoktan ölmüştüm ve bütün bu şeyler de, çalıçırpılar, karton kutular, konserveler, midye kabukları ve&nbsp;bunların içinden gelen o deniz sesi benden sonra da varlığını sürdürebilmişti ve Michael beni, uzun zaman önce yaşamış olduğum bir evin içinde dolaştırıyordu. Ama bu tür düşünceler insanın aklına nasıl bir hızla geliyorsa, aynı hızla&nbsp;da dağılıp gidiyor. Sonuçta ben, aradan geçen yıllar boyunca bunların peşinden gitmedim. Bunun nedeni belki de insanın aklını yitirmeden bunların peşinden gidemeyecek olmasıdır. Bütün bunların üzerine daha da şaşırtıcı olan bir&nbsp;başka şey de, geçenlerde Michael’in otobiyografik notlarını&nbsp;tekrar okumaya başladığımda, Manchester’da geçirdiğim&nbsp;dönemden tanıdığım, ama o dönemden sonra neredeyse tamamen aklımdan çıkmış olan Stanley Kerry ismine rastlamamdı. Nedense notları ilk okuyuşumda bu isim hiç dikkatimi çekmemişti. Söz konusu bölümde Michael, 1944 Nisanı’nda İngiliz Ordusu’nda Queen’s Own Royal West Kent&nbsp;Regiment’e katıldıktan dokuz ay sonra Maidstone’dan&nbsp;Manchester yakınlarında, Blackburn’de bulunan terk edilmiş bir iplikhanede konuşlandırılan tabura gönderilişini ve&nbsp;Blackburn’e vardıktan hemen sonra asker arkadaşlarından&nbsp;birinin Paskalya’nın ikinci gününü onun Burnley’deki evinde geçirmek üzere kendisini davet ettiğini anlatır. Yağmurda simsiyah parıldayan kaldırım taşlarıyla, faaliyeti durmuş&nbsp;dokuma fabrikalarıyla ve işçi evlerinin ejder dişi misali gökyüzüne doğru zikzak çizen çatılarıyla Burnley, Michael’de o&nbsp;güne kadar İngiltere’de gördüğü her şeyden daha hüzünlü&nbsp;bir etki bırakmıştı. Bundan yirmi iki yıl sonra 1966 sonbaharında İsviçre’den Manchester’a geldiğimde, Ölüler Günü’nde, gelecek vaat eden bir ilkokul öğretmeniyle yaptığım gezinin ilk durağının Burnley kenti ve aynı şekilde&nbsp;Burnley’in yukarısındaki bataklık arazi olması da tuhaftır.&nbsp;Öğretmenin küçücük kırmızı kamyonetiyle bataklıktan&nbsp;aşağıya doğru inişimiz, Burnley ve Blackburn üzerinden&nbsp;Manchester’a dönüşümüz, aylardan kasım olduğu için saat&nbsp;henüz akşamüzeri dört olmasına karşın çökmeye başlayan&nbsp;karanlığın içinden geçişimiz hâlâ gözümün önünden gitmiyor. Manchester sınırlarının ilk kez dışına çıktığında Burnley’e giden yalnızca ben değildim, Michael de 1944’te aynı&nbsp;yolculuğu yapmış ve o zamanlar bu yolculuğa, benim Manchester’da tanıdığım ilk kişilerden biri olan Stanley Kerry&nbsp;ile çıkmıştı. Manchester Üniversitesi’nde öğretim görevlisi&nbsp;olarak göreve başladığımda, Stanley Kerry, öteki iki profesörü saymazsak, Almanca bölümünün herhalde en kıdemli&nbsp;doçentiydi. Eksantrik bir yanı olduğu söylenirdi, bu özelliği&nbsp;meslektaşlarına karşı mesafeli duruşundan ve çalışma saatleri ile boş zamanlarının büyük bir kısmını Almanca konusundaki mesleki bilgilerini geliştirmek yerine, Japonca öğrenmeye ayırmasından da belli oluyordu, üstelik Japonca’da şaşırtıcı ilerlemeler kaydetmişti. Manchester’a geldiğimde, Japonca yazma sanatını geliştirmekle uğraşıyordu artık.&nbsp;Koca koca kâğıt tomarlarının karşısında saatler harcıyor,&nbsp;büyük bir dikkat harcayarak, karakterleri fırçayla arka arkaya sıralıyordu. Hâlâ hatırlıyorum, bir keresinde bana, yazarken en büyük zorluklardan birinin, fırçanın ucuyla birlikte sadece ama sadece yazılacak kelimeyi düşünmek, bu&nbsp;arada betimlemek istenen şeyi tamamen unutmak olduğunu söylemişti. Ayrıca Stanley hem yazarlar hem de yazmayı&nbsp;yeni öğrenen öğrenciler için geçerli olan bu cümleyi kurduğu sırada, Wythenshaw’daki tek katlı müstakil evinin arka&nbsp;tarafında kurduğu Japon bahçesinde olduğumuzu da anımsıyorum. Akşam olmak üzereydi. Yosun öbekleri ve taşlar&nbsp;karanlığa gömülmeye başlamıştı, ama akçaağaçların dallarındaki yaprakların arasından sızan güneş ışınları altında,&nbsp;üzerine bastığımız iri kumdaki tırmık izleri hâlâ görülüyordu. Stanley’in üzerinde her zamanki gibi biraz buruşmuş&nbsp;gri bir takım elbise, ayağında da kahverengi süet ayakkabılar vardı ve yine her zamanki gibi, belki ilgiden, belki de koşulsuz bir nezaketten dolayı, konuşurken tüm gövdesiyle&nbsp;bana doğru eğiliyordu. Bu duruşuyla rüzgâra karşı yürüyen&nbsp;birini anımsatıyordu ya da atlama platformundan havaya&nbsp;henüz yükselmiş bir kayakçıyı. Gerçekten Stanley’le konuşurken insan çoğu zaman onun sanki yüksek bir yerden süzüle süzüle aşağıya indiği izlenimine kapılıyordu. Eğer birini konuşurken dinliyorsa, yüzünde mutlu bir ifadeyle gülümseyerek başını yana yatırıp omzuna yaslıyor, kendisi konuşurken de adeta soluk almak için umutsuzca çabalıyormuş gibi görünüyordu. Suratı sık sık ekşiyor, kendini zorladığı için alnında boncuk boncuk terler birikiyor ve kelimeler ağzından tutuk tutuk ve telaşla çıkıyor, bu hali de ağır&nbsp;bir içsel tutukluğa işaret ediyordu ki, kalbinin vaktinden&nbsp;çok önce duracağı daha o zamandan belliydi zaten. Şimdi&nbsp;geriye dönüp Stanley Kerry’yi düşündüğümde, Michael’in&nbsp;yaşamıyla benimkinin, alışılmadık derecede ürkek biri olan&nbsp;bu insanda kesişmiş olması ve onunla karşılaştığımız 1944&nbsp;ve 1966 yıllarında her ikimizin de tam yirmi iki yaşında olmamız bana akıl almaz görünüyor. Bu türden rastlantıların&nbsp;bizim farkına vardığımızdan çok daha büyük bir sıklıkla&nbsp;gerçekleştiğini, çünkü bizim, art arda hepimizin, kökenimizin ve umutlarımızın önceden belirlediği yollarda hareket&nbsp;ettiğimizi kendime ne kadar çok söylesem, zihnimde giderek daha büyük bir sıklıkla dolanıp duran, yinelemenin hayaletlerine aklımla karşı koymayı o denli az başarabiliyordum. Ne zaman bir topluluk içine girsem, hep aynı fikirlerin aynı insanlar tarafından ve tam da aynı biçimde, aynı kelimeler, kalıplar ve jestlerle ifade edildiğine başka bir yerde&nbsp;daha önceden de tanık olmuşum gibi hissediyorum. Çok&nbsp;uzun süren ve son derece yadırgatıcı olan bu fiziksel his, yoğun kan kaybından kaynaklanan uyuşma haline benzer,&nbsp;hatta böylesi durumlarda olduğu gibi, düşünme yetisinde,&nbsp;konuşma yetisinde, kol ve bacak hareketlerinde geçici felçlere bile neden olabilir; insan kendini, ne olduğunu bile anlayamadan bir tarafına inme inmiş gibi hisseder. Bugüne&nbsp;kadar yerinde bir açıklama getirilememiş bu fenomende&nbsp;muhtemelen sonu-önceleme, boşluğa-adım-atma gibi bir&nbsp;şey ya da bir tür serbest kalma durumu söz konusudur, tıpkı takıldığı için sürekli aynı sesi çıkaran bir gramofonda,&nbsp;bunun aletin bozulmasından çok bu alete yüklenen programdaki tamir edilmesi mümkün olmayan bir noksanlıktan&nbsp;kaynaklanması gibi. Her neyse, sonuçta ben o ağustos gününün akşamüzeri saatlerinde Michael’in evindeyken, ya&nbsp;aşırı yorgunluktan ya da başka bir nedenden dolayı, pek&nbsp;çok kez ayağımın altından yerin kaydığını hissettim. Nihayet vedalaşma zamanı geldiğinde, birkaç saattir dinlenmekte olan Anne odaya gelip yanımıza oturdu. Bugün artık kimsenin yas tutmadığı, insanların en azından kollarına siyah&nbsp;bir bant ya da siyah bir yaka iğnesi bile takmadığı konusuna sözü getiren o muydu, anımsayamıyorum. Neyse, bu konuyla bağlantılı olarak Anne, Middleton’da oturan ve neredeyse emeklilik yaşı gelmiş olan Mr. Squirrel adında bir&nbsp;adamın öyküsünü anlattı. Squirrel oldum olası matem kıyafetinden başka bir şey giymemişti, gençliğinde, henüz Westleton’da cenaze işleri görevlisinin yanında çalışmaya başlamasından önceki dönemlerde bile. Anne’in dediğine göre,&nbsp;adının taşıdığı anlamın aksine Mr. Squirrel<a href="../Text/dipnot.xhtml#d6" id="n6"><sup>6</sup></a> sözgelimi pek&nbsp;de aceleci ve çevik biri değil, aksine asık suratlı, ağırkanlı,&nbsp;dev gibi bir adammış. Cenaze işleri görevlisi onu yas tutmaya düşkünlüğünden çok, olağanüstü fiziksel gücünden dolayı, tabutları taşıması için işe almış olmalıymış. Buralarda,&nbsp;dedi Anne, Squirrel’in hiç hafızasının olmadığı ve çocukluğunda, geçen yıl, geçen ay ya da geçen hafta neler olup bittiğini hiç hatırlayamadığı söylenir. Ölüler için nasıl yas tuttuğuysa kimsenin yanıtını bilmediği bir sırdır. Squirrel’in&nbsp;hafızasının olmayışını hiç umursamadan, küçük yaşlardan&nbsp;beri oyuncu olmayı istemesi de ayrıca tuhaftır. Hatta Squirrel, ara sıra Middleton ve civarlarında sahnelenmek üzere&nbsp;oyun hazırlayan insanları bu isteğiyle o kadar bıktırmıştır&nbsp;ki, sonunda Kral Lear’ın Westleton kırlarında yapılan bir&nbsp;açık hava gösteriminde ona, dördüncü perdenin yedinci sahnesinde sahneye çıkan ve olayı sessizce izledikten sonra&nbsp;yalnızca sonunda bir-iki cümle söyleyen bir beyzadenin rolünü vermişlerdi. Bütün bir yıl boyunca, dedi Anne, Squirrel bu bir çift cümleyi çalıştı ve gösterimin yapıldığı o önemli akşamda bu cümleleri gerçekten de çok dokunaklı bir biçimde söyledi. O günden beridir de ara sıra fırsatını yakaladığında, uygun düşse de düşmese de, bu cümlelerden birini&nbsp;ya da öbürünü tekrarlıyor. Bir keresinde ben de, diye devam&nbsp;etti Anne, buna tanık oldum. Ona günaydın dediğimde yüksek sesle caddeye doğru bağırarak şöyle karşılık verdi: Sürgüne giden oğlu, Kent Kontu’yla birlikte Almanya’daymış.&nbsp;Anne öyküsünü bitirir bitirmez, ondan bana bir taksi çağırmasını rica ettim. Telofon edip döndüğünde, ahizeyi yerine&nbsp;koyarken, öğle uykusundan uyanmadan az önce gördüğü&nbsp;rüyanın aklına geldiğini söyledi. Ben Michael’le Norwich’teymişim, böyle dedi Anne ve Michael’in halletmesi gereken bazı işlerinden dolayı orada kalması gerektiği için, ben&nbsp;Anne’e bir taksi çağırmışım. Taksi geldiğinde, pırıl pırıl parlayan kocaman bir limuzin olduğu anlaşılmış. Ona kapıyı açmışım ve o da limuzine binip arka koltuğa oturmuş. Limuzin hiç ses çıkarmadan hareket etmiş ve Anne daha arkasına bile yaslanmamışken, limuzin şehirden çoktan çıkmış ve içinde tek tük ışık huzmelerinin titreştiği akıl almaz derecede sık bir ormanın içine girivermiş. Bu orman ta&nbsp;Middleton’daki evin kapısına kadar uzanıyormuş. Limuzin&nbsp;yavaş ya da hızlı olduğu söylenemeyecek bir hızla ilerliyormuş, ama bir caddeden değil, ara sıra hafif kavisler çizen&nbsp;olağanüstü yumuşak bir yoldan gidiyormuş. Arabanın içinden geçtiği atmosfer havadan daha yoğun bir maddedenmiş, neredeyse sessizce akıp giden bir su gibiymiş. Dışarıda&nbsp;yanımdan kayıp giden ormanı, dedi Anne, betimlenmesi&nbsp;imkânsız en ufak ayrıntısına kadar kusursuz bir netlik içinde görebiliyordum. Bataklığın üzerindeki küçücük çiçekli&nbsp;dalları, çimenlerin tüy gibi incecik saplarını, titreyen eğrelti otlarını ve ağaçların yukarı doğru uzanan ve birkaç metre&nbsp;yükseğe çıkınca, aralarında yetişen çalıların yaprakları arasında kaybolan kahverengi ve gri renkli, pürüzsüz ya da kabuklu köklerini görebiliyordum. Biraz ileride bir mimoza ve&nbsp;ebegümeci denizi uzanıp gidiyor ve gittikçe büyüyen bu ormanlar diyarının bir üst basamağında, ağaçların orkidelerle, böğürtlenlerle yüklü olan ve yelkenli gemilere benzeyen&nbsp;dallarından aşağıya, kısmen kar beyazı, kısmen de pembe&nbsp;renkli kümeler halinde bulutlar gibi bir araya toplanmış&nbsp;yüzlerce sarmaşık sarkıyordu. Ve onların da üzerinde, gözümüzün göremeyeceği kadar yüksekte, palmiyelerin tepesi&nbsp;salınıyordu. İncecik tüylerle kaplı ve yelpaze biçimli yaprakları sanki altın ya da pirinçten yapılmışçasına anlaşılmaz bir biçimde siyaha çalan yeşil renkteydiler, tıpkı Leonardo’nun sözgelimi Meryem’e <span style="font-style: italic;">Müjde</span> ’de ya da <span style="font-style: italic;">Ginevra</span> de&nbsp;<span style="font-style: italic;">Bencinin</span> Portresi’ndeki ağaçların tepeleri gibi. Tüm bunlar&nbsp;öyle inanılmaz bir güzelliğe sahipti ki, diye devam etti Anne,&nbsp;şu anda bunu sadece belli belirsiz bir sezgi olarak hissedebiliyorum ve şoförü olmadığı anlaşılan bir limuzinle yolculuk etme duygusunu da tarif edemem. Aslında bu bir taşıtla gitmekten çok havada süzülmek gibi bir şeydi, havada,&nbsp;yerden birkaç santim yukarıda durduğum çocukluk yıllarımdan bu yana bir kez bile hissetmediğim bir duyguydu.&nbsp;Anne bunları anlatırken, gecenin karanlığının artık iyice&nbsp;çökmüş olduğu bahçeye çıkmıştık. Hölderlin su pompasının yanında durmuş, taksinin gelmesini bekliyorduk ve&nbsp;oturma odalarından birinin penceresinden çevresine duvar&nbsp;örülmüş kuyuya düşen belli belirsiz bir yansımada, bir böceğin suyun yüzeyinde, karanlık bir kıyıdan diğerine yüzdüğünü gördüm ve baştan aşağı bütün vücudumu dolaşan&nbsp;bir ürperti hissettim.</p>
</body>
</html>
