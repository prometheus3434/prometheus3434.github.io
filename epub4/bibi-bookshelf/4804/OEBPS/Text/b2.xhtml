<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">II.</span></h2>

  <p>1992 Ağustosu’nda gökyüzünün bulutlarla kaplı olduğu bir gündü, o dönemde Norwich ve Lowestoft arasında işleyen,&nbsp;pencerelerine kadar is ve yağla kaplı dizel motorlu o eski&nbsp;trenlerden biriyle sahile doğru iniyordum. Benimle birlikte&nbsp;trende olan birkaç kişi, döşemesi eskimiş leylak renkli koltuklarda alacakaranlıkta oturuyorlardı, hepsi de gidiş yönüne doğru dönmüş, birbirlerinden mümkün olduğunca ayrı&nbsp;duruyorlardı ve öyle sessizdiler ki, görseniz hayatları boyunca ağızlarından tek kelime-çıkmamış sanırdınız. Rayların üzerinde emniyetsiz bir biçimde sarsıla sarsıla ilerleyen&nbsp;tren çoğunlukla boşta gitti; çünkü yol hafif bir meyille neredeyse dümdüz sahile iniyordu. Yalnızca arada sırada, o da&nbsp;tüm treni sarsan ani bir hareketle aracın mekanizması çalışmaya başladığında, tekerlek dişlilerinin gıcırtısı duyuluyordu. Ardından aynı ritimle ilerleyerek evlerin karanlık arka&nbsp;avlularının, hobi bahçelerinin, çer çöp yığınlarının ve sanayi&nbsp;bölgelerinin önünden geçip şehrin doğusundaki varoşlara&nbsp;kadar geniş bir alana yayılan alüvyonlu topraklara doğru&nbsp;yol aldık. Yol, Brundall, Brundall Gardens ve Buckenham’den geçiyor, bir çıkmaz sokağın sonunda bulunan ve yeşillikler ortasında bacasından çıkan simsiyah dumanlarıyla&nbsp;rıhtımda bekleyen bir vapura benzeyen şekerpancarı rafinerisinin olduğu Cantley üzerinden Yare Irmağı’nın akış yönünü izliyor, Reedham’de nehrin üzerinden geçtikten sonra&nbsp;geniş bir kavis çizerek güneydoğu yönünde deniz kıyısına&nbsp;kadar uzanan geniş düzlüğe ulaşıyordu. Ara sıra karşımıza&nbsp;çıkan ve tek başına öylece duran tuhaf bekçi kulübelerinden, çayırlardan, rüzgârda savrulan sazlardan, dalları sarkmış&nbsp;birkaç söğüt ağacından, yok olup gitmiş bir uygarlığa&nbsp;ait anıtları düşündüren koni biçiminde kırık dökük kiremit&nbsp;yığınlarından başka hiçbir şey yoktu çevrede, bir de Halvergate’in alüvyonlu topraklarının üstünde ve kıyının&nbsp;ardında her yerde I. Dünya Savaşı’nı izleyen on yıllar içinde faaliyetleri birbiri ardı sıra durduruluncaya dek bembeyaz kanatlarının durmaksızın döndüğü sayısız yel değirmeni ile rüzgâr tulumbasının kalıntılarından başka.</p>

  <div class="image"><img alt="" src="../Images/main-9.jpg" /></div>

  <p>Bir zamanlar bu&nbsp;manzara içindeki her bir yel değirmeninin, ressamın elinden çıkmış bir gözün ışığı gibi olduğunu akla hayale getirmek artık mümkün bile değil, demişti çocukluğu yel değirmenleri dönemine uzanan biri bana. Bu ışıklar söndüğünde, çevresindeki her şey de sönmüştü bir bakıma. Şöyle bir&nbsp;durup baktığımda, her şeyin çoktan ölmüş olduğunu düşünüyorum bazen. Reedham’dan sonra Haddiscoe ve Herringfleet’te durduk, görülecek pek fazla yeri olmayan, araziye&nbsp;dağınık halde yayılmış iki yerleşim bölgesi burası. Bir sonraki istasyonda, bir taşra malikânesi olan Somerleyton’ın&nbsp;bulunduğu istasyonda indim. Tren aniden tekrar hareket etti ve ardında simsiyah uzun ince bir duman bırakarak az ilerdeki hafif dönemecin ardında kayboldu. Gerçek bir tren garı yoktu orada, yalnızca üstü açık bir yeraltı sığınağı vardı. Issız peronda boydan boya yürüdüm, sol tarafta sonsuza&nbsp;değin uzanıyormuş gibi görünen alüvyonlu topraklar, sağ&nbsp;tarafta ise alçak bir tuğla duvarın ardında parkın çalılık ve&nbsp;ağaçları. Etrafta yol sorulabilecek tek bir insan bile yok. Eskiden, diye geçirdim aklımdan, sırt çantamı takıp rayların&nbsp;üzerinde yürüseydim her şey daha farklı olurdu; çünkü&nbsp;eminim o zamanlarda, Somerleyton gibi bir mülkün zenginliğine zenginlik katmak ve hiçbir zaman tamamen güvencede olmayan sosyal konumunu idame ettirebilmek için dışarıdan tedarik etmesi gereken her şey, yeşil renkli buharlı&nbsp;trenlerin yük vagonlarıyla işte bu istasyona getiriliyordu -her türlü teçhizat olabiliyordu bunlar arasında, yeni bir piyano, kapı ve pencere perdeleri, İtalyan mermeri, banyo armatürleri, limonluklar için buhar kazanları ve boru tesisatı,&nbsp;bağlardan gelen ürünler, kasalar dolusu Ren ve Bordeaux&nbsp;şarabı, çim biçme makineleri, koskoca kutular içinde Londra’dan gelen, yaka balinasıyla desteklenmiş korseler ve sepet eteklikler. Ama hiçbir şey, hiç kimse yok artık, ne üniforması ve parlak şapkasıyla tek bir istasyon görevlisi, ne&nbsp;hizmetkâr ve arabacılar, ne davetli misafirler, ne avcılar, ne&nbsp;de şık seyahat giysileri içindeki kadınlarla üzerinde dayanıklı tüvit giysiler olan erkekler var. Bir dehşet ânı yaşanıyor ve ardından bütün bir çağ geçip gitmiş, geride kalmış&nbsp;oluyor, diye düşünüyorum sık sık. Hatırı sayılır çoğu taşra&nbsp;soylusunun malikânesi gibi Somerleyton da bugün yaz aylarında ücret karşılığında insanların ziyaretine açılıyor.&nbsp;Ama bu insanlar dizel motorlu trenlerle gelmiyor, malikânenin ana kapısından içeri özel otomobilleriyle giriyorlar. Ziyaretçilerin geliş-gidiş yönü de doğal olarak buna uygun biçimde düzenlenmiş. Buna karşılık biri benim gibi istasyonda inmişse ve arazinin yarısını çevresinden dolaşarak geçmek istemiyorsa, tıpkı bir soyguncu gibi duvarın üstünden&nbsp;atlaması, parka ulaşıncaya değin sık çalılarla boğuşması gerekiyor. Ağaçların arasından çıktıktan sonra tarlaların ortasında ilerleyen minyatür treni gördüğümde, geçmiş evrelerini&nbsp;adeta kendiyle alay edercesine ironiyle tekrarlayan evrim tarihinden ibret alınması gereken garip bir olayla karşılaşmıştım sanki. Küçük trende bulunan sürüyle insan bana&nbsp;kılık değiştirmiş sirk köpeklerini ya da foklarını anımsatmıştı. Trenin en önünde de, boynuna astığı bilet çantasıyla,&nbsp;ehlileştirilmiş hayvanların hem kondüktörü, hem makinisti, hem de şefi olarak şimdiki Lord Somerleyton oturuyordu, Majesteleri Kraliçe’nin Baş seyisi Lord Somerleyton.</p>

  <p>Ortaçağ boyunca FitzOsbertler ve Jerneganların mülkiyetinde bulunan Somerleyton Malikânesi, yüzyıllar içinde, kimi zaman evlilik, kimi zaman akrabalık yoluyla birbirine&nbsp;bağlanan bir dizi aileye geçmiştir. Jerneganlardan Wentwortlara, Wenwortlardan Garneylere, Garneylerden Allenlere, Allenlerden ise Anguishlere geçmiş, 1843’te Anguishlerin de varisi kalmamıştır. Aynı yıl, vârisi kalmayan bu ailenin uzak bir akrabası olan Lord Sydney Godolphin Osborn,&nbsp;mirası devralmayı istememiş ve bütün araziyi Sir Morton&nbsp;Peto’ya satmıştır. Kötü yaşam koşullarında yetişen ve kariyerine vasıfsız bir işçi ve duvarcı yamağı olarak başlamış&nbsp;olan Peto, Somerleyton’u aldığında henüz otuzundaydı, ama&nbsp;daha o yaşta dönemin en önemli işadamlarından ve spekülatörlerinden sayılıyordu. Aralarında Hungerford Pazarı,&nbsp;Reform Club, Nelson Anıtı ve pek çok West End tiyatrosunun yapımının da bulunduğu Londra’daki prestijli projelerin planlanıp uygulanması, onun sayesinde her açıdan yepyeni boyutlar kazanmıştır. Bunların yanı sıra Peto Kanada,&nbsp;Avustralya, Afrika, Arjantin, Rusya ve Norveç’te demiryollarının genişletilmesi çalışmalarına finansal iştirak yoluyla&nbsp;çok kısa sürede gerçekten çok büyük bir servet kazanmış ve&nbsp;sonunda öyle bir noktaya gelmişti ki, toplumun en üst kesimine yükselişini, bu topraklara daha öncekileri gölgede bırakacak denli konforlu, eksantrik bir mâlikane yaptırarak&nbsp;taçlandırmalıydı. Morton Peto, bütün iç düzenlemesiyle birlikte Anglo-İtalyan denen tarzdaki bir saray yavrusunu, hayalindeki o şaheseri, yıkılmış eski malikânenin bulunduğu yerde birkaç yıl içinde tamamladı gerçekten de. 1852’de&nbsp;<span style="font-style:italic;">Illustrated, London News</span> ve önde gelen öteki gazete ve dergilerde yeni Somerleyton’la ilgili son derece coşkulu haberler&nbsp;çıkıyordu; görünüşe göre Somerleyton’un böylesine ünlü olma nedeni, malikânede içerisi ile dışarısı arasındaki geçişlerin neredeyse hiç farkına varılamamasıydı. Burayı ziyaret&nbsp;edenler, doğal alanın nerede bitip tasarım harikasının nerede başladığını söyleyemiyorlardı. Salonlar bitip kış bahçeleri başlıyor, şömineli ferah salonlar verandalardan ayırt edilemiyordu. Küçük bir yapay mağaranın içinde sürekli şapırdayan bir şadırvanla sonlanan koridorlar, fantastik bir caminin kubbesi altında kesişen, üzerine çardak kurulu bahçe&nbsp;yolları vardı. İndirilip kaldırılabilen pencereler sayesinde iç&nbsp;mekân dışarıya açılabiliyor, böylece içerde aynalarla kaplı&nbsp;duvarlarda dışarının manzarası yansıyordu. Palmiye seraları ve limonluklar, yemyeşil bir örtüyü andıran çimler, bilardo masalarının üzerine gerilen kılıflar, dinlenme ve oturma&nbsp;odalarındaki ve de taraçalarda bulunan Majolika vazolardaki çiçek demetleri, ipek duvar halılarındaki cennet kuşları&nbsp;ve altın sülünler, büyük kuş kafesindeki saka kuşları ve&nbsp;bahçedeki bülbüller, halıların arabesk desenleri ve şimşir&nbsp;ağaçlarının çit gibi çevrelediği çiçek tarhları, tüm bunlar öyle büyüleyici bir biçimde parıldıyordu ki, doğa ile insan eliyle yapılmış olan arasında kusursuz bir uyum yanılsaması&nbsp;oluşuyordu. Somerleyton asıl yaz gecelerinde hiç olmadığı&nbsp;kadar muhteşem görünür, deniyordu Somerleyton’un o döneme ait betimlemelerinden birinde, dökme demirden sütunlar ile desteklerin taşıdığı, filigran görünüşleriyle yerçekiminden bağımsızmış izlenimi uyandıran benzersiz sırça&nbsp;köşkleriyle içinden dışarıya doğru ışıldayan, pırıl pırıl parlayan Somerleyton. İçinde beyaz bir alevin hafifçe hışırdayarak zehirli gazı emip bitirdiği sayısız argent gaz hamlacı,&nbsp;gümüş kaplamalı yansıtıcıları sayesinde dünyamızın yaşam&nbsp;enerjisiyle birlikte adeta nabız gibi atan olağanüstü parlak&nbsp;bir ışık yayıyordu. Coleridge bile, afyonun verdiği sarhoşlukla yazarken, Moğol Kağanı Kubilay Han için böylesine&nbsp;büyüleyici bir sahne tasarlayamamıştır zihninde. Gözünüzün önüne getirin bir kere, diye devam etmektedir haberi&nbsp;yazan muhabir, bir gece toplantısında size çok yakın biriyle&nbsp;birlikte Somerleyton’un çan kulesinde balkona çıkmış duruyorsunuz,&nbsp;bir anda ta yukarılara kadar yükselmiş bir kuşun sessiz kanadı sıyırıp geçiyor sizi hafifçe! İki yanı ağaçlarla kaplı geniş yoldan esen hafif bir rüzgâr ıhlamur çiçeklerinin baş döndürücü kokusunu yukarıya, sizin bulunduğunuz yere kadar taşıyor. Aşağıda çoğu lacivert renkli arduvaz kaplı dimdik çatıları görüyorsunuz ve de kar gibi bembeyaz pardayan limonlukların yansıması arasından çimen kaplı karanlık düzlükleri. İlerdeki parkta Lübnan çamlarının gölgeleri seçiliyor, geyikli bahçede ürkek hayvanlar tek gözleri açık uyuyorlar, en dıştaki çitlerin ardında ise ufka doğru alüvyonlu topraklar uzanıyor ve yel değirmenleri dönüyor rüzgârda.</p>

  <div class="image"><img alt="" src="../Images/main-10.jpg" /></div>

  <p><br /></p>

  <p>Somerleyton bugünkü ziyaretçiler üzerinde Doğu masallarından fırlamış bir saray etkisi bırakmıyor artık. Cam kaplı koridorlar ve kubbe biçimindeki yüksek çatısının vaktiyle geceleri ışıl ışıl aydınlattığı palmiye serası 1913’te bir&nbsp;gaz patlaması sonucu yanıp kül olmuş, ardından yıkılmış ve&nbsp;her şeyin düzeninden sorumlu hizmetkârların, baş uşağın,&nbsp;arabacının, şoför, bahçıvan, aşçı ve terzi kadınlar ile hizmetçi kızların işlerine uzun zaman önce son verilmiş. Birbirine&nbsp;bağlanan yan yana odalar pek kullanılmıyor izlenimi uyandırıyor ve biraz da tozlanmış görünüyor artık. Kadife perdelerin ve şarap rengindeki güneşliklerin rengi atmış, yumuşak kanepelerin yayları içine çökmüş, insanların gelip geçtiği merdiven ve koridorlar ise artık kullanılmayan, hiçbir&nbsp;işe yaramayan bir sürü ıvır zıvırla dolu. Malikânenin eski&nbsp;sakinlerinden birinin belki bir keresinde Nijerya ya da&nbsp;Singapur’a giderken yanına aldığı, denizaşırı yolculuklarda&nbsp;kullanılan kâfur ağacından bir sandığın içinde kroket tokmakları, tahta toplar, golf sopaları, bilardo ıstakaları ve tenis&nbsp;raketleri var; bunların çoğu o kadar küçük ki, sanki çocuklar için yapılmış ya da zaman içinde büzülüp küçülmüşler&nbsp;gibi. Duvarlarda ise bakır tencereler, yatakları ısıtmak için&nbsp;kaplar, süvari bıçakları, Afrika maskları, mızraklar, av ganimetleri, Boer Savaşı’ndaki bir meydan muharebesini gösteren renklendirilmiş gravürler <span style="font-style:italic;">-Pieters Hill Meydan Savaşı&nbsp;ve Ladysmith Rölyefi: Gözlem Balonundan Kuşbakışı Görünüm-</span> ve 1920-1960 arasında herhangi bir tarihte muhtemelen modernizmin havasını solumuş bir ressamın elinden&nbsp;çıkma aile portreleri asılı duruyor, resimlerde görünenlerin&nbsp;alçı gibi bembeyaz yüzleri ise kıpkırmızı ve mosmor korkunç lekelerle kaplı. Giriş holünde de üç metreden daha büyük, içi doldurulmuş bir kutup ayısı var. Kederli bir hayalet&nbsp;gibi bakıyor güvelerin yediği sarımsı postunun içinden.&nbsp;Somerleyton’un ziyarete açılmış odalarından geçerken, insan Suffolk’taki bir malikânede mi, yoksa adeta hiçbir ülkeye ait olmayan ücra bir köşede, Kuzey Denizi sahillerinde ya&nbsp;da Afrika Kıtası’nın kalbinde mi olduğundan emin olamıyor&nbsp;gerçekten de. Hangi onyıl ya da yüzyılda bulunduğunuzu&nbsp;da söylemek de öyle çok kolay değil, burada pek çok çağ üst&nbsp;üste yığılmış çünkü ve yan yana sürüp gitmekte. Ağustos&nbsp;ayının o öğleden sonrasında bir orada bir burada bir süre&nbsp;oyalanarak vakit geçiren ziyaretçi grubuyla birlikte Somerleyton Hall’de dolaşırken, müzayede salonları ya da rehin&nbsp;kurumları aklıma geldi birkaç kez elimde olmadan. Ama&nbsp;kuşaklar boyunca biriken ve artık açık artırmaya çıkacakları günün özlemiyle yanıp tutuşan ıvır zıvırlar olmuştur sonuçta tam da bir sürü saçma sapan şeyden oluşan bu mülke&nbsp;beni çeken. Büyük işadamı ve parlamentonun önde gelen&nbsp;üyelerinden Morton Peto’nun döneminde, kilerinden tavanına, sofra takımlarından, tuvaletine varıncaya değin her şeyinin yepyeni, pırıl pırıl, en küçük ayrıntısına kadar birbiriyle uyumlu ve insanı çileden çıkaracak kadar zevkli döşenmiş haliyle Somerleyton ne kadar itici görünüyordu kim&nbsp;bilir, diye geçirdim aklımdan. Oysa fark ettirmeden çöküşün kıyısına ve de sessiz bir mahvoluşa yaklaştığı günümüzde ne kadar da güzel geliyor bana. Tabii öte yandan, tur&nbsp;bittikten sonra tekrar açık havaya çıktığımda, çoğu terk&nbsp;edilmiş geniş kuş kafeslerinden birinde tek başına duran&nbsp;Çin bıldırcınım görmek çok üzdü beni; kuş -belli ki bir tür&nbsp;çılgınlık durumundaydı-, kafesinin sağ tarafındaki tel örgünün orada durmaksızın bir aşağı bir yukarı koşuyor ve her&nbsp;dönüşünde, böyle umutsuz bir duruma nasıl düştüğünü anlayamıyormuşçasına başını sağa sola sallıyordu.</p>

  <div class="image"><img alt="" src="../Images/main-11.jpg" /></div>

  <p>Üzerine giderek karanlık çöken binanın aksine çevredeki yeşillikler, Somerleyton’un altın çağının üzerinden yüz yıl geçmiş olmasına karşın gelişimlerinin doruk noktasındaydılar. Gerçi bahçeler ve çiçek tarhları eskiden çok daha&nbsp;renkli ve daha bakımlı olmalıydı, ama artık bunun yerine Morton Peto’nun diktiği ağaçlar bahçenin üzerindeki havayı dolduruyordu, eskiden ziyaretçileri hayran bırakan sedir ağaçlarının her biri de, neredeyse dokuz arlık bir alanı kaplayan dallarıyla, başlı başına birer dünyaydı. Boyu altmış&nbsp;metreyi aşan sekoyalar vardı ve nadide firavun incirlerinin&nbsp;en dıştaki dalları çimlerin üzerine kadar sarkmış, tekrar&nbsp;yükselip mükemmel bir daire oluşturabilmek için de toprağa değdikleri yere tutunmuşlardı. Çınargiller familyasından&nbsp;bu ağaçların suyun üzerinde bir merkezden yayılarak genişleyen daireler gibi toprağın üzerinde yayıldığını ve çevredeki toprakları ele geçirdikçe giderek güçsüzleştiklerini, bodur kaldıklarını ve içten içe ölmeye başladıklarını tahmin&nbsp;etmek hiç de zor değildir. Yaprakları daha açık renkli ağaçların bazıları ise parkın üzerinde bulutlar gibi süzülüyordu.&nbsp;Ötekilere ise derin, yoğun bir yeşil renk hâkimdi. Ağaçların&nbsp;tepeleri taraçalar gibi üst üste sıralanmıştı ve gözünüzü hafif kısıp bulanıklaşan görüntüye baktığınızda, adeta devasa&nbsp;ormanlarla kaplı dağlara bakıyormuş gibi olurdunuz. Ama&nbsp;bana en yoğun ve en yeşil görünen, Somerleyton’un bu gizemli arazinin ortasında bulunan porsuk ağacından labirentiydi, tamamen kayboldum burada ve bu iki yanı bitkilerle&nbsp;çevrili yollardan çıkmaz olduğunu anladıklarımın başına,&nbsp;beyaz kumun üzerine topuğumla birer çizgi çektim ve ancak böyle bulabildim yolumu. Daha sonra, mutfak bahçesinin kiremit duvarlarına bitişik olarak inşa edilmiş limonluklardan birinde, günümüzde birkaç vasıfsız işçiyle birlikte Somerleyton’la ilgilenen bahçıvan William Hazel’le sohbet ettim. Benim nereli olduğumu anlayınca, okuldaki son&nbsp;yıllarında, ardından da çıraklık yaptığı dönemde, 1940’tan&nbsp;sonra East Anglia’da açılan altmış yedi hava sahasından Almanya’ya yapılan hava akınları kadar aklını kurcalayan bir&nbsp;şey olmadığını anlatmaya başladı bana. Bu harekâtın boyutlarını insanın aklının alması çok zor, dedi Hazel. Bin dokuz&nbsp;gün süren harekât boyunca tek başına altıncı hava filosu bir&nbsp;milyar galon gazolin harcadı, yedi yüz otuz iki bin ton bomba attı, neredeyse dokuz bin uçak ve elli bin insan kaybedildi. Her akşam bombardıman uçaklarının Somerleyton üzerinden geçtiğini görüyor ve geceleri uykuya dalmadan önce,&nbsp;Alman şehirlerinin nasıl alevlere boğulduğunu, alev dalgalarının gökyüzünü nasıl kapladığını, hayatta kalanların da&nbsp;yıkıntılar arasında nasıl çırpındığını zihnimde canlandırıyordum. Bir gün Lord Somerleyton, diye anlattı Hazel, vakit geçirmek için limonlukta asma kütüklerini kesmeme&nbsp;yardım ederken, müttefiklerin uyguladığı yoğun bombardıman taktiğini anlatmış ve hemen ardından da, Almanya’ya&nbsp;ait büyük bir kabartma harita getirmişti. Haritanın üzerinde tuhaf bir yazıyla, haberlerden bildiğim bütün yerlerin&nbsp;adları yazılıydı, onların yanında da şehirlere ait sembolik&nbsp;şekiller vardı; nüfus yoğunluğuna uygun olarak sayısı daha&nbsp;az ya da daha çok olabilen sivri çatılı dam işaretleri, surlar&nbsp;ve kuleler, dahası varsa önemli yerler ve bunların her birinin simgesi de görülüyordu, sözgelimi Köln Katedrali’nin,&nbsp;Frankfurt’taki Römer’in ve Bremen’deki Roland Heykeli’&nbsp;nin simgeleriydi bunlar. Aşağı yukarı bir pul büyüklüğündeki bu şehir simgeleri, derebeylerinin romantik şatoları gibi&nbsp;görünüyordu ve ben o dönemde, Alman Reich’ını gerçekten&nbsp;de olağanüstü gizemli bir ortaçağ ülkesi olarak canlandırmıştım gözümde. Polonya sınırından Ren Nehri’ne, kuzeyin&nbsp;yemyeşil ovalarından bazı kısımları sonsuz bir buz ve kar tabakasıyla kaplı koyu kahverengi Alpler’e kadar çeşitli bölgeleri haritamın üzerinde tekrar tekrar çalıştım ve yıkıldığı duyurulan şehirlerin isimlerini heceleyerek okudum:&nbsp;Braunschweig ve Würzburg, Wilhelmshaven, Schweinfurt,&nbsp;Stuttgart, Pforzheim, Düren ve düzinelerce şehir daha.&nbsp;Bu yolla bütün ülkeyi ezberledim; hatta diyebilirim ki,&nbsp;beynime kazınmıştı sanki bunlar. Sonuçta, o günden bu yana hava akınlarıyla ilgili her şeyi öğrenmeye çalışıyorum.&nbsp;Hatta ellili yılların başlarında işgal kuvvetleriyle birlikte&nbsp;Lüneburg’dayken, hava saldırıları ve Almanların yıkılmış&nbsp;şehirlerde yaşamlarını nasıl sürdürdüklerine dair bizzat&nbsp;yazdıkları haberleri kendim okuyabilmek için biraz Almanca bile öğrendim. Ancak kısa süre sonra bu türden haberleri aramanın boşuna olduğunu anlayınca çok şaşırdım. Sanki o dönemde kimse yaşadıklarının kaydını tutmamıştı ya&nbsp;da kimse sonradan bunları anımsamamıştı. Hatta insanlara&nbsp;gidip doğrudan sorulsa bile, sanki zihinlerinden her şey silinmiş gibi davranıyorlardı. Oysa bugün ben ne zaman gözlerimi kapasam, Lancaster ve Halifax bombardıman uçağı&nbsp;birliklerinin ve Liberator olarak da bilinen B-24 bombardıman uçaklarının ve uçan kale denen uçakların kurşun renkli Kuzey Denizi’nin üzerinden Almanya’ya doğru uçtuğunu&nbsp;ve sabah şafak sökerken birbirlerinden epeyce uzaklaşmış&nbsp;halde döndüklerini görüyorum. 1945 Nisanı’nın başında, savaşın bitiminden kısa bir süre önce, diye devam etti Hazel,&nbsp;-bir yandan da kestiği asma kütüğü sürgünlerini süpürerek&nbsp;bir kenara topluyordu-, Amerikan Hava Kuvvetleri’ne ait&nbsp;iki Thunderbolt’un Somerleyton üzerine düşüşüne tanık oldum. Güzel bir pazar sabahıydı. Evin aslında bir su kulesi&nbsp;olan çan kulesinde tamirat gerektiren acil bir durum için&nbsp;babama yardım etmem gerekiyordu. İşimizi bitirince, kıyının ardındaki bütün bölgenin görülebildiği platforma çıktık. Çevremize şöyle bir bakmaya fırsat bile bulamadan, o&nbsp;sırada keşif turundan dönen iki uçak, Somerleyton Malikânesi’nin üzerinde, bence sırf küstahlıktan, it dalaşı yapıyorlardı. Kabinlerin içindeki pilotların yüzlerini net olarak görebiliyorduk. Bu makineler kükreyen motorlarıyla parlak&nbsp;ilkbahar semasını yararak arka arkaya ve yan yana birbirlerini kovalıyor, taşıyıcı kanatlarının uçları değinceye kadar&nbsp;birbirlerine yaklaşıyorlardı. Eğlence kabilinden bir oyun gibi görünüyordu bu, dedi Hazel, ama düşüverdiler, hem de&nbsp;bunların hemen ardından. Uçaklar söğütlerin ve akçakavakların ardında kaybolunca büyük bir tedirginlik içinde&nbsp;şiddetli bir patlama sesi duymayı bekledim. Ama ne öyle&nbsp;birdenbire alevler parladı ne de duman bulutları yükseldi.&nbsp;Su sessizce içine çekip yutmuştu onları. Onları suyun içinden yıllar sonra çıkardık. Birinin ismi Big Dick, ötekinin ise&nbsp;Lady Loreley’dı. Bu iki pilot, yani Versailles/Kentucky’den&nbsp;uçuş subayı Russel P. Judd ile Athens/Georgia’dan Louis S.&nbsp;Davies ya da bedenlerinden geriye ne kaldıysa, buraya gömüldü.</p>

  <p>William Hazel’in yanından ayrıldıktan sonra karayolundan yürüyerek Somerleyton’dan Lowestoft’a gitmem bir&nbsp;saatimi aldı. İçinde çoğunlukla iki yüz suçlunun cezasını&nbsp;çektiği ve siperlerle çevresi sarılarak kuvvetlendirilmiş bir&nbsp;şehir gibi düzlüğe yayılan büyük Blundeston Hapishanesi’nin yanından geçtim. Lowestoft’ın kenar mahallelerine vardığımda saat akşamın altısı olmuştu artık. Kenarında evlerin sıralandığı&nbsp;uzun caddelerde yaşayan&nbsp;&nbsp;tek bir canlı bile&nbsp;görünmüyordu ortalıkta ve şehir merkezine doğru yaklaştıkça gördüklerim beni daha da büyük bir umutsuzluğa sürükledi.</p>

  <div class="image"><img alt="" src="../Images/main-12.jpg" /></div>

  <p>Lowestoft’a en son belki on beş yıl önce gelmiştim,&nbsp;bir haziran günüydü, iki çocukla birlikte deniz kenarındaydık; şöyle bir düşününce, biraz geri kalmış olsa da, çok huzurlu bir yer hatırlar gibi oldum. Dolayısıyla şu anda Lowestoft’a yürürken, buranın nispeten kısa bir süre içinde böylesine perişan bir hale gelebilmesi anlaşılmaz göründü bana. Otuzlu yıllarda yaşanan ağır ekonomik kriz ve piyasalardaki durgunluğun ardından Lowestoft’ın çöküşünün önüne&nbsp;geçilemeyeceğini biliyordum elbette, ama 1975 dolaylarında&nbsp;Kuzey Denizi’nde sondaj adaları oluşmaya başladığında her&nbsp;şeyin iyiye gideceği umudu doğmuştu. Ardından, reel kapitalizmin hâkim olduğu “Barones” Thatcher döneminde bu&nbsp;umutlar iyice kabarmış, ama sonra spekülasyon heyecanı&nbsp;içinde her şey tersine dönmüş, umutlar sönüp gitmişti. Bunun zararları yeraltındaki bir yangın gibi başlamış, sonra da&nbsp;her yeri birdenbire saran alevler misali hızla yayılmış, tersane ve fabrikalar birbiri ardına kapanmış, Lowestoft haritada&nbsp;yalnızca Britanya Adaları’nın en doğu ucu olarak kalmıştı.&nbsp;Bugün şehrin bazı sokaklarındaki her iki evden birinde satılık ilanı var; girişimciler, işadamları ve sıradan vatandaşlar&nbsp;her geçen gün daha da çok borca batıyor, her hafta bir işsiz&nbsp;ya da iflas etmiş bir işadamı kendini asıyor, halkın dörtte biri okuma-yazma bilmiyor ve giderek artan bu sefalet bir yerlerde duracak gibi de görünmüyor. Bütün bunları bilmeme&nbsp;karşın, Lowestoft’ta insanı hemen ele geçiriveren umutsuzluğa hazırlıksız yakalanmıştım, aslında gazetelerde işsizliğin kara lekesi hakkındaki haberlerde de rastlanabilecek&nbsp;bir konuydu bu; ama ışıksız bir akşamda, önlerinde tuhaf&nbsp;bahçeleri olan ve ön cepheleri hasar görmüş sıra sıra evlerin&nbsp;yanından geçmek, nihayet şehrin merkezine ulaşınca da&nbsp;oyun salonlarından, bingo salonlarından, bahis gişelerinden, videoculardan, karanlık kapı aralıklarından ekşi ekşi&nbsp;bira kokularının duyulduğu barlardan, ucuz marketlerden&nbsp;ve Ocean Dawn, Beachcomber, Balmoral, Albion ve Layla&nbsp;Lorraine gibi adları olan ne itliği belirsiz oda-kahvaltı pansiyonlardan başka hiçbir şey olmadığını görmek farklı bir durumdu. Tek başına tatile ya da iş gezisine çıkmış birinin buralarda kalmak isteyebileceğini hayal etmek bile zordu; ayrıca yağlıboyayla deniz mavisine boyanmış merdivenlerden&nbsp;otelin girişine doğru çıkarken, yüzyılın başlarında hazırlanmış şehir rehberinde yazdığı gibi, Victoria’nın (Albion) anlatılamayacak kadar güzel bir otel olduğunu da anlamam öyle pek kolay değildi. Uzun süre boş lobide durduktan sonra,&nbsp;sezonun ortasında bile -Lowestoft’ta sezondan genel olarak&nbsp;söz edilebilirse tabii- tamamen terk edilmiş olan odaları dolaştım, sonunda ürkek bir kadınla karşılaştım. Resepsiyon&nbsp;defterini birkaç kez amaçsızca karıştırdıktan sonra, bana&nbsp;tahtadan bir armuda takılı kocaman bir oda anahtarı uzattı.&nbsp;Kadının otuzlu yılların modasına uygun giyinmiş olduğu ve benimle göz göze gelmekten kaçındığı dikkatimi çekti. Kadın sürekli yere bakıyor ya da bakışları sanki ben orada değilmişim gibi yanımdan geçip gidiyordu. O akşam otelin tek müşterisi olarak oturduğum büyük yemek salonunda siparişimi alan ve hemen ardından, eminim yıllardır derin dondurucuda saklanmış olan bir balık getiren de aynı ürkek kadındı. Balığın galeta ununa bulanmış ve üzerinde ızgaranın&nbsp;izi çıkmış sırtına çatalımı batırınca çatalın dişleri eğrildi.&nbsp;Sonuçta içi boş kabuktan başka bir şey olmadığı anlaşılan&nbsp;bu şeyin içine ulaşabilmek için gerçekten o kadar çaba harcadım ki, bu operasyonun ardından tabağım korkunç bir&nbsp;manzara sergiliyordu. Küçük bir plastik poşetten sıkarak&nbsp;kullanmak zorunda kaldığım tartar sosu, galeta ununa bulanmış isli balığın üzerinde grimsi bir renk almıştı ve balık&nbsp;ya da balık gibi görünen bu şey, yemyeşil bezelyelerin ve&nbsp;yağlı yağlı parlayan patates kızartması kalıntılarının altında&nbsp;yarısı parçalanmış olarak duruyordu. Boydan boya şarap&nbsp;kırmızısı duvar kâğıdıyla kaplı o yemek salonunda ne kadar&nbsp;oturduğumu hatırlayamıyorum. Sonra, anlaşılan otelin bütün işini tek başına yapan o şaşkın kadın, arka taraftaki giderek daha da yoğunlaşan gölgenin içinden telaşla çıkıp&nbsp;masadakileri toplamaya geldi. Belki tabağımı kenara koyar&nbsp;koymaz gelmişti, belki de bir saat sonra. Hatırladığım tek&nbsp;şey, kadın tabağımı almak üzere eğildiğinde gördüğüm, bluzunun yakasından boynuna doğru çıkan koyu kırmızı lekelerdi. Kadın hızla dönüp yanımdan ayrıldıktan sonra kalkıp&nbsp;manzaraya bakan yarım daire biçimindeki pencereye yanaştım. Dışarıda uzanıp giden bir sahil vardı, aydınlık ile&nbsp;karanlığın arasında bir yerlerde ve hiçbir şey kıpırdamıyordu, ne havada, ne karada, ne de denizde. Koyda yuvarlanarak kıyıya çarpan kar beyazı dalgalar bile bana hareketsizmiş gibi görünüyordu.</p>

  <p>Ertesi gün omzumda sırt çantamla Victoria Oteli’nden ayrıldığımda, Lowestoft, bulutsuz bir gökyüzünün altında,&nbsp;yaşama tekrar gözlerini açmıştı. İşe yaramaz, kullanılmayan düzinelerce kotranın bağlı durduğu limanın yanından&nbsp;geçerek güneye doğru yol alıp şehrin gün içinde yoğun&nbsp;trafik yüzünden kilitlenen, mavi bir egzoz dumanıyla kaplı caddelerine ulaştım.&nbsp;&nbsp;Bir ara, geçen yüzyılda inşa edildikten sonra bir kez bile onarım görmemiş olan&nbsp;merkez istasyonun çok yakınlarındayken, çelenkler konulmuş, siyah renkli bir cenaze arabası öteki araçların arasından ilerleyerek yanımdan geçip gitti.&nbsp;</p>

  <div class="image"><img alt="" src="../Images/main-13.jpg" /></div>

  <div class="image"><img alt="" src="../Images/main-14.jpg" /></div>

  <div>
    Önde, yüzlerinde ciddi bir ifadeyle iki cenaze işleri görevlisi, bir şoför ile ona eşlik eden başka bir görevli oturuyordu; arkalarında, aracın yük taşınan bagaj bölümünde ise, tahmin edilebileceği üzere, hayata henüz gözlerini yummuş biri yatıyordu üzerinde pazarlığıyla, başı küçük bir yastığın üzerinde, gözleri kapalı, elleri birbirine kavuşturulmuş, ayakkabılarının uçları yukarıya bakıyordu. Cenaze arabasının arkasından bakarken, Tuttlingenli çırak&nbsp;geldi aklıma. Bu genç, çok uzun yıllar önce Amsterdam’da&nbsp;sözde herkesin tanıdığı bir tüccarın Amsterdam’daki cenaze törenine katılmış ve törende yapılan konuşmayı, tek bir&nbsp;kelime bile anlamadığı halde saygıyla ve yüreği sızlayarak&nbsp;dinlemişti. Pencerelerdeki o nefis lalelere, şebboy ve yıldız-çiçeklerine ve de ta uzaklardan, Güney Hindistan’dan limana gelen ağzına kadar çay, şeker, baharat ve pirinç dolu sandıklara, balya ve fıçılara önce imrenmiş olsa da, o günden&nbsp;sonra ne zaman kendine, bütün dünyayı dolaştığı yolculuğunda niçin neredeyse hiç kazanç elde edemediğini sorsa,&nbsp;aklına hep cenaze törenine katıldığı o Amsterdamlı tüccar,&nbsp;onun o büyük evi, görkemli gemisi ve dar mezarı gelir olmuştu. Aklımda bu hikâye, sinsice ilerleyen bir zaafiyetin&nbsp;her yerde kendini belli ettiği bu şehirden ayrılıyorum; oysa&nbsp;en parlak döneminde, Birleşik Krallık’ın balıkçılık yapılan&nbsp;en önemli limanlarından olan bu şehir, aynı zamanda da&nbsp;sağlığa en iyi gelen yer olmasıyla methedilen bir sayfiyeydi.&nbsp;19. yüzyılın ikinci yarısında, Waveney Irmağı’nın öbür kıyısında, Morton Peto’nun öncülüğünde Londra sosyetesinin&nbsp;taleplerini karşılayabilecek bir dizi otelle birlikte adına “güney şehri” denen bir yer doğmuş, otellerin yanı sıra da lobiler, köşkler, her mezhep için büyük küçük kiliseler inşa&nbsp;edilmiş, kitap ödünç alınabilen bir kütüphane, bir bilardo&nbsp;salonu, mabedi andıran bir çay salonu ve bir de olağanüstü&nbsp;güzellikteki terminaliyle birlikte bir tramvay yolu yapılmıştı. Geniş bir meydan, ağaçlı yollar, bowling sahaları, botanik&nbsp;bahçeleri, tuzlu ve tatlı su banyoları yapılmış, Lowestoft’ı&nbsp;güzelleştirme ve geliştirme dernekleri kurulmuştu. O dönemde yazılmış bir yazıya göre, Lowestoft, mümkün olan&nbsp;en kısa sürede halkın gözünde en yüksek basamağa kadar&nbsp;çıkmıştı ve ünlü bir sayfiye yeri için gerekli tüm düzenlemelere artık sahipti. Güney kıyıdaki binalara şöyle bir bakıp binaların kusursuzluğunu ve zarafetini gören herkes,&nbsp;deniyordu yazıda, bunların, genel görünümünden en küçük&nbsp;ayrıntısına kadar her yerde, akılcılığın avantajlı etkilerini&nbsp;taşıdığını fark edecektir. Her açıdan örnek olarak gösterilecek bu girişimin en nadide parçası da, Kuzey Denizi’ne doğru en az dört yüz metre kadar uzanan yeni rıhtımdı, iddia&nbsp;edildiğine gören İngiltere’nin bütün doğu kıyısındaki en güzel rıhtımdı bu. Afrika’nın maun ağacı kütüklerine oturtulmuş yolun üzerinde, karanlık çöktükten sonra gazla çalışan&nbsp;lambaların aydınlattığı beyaz rıhtım binaları yükseliyordu;&nbsp;bu binalarda başka mekânların yanı sıra yüksek duvar aynalarının olduğu okuma ve konser salonları da vardı. Birkaç&nbsp;ay önce ölen komşum Frederick Farrar’ın anlattığına göre,&nbsp;burada her yıl eylül ayının sonunda, tekne yarışlarının kapanışında, kraliyet mensuplarından birinin himayesinde bir&nbsp;yardım balosu veriliyordu. Frederick Farrar, 1906 yılında&nbsp;-yani büyük bir gecikmeyle, bir keresinde bana söylediği&nbsp;üzere- Lowestoft’ta dünyaya gelmiş ve orada ona bakıp&nbsp;onunla ilgilenen üç güzel kız kardeşi Violet, Iris ve Rose’&nbsp;un yanında büyümüştü. Ardından da 1914 yılının başında&nbsp;Northamptonshire’da Flore yakınlarındaki bir üniversiteye&nbsp;hazırlık okuluna gönderilmişti. Okulda uzun bir süre boyunca, özellikle de uyumadan önce ya da eşyamı toparlarken hissettiğim dayanılmaz ayrılık acısı, oradaki ikinci yılımda batı kanadındaki ön bahçede toplandığımız bir akşam, yüreğimde sapkın bir kibre dönüştü, demişti Farrar&nbsp;geçmişi anımsayarak. O akşam bahçede, okul müdürümüzün tatil döneminde patlak veren savaşın nedenleri ve taşıdığı büyük anlamı hakkındaki vatansever söylevini dinlemek zorunda kalmıştık. Konuşma bittikten sonra, demişti&nbsp;Frederick Farrar, bugün bile hâlâ hatırladığım Francis&nbsp;Browne adındaki küçük bir oğlan trompetle akşam borusunu çalmıştı. Frederick Farrar, Lowestoft’ta noter olarak görev&nbsp;almış ve uzun bir süre de Danimarka ve Osmanlı <font size="3">İ</font>imparatorluğu konsolosluğu yapmış olan babasının isteği üzerine,&nbsp;1924-1928 arasında Cambridge ve Londra’da hukuk okumuş, ardından da -ara sıra ürpererek anlattığı üzere- avukatlık bürolarında ve mahkeme salonlarında yarım asırdan&nbsp;daha uzun bir süre geçirmişti. İngiltere’de hâkimler genellikle iyice yaşlanıncaya kadar görevde kaldıkları için, Frederick Farrar da ancak 1982’de bizimkine komşu olan evi satın&nbsp;aldığında emekliye ayrılmış ve kendini nadir görülen gül ve&nbsp;menekşe türlerini yetiştirmeye adamıştı. Iris’in<a href="../Text/dipnot.xhtml#d2" id="n2"><sup>2</sup></a> de en sevdiği çiçeklerden biri olduğunu eklemeye gerek bile duymuyorum. Frederick Farrar’ın her gün ona yardım eden yardımcısıyla birlikte on yıl boyunca düzinelerce farklı çeşidini yetiştirdiği bu çiçeklerin etrafında kurduğu bahçe, bütün&nbsp;yöredeki en güzel bahçelerden biriydi. Felç geçirip yaşlılıktan iyice güçsüz düştüğü son dönemlerinde onunla birçok&nbsp;kez burada oturmuş ve bana Lowestoft ve eski zamanlar&nbsp;hakkında anlattığı hikâyeleri dinlemiştim. Frederick Farrar’ın öldüğü yer de yine bu bahçe oldu, olağanüstü güzel&nbsp;bir mayıs günüydü, sabah gezintisi sırasında, nasıl becerdiyse her zaman cebinde taşıdığı çakmağıyla sabahlığını&nbsp;ateşe vermişti. Bahçede birlikte çalıştığı yardımcısı onu bir&nbsp;saat sonra bulduğunda bilinci yerinde değildi, bütün vücudunda ağır yanıklar vardı, yaprakları neredeyse simsiyah&nbsp;olan minicik hercai menekşelerin yayılarak gerçek bir koloni oluşturduğu serin, hafif gölgeli bir köşede yatıyordu. Frederick Farrar bu yanıklara dayanamayıp hemen aynı gün&nbsp;yaşamını yitirdi. Framingham Kontluğu’ndaki küçük mezarlıkta yapılan cenaze töreni sırasında, 1914’te Northamptonshire’daki okul bahçesinde trompet çalan o çocuk, Francis Browne aklıma geldi elimde olmadan ve de o zamanlar&nbsp;denize yüzlerce metre uzanan beyaz Lowestoft rıhtımı. Frederick Farrar bana, doğal olarak bu türden eğlencelere katılmasına izin verilmeyen sıradan halkın, yardım balosunun&nbsp;olduğu akşamlarda yüzlerce, hatta daha fazla sayıda kayık&nbsp;ve sandalla rıhtımın ucuna kadar geldiğini anlatmıştı. Toplumun yüksek tabakasının tatlı orkestra nağmeleri eşliğinde daireler oluşturarak nasıl döndüğünü ve sonbaharın o ilk&nbsp;günlerinde çoğunlukla sis bulutuyla kaplanan, gece kadar&nbsp;karanlık suyun üzerinde adeta bir ışık seli içinde nasıl salındığım hiç değilse dışarıdan izlemek, hafif hafif inip kalkan, hatta bazen biraz sürüklenen kayık ve sandallarının&nbsp;içinde hazır ve nazır, tüm bunları seyretmek için. Bugün dönüp o döneme baktığımda, demişti bir keresinde Frederick&nbsp;Farrar, her şeyi dalgalanan bembeyaz tüllerin ardından izler&nbsp;gibi oluyorum: deniz kıyısında bir şehir, yemyeşil ağaçlar ve&nbsp;çalılıklarla çevrili, sahile kadar uzanan villalar, yaz güneşi&nbsp;ve çıktığımız gezintiden dönerken o sırada geçtiğimiz kumsal, babam da orada, paçalarını sıvamış iki beyefendiyle birlikte önden gidiyor, annem elinde güneş şemsiyesiyle tek&nbsp;başına, eteklerini yukarı kaldırmış kız kardeşlerim, arkada&nbsp;da küçük bir eşekle birlikte gelen hizmetkârlar, eşeğin üzerinde, içinde erzak bulunan küfelerin ortasında da ben oturuyorum. Yıllar önce bir keresinde, demişti Frederick Farrar, bu görüntüyü görmüştüm düşümde ve ailem bana, Lahey sahilinde sürgünde olan Kral II. James’in kalabalık olmayan maiyetini çağrıştırmıştı.
  </div>
</body>
</html>
