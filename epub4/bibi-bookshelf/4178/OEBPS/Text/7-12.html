<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-12.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-12.html" xml:lang="tr-TR">
    <div class="Basic-Text-Frame">
      <p class="anabaslik" id="toc_marker-12">1 Nisan</p>

      <p class="paragraf-2">Bitti... Yaşam sona erdi. Bugün kesin öleceğim. Dışarısı sıcak... âdeta boğucu... yoksa ciğerlerim artık nefes almayı mı reddediyor? Küçük komedyam oynandı. Perde kapanıyor.</p>

      <p class="paragraf-2">Hiçliğe batarken artık lüzumsuz değilim...</p>

      <p class="paragraf-2">Ah, güneş ne kadar da parlak! Şu kudretli ışınlar sonsuzluğu soluyor ...</p>

      <p class="paragraf-2">Hoşçakal Terentyevna!.. Bu sabah pencerenin dibine oturduğunda ağlıyordu... belki bana... belki de yakında kendisi de öleceği için. Tresor’u öldürmeyeceğine dair ondan söz aldım.</p>

      <p class="paragraf-2">Artık yazmak çok zor geliyor... Kalemi bırakıyorum... Zaman geldi de geçiyor! Ölüm artık tıpkı gece giden bir at arabası gibi artan bir gürültüyle yaklaşmıyor; burada etrafımda uçuşuyor, tıpkı peygamberin başının etrafındaki hale gibi.</p>

      <p class="paragraf-2">Ölüyorum... Yaşa sen sevgili yaşayan.</p>

      <p class="paragraf-2 para-style-override-11">Ve gelelim mezar taşıma</p>

      <p class="paragraf-2">Gençlik sen çok yaşa</p>

      <p class="paragraf-2">Ve sen kayıtsız doğa</p>

      <p class="paragraf-2">Ebedi güzellikle parla.</p>

      <p class="paragraf-2 para-style-override-11"><span class="char-style-override-8">Yayıncının Notu</span>. Bu son satırın altında uzun saçlı ve bıyıklı, gözleri yüzüne gömülü, kirpikleri ok gibi, profilden görünen bir baş var; ve başın altında birileri şu sözleri yazmış:</p>

      <p class="paragraf-2 para-style-override-11">Elyazması Okundu</p>

      <p class="paragraf-2">İçindekiler Tasdik Edilmedi</p>

      <p class="paragraf-2">Pyotr Zudotyeşin</p>

      <p class="paragraf-2">S S S S</p>

      <p class="paragraf-2">Sevgili Efendim Pyotr Zudotyeşin</p>

      <p class="paragraf-2">Sevgili Efendim</p>

      <p class="paragraf-2 para-style-override-11">Bu satırlardaki elyazısı, defterin geri kalan kısımlarındaki elyazısına benzemediğinden, özellikle de kendisinin (yayıncı) aldığı bilgiye göre Bay Çulkaturin’in aslında 18— yılı Nisan ayının 1’ini 2’sine bağlayan gece Kuzu Pınarı’ndaki aile yadigârı kır evinde öldüğü de göz önünde bulundurulduğunda, yayıncı yukarıdaki satırların başkası tarafından sonradan eklendiği sonucuna varmakta haklı olduğunu düşünüyor.</p>

      <p class="paragraf-2 para-style-override-23">Çeviriye katkıları için</p>

      <p class="paragraf-2 para-style-override-3">Joulia Tanık’a teşekkürler.</p>

      <p class="paragraf-2 para-style-override-3"><span class="char-style-override-11">O.T.</span></p>

      <p class="paragraf-2 para-style-override-24"><span class="char-style-override-12">Rus Edebiyatında Lüzumsuz Adam</span></p>

      <p class="paragraf-2 para-style-override-25">Ellen Chances</p>

      <p class="paragraf-2 para-style-override-26"></p>

      <p class="paragraf-2">“Lüzumsuz adam” (<span class="char-style-override-8">lişniy çelovek</span>), 19. yüzyıl ortalarından itibaren Rus edebiyatında özel bir karakter türüne verilen isimdir. İvan Turgenyev’in 1850 tarihli <span class="char-style-override-8">Lüzumsuz Bir Adamın Günlüğü</span> (<span class="char-style-override-8">Dnevnik Lişnego Çeloveka</span>) adlı yapıtı, 19. yüzyılın ilk yarısından 20. yüzyıla uzanan dönemdeki edebi karakterleri tanımlayan “lüzumsuz adam” sözüne yaygınlık kazandırmıştır. Genellikle, Turgenyev’in <span class="char-style-override-8">Lüzumsuz Bir Adamın Günlüğü</span>’ndeki Çulkaturin’i, <span class="char-style-override-8">Babalar ve Oğullar</span>’ındaki (<span class="char-style-override-8">Ottsı i Deti</span>) Bazarov’u ve İvan Gonçarov’un romanıyla aynı adı taşıyan Oblomov’uyla birlikte lüzumsuz adam geleneğinin sonu 19. yüzyıl ortaları olarak işaretlenir.</p>

      <p class="paragraf-2">Lüzumsuz adam fikri Rusya’ya özgü olsa da aynı zamanda geçmiş ve şimdiki kültürlerin, insanları konformist ve uyumsuz olarak kutuplu bir sınıflandırmaya tâbi tuttuğu daha geniş bir olgunun parçasıdır. Amerika’nın güneyli yazarı Kate Chopin’in <span class="char-style-override-8">Uyanış</span> (1899) romanını, Alman yazar Friedrich Schiller’in <span class="char-style-override-8">Haydutlar</span> (1871) oyununu veya Fransız yönetmen Eric Rohmer’nin <span class="char-style-override-8">Öğleden Sonra Aşk</span> (1972) filmini incelediğimizde, farklı zaman ve mekânlardan konuşan bu sanatçıların, lüzumsuz adam geleneği doğrultusunda birazdan ele alacağım Rus yazarlarda olduğu gibi, statükoya riayetin doğrudan veya dolaylı olarak erdem diye sunulduğu eserler üretmişlerdir. Farklı kültürlerden kimi yazarlar farklı olmaya cesaret ederek manevi ya da gerçek anlamda kaybedenleri resmederken aynı örüntüyü kullanmışlardır. Statükoya boyun eğen, toplumsal ya da dini değerlere riayet eden karakterler çoğunlukla ahlaken zafer kazananlar olarak resmedilmiştir.</p>

      <p class="paragraf-2">Uyumsuzun bazen asil ve trajik bir figür olarak alımlandığı, fakat bazen de doğrudan veya dolaylı olarak kınandığı görülür. Uyumsuz davranışın yazar tarafından kınanması veya uyumsuzluğa karşı ikircikli bir tavır, farklı kültürlerin sanat ve hayat anlayışlarına işaret eder. Erich Fromm <span class="char-style-override-8">Özgürlükten Kaçış</span>’ta, özgürlük arzusunun itaat arzusuyla birlikte var olduğunu söyler. Stanley Milgram ve Solomon Asch tarafından yapılan psikoloji deneyleri de insanların, bireyciliği, olduğundan daha çok destekledikleri sanısına kapıldıklarını gösterir. Bu modeller, kimi yazarların, yapıtlarında uyumsuz kahramanı ikircikli bir tavırla yansıtmaları bakımından Ruslardaki lüzumsuz adam geleneğiyle bire bir örtüşür.</p>

      <p class="paragraf-2">18. yüzyıldaki Bildungsroman geleneği, bir insanın toplumla uzlaşmasında eğitimin önemine vurgu yapmıştır. Çetin bireycilik de, uyumlu olma istenci de Amerikan kültürünün belirgin özellikleri olarak gözlemlenmiştir. Amerikalı yazar Gertrude Crampton’ın çocuk kitabı <span class="char-style-override-8">Tootle</span>’da, çiçeklerle kaplı çayırda oynamak ve haşarılık etmek için raydan çıkmayı seven bir tren anlatılır. Fakat hikâyenin sonunda genç okurlara verilen mesaj, trenlerin raydan çıkmaması gerektiğidir.</p>

      <p class="paragraf-2">Rusya’da ise, Rus Kilisesi tarafından azizlik mertebesine yükseltilen ilk rahipler olan Boris ve Gleb’in başkaldırmayı reddettikleri için takdir edildiğini görürüz. Rus Ortodoksluğunda, insanlar bireyden çok, büyük bir cemaatin bütünleyici parçaları olarak görülür. Önemli olan kolektiftir. Kurtuluşa bireysel çabadan ziyade cemaat içinde kalarak erişilir. “Evrensellik” (<span class="char-style-override-8">sobornost</span>) kavramı insan yaşamının ve dinin kolektif doğasına vurgu yapar. Rus Ortodoksluğu, insanın tek başına veya bağımsız bir varoluş sürme girişimlerini kınar.</p>

      <p class="paragraf-2">Rusya’nın kurtuluşunun, yalın Rus halkında, cemaat içinde olma idealinde, Rus dininde, akıldışı olanda ve mülkiyetin ortak olduğu köylü komününde yattığına inanan, Slavofil denen 19. yüzyıl aydınları bu değerleri savunmuştur. Eğitimliler cephesinin öbür cenahı Batıcılar ise Rusya’nın kurtuluşunun Batı Avrupa’nın yasalarını, yeniliklerini, bireycilik ve akılcılık gibi değerlerini benimsemede yattığını öne sürmüşlerdir. Genellikle Batı Avrupa üniversitelerinde okumuş ve ülkelerine geri dönmüş Batılılaşmış Rusların deneyimleri dolaylı olarak lüzumsuz adam portrelerine yansımıştır. Bu insanlar Batı tarzı eğitimleri nedeniyle Rusya’ya, Rus oldukları için de Avrupa’ya uyum sağlayamamıştır.</p>

      <p class="paragraf-2">Peki Rus edebiyatındaki birçok eserde yer alan lüzumsuz adamlar kimlerdir? İlk olarak lüzumsuz adamı edebi bir tip olarak ele alalım. Daha önce de yazdığım gibi:</p>

      <p class="Basic-Paragraph-1 para-style-override-17" xml:lang="en-GB"></p>

      <p class="paragraf-2">Lüzumsuz adam toplumla çatışkı içindeki aciz aristokrattır <span>.</span>... “hayalci ve faydasız”dır .... “eyleme geçemeyen bir aydın”, “başarısız bir idealist”, toplumsal ve etik sorunlara duyarlı, “ama kısmen kişisel zaafları, kısmen de eyleme geçme özgürlüğü üzerindeki toplumsal ve siyasi kısıtlamalar nedeniyle eyleme geçemeyen kahramandır”.</p>

      <p class="paragraf-2">(Ellen B. Chances, <span class="char-style-override-8">Conformity’s Children</span>, 1978)</p>

      <p class="Basic-Paragraph-1 para-style-override-17" xml:lang="en-GB"></p>

      <p class="paragraf-2"><span>Bu aciz ve yabancı uyumsuz adamlar, genellikle toplumla barışık, eyleme geçebilen, çevresindeki yaşama dahil olabilen güçlü kadınlarla birlikte işlenir. Burada sıklıkla anılan örnek, Aleksandr Puşkin’in manzum romanının başkişisi başarısız ve aciz Yevgeniy Onegin ile romanın güçlü ve hayatın gidişatına etki edebilen kadın kahramanı Tatyana’nın yan yana işlendiği</span> <span class="char-style-override-8">Yevgeniy Onegin</span><span>’dir. Lüzumsuz adam, çoğunlukla, Onegin gibi şehir hayatının sahte ve “kirlenmiş” atmosferinden gelir; bu şehir, genellikle Batılılaşmış Petersburg’dur. Tatyana gibi kadın figürlerinse tam tersine, Rusya’nın kırsal kesiminde derin kökleri vardır.</span></p>

      <p class="paragraf-2"><span>“Lüzumsuz adam” terimi, Puşkin’in</span> <span class="char-style-override-8">Yevgeniy Onegin</span><span>’ininden başlayan ve Turgenyev’in</span> <span class="char-style-override-8">Lüzumsuz Bir Adamın Günlüğü</span><span>’ne uzanan karakterleri imlemek için kullanılmıştır. Eleştirel çalışmalar, bu türden karakterlere trajik ya da romantik kahramanlar olarak bakar ve başarısızlıklarını toplumun üstün özelliklere sahip dışlanmış bireycileri anlayamamasına atfeder. Sonuç olarak yazarların, yetenekli ve “lüzumsuz” karakterlerin yabancılaşmasına yol açan toplumdaki bozuklukları göstererek bu dışlanmış figürleri destekledikleri görülür.</span></p>

      <p class="paragraf-2"><span>Bu türden izleklerin Rus edebiyatındaki ilk örneklerinden biri, Çatski adındaki karakterin olduğu Aleksandr Griboyedov’un</span> <span class="char-style-override-8">Akıldan Bela</span> <span>(</span><span class="char-style-override-8">Gorye Ot Uma</span><span>) oyunudur. Çatski, bulunduğu toplumda göze çarpmasına neden olan güçlü bir ahlaki pusulaya sahip bir karakter olarak sergilenir. O tam bir uyumsuzdur; toplum onu deli olarak görse de, nitelikleri çektiği sıkıntılara değecek türdendir.</span></p>

      <p class="paragraf-2"><span>Uyumsuzun erdemlerinin savunulduğu bir başka örnekse, epey sonraları gelmesine karşın romantik kahraman geleneğine uygun düşer. Boris Pasternak’ın, kahramanıyla aynı adı taşıyan romanı</span> <span class="char-style-override-8">Doktor Jivago</span><span>’da (1957) karakterin topluma “lüzumsuzluğu” yazar tarafından olumlu bir nitelik olarak yansıtılır. Toplumun diğer üyelerinden farklı olması, bireyciliği ve bağımsız düşünce gücü onun takdir edilecek nitelikleridir. Pasternak’a göre, insan yaşamının en önemli değerlerini ayakta tutmak için dünyanın ihtiyacı olan şeyler bunlardır. Yuri Jivago da böylelikle içindeki yeteneklere dönerek güçlü ve kalıcı şiirler yazar. Hayatını feda etmesine karşın, Pasternak, Jivago’nun şiirlerinin yaşamaya devam edeceğini açıkça ifade eder.</span></p>

      <p class="paragraf-2"><span>Pasternak yarattığı lüzumsuz adamla 19. ve 20. yüzyıldaki Rus entelijensiya geleneğini yansıtır. Pasternak, aykırı kahramanını betimlerken 19. yüzyıldaki Rus yazarın ayrıcalıklı konumundan yararlanır. Yazar, toplumun geri kalanından farklı ve daha asil biri olarak görülür. Bu geleneğin kökleri, 19. yüzyıldaki romantizmin sanatçıyı yücelten tavrına gider. Rusya’nın dünyanın geri kalanından yalıtılmışlığı, 19. yüzyıl kültüründeki birçok özelliği “muhafaza”sı ve Demir Perde nedeniyle Rusya’da ve Sovyetler Birliği’nde Batı Avrupa’ya nazaran daha uzun sürmüş bir gelenektir bu.</span></p>

      <p class="paragraf-2"><span>Pasternak’ın şair Yuri Jivago’su Puşkin’in 1820’lerde yazdığı</span> <span class="char-style-override-8">Peygamber</span> <span>(</span><span class="char-style-override-8">Prorok</span><span>) adlı ünlü şiirinden yankılar taşır. Puşkin’in şiirinde, adamın birine bir melek tecelli eder, kulaklarına ve gözlerine dokunur, sonrasında adamın dilini bilge bir yılanınkiyle değiştirir. Melek, adamın kalbini söker ve yerine yanan bir kömür parçası koyar. Tanrı, insanların kalbini Kelâm’ıyla yakması için artık onu görevlendirmiştir. Pasternak’ın romanında da Doktor Jivago, şiirindeki sözcüklerle insanları manevi olarak iyileştirir.</span></p>

      <p class="paragraf-2"><span>Puşkin’in şiirindeki şairin ayrıcalıklı konumu teması, Rus kültüründe 1980’lere kadar devam etmiştir. Andrey Tarkovski,</span> <span class="char-style-override-8">Mühürlenmiş Zaman</span> <span>(</span><span class="char-style-override-8">Zapeçatlonnoye Vremya</span><span>) adlı kitabında Puşkin’in şiirini alıntalayarak sanatçının görevini açıklar.</span> <span class="char-style-override-8">Peygamber</span><span>, aynı zamanda Andrey Bitov’un</span> <span class="char-style-override-8">Puşkin Evi</span> <span>(</span><span class="char-style-override-8">Puşkinskiy Dom</span><span>) romanının başkişisi tarafından yazılan bir makalede yer alır.</span></p>

      <p class="paragraf-2"><span>Bitov, romanında 18. yüzyıldan 20. yüzyılın devrim öncesi yıllarına uzanan Rus edebiyatının, 1960’larda ve 1970’lerde bile, tam da Stalin’in toplumsal ve kültürel hayatta sebep olduğu kırılmadan dolayı hâlâ “doğada muhafaza edilmiş” gibi korunduğundan söz eder. Dahası, Bitov’un kendisi</span> <span class="char-style-override-8">Puşkin Evi</span><span>’nde, erdemleri ruhun özgürlüğünü ve Sovyet sisteminin baskılarına karşı gelişen bireyciliği yansıtan Platonoviç Odoyevtsev karakterini sunar okura. Odoyevtsev’in torunu Leva Odoyevtsev, sisteme olan bağlılığı yüzünden eleştirilir, çünkü sisteme ne kadar bağlı olduğunun öylesine farkında değildir ki, sistemden azat edilse bile geri dönmeyi kendisi talep edecektir.</span></p>

      <p class="paragraf-2"><span>19. ve 20. yüzyıldaki lüzumsuz adam betimlemeleri, Griboyedov’un oyunundakinden ya da Pasternak ile Bitov’un romanlarındakinden farklılık gösterir. Griboyedov, Pasternak ve Bitov, aykırı kahramanlarını toplumun dayatmalarına meydan okudukları için methederken,</span> <span class="char-style-override-8">Yevgeniy Onegin</span> <span>dikkatli incelendiğinde, Puşkin’in, kahramanına karşı ikircikli bir tavır sergilediği görülür. Uyumsuz olduğu için Onegin’i bir yandan açıkça, bir yandan da üstü kapalı biçimde eleştirir. Romanın sonunda Tatyana’nın erdemleri övülür, çünkü hayatın akışına boyun eğmiş ve statükoya başkaldırmamıştır. Oysaki Tatyana romanın başında toplumla uzlaşan birisi değildir. Taşranın kalburüstü boş insanlarıyla vakit geçirmek yerine okumayı tercih eder. Puşkin, Petersburg’a gittikten sonra toplumun kurallarına uyarak yaşamayı öğrenen Tatyana’dan övgüyle söz eder. Puşkin, kadın kahramanını betimlerken bireycinin niteliklerini değil de topluma boyun eğenin niteliklerini takdir eder. Onegin hiçbir yere uyum sağlayamaz, ne Petersburg’daki topluma ne de taşraya; ve okur da bunun olumsuz bir özellik olduğu sanısına kapılır. Puşkin’in toplumla barışık karakterlere tavrı ikirciklidir. Topluma boyun eğdiği için Tatyana’dan övgüyle söz ederken, kız kardeşi Olga’yı, kendisini çoğunluktan ayıramadığı için eleştirir.</span></p>

      <p class="paragraf-2"><span>Lüzumsuz adamın ilk betimlemelerinden biri olan</span> <span class="char-style-override-8">Zamanımızın Bir Kahramanı</span> <span>(</span><span class="char-style-override-8">Geroy Naşego Vremeni</span><span>) romanında Mihail Lermontov, zamanının “kahraman”ı olan Peçorin’e karşı olumsuz bir tutum sergiler. Asi bir yalnız, romantik Byronik bir figür olan Lermontov’un Peçorin’i, gittiği her yerde yıkıcı bir kuvvet olarak sergilenir. Öte yandan, romandaki dürüst ve iyiliksever karakter Maksim Maksimiç ise olumlu bir kuvvet olarak gösterilir. Maksim Maksimiç, Peçorin gibi kaderi sorgulamaz, yaşamın sunduğuyla yetinir. En basit haliyle ifade edersek, Lermontov, Peçorin’i yererken Maksim Maksimiç’i över.</span></p>

      <p class="paragraf-2"><span>Puşkin ve Lermontov’un bu ilk lüzumsuz adam tasvirlerinde, aynı türden başkişilerin olduğu başka romanlarda tekrarlanacak izlekleri görürüz.</span> <span class="char-style-override-8">Yevgeniy Onegin</span><span>’de topluma başkaldıran Onegin,</span> <span class="char-style-override-8">Zamanımızın Bir Kahramanı</span><span>’nda metafizik asi Peçorin vardır. (Albert Camus’nün metafizik asiye dair varoluşçu romanı</span> <span class="char-style-override-8">Düşüş</span><span>’ün girişinde Lermontov’un romanından alıntı yapması hiç de tesadüf değildir.) Bu ilk örneklerin ardından lüzumsuz adam temasını ele alan pek çok Rus yazar, toplumsal ve metafizik yabancılar üzerine yazmıştır.</span></p>

      <p class="paragraf-2"><span>Aleksandr Herzen’in</span> <span class="char-style-override-8">Suçlu Kim?</span> <span>(</span><span class="char-style-override-8">Kto Vinovat?</span><span>) adlı toplumsal romanı, hayalci Rus tipinin kökenlerini anlatır. Herzen’in başkişisi Beltov, yüksek dozda edebiyatla yetişmiş, gerçeklikten kopmuş bir karakterdir. Herzen, E.T.A. Hoffmann’ın</span> <span class="char-style-override-8">Altın Küp</span><span>’ündeki Anselmus gibi Alman romantizminde örneklerine sık rastlanan günlük hayatın sıkıcı rutini yerine düş dünyasını tercih eden hayalperest tipini işler. Toplumcu bir hayalperest olan Herzen, lüzumsuz adamını yaratırken, Romantizm modellerinden aldığı Alman hayalperest kahramanı, Balzac gibi Fransız kent yazarlarından ve Rus natüralist yazarlardan aldığı toplumsal roman kahramanıyla harmanlar. Eleştirmenler, Herzen’in romanının geçtiği mahali, Gogol’ün</span> <span class="char-style-override-8">Ölü Canlar</span><span>’daki (</span><span class="char-style-override-8">Mertvıye Duşi</span><span>) natüralist çevreden etkilenerek seçtiğine işaret etmişlerdir. Dahası, Herzen, Peçorin ve Onegin gibi önceki uyumsuz emsallerinin farkındadır.</span></p>

      <p class="paragraf-2"><span>Herzen, tüm bu modelleri birleştirerek topluma bir şekilde faydalı olmak isteyen bir lüzumsuz adam ortaya çıkarmıştır. Başka bir deyişle, Herzen, hayalperesti toplumsal roman içine yerleştirerek ve onu toplumu değiştirmek isteyen biri olarak betimleyerek, toplumsal-siyasi tınıları olan bir lüzumsuz adam, Rusya’ya özgü bir “toplumcu hayalperest” öne sürmüştür. Herzen’inki, değişen toplumda etkin bir görev almak isteyen, ama bunu beceremeyen bir toplumdışıdır. Beltov, gerçek hayattaki birçok Rus aristokrat gibi toplumda siyasi bir rol almak ister.</span></p>

      <p class="paragraf-2"><span>Beltov karakterinin eyleme geçememesindeki kabahat toplumda değil, yine Beltov’un kendisinde bulunmuştur ve bu yönüyle Herzen’in lüzumsuz adamı, Puşkin ve Lermontov’unkine oldukça benzerdir. Beltov, hayata uyum sağlayamadığı için kendini toplumdan soyutlamış, kitap ve düşünce dünyasına kapanmıştır. Herzen, bu figürü sosyolojik bir tip olarak çözümler. Lüzumsuz adam karakterini, Alman filozof Friedrich Shelling’in</span> <span class="char-style-override-8">Doğa Felsefesi</span> <span>(</span><span class="char-style-override-8">Naturphilosophie</span><span>) üzerine yazdığı makaleleriyle eşleşecek biçimde şekillendirir. İnsanların doğadan kopması gibi, Beltov da toplumdan bütünüyle kopmuştur.</span></p>

      <p class="paragraf-2"><span>Herzen’in romanı, edebi bir başyapıt olmasa da lüzumsuz adam üstüne yapılan bir çalışmada önemli bir yere sahiptir. Lüzumsuz adamını ideolojik koşullarda biçimlendirerek, geleneği, Dostoyevski’nin ve Tolstoy’un izleyeceği doğrultuda değiştirmiştir. Böylelikle lüzumsuz adamın tarihinde kilit bir rol oynamıştır.</span></p>

      <p class="paragraf-2"><span>Bu gelenek içindeki bir başka kilit figür, Dostoyevski, Tolstoy ve Herzen’in çağdaşı olan İvan Turgenyev’dir. Beltov gibi Turgenyev’in aynı adlı novelasındaki Rudin karakteri, soyut fikirler dünyasında yaşar. Uyumsuzluğu yüzünden normal bir yaşam süremeyen bir toplumdışıdır. İdealizmini mazeret göstererek sorumluluğu diğer insanların üzerine yıkar. Çevresindeki insanların mutsuz olmasına ve acı çekmesine sebep olur. Yalnız bir gezgin olan Rudin, 1848 Paris olaylarında barikatlarda hayatını feda eder. Öldükten sonra bile yabancı olarak kalır. Fransız isyancılar onu Polonyalı zanneder. Konformist olan Lejnev ise yaşamda ve insan ilişkilerinde başarılı ve mutlu bir figür olarak gösterilir.</span></p>

      <p class="paragraf-2"><span>Rudin, toplumsal anlamdaki uyumsuz geleneğinde yer alırken, Turgenyev’in diğer romanlarındaki lüzumsuz adamlar, doğanın döngüsüne ayak uyduramayan metafizik yabancılardır. Lüzumsuz adam terimini yaygınlaştırmakla maruf</span> <span class="char-style-override-8">Lüzumsuz Bir Adamın Günlüğü</span> <span>tam da bu türden bir örnek. Ana karakter Çulkaturin, günlüğünde şunları yazar: “Doğa bu dünyaya gelişimi hesaba katmadı ve .... bana davetsiz misafir muamelesi yapıyor.” Çulkaturin, toplumsal açıdan çevresindeki prens ile Bizmyenkov gibi insanlardan aslında çok farklı değildir. Lüzumsuz hisseder, fakat sunduğu tek delil, âşık olduğu Liza’yı başka bir adama kaybetmesidir ve bu, gerçek bir lüzumsuzluk örneği değil, yalnızca aşkta kaybetme vakasıdır. Çulkaturin lüzumsuzdur, çünkü kendisini o hale getirmiştir. Doğadan tamamıyla kopmuş hisseder. Çulkaturin, kendisini doğayla bir hissettiği çocukluk anılarını hatırlar ve ölürken de bu birlik duygusuna geri dönmek için yanıp tutuşur. Günlüğüne yazdıkları da birlik olmayı arzuladığı doğanın döngüsünden kopmuş olduğunu gösterir; marttan nisana kadar tutulan kayıtlar doğanın bahara geçişine ve yeni hayata uyanışına işaret eder, öte yandan Çulkaturin’in yorumları ise kendi hayatının sonuna geldiğini açıkça belli eder. Bu lüzumsuz adam portresinde, toplum yerine doğa üstün gelmiştir.</span></p>

      <p class="paragraf-2"><span>Turgenyev’in</span> <span class="char-style-override-8">Babalar ve Oğullar</span><span>’ında uyumsuz, doğanın döngüsüne yabancı ve Tanrı’nın düzenine başkaldıran aykırı biri olarak aktarılır.</span> <span class="char-style-override-8">Babalar ve Oğullar</span><span>, zamanının toplumsal gerçekliklerini yansıtır. Roman genelde 1840’ların evrim taraftarı liberal babaları ile 1860’ların devrim yanlısı radikalleri arasındaki çatışmanın kurgusal temsili olarak yorumlanmıştır. Roman üzerine yapılan çözümlemeler çoğunlukla romanın toplumsal-siyasi boyutlarına ya da estetik özelliklerine odaklanmıştır. Ana karakter nihilist Bazarov’un olumlu veya olumsuz biçimde resmedilip resmedilmediği, eleştirmenin siyasi eğilimlerine göre değişir. (</span><span class="char-style-override-8">Babalar ve Oğullar</span> <span>üzerine yazılmış en iyi denemelerden birisi Isaiah Berlin’in</span> <span class="char-style-override-8">Rus Düşünürler</span> <span>adlı kitabındaki “Babalar ve Çocuklar”dır.) Romanı siyasi bağlamından ayırmak isteyen eleştirmenler Turgenyev’in aslen sanata odaklandığında ısrar etmişlerdir.</span></p>

      <p class="paragraf-2"><span>Fakat romanı incelediğimizde gerçek kazananların ayrı kuşaklardan olan ve yaşamın akışına boyun eğen baba Nikolay Kirsanov, oğul Arkadiy ve Arkadiy’in aşkı Katya olduğunu fark ederiz. Farklı kuşakların kaybedenleri olan Nikolay Kirsanov’un kardeşi Pavel, nihilist Bazarov ve sevdiği kadın Odintsova ise yaşamın akışına uymayanlardır. Turgenyev, Bazarov’u yapısal ve toplumsal olarak tek başına resmederek onun lüzumsuzluğunu vurgular. Onu aristokrat ya da alt sınıf olarak değil,</span> <span class="char-style-override-8">raznoçintsı</span> <span>denen soylu kökenden gelmeyen orta sınıftan Rus entelektüellerin bir üyesi olarak tasarlar. Bir nihilist olarak Bazarov yerleşik düzene başkaldırır. Turgenyev, Bazarov’un tek başınalığını vurgular. Romanın başında bile arkadaşı Arkadiy ve babası faytonda birlikte oturuyorken, Bazarov ayrı bir araçta tek başına bırakılır. Çoğunlukla bir yere vardığı veya bir yerden ayrıldığı görülür. İdeolojik rakipler olan Bazarov ve Pavel Kirsanov hariç bütün karakterler bir yerlere aittir ve başka biriyle eşleşirler. Romanın sonunda, yaşamın doğal akışında gitmesini reddeden Pavel Kirsanov ve Bazarov’un yalnız kaldığını görürüz. Bazarov’un aksine Arkadiy, insanların ölümün ve yaşamın gücünü kabul etmeleri gerektiğini idrak eder. Turgenyev’de üstü kapalı olarak yaşama boyun eğmenin bir erdem olduğu inancı vardır. Mesele o halde babalar ve oğullar değil, boyun eğme ile başkaldırma arasındaki karşıtlıktır. Ait olmayanlar yerilir, ait olanlar başarılı olur.</span></p>

      <p class="paragraf-2"><span>Gonçarov’un romanı</span> <span class="char-style-override-8">Oblomov</span><span>, ancak kitabın üçte biri bittikten sonra yataktan çıkabilen eski kuşaktan bir toprak sahibi üzerinedir. Oblomov’un yarı Rus, yarı Alman kökenli arkadaşı Ştoltz ise eyleme, ilerlemeye ve yeni fikirlere inanmaktadır. Turgenyev’in Bazarov’u lüzumsuzdur, çünkü taşra eşrafının yaşam biçimine uyum sağlayamaz. Oblomov ise, taşra eşrafına özgü eski düşünceleri yüzünden yeni topluma uyum sağlayamaz. Oblomov’da, bu incelemede ele alınan yapıtlardakinin zıttı olan bir “lüzumsuzluk” görürüz. Çatski, Beltov, Turgenyev’in Bazarov’u ve Rudin’i lüzumsuzdur, çünkü yeni fikirleri yüzünden topluma uyum sağlayamazlar. Oblomov, neredeyse bunun bir parodisidir, çünkü hiçbir düşünceye sahip değildir. Yalnız bırakılıp mazi üzerine düşüncelere dalmak, huzurlu geçmişin düşlerinde yaşamak ister. Öbür lüzumsuz adamlar gibi Oblomov da içinde bulunduğu topluma uyum sağlayamaz. Harekete geçmek ve koşuşturmak istemediğinden toplumsal normlardan sapan biridir. Gonçarov, Oblomov’un kişisel sorununu, eski Rusya’nın yeni Rusya’ya uyum sağlayamaması olarak soyutlamıştır. Oblomov zamanı durdurmak ister. Evden ve yatağından çıkmayı reddeder. Kendisini olgunlaştıracak davranışlardan kaçar. Sevdiği kadın Olga’yla evlenmek yerine kendisini sabahlığının koruyucu örtüsüne gömer. Oblomov hayatı çocukken olduğu gibi tutmayı tercih eder. Öbür lüzumsuz adamlar gibi o da kınanır. Âşık olduğu Olga yerine, geçmişin bir diğer kalıntısı Agafya Matveyevna’yla evlenir. Sorun, geçmişin şimdiki zamanda yer bulamamasıdır. Şimdiki zamana ayak uyduramayanlar kınanır ve değişim tarafından yenilgiye uğratılırlar. Öte yandan Ştoltz, yeni Rusya’daki hayata uyum sağlar. Kendi mâlikanesini ve Oblomov’un işlerini yolunda tutarak başarılı olur. Yetişkinlerin aşk ilişkilerinden korkmaz ve sonunda Olga’yla evlenir.</span></p>

      <p class="paragraf-2"><span>Dostoyevski ve Tolstoy, lüzumsuz adam geleneğine, betimlemelerini ideolojik çerçevede yaparak katkıda bulundular. Dostoyevski için lüzumsuzluk, Rus aydınlarının “halk”tan (</span><span class="char-style-override-8">narod</span><span>) kopmuş olmasıdır. Yalın halkın normlarından sapmış aydınlar, kusurlu ve yolunu şaşırmıştır, bu yüzden şiddetli bir eleştiriye maruz kalırlar. Halkın karakterini taşıyanlarsa övgüye layık bulunur. Dostoyevski, yaşamının sonlarına doğru yaptığı Puşkin konuşmasında, Rus aydınlarının “toprak”tan (</span><span class="char-style-override-8">poçva</span><span>) koptuğunu açıklar. Puşkin, “halkın gerçekliği”yle bağları kuran, Rus toplumunun dirilişine önayak olan kişi olarak önemlidir. Dostoyevski bunu Puşkin’in Tatyana’sında görür, çünkü o, Rus tininin ta kendisidir, Onegin gibi Avrupalılaşmış karakterlerse bunun tam tersidir.</span></p>

      <p class="paragraf-2"><span>Bu fikirler, 1860’larda Dostoyevski’nin hazırladığı</span> <span class="char-style-override-8">Vremya</span> <span>ve</span> <span class="char-style-override-8">Epoka</span> <span>adlı siyasi edebiyat dergilerinde öne sürdüğü ve savunduğu “toprağa dönüş” (</span><span class="char-style-override-8">poçvenniçestvo</span><span>) fikrini yansıtır. Dostoyevski, “poçvenniçestvo” ile Batıcı ve Slavofil yaklaşımları Rus kültüründe sentezlemek ister. Büyük Petro’nun reformlarının doğru olduğuna inanır, yine de Ruslar körü körüne Batı’ya tapmamalıdır. Rus değerlerinin, dininin ve özellikle kimliğinin önemli olduğunu, ama Büyük Petro’nun Batılılaşma reformlarının da reddedilmemesi gerektiğini öne sürer. Bu nedenle, Dostoyevski’nin edebiyatındaki Batılılaşmış kahramanlar, Rus manevi değerlerini benimsemek için kuşku ve akılcı düşünce yolculuğundan geçmek zorundadır.</span></p>

      <p class="paragraf-2"><span>1860’ların başında “toprağa dönüş”, Çar II. Aleksandr’ın yaptığı reformlarca desteklenir. Dostoyevski, bu dönemde çeşitli sebeplerden dolayı, siyasi reformların toplumu değiştirme kapasitesine olan güvenini kaybeder. II. Aleksandr’ın reformları yeterince geniş çaplı değildir. Rus radikalleri, yeni fikirleri tartışmak yerine terörist yöntemleri kullanmaya başlar. Dostoyevski’nin 1862-1863 yıllarındaki Batı Avrupa ziyareti, onu, akılcı yasalara bağlılığın insanları değiştirmek için yeterli olmadığına inandırır. Bunun yerine, değişimin yalnızca insanların birbirine olan akıldışı ve doğal sevgisinden gelebileceği sonucuna varır. Dostoyeveski’nin savunduğu “toprağa dönüş” fikriyle biçimlenen lüzumsuz adamın ideolojik betimlemeleri, onun kurmaca eserlerinin tipik özelliğidir.</span> <span class="char-style-override-8">Yeraltından Notlar</span> <span>(</span><span class="char-style-override-8">Zapiski iz Podpolya</span><span>, 1864) örneğinde, yeraltı adamının Avrupai formları benimsemesi, mutlak bir eylemsizliğe ve gerçeklikle başa çıkamamasına yol açar. Örneğin, yeraltı adamına göre, eğitimli bir adamın sızlanmalarının ötekilerden farkı, “kendini topraktan ve halktan koparmış birinin inlemeleri” olmasıdır. Yeraltı adamı kitaplar ve hayaller içinde yaşar, bu nedenle hayatla başa çıkamaz. Onun karşıtı ise, Rus bir aileden gelen Rigalı Liza’dır. Liza, içten ve doğal davranışları olan, şefkat dolu biridir.</span> <span class="char-style-override-8">Yeraltından Notlar</span><span>, kurgusal düzlemde “toprağa dönüş”ün ilkelerini gösterir. Batı’nın akılcı ve soyut fikirleriyle kafayı bozmuş adam, Rusya’ya uyum sağlayamaz. Rus entelijansiyası aykırı ve ahlaken hastalıklıdır; Hıristiyanlıktaki, insanların kendiliğinden ve akıldışı biçimde birbirlerini sevmesi anlayışıyla yoğrulmuş sıradan Rus halkının sahiciliğiyle uyumsuzdur. Yeraltı adamı ideolojik bir uyumsuzdur. Batılılaşmış soyut düşüncenin bozduğu hastalıklı biridir. Hatta dünyanın “en soyut, en tasarlanmış şehri” olan Batılılaşmış Petersburg’dandır.</span></p>

      <p class="paragraf-2"><span class="char-style-override-8">Suç ve Ceza</span> <span>(</span><span class="char-style-override-8">Prestupleniye i Nakazaniye</span><span>), ismi, Rusça “hizipleşme” sözcüğünden gelen Raskolnikov’un hikâyesini anlatır. Raskolnikov, özünden ve Rusya’nın manevi değerlerinden kopmuştur, çünkü egoizm ve kişisel çıkar gibi Batıcı fikirler yüzünden hastalanmıştır. Dostoyevski, Rusya’nın yaşamı olumlayan kuvvetine lüzumsuz olan hastalıklı başkisini, bir suçluya, bir katile dönüştürmüştür. Joseph Frank,</span> <span class="char-style-override-8">Dostoevsky: The Miraculous Years, 1865-1871</span> <span>(1995) adlı çalışmasında Dostoyevski’nin</span> <span class="char-style-override-8">Suç ve Ceza</span><span>’da 1860’lardaki Rus radikallerinin çıkmazını gösterdiğini söyler. Raskolnikov’un aksine, Rus Ortodoks Hıristiyanlığı Sonya Marmeladov’da vücut bulur, ki bu emsal, Raskolnikov’un Batı’nın bireyci fikirlerini bırakarak, Rus Hristiyanlığınınkileri benimsemesini sağlar. Burada da Dostoyevski’nin, Rus toplumuna ve değerlerine, hatta insanlığa lüzumsuz olan Raskolnikov’un resmini çizerken, “toprağa dönüş”ten etkilendiğini görürüz. Sorgusuz sualsiz Tanrı’ya boyun eğen Sonya’nın doğal ve manevi aşkını görürürüz.</span></p>

      <p class="paragraf-2"><span>Dostoyevski’nin diğer eserleri de lüzumsuz adam portreleri sunar.</span> <span class="char-style-override-8">Ecinniler</span> <span>yahut</span> <span class="char-style-override-8">Cinler</span><span>’de (</span><span class="char-style-override-8">Besı</span><span>) Dostoyevski, sadece Petersburg’un değil, Rusya’nın sakat kaldığı, çünkü halkın değerlerine olan bağlılığını kaybettiği sonucuna varır. Dostoyevski’nin romanı taşrada geçer. Karakterlerin Batı Avrupa fikirleri tarafından nasıl ele geçirildiğini ve böylelikle yerel köklerinden nasıl koptuklarını gösterir. Batılılaşmış Rusya’nın kendisi lüzumsuzdur. Byronik Stavrogin, radikal Piyotr Verkovenski ve 1840’ların adamı Stepan Verkovenski yolunu kaybetmiştir. Romanın sonunda Stepan Verkovenski, Hıristiyanlıktan ders çıkararak kelimenin tam anlamıyla toprağa döner.</span> <span class="char-style-override-8">Budala</span><span>’nın (</span><span class="char-style-override-8">Idiot</span><span>, 1869) başkarakteri Prens Mişkin, olumlu anlamda iyi bir birey olarak çizilmiştir ve bu iyilik yüzünden yozlaşmış gündelik hayata lüzumsuzdur. Kuşkuyla dolu bir toplum, saf ve kirlenmemiş insanı kabul edemez. Hatta Mişkin’in kendisi bile şöyle der: “Ben toplumda lüzumsuzum.” Mişkin toplumdan dışlanır, çünkü uysallığı, dürüstlüğü ve İsavari karakteriyle geleneksel toplumun ahlak kurallarına meydan okur.</span></p>

      <p class="paragraf-2"><span>Dostoyevski’nin son romanı</span> <span class="char-style-override-8">Karamazov Kardeşler</span> <span>(</span><span class="char-style-override-8">Bratya Karamazov</span><span>, 1880) insanların önüne iki yol koyar. İlki, Batılı akılcı düşünce, yalnızlaşma, bireycilik, egoizm ve maddi ya da manevi ölümdür. Tanrı’nın evrenindeki sistemi sorgulayan İvan Karamazov’un takip ettiği yol budur. İvan, Rus toprağından kopmuştur. Onun düşünceleri “her şeyin meşru” olduğu bir dünyaya yol açar. Öteki yol ise, Tanrı’nın düzenine başkaldırmayan, dünyayı olduğu gibi kabul eden ve Tanrı’nın cemaatine katılan kardeşi Alyoşa tarafından izlenir. Onun yolu, karşılıksız sevgiyle ve “herkes herkesten sorumludur” yaklaşımıyla belirlenir. Dostoyevski, lüzumsuz adam İvan ya da</span> <span class="char-style-override-8">İncil</span><span>’i sorgulayan ve Fransa’ya tapan Smerdyakov gibi manevi anlamda toplumdışıların gerçek anlamda ya da mecazen ölmeye mahkûm olduklarını gösterir. Öte yandan, Alyoşa, onun manevi babası Peder Zosima ve romanın sonuna doğru Kolya Krasotkin gibi, Tanrı’nın yasasına itaat edenler, herkesin birbirine bağlı olduğu sonsuz zincirde insanlardan kopmamışlardır.</span></p>

      <p class="paragraf-2"><span>Tolstoy, lüzumsuz adamın yaratıcılarından biri olarak görülmese de</span> <span class="char-style-override-8">Savaş ve Barış</span> <span>ile</span> <span class="char-style-override-8">Anne Karenina</span><span>’da Dostoyevski’nin eserlerinde gördüğümüz ideolojik korformist ve uyumsuz konfigürasyonlarını görürüz.</span> <span class="char-style-override-8">Savaş ve Barış</span><span>’ta lüzumsuzlar, tarihin yasalarına başkaldıranlar ve uyumlu olmayı reddedenlerdir. Dostoyevski’nin</span> <span class="char-style-override-8">Karamazov Kardeşler</span><span>’deki kahramanları Tanrı’nın yasalarına itaat eder. Lüzumsuzluk, dinsel etmenlerle alakalı bir durumdur. Tolstoy</span> <span class="char-style-override-8">Savaş ve Barış</span><span>’ta, lüzumsuzluğu dinsel doktrin yerine tarih kuramıyla bağdaştırır. Felakete uğrayanlar tarihin akışına ve yasalarına uymayı reddedenlerdir. Tolstoy, Napoléon’un tarihin tek bir bireyin iradesi tarafından belirlenebileceğine inanmakta yanlış olduğunu belirtir. Napoléon, kontrol edilmesi olanaksız bir durumu kontrol etmek ister. Bireylerin toplu iradesi tarafından şekillenen tarihin yasalarına boyun eğmesi gerektiğini anlayamaz. Rusya’nın General Kutuzov’u Tolstoy’un gözünde bir kahramandır, çünkü Kutuzov, kahraman diye bir şeyin olmadığını bilir. Tarihin birçok etmenin bir araya gelmesinden doğan bir ilişkiden oluştuğunu bilir.</span></p>

      <p class="paragraf-2"><span>Tarihsel figürler dışındaki karakterler benzer bir ikiliğe göre kurgulanmıştır. Andrey, Napoléon hayranı, soyut ve akılcı bir aydındır. Aklı yaşamıyla arasına girer. Hayatı kontrol etmek istediği için lüzumsuzdur. Sıradan bir Rus köylüsü olan Piyer Bezukov, ona Tanrı’nın düzeninin evrenle ilişkisini açıklayan Platon Karatayev sayesinde şeyleri olduğu gibi kabul etmeyi öğrenir. Bu romanda Tolstoy, tarihsel yazgıya boyun eğenlerden övgüyle söz eder. Tarihsel yazgıya teslimiyet dinle bağlantılıdır.</span></p>

      <p class="paragraf-2"><span>Tolstoy</span> <span class="char-style-override-8">Anna Karenina</span><span>’da, hayata teslim olmanın hakiki bir dinsel inançla birleştiğinde övgüye değer olduğunu belirtir. Levin, köylülerle saman biçerken hayatın anlamının hayatın kendisi olduğunu keşfeder. Anne Karenina, Levin gibi başına buyruk hareket eder. Evli olmasına karşın başka bir adamla ilişki yaşayarak Tanrı’nın yasasını ihlal ettiği için kınanır. Tolstoy tarafından çocuk odasında bile lüzumsuz olarak tanımlanır. Anna aslında Tanrı’nın yasalarına uymayı reddettiği için lüzumsuzdur. Levin toplumun üst tabakasının normlarından sapar, fakat Tanrı’nın yasalarına bağlı kalır.</span></p>

      <p class="paragraf-2"><span>Tolstoy ve Dostoyevski’nin romanlarında karakterler topraktan ve dinsel inançlardan ne kadar uzaklarsa, o derecede sorun ortaya çıkar. Karakterler Rus toprağına yakın durdukları ölçüde şeylerin düzenine teslimiyetin önemini anlarlar. Sıradan bir Rus köylüsü onlara hayatın anlamını açacaktır. Platon Karatayev’in Piyer’le ilişkisi böyledir. Dostoyevski’nin Sonya Marmeladova’sı ve Alyoşa Karamazov’u Rus Hıristiyanlığıyla uyum içerisindedir. Anna Karenina, Stavrogin, Piyotr Verkovenski, İvan Karamazov ve yeraltı adamı, Tanrı’nın düzenine başkaldıranlardır. Andrey de tarihin yasalarına boyun eğmeyi reddeder. Tüm bu karakterler lüzumsuzdur, çünkü metafizik bir düzene uymayı reddederler.</span></p>

      <p class="paragraf-2"><span>20. yüzyıl başındaki Rus edebiyatı, lüzumsuz adam temasını doğrudan işlemeyi bırakmıştır. Yine de Çehov’un bazı yapıtlarında toplumun farklı düşünen kişiyi reddetmesi izleğine rastlarız. Bunun bir örneği</span> <span class="char-style-override-8">6. Koğuş</span><span>’tur (</span><span class="char-style-override-8">Palata No. 6</span><span>). Öykünün başkişisi Andrey Ragin, akıl hastanesi sakinleriyle konuşmayı, toplumdaki sıkıcı insanlarla konuşmaktan daha ilgi çekici bulduğu için deli muamelesi görür. Öte yandan, Çehov’un öykülerinin büyük bir bölümü lüzumsuzluğu farklı yönleriyle ele alır. Çehov’un karakterlerinin birçoğu farklı oldukları için değil, insan oldukları için lüzumsuz ve yalıtılmış hisseder. Lüzumsuz adamların daha önceki portrelerinde,Turgenyev’in Çulkaturin’i dışında, karakterler çevreleri ile kendileri arasındaki nesnel farklar nedeniyle uyumsuzdurlar. Çehov’un uyumsuzlarında evrensel bir yalıtılmışlık hissi vardır. Bunun bir örneği, ana karakterin, karısının arkadaş çevresine karşı lüzumsuz hissettiği</span> <span class="char-style-override-8">Lüzumsuz Adam</span> <span>(</span><span class="char-style-override-8">Lişniy Çelovek</span><span>) adlı öyküdür.</span></p>

      <p class="paragraf-2"><span>1930’lardaki Sovyet döneminde toplumsal gerçekçiliğin ortaya çıkmasıyla birlikte lüzumsuz adam temasının yok olduğu söylenebilir. Ne de olsa, yazarlar sosyalizmi inşa eden olumlu kahramanları betimlemek zorunda kalmışlardı. Öte yandan, 19. yüzyılın önde gelen yapıtlarındaki lüzumsuz kahramanlar, yeni Sovyet devletinde varlıklarını hissettirmişlerdir. Gezgin bir yazar olan Yuri Oleşa, Sovyet hayatının yeni yapısına uyum sağlayamayan insanları ele almıştır. Oleşa’nın</span> <span class="char-style-override-8">Kıskançlık</span> <span>(</span><span class="char-style-override-8">Zavist</span><span>, 1927) adlı romanı yeni hayata adapte olamayan Kavalerov ve İvan Babiçev’in maceralarını anlatır. Bu izlek, değişimin ritmine ayak uydurmak istemeyen Oblomov’u andırır. Fakat Kavalerov’un durumu farklıdır, topluma katılmak ister, ama uyumlu olma yetisine sahip değildir. Kavalerov’la yan yana işlenen Andrey Babiçev ise yeni topluma tamamıyla entegre olur. Oleşa taraf tutmaz, çünkü itaat edenin de, etmeyenin de zayıf noktalarını gösterir.</span></p>

      <p class="paragraf-2"><span>Bir de yeni Sovyet devletinin inşasına doğrudan hizmet eden yapıtlar vardır. Fyodor Gladkov’un sınai Sovyet romanının tipik bir örneği olan</span> <span class="char-style-override-8">Çimento</span> <span>(</span><span class="char-style-override-8">Tsemyent</span><span>, 1925) romanı, kolektif olana, yani Sovyet sistemine bağlanmanın önemini vurgular. Gleb, cepheden eve döner ve karısı Daşa ona komünizmin geleceği için çalışmanın bireylerin kişisel duygularından daha önemli olduğunu gösterir. Kendini kitlelere feda etmek kişisel bir hayat sürmekten daha önemlidir. Gleb, karısıyla olan ilişkisinin sosyalizmi kurmaya yönelik ortak idealden sonra gelmesi gerektiğini öğrenir. Romanın sonunda Gleb, işçilerin yeni toplumu kurmaya dair ortak hedefi uğruna kişisel menfaatlerinden vazgeçmesi gerektiğini anlar. Bu romanlarda çoğunlukla yabancı, toplumun parçası haline gelir. Kahramanlar aktif biçimde sosyalizme angaje olur.</span></p>

      <p class="paragraf-2"><span>Bu geleneğin paradoksal biçimde 19. yüzyıl lüzumsuz adamıyla derin bir akrabalığı vardır. Farklı olan kişiye kötü adam rolü verilir. İtaat edense kahramandır. Böylelikle Sovyet toplumsal gerçekçiliği, Sovyet sisteminin kahramanlarıyla ve sisteme başkaldıran kötü adamlarıyla Rus edebiyatının 19. yüzyıldan beri temel izleği olan konformist-uyumsuz eksenine eklemlenir.</span></p>

      <p class="paragraf-2"><span>1988 yılında bir Fransız edebiyat dergisine verdiği bir ropörtajda, Andrey Bitov’a lüzumsuz adamın bugünü hakkındaki görüşleri sorulur. Bitov, bu geleneğin hâlâ devam ettiğini, fakat 19. yüzyıldan bu yana değiştiğini belirtir. 19. yüzyılın lüzumsuz adam anlayışı onu özel bir toplumsal bağlam içine yerleştirmiştir, der Bitov. Şimdi ise lüzumsuz adamı küresel bir bağlam içinde görmek daha anlamlıdır, diye devam eder ve şu soruları sorar: “İnsanın varoluş amacı nedir? Çevresi için, yaşamı yöneten düzen için ne ölçüde vazgeçilmezdir ya da gereksizdir?” (Bitov: l’énergie de l’erreur,</span> <span class="char-style-override-8">Magazine littéraire</span><span>, Mart 1988)</span></p>

      <p class="paragraf-2"><span>Bitov’un 1993’te yayımlanan</span> <span class="char-style-override-8">Maymunları Beklerken</span> <span>(</span><span class="char-style-override-8">Ojidaniye Obezyan</span><span>) romanı, röportajda yanıt verdiği soruları ele alır: “İnsan doğaya lüzumsuz mu? İnsanın diğer canlı türleriyle ilişkisi nedir? İnsanların diğer insanlar karşısındaki rolü nedir?”</span></p>

      <p class="paragraf-2">Bugüne değin lüzumsuz adam geleneği yaşamaya devam etmektedir.</p>

      <p class="paragraf-2 para-style-override-16"><span class="char-style-override-13">İngilizceden çeviren</span></p>

      <p class="paragraf-2 para-style-override-15"><span class="char-style-override-13">Oğuz Tecimen</span></p>
    </div>
  </div>
</body>
</html>
