<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-5</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-5" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-3">YASA 2      </p>
			<p class="anabass ParaOverride-3">ARKADAŞLARINIZA ASLA FAZLA     </p>
			<p class="anabass ParaOverride-3">GÜVENMEYİN, DÜŞMANLARINIZI     </p>
			<p class="anabass ParaOverride-7">KULLANMAYI ÖĞRENİN    </p>
			<p class="paragraf"><span class="CharOverride-4">HÜKÜM     </span></p>
			<p class="paragraf ParaOverride-9"><span class="CharOverride-3">Arkadaşlarınıza karşı dikkatli olun; kıskançlığa daha kolay kapıldıkları için sizi daha çabuk aldatırlar. Ayrıca zamanla şımarır ve zorbalaşırlar. Ama eski bir düşmanınızı işe alırsanız o bir arkadaştan daha sadık olacaktır, çünkü kanıtlayacak çok şeyi vardır. Aslında arkadaşlarınızdan düşmanlarınıza göre daha fazla korkmalısınız. Eğer düşmanınız yoksa düşman edinmenin yollarını bulun.    </span></p>
			<p class="arabaslik_soll" xml:lang="en-GB">YASAYI ÇİĞNEMEK    </p>
			<p class="paragraf">Milattan sonra dokuzuncu yüzyılın ortalarında III. Michael adındaki genç adam Bizans İmparatorluğu’nun tahtına çıktı. Annesi İmparatoriçe Thedora manastıra gönderilmiş ve sevgilisi Theoctistus öldürülmüştü; Thedora’yı görevden alıp Michael’ı tahta çıkarma komplosunun başında Michael’ın amcası, zeki ve hırslı bir adam olan Bardas bulunuyordu. Michael genç ve deneyimsiz bir hükümdardı; etrafı entrikacılar, katiller ve müsriflerle çevriliydi. Bu tehlikeli zamanda danışmanı olarak güvenebileceği birine ihtiyaç duyuyordu ve aklında en iyi arkadaşı Basilius vardı. Basilius’un hükümet ve politikada hiçbir deneyimi yoktu -aslında kraliyet ahırlarının başında bulunuyordu- fakat sevgisini ve minnettarlığını defalarca göstermişti.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">İyi bir düşmana sahip olmak için bir arkadaşınızı seçin. O     </span></p>
			<p class="paragraf ParaOverride-4"><span class="CharOverride-2">nereye vuracağını çok iyi bilir.    </span></p>
			<p class="paragraf ParaOverride-4"><span class="CharOverride-2">Diane De Poitiers, 1499-1566, II. Henry’nin Metresi    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Birkaç yıl önce Michael ahırları ziyaret ederken vahşi bir atın kaçtığı sırada tanışmışlardı. Makedonyalı köylü bir aileden gelen genç seyis Basilius, Michael’ın hayatını kurtarmıştı. Seyisin gücü ve cesareti Michael’ı etkilemiş ve onu at eğitimcisi gibi önemsiz bir görevden ahırların başı olma konumuna getirmişti. Arkadaşını hediye ve iyiliklere boğmuş, birbirlerinden ayrılmaz hale gelmişlerdi. Basilius, Bizans’taki en iyi okula gönderilmiş, böylece cahil köylü, kültürlü ve incelikli bir saray mensubu haline gelmişti.     </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Ne zaman boş olan bir makama atama yapsam, yüzlerce tatminsiz ve     </span></p>
			<p class="paragraf ParaOverride-4"><span class="CharOverride-2">bir nankör insan meydana getirmiş olurum.    </span></p>
			<p class="paragraf ParaOverride-4"><span class="CharOverride-2">XIV. Louis, 1638-1715    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Şimdi Michael imparatordu ve sadık birine ihtiyacı vardı. Mabeyinci ve başdanışman olarak kendisine her şeyi borçlu olan en iyi arkadaşından başka kime güvenebilirdi ki?    </p>
			<p class="paragraf">Basilius bu iş için eğitilebilirdi ve Michael onu kardeşi gibi seviyordu. Çok daha vasıflı Bardas’ı tavsiye edenlerin sözünü dinlemeyen Michael en iyi arkadaşını seçti.    </p>
			<p class="paragraf">Basilius çabuk öğrendi ve kısa sürede imparatora her konuda tavsiyelerde bulunmaya başladı. Tek sorun para gibi görünüyor, Basilius hiçbir zaman tatmin olmuyordu. Bizans sarayının görkemiyle tanıştıktan sonra gücün sağlayacağı şeyler konusunda tamahkâr hale gelmişti. Michael maaşını önce ikiye, sonra üçe katladı, onu soylu yapıp kendi metresi Eudoxia Ingerina’yla evlendirdi. Böylesi güvenilir bir dost ve danışmanı tutmak her türlü bedele değerdi. Ama sorunlar artacaktı. Bardas artık ordunun başındaydı ve Basilius, Michael’ı bu adamın ümitsiz derecede haris olduğuna ikna etmişti. Yeğenini kontrol edebileceğini düşünerek onu tahta çıkarmak için komplo kurmuştu ve yine bir komplo kurabilirdi, ama bu kez Michael’dan kurtulmak ve tacı kendi eline geçirmek için. Basilius, Michael’ın amcasını öldürtmeyi kabul etmesini sağlayacak şekilde akıtmıştı zehrini. Büyük bir at yarışı sırasında Basilius kalabalıkta Bardas’a iyice sokularak onu bıçaklayıp öldürdü. Kısa süre sonra Bardas’ın yerine ordunun başına geçmeyi talep etti, orada krallığı kontrol edebilir ve isyanları bastırabilirdi. Bu isteği yerine getirildi.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Ben kendi açımdan en sevdiğim ve sevgisinden herkesinkinden     </span></p>
			<p class="paragraf ParaOverride-4"><span class="CharOverride-2">fazla emin olduğum kişi tarafından birden çok aldatıldım. Bu nedenle     </span></p>
			<p class="paragraf ParaOverride-4"><span class="CharOverride-2">bir insanı değerine ve özelliklerine göre diğerlerinden daha fazla     </span></p>
			<p class="paragraf ParaOverride-4"><span class="CharOverride-2">sevmenin ve ona hizmet etmenin doğru olabileceğine inanıyorum,     </span></p>
			<p class="paragraf ParaOverride-4"><span class="CharOverride-2">ama daha sonra pişman olmamak için insana çekici görünen     </span></p>
			<p class="paragraf ParaOverride-4"><span class="CharOverride-2">bu arkadaşlık tuzağına güvenmemek en iyisidir.    </span></p>
			<p class="paragraf ParaOverride-4"><span class="CharOverride-2">Baldassare Castiglione, 1478-1529    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Artık Basilius’un gücü ve zenginliği gitgide artıyordu. Birkaç yıl sonra Michael kendi aşırı harcamaları yüzünden parasal sıkıntıya girerek Basilius’tan yıllar içinde ödünç aldığı paraları geri ödemesini istedi. Basilius’un ret cevabı Michael’ı şaşkınlığa uğrattı. Yüzündeki arsız ifade karşısında imparator kendi açmazının farkına varmıştı: Eski seyisin daha fazla parası, senatoda ve orduda daha fazla yandaşı ve sonuç olarak da imparatorun kendisinden daha fazla gücü vardı. Birkaç gece sonra çok fazla içki içtiği bir gecenin ardından uyandığında askerler tarafından kuşatıldığını gördü Michael. Onlar imparatoru bıçaklarken Basilius seyretti. Kendi imparatorluğunu ilan ettikten sonra Bizans sokaklarında atıyla dolaşırken eski hayırseverinin ve en iyi dostunun başını uzun bir sopanın ucunda sallandırıyordu.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>    </p>
			<p class="paragraf ParaOverride-4"><span class="CharOverride-2">YILAN, ÇİFTÇİ VE BALIKÇIL KUŞU    </span></p>
			<p class="paragraf ParaOverride-4"><span class="CharOverride-2">Avcıların kovaladığı yılan çiftçiden hayatını kurtarmasını ister. Onu     </span></p>
			<p class="paragraf ParaOverride-4"><span class="CharOverride-2">kovalayanlardan kurtarmak için çiftçi diz çöküp yılanın karnına     </span></p>
			<p class="paragraf ParaOverride-4"><span class="CharOverride-2">girmesine izin verir. Ama tehlike geçip yılandan dışarı çıkmasını     </span></p>
			<p class="paragraf ParaOverride-4"><span class="CharOverride-2">istediğinde yılan çıkmayı reddeder. Bulunduğu yer sıcak ve     </span></p>
			<p class="paragraf ParaOverride-4"><span class="CharOverride-2">güvenlidir. Adam eve dönerken gördüğü balıkçıl kuşuna fısıldayarak     </span></p>
			<p class="paragraf ParaOverride-4"><span class="CharOverride-2">olanları anlatır. Balıkçıl ona çömelip yılanı dışarı çıkarmak için     </span></p>
			<p class="paragraf ParaOverride-4"><span class="CharOverride-2">gerinmesini söyler. Yılanın başı dışarı çıkınca balıkçıl onu yakalayıp     </span></p>
			<p class="paragraf ParaOverride-4"><span class="CharOverride-2">öldürür. Çiftçi yılanın zehrinin hâlâ içinde olmasından korkar.     </span></p>
			<p class="paragraf ParaOverride-4"><span class="CharOverride-2">Balıkçıl, yılan zehrinden kurtulmanın yolunun altı beyaz kuşu pişirip     </span></p>
			<p class="paragraf ParaOverride-4"><span class="CharOverride-2">yemek olduğunu söyler. “Sen beyaz bir kuşsun,” der çiftçi. “Sen ilki     </span></p>
			<p class="paragraf ParaOverride-4"><span class="CharOverride-2">olacaksın.” Balıkçılı yakalayıp torbasına koyar, eve gelir. Karısına olanları     </span></p>
			<p class="paragraf ParaOverride-4"><span class="CharOverride-2">anlatırken torbayı kapıya asar. “Bu yaptığına çok şaşırdım,”     </span></p>
			<p class="paragraf ParaOverride-4"><span class="CharOverride-2">der karısı. “Kuş sana bir iyilik yapmış, karnındaki kötülükten     </span></p>
			<p class="paragraf ParaOverride-4"><span class="CharOverride-2">kurtulmanı sağlamış, hatta hayatını kurtarmış, ama sen onu     </span></p>
			<p class="paragraf ParaOverride-4"><span class="CharOverride-2">yakalamışsın ve öldürmekten söz ediyorsun.” Adam hemen balıkçılı     </span></p>
			<p class="paragraf ParaOverride-4"><span class="CharOverride-2">bırakır, o da uçarak gider. Ama giderken kadının gözlerini oyar.    </span></p>
			<p class="paragraf ParaOverride-4"><span class="CharOverride-2">Kıssadan hisse: Suyun yukarıya doğru aktığını gördüğünüzde birisi     </span></p>
			<p class="paragraf ParaOverride-4"><span class="CharOverride-2">bir iyiliğin karşılığını ödüyor demektir.    </span></p>
			<p class="paragraf ParaOverride-4"><span class="CharOverride-2">Afrika Halk Masalı    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">III. Michael geleceğini Basilius’un onun için duyduğunu düşündüğü minnettarlığa bağlamıştı. Elbette kendisine en iyi Basilius hizmet ederdi; zenginliğini, eğitimini ve konumunu imparatora borçluydu. Sonra Basilius güç kazanınca ihtiyacı olan her şeyi ona vermek, ikisi arasındaki bağı güçlendirmek en iyisiydi. İmparator ancak Basilius’un yüzündeki arsız gülümsemeyi gördüğü tarihi günde ölümcül hatasını fark etmişti.    </p>
			<p class="paragraf">Bir canavar yaratmıştı. Adamın gücü çok yakından görmesine izin vermişti, ondan sonra daha fazlasını isteyen, her şeyi isteyen ve elde eden, aldığı yardımın kendisine yük olduğunu hissederek o durumda çoğu kişinin yapacağı şeyi yapan adamın. Böyleleri gördükleri iyilikleri unutup başarılarını kendi becerileriyle elde ettiklerini hayal ederler.    </p>
			<p class="paragraf ParaOverride-5">Michael olanların farkına vardığı anda hayatını yine de kurtarabilirdi, fakat arkadaşlık ve sevgi her insanı çıkarlarına karşı kör eder. Hiç kimse arkadaşının kendisini aldatabileceğine inanamaz. Ve Michael da kafası bir çubuğun ucunda sallanana dek inanmamaya devam etti.    </p>
			<p class="paragraf ParaOverride-4"><span class="CharOverride-2">Tanrım, beni dostlarımdan koru; düşmanlarımın icabına     </span></p>
			<p class="paragraf ParaOverride-4"><span class="CharOverride-2">ben bakabilirim.    </span></p>
			<p class="paragraf ParaOverride-4"><span class="CharOverride-2">Voltaire, 1694-1778    </span></p>
			<p class="arabaslik_soll" xml:lang="en-GB">YASAYA UYMAK    </p>
			<p class="paragraf">Han Hanedanı’nın çöküşünden (MS 222) sonraki birkaç yüzyıllık Çin tarihinde aynı şiddetli ve kanlı darbeler birbirini izledi. Askerler zayıf bir imparatoru öldürmek için komplo kurup Ejder Tahtı’na güçlü bir generali geçiriyorlardı. General yeni bir hanedan kurup imparator tacı giyiyor, hayatta kalmayı sağlamak için kendisine denk olan generalleri öldürtüyordu. Ne var ki, aynı durum birkaç yıl sonra tekrar etmekte, yeni generaller başkaldırıp onu ya da sıradaki oğullarını öldürmekteydiler. Çin imparatoru olmak yalnız kalmak ve etrafının düşmanlarla çevrili olması anlamına geliyordu, yani krallıktaki en güçsüz, en güvensiz konumdu.    </p>
			<p class="paragraf">Milattan sonra 959’da General Chao K’uang-yin İmparator Sung oldu. Bir ya da iki yıl içinde öldürülme olasılığının çok yüksek olduğunu biliyordu; bu kalıbı nasıl kırabilirdi? İmparator olduktan kısa bir süre sonra yeni hanedanı kutlamak için bir ziyafet verdi ve ordudaki en güçlü kumandanları davet etti. Hepsi bol miktarda şarap içtikten sonra imparator muhafızları ve generallerden başka herkesi gönderdi. Generaller imparatorun kendilerini bir çırpıda öldüreceğinden korkuyorlardı şimdi. Ama imparator bunun yerine onlara hitaben şöyle konuştu: “Bütün gün korku içinde geçiyor; hem masada, hem de yatağımda mutsuzum. Hanginiz tahta çıkma hayalleri kurmuyor ki? Krala sadakatinizden kuşkum yok, fakat zenginlik ve mevki arayışı içindeki bir astınız karşılık olarak imparatorun sarı kaftanını size zorla kabul ettirmeye çalışırsa nasıl reddedebilirsiniz?” Sarhoş olan ve hayatları için endişe eden generaller masumiyetlerini ve sadakatlerini dile getirdiler. Ama Sung’un başka fikirleri vardı. “İnsanın gününü geçirmesinin en iyi yolu zenginlik ve onurun tadını huzurlu bir şekilde çıkarmaktır. Eğer görevlerinizden vazgeçmeyi isterseniz, sizlere şarkıcılar ve güzel kızların eşlik edebileceği güzel evler ve iyi araziler vermeye hazırım.”    </p>
			<p class="paragraf">Şaşkın generaller Sung’un kendilerine kaygı ve mücadele dolu bir hayat yerine zenginlik ve güvence önerdiğini fark ettiler. Ertesi gün bütün generaller istifalarını sundular ve Sung’un kendilerine lütfettiği evlerde soylular olarak emekli oldular.    </p>
			<p class="paragraf">Sung bir atışta, kendisini aldatmaları olası olan “dostane” kurt grubunu güçten çok uzak, uysal kuzulara çevirmişti.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Aynı zamanda büyük bir okçu olan Veda uzmanı Brahma rahibi,     </span></p>
			<p class="paragraf ParaOverride-4"><span class="CharOverride-2">şimdi kral olan iyi bir arkadaşına hizmetini teklif eder. Brahma rahibi     </span></p>
			<p class="paragraf ParaOverride-4"><span class="CharOverride-2">kralı görünce, “Beni tanıdın mı, senin arkadaşınım!” diye bağırır.     </span></p>
			<p class="paragraf ParaOverride-4"><span class="CharOverride-2">Kral küçümsemeyle karşılık verir ve sonra açıklar. “Evet, daha     </span></p>
			<p class="paragraf ParaOverride-4"><span class="CharOverride-2">önce arkadaştık, ama arkadaşlığımız sahip olduğumuz hangi güce     </span></p>
			<p class="paragraf ParaOverride-4"><span class="CharOverride-2">dayanıyordu ki... Seninle arkadaştım, iyi brahma, çünkü amacıma     </span></p>
			<p class="paragraf ParaOverride-4"><span class="CharOverride-2">hizmet ediyordu bu dostluk. Bir düşkün zenginin, bir aptal akıllının ve     </span></p>
			<p class="paragraf ParaOverride-4"><span class="CharOverride-2">korkak cesurun arkadaşı olamaz. Eski bir arkadaş... ona kimin ihtiyacı     </span></p>
			<p class="paragraf ParaOverride-4"><span class="CharOverride-2">var ki? Arkadaşlık edenler ve evlenenler eşit zenginliğe sahip olanlar     </span></p>
			<p class="paragraf ParaOverride-4"><span class="CharOverride-2">ve eşit doğanlardır, bir zenginle yoksul arkadaş olamaz... Eski bir arkadaş... ona kimin ihtiyacı v</span><span class="CharOverride-2">ar ki?..”    </span></p>
			<p class="paragraf ParaOverride-4"><span class="CharOverride-2">The Mahabharata, MÖ III. Yüzyıl    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Sonraki birkaç yıl içinde Sung iktidarını güvence altına almak için girişimlerine devam etti. Milattan sonra 971’de Güney Han kralı Liu yıllar süren isyandan sonra nihayet teslim olmuştu. Sung’un kendisine imparatorluk sarayında bir mevki vermesi ve yeni kurulan arkadaşlıklarını şarapla kutlamak üzere saraya davet etmesi Liu’yu şaşkınlığa uğratmıştı. Kral Liu, Sung’un sunduğu kadehi alırken zehirli olmasından korkarak tereddüt etti. “Kullarınızın suçları kesinlikle ölümü gerektiriyor,” diyerek ağladı. “Ama Majesteleri, bu kulunuzun hayatını bağışlamanız için yalvarıyorum. Bu şarabı içmeye cesaret edemiyorum.” İmparator Sung güldü, kadehi Liu’dan alıp kendisi içti. Zehir yoktu. O zamandan sonra Liu en güvenilir ve sadık dostu haline geldi.    </p>
			<p class="paragraf">O sırada Çin pek çok küçük krallığa bölünmüştü. Bu krallıklardan birinin kralı Ch’ien Shu yenildiğinde, Sung’un bakanları imparatora bu asiyi hapse atması önerisinde bulundular. Onun hâlâ Sung’u öldürme komploları kurduğuna dair belgeler gösterdiler. Buna karşın, Ch’ien Shu imparatoru ziyarete geldiğinde Sung ona saygı gösterdi. Ayrıca eski krala yolun yarısına geldiğinde açmasını söylediği bir paket de verdi. Ch’ien Shu yolculuğu sırasında paketi açarak hazırladığı komplolara dair belgeleri gördü. Sung’un cinayet planlarından haberdar olduğunu, ama yine de onu serbest bıraktığını anladı. Bu cömertlik karşısında dayanamadı ve o da Sung’un en sadık derebeylerinden biri oldu.     </p>
			<p class="arabaslik_soll" xml:lang="en-GB">Yorum    </p>
			<p class="paragraf">Bir Çin atasözü dostları tehlikeli bir hayvanın çenelerine ve dişlerine benzetir. Eğer dikkatli olmazsanız sizi çiğnediklerini görürsünüz. İmparator Sung tahta çıktığında arasından geçtiği çenelerin farkındaydı. Ordudaki “dostları” onu bir et parçası gibi çiğnerlerdi ve eğer bir şekilde hayatta kalmayı başarırsa hükümetteki “dostları” onu akşam yemeği olarak yerlerdi. İmparator Sung’un “dostlarıyla” bir alıp veremediği yoktu, generallere muhteşem evleri rüşvet olarak verip onları uzakta tuttu. Bu onları güçsüz kılmak için öldürmekten çok daha iyi bir yoldu, çünkü aksi halde öteki generalleri intikam almaya yöneltmiş olurdu. Ve Sung’un “dostane” bakanlarla da bir ilgisi olamazdı. Genellikle imparatorun ünlü zehirli şarap kadehinden içerek hayatları sona ererdi.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Bir arıyı kibarca elinize alın ve kibarlığın sınırlılığını öğrenin.    </span></p>
			<p class="paragraf ParaOverride-4"><span class="CharOverride-2">Sufi Atasözü    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Sung arkadaşlarına güvenmek yerine düşmanlarını kullandı, onları birbiri ardına çok daha güvenilir kullar haline getirdi. Bir arkadaş gittikçe daha çok iyilik bekleyip kıskançlıkla dolup taşarken bu eski düşmanlar hiçbir şey beklememiş ve her şeye sahip olmuşlardı. Birdenbire giyotinden kurtulan bir insan gerçekten müteşekkir olur ve kendisini affeden insanla dünyanın diğer ucuna kadar gider. Zaman içinde bu eski düşmanlar Sung’un en güvenilir arkadaşları haline geldiler.    </p>
			<p class="paragraf ParaOverride-5">Ve Sung sonunda darbe, şiddet ve iç savaş kalıplarını kırabilmişti. Sung Hanedanı Çin’i üç yüz yıldan uzun bir süre boyunca yönetti.    </p>
			<p class="paragraf ParaOverride-4"><span class="CharOverride-2">Abraham Lincoln İç Savaş’ın dorukta olduğu sırada yaptığı bir     </span></p>
			<p class="paragraf ParaOverride-4"><span class="CharOverride-2">konuşmada Güneylilerden yanılgı içinde olan insanlar olarak söz     </span></p>
			<p class="paragraf ParaOverride-4"><span class="CharOverride-2">etmişti. Yaşlı bir kadın onlardan yok edilmeleri gereken uzlaşılamaz     </span></p>
			<p class="paragraf ParaOverride-4"><span class="CharOverride-2">düşmanlar olarak söz etmediği için kendisini suçlayınca, “Neden,     </span></p>
			<p class="paragraf ParaOverride-4"><span class="CharOverride-2">bayan,” diye karşılık verdi. “Onları dostum yaparken düşmanlarımı     </span></p>
			<p class="paragraf ParaOverride-4"><span class="CharOverride-2">yok etmiş olmuyor muyum?”    </span></p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">İhtiyacınız olduğunda arkadaşlarınızı işe almak istemeniz çok doğaldır. Dünya acımasız bir yer ve arkadaşlarınız bu acımasızlığı yumuşatır. Üstelik onları tanırsınız. Elinizde bir arkadaşınız varken neden bir yabancıya güvenesiniz?    </p>
			<p class="paragraf">Sorun şu ki, aslında arkadaşlarınızı sandığınız kadar iyi tanımazsınız. Arkadaşlar genellikle tartışmadan kaçınmak için bazı şeyleri onaylarlar. Birbirlerini kırmamak için hoş olmayan özelliklerini gizlerler. Birbirlerinin şakalarına daha fazla gülerler. Dürüstlük arkadaşlığı ender olarak güçlendirdiği için bir arkadaşın gerçekten neler hissettiğini hiçbir zaman bilmeyebilirsiniz. Arkadaşlarınız sizin şiirlerinizi sevdiklerini, müziğinize hayran olduklarını, giyim zevkinize taptıklarını söylerler, belki içten olabilirler, ama çoğu kez değillerdir.    </p>
			<p class="paragraf">Bir arkadaşınızı işe almaya karar verdiğiniz zaman yavaş yavaş sakladığı özelliklerini keşfedersiniz. Gariptir ki, her şeyi dengesizleştiren sizin iyilik gösterinizdir. İnsanlar iyi talihlerini hak ettiklerini düşünmeyi isterler. Bir iyilik görmek ezici hale gelebilir. Arkadaş olduğunuz için seçildiğiniz anlamına gelir, hak ettiğiniz için değil. Bir arkadaşın işe alınmasında onları gizlice rahatsız eden bir küçümseme vardır neredeyse. Hasar yavaş yavaş meydana gelir. Biraz daha fazla dürüstlük, ara sıra görünen öfke ve kıskançlık kıvılcımları ve derken siz farkına bile varmadan arkadaşlığınız bozulur. Arkadaşlığınızı canlandırmak için ne kadar fazla iyilik yapar ve hediye verirseniz o denli az minnettarlık görürsünüz.     </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">İnsanlar bir iyilikten çok, incinmenin karşılığını vermeye hazırdırlar,     </span></p>
			<p class="paragraf ParaOverride-4"><span class="CharOverride-2">çünkü minnettarlık bir yüktür, intikam ise zevk.    </span></p>
			<p class="paragraf ParaOverride-4"><span class="CharOverride-2">Tacitus, MS 55-120    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Nankörlüğün uzun bir geçmişi vardır. Gücünü yüzlerce yıldır göstermiş olduğu halde insanların onu hâlâ küçümsemesi gerçekten şaşırtıcıdır. Dikkatli olsanız iyi olur. Eğer arkadaşınızdan hiçbir zaman minnettarlık beklemezseniz müteşekkir olduklarını gördüğünüzde bu sizin için hoş bir sürpriz olabilir.    </p>
			<p class="paragraf">Arkadaşları kullanmak ve işe almakla ilgili sorun, bunun kaçınılmaz olarak gücünüzü sınırlamasıdır. Bir arkadaş ender olarak size en fazla yardımcı olabilecek kişidir; sonuçta beceri ve yeterlilik arkadaşça duygulardan çok daha önemlidir. (III. Michael’ın hemen burnunun dibinde kendisini doğruya yöneltecek ve hayatta tutacak bir adam vardı: Bardas.)    </p>
			<p class="paragraf">Bütün çalışma ortamları insanlar arasında bir mesafe bulunmasını gerektirir. Siz çalışmaya çalışıyorsunuz, arkadaş edinmeye değil; arkadaşlık (gerçek ya da sahte) yalnızca bu gerçeği belirsizleştirir. O halde gücün anahtarı her durumda sizin çıkarlarınıza kimin en iyi katkıda bulunabileceğine karar vermektir. Arkadaşlarınızla arkadaş olun, ama becerikli ve yeterli kişilerle çalışın.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">DÜŞMANLARIMIZDAN YARARLANMAK    </span></p>
			<p class="paragraf ParaOverride-4"><span class="CharOverride-2">Kral Hiero bir gün düşmanlarıyla konuşurken ona aşağılayıcı bir     </span></p>
			<p class="paragraf ParaOverride-4"><span class="CharOverride-2">tarzda ağzının koktuğunu söylerler. Bunun üzerine iyi kral biraz üzülür     </span></p>
			<p class="paragraf ParaOverride-4"><span class="CharOverride-2">ve eve döner dönmez karısını azarlar. “Neden bu sorunu daha önce     </span></p>
			<p class="paragraf ParaOverride-4"><span class="CharOverride-2">hiç söylemedin bana?” Sade, saf ve zararsız bir kadın olan karısı    </span></p>
			<p class="paragraf ParaOverride-4"><span class="CharOverride-2">der ki: “Efendim, ben bütün erkeklerin ağzının böyle koktuğunu     </span></p>
			<p class="paragraf ParaOverride-4"><span class="CharOverride-2">sanıyordum.” Duyulara açık olan, bedensel ve iğrenç kusurlarımızı     </span></p>
			<p class="paragraf ParaOverride-4"><span class="CharOverride-2">dostlarımızdan ve tanıdıklarımızdan değil, düşmanlarımızdan daha     </span></p>
			<p class="paragraf ParaOverride-4"><span class="CharOverride-2">kısa sürede öğreniriz.    </span></p>
			<p class="paragraf ParaOverride-4"><span class="CharOverride-2">Plutarch, MS 46-120    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Öte yandan düşmanlarınız kullanmayı öğrenmeniz gereken dokunulmamış altın madenidir. Napoleon’un dışişleri bakanı Talleyrand 1807’de patronunun Fransa’yı mahvolmaya doğru götürdüğüne ve ona sırtını çevirme zamanının geldiğine karar verdiğinde imparatora karşı komplo kurmanın tehlikelerinin farkındaydı. Bir ortağa ihtiyacı vardı, bir suçortağına; böyle bir projede hangi arkadaşına güvenebilirdi? En çok nefret ettiği düşmanı, kendisine suikast düzenlemeye bile çalışmış olan gizli polis şefi Joseph Fouché’yi seçti. Eski nefretlerinin duygusal uzlaşma için bir fırsat yaratacağını biliyordu. Fouché’nin kendisinden bir şey beklemeyeceğini de biliyordu ve aslında Talleyrand’ın seçiminin doğru olduğunu kanıtlamak için çok çalışacaktı; kanıtlayacak bir şeyleri olan insanlar sizin için dağları bile yerinden oynatırlar. Son olarak, Fouché’yle ilişkisinin karşılıklı çıkarlara dayanacağını ve kişisel duygular tarafından bozulamayacağını biliyordu. Seçimin kusursuz olduğu kanıtlandı; komplocular Napoleon’u devirmeyi başaramasalar da, böylesi güçlü ama umulmadık ortaklık bu davaya karşı büyük ilgi uyandırdı; imparatora muhalefet yavaş yavaş yayılmaya başladı. Ve ondan sonra Talleyrand ve Fouché’nin verimli iş ilişkileri oldu. Mümkün olduğu zaman düşmanınızla olan dargınlığı unutup onu hizmetinizde kullanarak yarar sağlayın.    </p>
			<p class="paragraf">Lincoln’ün söylediği gibi, onu dostunuz yaparken bir düşmanınızı yok etmiş oluyorsunuz. 1971 yılında Vietnam Savaşı sırasında Henry Kissinger, başkalarının yanı sıra savaş karşıtı ünlü eylemci rahipler Berrigan Kardeşler, dört Katolik rahip ve dört rahibenin katıldığı bir komplonun, başarısız bir kaçırma girişiminin hedefi olmuştu. Kissinger bir cumartesi sabahı Gizli Servis’i ya da Adalet Bakanlığı’nı haberdar etmeksizin bu kişilerin üçüyle gizli bir toplantı düzenledi. Konuklarına Vietnam’daki çoğu Amerikan askerini 1972 yılının ortasına kadar oradan çıkaracağını açıklayarak onları tamamen büyüledi. Kissinger’a “Kissinger’ı Kaçır” rozetlerinden verdiler ve bir tanesi onunla yıllarca dost kalıp birkaç kez ziyaretine gitti. Bu bir kerelik bir numara değildi. Kissinger kendisiyle aynı fikirde olmayanlarla çalışma politikasına sahipti. Meslektaşları ona düşmanlarıyla dostlarından çok daha iyi çalıştığını söylerlerdi.    </p>
			<p class="paragraf">Etrafta düşmanlarımız olmazsa tembelleşiriz. Peşimizdeki düşmanlar zekâmızı keskinleştirir, bizi dikkatli ve uyanık tutar. Bazen düşmanları düşman olarak kullanmak dosta çevirmekten daha iyidir.    </p>
			<p class="paragraf">Mao Tse-tung çatışmayı gücün anahtarı olarak görüyordu. 1937’de Japonlar Çin’i işgal ederek Mao’nun Komünistleriyle onların düşmanları Milliyetçiler arasındaki iç savaşı böldüler.    </p>
			<p class="paragraf">Japonların kendilerini silip süpüreceğinden korkan bazı komünist liderler Japonlarla savaşmayı Milliyetçilere bırakmayı ve bu zamanı toparlanmak için kullanmayı savundular. Mao itiraz etti; Japonya’nın Çin gibi geniş bir ülkeyi uzun süre boyunca işgal etmesinin olanaksız olduğunu söyledi. Ona göre, Komünistler birkaç yıl boyunca çarpışmadan uzak kalırlarsa Japonlar ülkeyi terk ettikten sonra paslanmış ve Milliyetçilerle yeniden mücadele başlatmak için hazırlıksız olacaklardı. Aslında Japonlar gibi güçlü bir düşmanla savaşmak sıradan komünist ordusu için mükemmel bir eğitim olacaktı. Mao’nun planı kabul edildi ve işe yaradı. Japonlar sonunda geri çekilene dek Komünistler, Milliyetçileri yenmelerine yardımcı olan deneyimi kazanmışlardı.    </p>
			<p class="paragraf">Yıllar sonra bir Japon ziyaretçi ülkesi Çin’i işgal ettiği için Mao’dan özür dilemeye çalıştı. Mao sözünü kesti. “Teşekkür etmesi gereken ben değil miyim?” Değerli bir rakip olmaksızın bir insan ya da grubun güçlenemeyeceğini açıkladı.    </p>
			<p class="paragraf">Mao’nun sürekli çatışma stratejisinin anahtar konumundaki birkaç öğesi var. Birincisi, uzun vadede başarılı olacağınızdan emin olun. Yenemeyeceğinizi düşündüğünüz biriyle asla mücadeleye girmeyin, tıpkı Mao’nun Japonya’nın bir gün yenileceğini bildiği gibi. İkincisi, eğer görünürde bir düşmanınız yoksa uygun bir hedef ayarlamalı, hatta bir arkadaşınızı düşmana çevirmelisiniz. Mao bu taktiği politikada defalarca kullanmıştı. Üçüncüsü, böylesi düşmanlarınızı davanızı başkalarına açıkça anlatmak üzere kullanın, hatta iyinin kötüye karşı mücadelesi gibi gösterin. Mao gerçekte Çin’in Sovyet Rusya’yla ve Amerika Birleşik Devletler’le anlaşmazlığını teşvik etmiştir; açık bir düşman olmaksızın insanlarının Çin komünizminin kastettiği anlamı yitireceklerine inanıyordu. Keskin hatlarla tanımlanan düşman, bir araya getirebileceğiniz bütün sözcüklerden daha etkili olan lehinizde bir savdır.    </p>
			<p class="paragraf">Düşmanlarınızın varlığının sizi üzmesine ya da sıkmasına asla izin vermeyin; açık bir ya da iki hasmınızın olması gerçek düşmanlarınızın nerede olduklarını bilmemenizden daha iyidir. Güce sahip kişi çatışmayı iyi karşılar, çünkü bu yolla düşmanlarını kullanarak, belirsizlik zamanlarında güvenilen ve doğru karar verebilen bir savaşçı olarak ününü güçlendirme fırsatı elde etmiş olur.    </p>
			<p class="resimm" xml:lang="en-GB"><img alt="" class="_idGenObjectAttribute-5" src="../Images/10.png"/>      </p>
			<p class="paragraf">İşle arkadaşlığı karıştırmamak genelde en iyisi olsa da, bir arkadaşın düşmandan daha iyi kullanılabileceği durumlar da vardır. Örneğin, güç sahibi kişinin yapılması gereken kirli işleri olur her zaman, ama görüntü açısından bunu bir başkasının yapması tercih edilir; çoğu kez en iyi arkadaşlar yapar bunu, çünkü o kişi için duyulan sevgi arkadaşların riske girmeye istekli olmalarını sağlar. Ayrıca eğer planlarınız herhangi bir neden yüzünden ters giderse bir arkadaşınızı uygun bir günah keçisi olarak kullanabilirsiniz. Bu “gözden düşme” krallar ve hükümdarlar tarafından sık sık kullanılan bir hileydi. Saraydaki en yakın arkadaşlarının hata yapmalarına izin verirlerdi, çünkü halk böylesi bir amaç için arkadaşlarını bilerek feda edeceklerine inanmazdı. Kuşkusuz, siz elinizdeki kartı oynadıktan sonra arkadaşınızı sonsuza dek kaybedersiniz. O halde, günah keçisi rolünü size yakın olan, ama çok yakın olmayan biri için saklamanız daha iyidir.    </p>
			<p class="paragraf">Son olarak, arkadaşlarla birlikte çalışmayla ilgili sorun, çalışmanın gerektirdiği sınırların ve mesafelerin karışmasıdır. Ama eğer iki ortak da işin içindeki tehlikeleri anlarsa, bir arkadaşı işe almanın yararı olabilir. Bununla birlikte böyle bir durumda asla hazırlıksız olmayın; her zaman kıskançlık ve nankörlük gibi duygusal rahatsızlık işaretleri için tetikte olun. Güç alanında hiçbir şey sabit değildir ve en yakın arkadaşlarınız bile en kötü düşmana dönüşebilirler.    </p>
		</div>
</body>
</html>