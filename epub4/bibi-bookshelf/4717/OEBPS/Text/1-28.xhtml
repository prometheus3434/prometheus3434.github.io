<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-28</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-28" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-26">YASA 25      </p>
			<p class="anabass ParaOverride-7">KENDİNİZİ YENİDEN YARATIN    </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">Toplumun üzerinize yüklediği rolü kabul etmeyin. Yeni bir kimlik oluşturarak kendinizi yeniden yaratın, dikkati çeken ve izleyenleri sıkmayan bir kimlik. Diğerlerinin sizi tanımlamalarına izin vermek yerine kendi imajınızın sahibi olun. İnsanlara yönelik davranış ve hareketlerinize çarpıcı hileler katın, gücünüz artacak ve karakteriniz efsanevi özelliklere sahip gibi görünecektir.    </span></p>
			<p class="arabaslik_soll" xml:lang="en-GB">1. YASAYA UYMAK    </p>
			<p class="paragraf">Julius Caesar MÖ 65 yılında, tahıl dağıtımı ve halk oyunlarını düzenlemekle görevli olan <span class="CharOverride-3">aedile’</span>lik işini üstlendiğinde Roma toplumundaki ilk önemli izini bıraktı. Bir dizi ustaca planlanmış ve zamanlanmış gösterilerle halkın gözüne girdi: vahşi hayvan avları, gladyatör gösterileri, gösterişli yarışmalar. Birkaç kez bu gösterileri kendi cebinden ödedi. Sıradan insan için Julius Caesar çok sevilen olaylarla silinmez biçimde bağdaştırılır hale gelmişti. Yavaş yavaş devlet başkanlığına yükselirken kitleler tarafından tutulması gücünün temelini oluşturuyordu. Ünlü bir şovmen olarak imaj yaratmıştı kendisi için.    </p>
			<p class="paragraf">MÖ 49’da Roma’da rakip liderler Caesar ve Pompey arasında bir iç savaş çıkmak üzereydi. Gerilim yükselirken sahne bağımlısı Caesar bir tiyatro oyununu izledi ve ardından düşünceler içinde kaybolarak karanlıkta, sefer düzenledikleri Gal’i İtalya’dan ayıran Rubicon Nehri’ndeki kampına doğru yürümeye başladı. Ordusunu Rubicon’u aşarak İtalya’ya sokması Pompey’le bir savaş başlatması demek olurdu.    </p>
			<p class="paragraf">Caesar yardımcılarının önünde sahnedeki bir aktör, Hamlet’in kabataslak bir örneği gibi bütün seçenekleri ortaya dökerek her iki taraf adına da tartıştı. Sonunda konuşmasını bitirdi ve nehrin diğer ucundaki trampet çalan, sonra Rubicon üzerindeki köprüden geçen çok uzun boylu bir askeri işaret etti. “Bunu Tanrılardan bir işaret olarak kabul edelim ve ikiyüzlü düşmanlarımızdan intikam almak için çağırdıkları yere gidelim. Zar atıldı.” Bütün bunları nehre doğru işaret ederek ve generallerinin gözlerine bakarak huşu içinde ve heyecan verici bir biçimde söylemişti. Generallerin destek vermede şüpheli olduklarını biliyordu, fakat konuşması onları o anın heyecanıyla ve zamanı yakalama ihtiyacıyla doldurmuştu. Daha sıradan bir konuşma asla aynı etkiyi yapamazdı. Generaller Caesar’ın davası için bir araya toplandılar; Caesar’la ordusu Rubicon’u geçti ve ertesi yıl Pompey’i yendi. Caesar’la Roma’nın diktatörü oldu.    </p>
			<p class="paragraf">Caesar savaşta hep özel bir tarzı olan bir lideri oynamıştı. Askerleri gibi becerikli bir at binicisiydi; cesaret ve dayanıklılık gerektiren işlerde onlardan üstün oluşuyla gurur duyardı. Çarpışmaya en güçlü atla girerdi, böylece askerleri onu çarpışmanın en şiddetli anında orta yerde, kendilerini desteklerken tanrısal bir sembol, takip etmeleri gereken bir model gibi görürdü. Roma’daki bütün ordular içinde Caesar’ınki en sadık olanıydı. Askerleri Caesar’ın eğlencelerine katılan sıradan insanlar gibi onunla ve davasıyla özdeşleşmişti.    </p>
			<p class="paragraf">Pompey’in yenilgisinden sonra eğlencelerin ölçüsü arttı. Öylesi daha önce Roma’da hiç görülmemişti. Savaş arabaları yarışı daha gösterişli hal aldı, gladyatörler daha dramatik bir şekilde çarpıştı. Yapay bir göl üzerinde muazzam donanma savaşı taklitleri düzenlendi. Oyunlar Roma’nın her bölgesinde sergileniyordu. Tarpeian Kayalıkları’ndan aşağıya doğru inen dev bir tiyatro sahnesi inşa edildi. İnsanlar imparatorluğun her yerinden bu olayları seyretmeye geliyordu, Roma’ya giden yollar ziyaretçi çadırlarıyla doluydu. Ve MÖ 45 yılında Caesar, Mısır’a yaptığı seferden dönerken şehre girişinin azami etki ve şaşkınlık yaratması için Kleopatra’yı Roma’ya getirdi ve daha da çarpıcı gösteriler sahnelendi.    </p>
			<p class="paragraf">Bu olaylar kitleleri eğlendirmeye yönelik hilelerin de ötesindeydi; halkın Caesar’ın karakterini kavrayışını zenginleştirmiş ve onun efsanevi özellikleri olan biri gibi görünmesini sağlamıştı. Caesar her zaman farkında olduğu halk üzerindeki imajının efendisiydi. Kalabalıkların karşısına çıkarken en göz alıcı mor elbiseleri giyiyordu. Onun yanında kimse dikkat çekemezdi. Görünüşü konusunda son derece kibirliydi. Senato ve insanlar tarafından onurlandırılmaktan hoşlanmasının bir nedeninin bu sırada defne yaprağından yapılan çelengi başına takarak kelliğini gizleyebilmesi olduğu söyleniyordu. Caesar usta bir hatipti. Çok az şey söyleyerek nasıl çok şey söyleneceğini, konuşmayı azami etki yapacak yerde bitirmeyi çok iyi biliyordu. Halkın içine çıkışlarını her zaman bir sürprizle birleştirirdi; örneğin, heyecanlarını arttıran şaşırtıcı bir duyuru yapardı.    </p>
			<p class="paragraf">Rakipleri Roma halkının çok sevdiği Caesar’dan nefret ediyor ve korkuyordu. MÖ 44 yılında, Mart’ın 15’inde Brutus ve Cassius’un önderliğindeki bir grup komplocu senatoda Caesar’ın etrafını çevirip onu bıçakladı. Ama o ölürken bile tiyatro duygusunu yitirmemişti. Elbisesinin üst kısmını yüzüne doğru çekerek, alt kısmının düşüp bacaklarını kapamasını sağlayarak örtülü ve edepli bir şekilde ölmeyi başardı. Roma tarihçisi Suetonius’a göre, Caesar’ın son sözleri kendisine ikinci bıçak darbesini indiren eski arkadaşı Brutus’a yönelik olarak ve bir oyunun sonunu prova ediyormuş gibi Yunanca söylenmişti. “Sen de mi, Brutus?”    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Dünyanın bu eski başkentinde [Roma] servet edinmek isteyen biri     </span></p>
			<p class="paragraf ParaOverride-4"><span class="CharOverride-2">kendisini çevreleyen atmosferin rengini alan bir bukalemun gibi     </span></p>
			<p class="paragraf ParaOverride-4"><span class="CharOverride-2">olmalıdır, her şekle, her biçime girebilen Proteus gibi. Esnek, hızlı     </span></p>
			<p class="paragraf ParaOverride-4"><span class="CharOverride-2">düşünen, sezdiren, yakın, gizemli, çoğu kez adi, bazen samimi, bazen     </span></p>
			<p class="paragraf ParaOverride-4"><span class="CharOverride-2">vefasız, her zaman bilgisinin bir kısmını gizleyen, sabırlı, yüzünün     </span></p>
			<p class="paragraf ParaOverride-4"><span class="CharOverride-2">hâkimi, başka herkesi ateş alabilecekken buz gibi soğuk duran     </span></p>
			<p class="paragraf ParaOverride-4"><span class="CharOverride-2">biri olmalıdır. Ne yazık ki, yürekten dindar biri değilse -yukardaki     </span></p>
			<p class="paragraf ParaOverride-4"><span class="CharOverride-2">özellikleri taşıyan biri için çok yaygın bir olgudur- zihninde dine sahip     </span></p>
			<p class="paragraf ParaOverride-4"><span class="CharOverride-2">olmalıdır, yani yüzünde, dudaklarında, tavırlarında; eğer dürüst bir     </span></p>
			<p class="paragraf ParaOverride-4"><span class="CharOverride-2">adamsa kendisinin berbat bir ikiyüzlü olduğunu bilme gerekliliğine     </span></p>
			<p class="paragraf ParaOverride-4"><span class="CharOverride-2">sessizce katlanmalıdır. Ruhu böyle bir hayattan tiksinen bir kişi     </span></p>
			<p class="paragraf ParaOverride-4"><span class="CharOverride-2">Roma’yı terk etmeli ve servetini başka bir yerde aramalıdır. Kendimi     </span></p>
			<p class="paragraf ParaOverride-4"><span class="CharOverride-2">övüyor muyum, yoksa kendim için özür mü gösteriyorum bilmiyorum     </span></p>
			<p class="paragraf ParaOverride-4"><span class="CharOverride-2">ama bir tanesi dışında bütün bu özelliklere sahibim, o da esnekliktir.    </span></p>
			<p class="paragraf ParaOverride-4"><span class="CharOverride-2">Hatıralar, Giovanni Casanova, 1725-1798    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Roma tiyatrosunun oyunları kitleler için düzenlenen, bugün hayal bile edilemeyecek bir kalabalığın katıldığı olaylardı. Dev tiyatro salonlarına doluşan seyirciler kaba komediyle eğlenir veya trajediyle heyecanlanırdı. Tiyatro yoğun, çarpıcı şekliyle hayatın özünü içeriyor gibiydi. Sıradan insan için dini bir tören gibi güçlü, ani bir çekiciliği oluyordu.    </p>
			<p class="paragraf">Julius Caesar güç ve tiyatro arasındaki bağı kavrayan belki de ilk halk insanıydı. Bu onun tiyatroya karşı olan derin ilgisinden kaynaklanıyordu. Bu ilgiyi dünya sahnesinde bir aktör ve yönetmen olarak yüceltmişti. Sözlerini senaryoda yazılıymış gibi söylüyordu; kalabalık içinde seyircilerine karşı nasıl göründüğünü düşünerek hareket ediyordu. Repertuarına şaşırtmacayı, konuşmalarına dramayı katıyordu. Hareketleri o kadar abartılıydı ki, en sıradan adam bile anlamını hemen kavrıyordu. Çok popüler hale gelmişti.    </p>
			<p class="paragraf">Caesar bütün liderler ve güç sahipleri için bir ideal oluşturdu. Siz de onun gibi şaşırtmaca, şüphe, sempati oluşturma ve sembolik özdeşleşme gibi dramatik teknikleri kullanarak hareketlerinizi zenginleştirmelisiniz. Ayrıca onun gibi sürekli olarak seyircilerinizin farkında olmalı, onları neyin memnun edeceğini ve neyin sıkacağını düşünmelisiniz. Kendinizi merkeze yerleştirmeyi, dikkat çekmeyi ve ne pahasına olursa olsun başkasının dikkat çekmesine engel olmayı başarmalısınız.    </p>
			<p class="arabaslik_soll" xml:lang="en-GB">2. YASAYA UYMAK    </p>
			<p class="paragraf">1831 yılında Aurore Dupin Dudevant adlı genç bir kadın kocasını ve ailesini taşrada bırakıp Paris’e taşındı. Yazar olmak istiyordu; evliliğin hapishaneden daha kötü olduğunu düşünüyordu, çünkü tutkusunu gerçekleştirmek için ne zaman, ne de özgürlük bırakıyordu kendisine. Paris’te bağımsız olacak ve yazarak hayatını kazanacaktı.    </p>
			<p class="paragraf">Ancak Dudevant başkente geldikten kısa bir süre sonra bazı katı gerçeklerle yüz yüze geldi. Paris’te özgür olabilmeniz için paranızın olması gerekiyordu. Para bir kadına yalnızca evlilik veya fahişelik yoluyla gelebilirdi. Hiçbir kadın yazarak hayatını kazanmamıştı. Kadınlar kocaları tarafından veya aldıkları mirasla desteklenerek hobi olarak yazardı. Gerçekten de Dudevant yazdıklarını ilk kez bir yayıncıya gösterdiğinde, “Siz bebek yapmalısınız, madam, edebiyat değil,” yanıtını almıştı.    </p>
			<p class="paragraf">Dudevant’ın Paris’e imkânsızı gerçekleştirmeye geldiği açıktı. Ama sonunda bir kadının şimdiye kadar hiç yapmadığı bir stratejiyle ortaya çıkmaya karar verdi: kendini tamamen baştan yaratma, halkın karşısına kendisinin oluşturduğu bir imajla çıkma stratejisi. Kendisinden önceki kadın yazarlar biçilmiş bir role girmeye zorlanıyorlardı, çoğunlukla başka bir kadın için yazan ikinci sınıf artistlerin rolüydü bu. Dudevant eğer bir rol oynaması gerekiyorsa oyunu tersine çevirmeye karar verdi. Bir erkeğin rolünü oynayacaktı.    </p>
			<p class="paragraf">1832’de yayıncı Dudevant’ın en önemli ilk romanı <span class="CharOverride-3">Hindistan’</span>ı kabul etti. Dudevant kitabı sahte bir isimle bastırmayı seçti: “George Sand” ve bütün Paris bu etkileyici kitabın bir erkek tarafından yazıldığını sandı. Dudevant “George Sand”ı yaratmadan önce bazen erkek kıyafetleri giyiyordu (çünkü erkek gömleklerini ve binici pantolonlarını daha rahat buluyordu); artık halkın tanıdığı bir kişi olarak bu imajı abarttı. Gardrobuna uzun erkek paltoları, gri şapkalar, çizmeler ve züppe kravatları ekledi. Puro içti ve konuşmalarda kendini bir erkek gibi ifade etti, sohbette baskın olmaktan ya da açık saçık sözler kullanmaktan çekinmiyordu.     </p>
			<p class="paragraf">Bu garip kadın/erkek yazar halkı büyülemişti. Diğer kadın yazarların tersine Sand erkek yazarlar grubuna kabul edildi. Onlarla birlikte sigara ve içki içti, hatta Avrupa’nın en ünlü sanatçılarıyla ilişkiler yaşadı: Musset, Liszt, Chopin. Kur yapan ve terk eden kendisiydi, kendi arzusuna göre hareket ediyordu.    </p>
			<p class="paragraf">Sand’ı iyi tanıyanlar onun erkek kişiliğinin kendisini halkın delici bakışlarından koruduğunu biliyordu. Dış dünyada rolünü abartmak hoşuna gidiyordu; özelde kendisi olarak kalıyordu. Ayrıca “George Sand” karakterinin eskiyebileceğinin veya önceden kestirilebilir hale gelebileceğinin farkındaydı; bundan kaçınmak için ara sıra yarattığı karakteri çarpıcı bir şekilde değiştiriyordu. Ünlü erkeklerle ilişki kurmak yerine politikaya karışıyor, gösterilere önderlik ediyor, öğrenci ayaklanmalarına ilham veriyordu. Kimse yarattığı karakterin sınırlarını belirleyemiyordu. Öldükten ve çoğu insan romanlarını okumayı bıraktıktan uzunca bir süre sonra karakterinin efsanevi özellikleri büyülemeye ve ilham kaynağı olmaya devam etti.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Sand’ın halk içindeki hayatında tanıdıkları ve onunla birlikte zaman geçiren diğer sanatçılar bir erkeğin yanında olduklarını hissediyorlardı. Ancak günlüklerinde ve Gustave Flaubert gibi yakın arkadaşlarına erkek olma arzusu bulunmadığını, ama halk için bir rol oynamakta olduğunu itiraf ediyordu. Gerçekte istediği şey kendi karakterini belirleyebilme gücüydü. Toplumun kendisi için belirleyeceği sınırları reddediyordu. Bununla birlikte kendisi olarak güç elde edemedi; onun yerine sürekli olarak kendi arzularına uydurabileceği, dikkat çeken ve kendini vareden bir kişilik yarattı.     </p>
			<p class="paragraf">Şunu anlamalısınız: Dünya size bir rol vermek ister. Ve siz bir kez bu rolü kabul ettikten sonra sonunuz gelmiştir. Gücünüz kabul ettiğiniz veya üstlenmeye zorlandığınız role verilen minicik miktarla sınırlıdır. Öte yandan bir aktör pek çok rol oynar. Sürekli değişen bu gücün tadını çıkarın; eğer böyle bir güce sahip değilseniz en azından yeni bir kimlik yaratın, kendi yapımınız olan, kıskanç ve kızgın dünya tarafından konulan sınırları olmayan bir kimlik. Bu başkaldırma Prometheus’a özgüdür, kendi yaratımınızdan sorumlu tutar sizi.    </p>
			<p class="paragraf ParaOverride-5">Yeni kimliğiniz sizi dünyadan koruyacaktır, çünkü o “siz” değildir; üzerinize giyip çıkardığınız bir kostümdür. Kişisel olarak almamanız gerekir. Ve yeni kimliğiniz sizi diğerlerinden ayırır, size tiyatrovâri bir varlık verir. Arka sıralarda oturanlar sizi görebilir ve duyabilir. Ön sıralarda oturanlar cesaretinize hayran olur.    </p>
			<p class="paragraf ParaOverride-4"><span class="CharOverride-2">İnsanlar toplumda bir adamın harika bir aktör olduğundan söz     </span></p>
			<p class="paragraf ParaOverride-4"><span class="CharOverride-2">etmezler mi? Bununla adamın hissettiğini değil, hiçbir şey     </span></p>
			<p class="paragraf ParaOverride-4"><span class="CharOverride-2">hissetmemesine rağmen taklitte üstün oluşunu kastederler.    </span></p>
			<p class="paragraf ParaOverride-4"><span class="CharOverride-2">Denis Diderot, 1713-1784    </span></p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">Doğumla getirdiğiniz karakterin siz olması gerekmez; miras olarak getirdiğiniz karakterin yanı sıra anne babanız, arkadaşlarınız ve çevrenizdekiler bu kişiliği biçimlendirmenize yardım etmiştir. Gücün Prometheus’cu görevi sürecin kontrolunu ele almak, başkalarına sınırlandırma ve biçimlendirme olanağını vermemektir. Kendiniz üzerinde kille çalışır gibi çalışmak en büyük ve en zevkli yaşamsal göreviniz olmalıdır. Bu sizi özde sanatçı yapar, kendini yaratan bir sanatçı.    </p>
			<p class="paragraf">Gerçekte kendini yaratma fikri sanat dünyasından gelmektedir. Binlerce yıldır krallar ve en üst düzeydeki saray mensupları halkın gözündeki imajlarını yaratma ve kendi kimliklerini belirleme özgürlüğüne sahip olmuşlardır. Benzeri şekilde, yalnızca krallar ve en zengin soylular kendi imajları üzerinde düşünür ve bilinçli olarak onu değiştirirlerdi. İnsanoğlunun geri kalanı toplumun kendilerinden beklediği sınırlı rolü oynuyorlardı ve kendi durumları hakkında çok az bilinçliydiler.    </p>
			<p class="paragraf">Bu durumdaki değişiklik Velazquez’in 1656’da yaptığı <span class="CharOverride-3">Las Meninas</span> adlı yağlıboya tablosunda görülebilir. Ressam tuvalin solunda görünüyor, tablonun önünde durmuş yaratma süreci içinde, ama sırtı bize dönük, tabloyu göremiyoruz. Yanında bir prenses, yardımcıları ve saray cücelerinden biri durmuş çalışmasını izliyorlar. Resim için poz veren insanlar doğrudan görünmüyorlar, ama arka duvardaki aynadan minik yansımalarını görebiliyoruz, resmin dışında bir yerde İspanya kral ve kraliçesi oturuyor.    </p>
			<p class="paragraf">Tablo gücün dinamiklerindeki ve kişinin toplum içindeki rolünü belirleme yeteneğindeki çarpıcı değişikliği sergiliyor. Velazquez için ressam kral ve kraliçeden çok daha belirgin bir şekilde yerleştirilmiş. Bir anlamda kendisi onlardan daha güçlü, çünkü imajı kontrol edenin kendisi olduğu açık, onların imajını. Velazquez bundan sonra kendini köle gibi, bağımlı ressam olarak görmedi. Güçlü bir insan olarak kendini yeniden yaratmıştı. Ve gerçekten aristokratlardan sonra Batı toplumundaki imajlarıyla açıkça oynayan ilk insanlar sanatçılar ve yazarlar, daha sonra da züppeler ve bohemlerdi. Bugün kendini yaratma kavramı ağır ağır toplumun geri kalanına süzüldü ve çok istenen bir ideal haline geldi. Velazquez gibi resimdeki yerinizi belirleme gücünü talep etmeli ve kendi imajınızı yaratmalısınız.    </p>
			<p class="paragraf">Kendini yaratma sürecindeki ilk adım durumunun bilincinde olmaktır: aktör olarak kendinizin farkında olmak, görünüş ve duygularınızın kontrolunu ele almak. Diderot’nun söylediği gibi kötü aktör her zaman dürüst olandır. Toplumdaki açık yürekli insanlar sıkıcı ve utanç vericidir. İçtenliklerine rağmen onları ciddiye almak güçtür. Halkın içinde ağlayanlar geçici olarak sempati toplayabilirler, fakat sempati kısa sürede kendilerine olan saplantıları yüzünden küçümseme ve kızgınlığa dönüşür; dikkat çekmek için ağladıklarını düşünürüz ve içimizdeki kötü bir parçamız onlara tatmin vermeyi reddeder.    </p>
			<p class="paragraf">İyi aktörler kendilerini daha iyi kontrol ederler. İçten ve yürekten hisseden kişiyi oynayabilir, isteyerek gözyaşı ve dokunaklı bir bakışı kullanabilirler, ama bunları hissetmek zorunda değillerdir. Duyguyu diğerlerinin anlayacağı şekilde dışa vururlar. Hiçbir hükümdar ya da lider eğer gösterdiği bütün duygular gerçek olmak zorunda olsaydı hiçbir rolü oynayamazdı. Yüzünü istenen duyguya sokabilen bir aktörün yoğurulabilirliğini kendinize uyarlayın.     </p>
			<p class="paragraf">Kendini yaratma sürecinde ikinci adım George Sand stratejisindeki çeşitliliktir: anılmaya değer, dikkat çeken, sahnedeki diğer oyuncuların üstünde olan bir karakterin yaratılışı. Bu Abraham Lincoln’ün oynadığı oyundu. Yalın, sıradan, taşralı bir adamın Amerika’nın hiç sahip olmadığı, ama büyük bir zevkle seçtiği bir başkan olduğunu biliyordu. Bu özelliklerin birçoğu kendisinde doğal olarak bulunsa da onları biraz vurguladı: şapka, elbiseler ve sakal. (Ondan önceki hiçbir başkanın sakalı yoktu.) Lincoln ayrıca imajını yaymak için fotoğraflarını kullanan ilk başkandı, “sade başkan” imajını yaratmasına yardımcı olmuştu.    </p>
			<p class="paragraf">Bununla birlikte iyi bir tiyatro ilginç bir görüntüden veya tek bir göze çarpan andan daha fazlasını gerektirir. Tiyatro zaman içinde gerçekleşir, gittikçe daha iyi anlaşılan bir olaydır. Ritm ve zamanlama önemlidir. Tiyatro ritmindeki en önemli öğe heyecana neden olan belirsizliktir. Örneğin, Hudini bazen kaçış hareketini birkaç saniye içinde tamamlayabilmekteydi, ama seyircinin terlemesini sağlamak için dakikalarca uzatırdı.    </p>
			<p class="paragraf">Seyirciyi koltuklarının kenarına getirmenin anahtarı olayların yavaş yavaş anlaşılmasına izin vermek, sonra kontrol edebileceğiniz bir modele ve tempoya uygun olarak doğru anda hızlandırmaktır. Napoleon’dan Mao Tse-tung’a kadar bütün büyük liderler halkı şaşırtmak ve dikkatlerini dağıtmak için tiyatrovâri zamanlama kullanırlardı. Franklin Delano Roosevelt politik olayların belirli bir sıra ve ritmle sergilenmesinin önemini çok iyi anlamıştı.     </p>
			<p class="paragraf">1932 başkanlık seçimi sırasında Birleşik Devletler şiddetli bir ekonomik krizin ortasındaydı. Bankalar alarm veren bir hızla batıyorlardı. Roosevelt seçimi kazandıktan kısa bir süre sonra bir tür geri çekilme durumuna girdi. Planları ya da kabine randevuları konusunda bir şey söylemedi. Hatta geçişi sağlamak için halen görev başında olan eski Başkan Herbert Hoover’la görüşmeyi bile reddediyordu. Roosevelt resmen işe başlayana kadar ülke aşırı bir gerginlik durumuna girmişti.    </p>
			<p class="paragraf">Roosevelt görevi devralma konuşması sırasında hızını arttırdı. Etkileyici bir konuşma yaparak ülkeyi tamamen yeni bir yöne götürmeye, kendisinden öncekilerin çekingen hareketlerini bir kenara bırakmaya kararlı olduğunu açıkça ifade etti. O andan itibaren konuşmaları ve kamuyla ilgili kararları inanılmaz bir hızla açıldı. İşe başlamasından sonraki süreç “Yüz Gün” olarak bilinir hale geldi ve ülkenin ruhsal durumunu değiştirmedeki başarısı kısmen zekice hızı ve çarpıcı zıtlıkları kullanışından kaynaklandı. İzleyicilerini heyecanlı bir belirsizlik durumu içinde tuttu, sonra nereden geldikleri görünmediği için daha da önemli görünen bir dizi cesurca girişimde bulundu. Olayları benzeri tarzda düzenlemeyi, kartlarınızın hepsini bir anda değil ama çarpıcı etkiyi arttıran bir şekilde açmayı öğrenmelisiniz.    </p>
			<p class="paragraf">İyi bir tiyatro çok sayıda günahı örtmenin yanı sıra düşmanınızı da şaşırtır ve aldatır. II. Dünya Savaşı sırasında Alman oyun yazarı Bertolt Brecht, Hollywood’da senaryo yazarı olarak çalışmıştı. Savaştan sonra komünist sempatizanı olması iddiasıyla Amerikan Olmayanların Faaliyetleri Komitesi tarafından çağrılmıştı. Diğer yazarlar öfkeli, duygusal savunmalarla komite üyelerini aşağılayarak ifade vermeyi planlıyorlardı. Brecht ise daha akıllıydı; komiteyi bir keman gibi çalacaktı, onları kandırırken büyüleyecekti de. Tepkilerini dikkatle gözden geçirdi ve yanına bazı destekler aldı, bunların bir tanesi komite başkanının çok sevdiğini bildiği puroydu. Ve gerçekten belirsiz, komik ve iki yanlı yanıtlarla komiteyi kandırmayı başardı. Öfkeli, yürekten gelen nutuk yerine sahnelenen bir gösteriyle etraflarında daireler çizdi ve ceza almadan serbest kaldı.    </p>
			<p class="paragraf">Repertuarınızın bir diğer çarpıcı etkisi güzel bir jesti, zafer veya cesaretinizi simgeleyen can alıcı noktadaki hareketi de içerir. Caesar’ ın Rubicon’u çarpıcı bir biçimde geçmesi güzel bir jestti, askerlerin başını döndüren ve ona kahramanca bir nitelik kazandıran bir hareketti. Sahneye giriş ve çıkışların önemini de iyi değerlendirmelisiniz. Kleopatra Mısır’da Caesar’la ilk karşılaşmasına Caesar’ın ayaklarının dibinde açılacak bir halının içinde geldi. George Washington iktidarı iki kez şaşaa ve gösterişle bıraktı (birincisi bir general, ikincisi de üçüncü dönemde görev başında kalmayı reddeden bir başkan olarak). Bu onun o anı sembolik ve dramatik olarak nasıl önemli hale getireceğini bildiğini gösteriyordu. Sizin giriş çıkışlarınız da dikkatle tasarlanmış olmalıdır.    </p>
			<p class="paragraf">Aşırı tepki vermenin ters tepebileceğini unutmayın, dikkat çekmeye çalışırken çok fazla çaba harcamanın bir sonucudur bu. Aktör Richard Burton kariyerinin başlangıcında sahnede tamamen sessiz kalarak dikkati üzerine çekmişti. Nasıl yaptığınız ne yaptığınızdan daha önemlidir; sahnedeki zarafetiniz ve hareketsizliğiniz rolünüzü çok fazla yapmanızdan ve etrafta çok fazla dolaşmanızdan daha etkilidir.    </p>
			<p class="paragraf">Son olarak: Anın gerektirdiği kişi olabilmek için birçok rolü oynamayı öğrenin. Maskenizi duruma uydurun, takındığınız yüzlerde değişken olun. Bismarck bu oyunu mükemmel oynardı. Bir liberalin yanında liberal, bir atmacanın yanında atmaca oluyordu. Yakalanamazdı ve yakalanamayan şey yok edilemezdi.    </p>
			<p class="resimm" xml:lang="en-GB"><img alt="" class="_idGenObjectAttribute-28" src="../Images/36.png"/>      </p>
			<p class="paragraf">Bu önemli yasanın tersi olamaz. Kötü tiyatrocu kötü tiyatrocudur. Doğal görünmek bile bir sanat ister, başka bir deyişle oyunculuk ister. Kötü oyunculuk ancak utanç yaratır. Kuşkusuz çok fazla tiyatrovâri olmamalısınız, abartılı jestlerden kaçının. Böylesi yine kötü bir tiyatroculuktur, çünkü yüzlerce yıllık abartılı oyuna karşı olan tiyatro yasalarını çiğner. Özet olarak bu yasanın tersi yoktur.    </p>
		</div>
</body>
</html>