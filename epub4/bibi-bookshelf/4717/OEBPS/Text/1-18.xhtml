<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-18</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-18" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-16">YASA 15    </p>
			<p class="anabass ParaOverride-7">DÜŞMANINIZI TAMAMEN EZİN    </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">Musa’dan beri bütün büyük liderler korkulan bir düşmanın tamamen ezilmesi gerektiğini bilirler. (Bazen bunu deneyimle öğrenmişlerdir.) Eğer bir köz yanık halde bırakılırsa ne kadar cansız tüterse tütsün yangın eninde sonunda çıkacaktır. Yarı yolda durulduğunda tam yok etmeyle olduğundan daha fazla şey kaybedilir: Düşman iyileşecek ve intikam peşine düşecektir. Onu yalnızca bedensel olarak değil, ruhsal olarak da tamamen ezin.    </span></p>
			<p class="arabaslik_soll" xml:lang="en-GB">YASAYI ÇİĞNEMEK    </p>
			<p class="paragraf">Çin tarihinde liderler arasındaki hiçbir rekabet, Hsiang Yu’yla Liu Pang arasındaki mücadeleden daha fazla ünlü değildir. Bu iki general kariyerlerine arkadaş olarak başlamış, aynı tarafta savaşmıştır. Hsiang Yu soylu bir aileden geliyordu; iriyarı, güçlü, şiddet ve öfke nöbetlerine alışık, pek keskin zekâlı olmayan, ama her zaman askerlerinin önünde savaşan kudretli bir savaşçıydı. Liu Pang köylü bir aileden geliyordu. Hiçbir zaman tam bir asker olmamıştı, kadınları ve şarabı savaşmaya tercih ediyordu; aslında tam bir hergeleydi. Ama çok kurnazdı en iyi stratejistleri bulma, onları danışmanı olarak yanında tutma ve tavsiyelerini dinleme yeteneğine sahipti. Bu niteelikleriyle orduda yükselmişti.    </p>
			<p class="paragraf">MÖ 208’de Ch’u kralı iki büyük orduyu güçlü Ch’in krallığını feth- etmek üzere gönderdi. Bir ordu Sung Yi’nin generalliğinde ve Hsiang Yu’nun ikinci kumandanlığında kuzeye gitti; Liu Pang’ın yönettiği diğeri doğruca Ch’in’e yöneldi. Hedef krallığın muhteşem başkenti Hsien-yang’dı. Hep haşin ve sabırsız olan Hsiang-Yu, Liu Pang’ın başkente ilk ulaşan olması ve belki de bütün ordunun komutasını üstlenmesi fikrine dayanamıyordu.    </p>
			<p class="paragraf">Kuzey cephesinde Hsiang’ın komutanı Sung Yi bir ara taburunu çarpışmaya göndermede tereddüt etti. Büyük bir öfkeye kapılan Hsiang, Sung Yi’nin çadırına dalıp onun bir hain olduğunu iddia etti, kafasını koparıp ordunun tek hâkimi oldu. Emir beklemeden kuzey cephesini terk etti ve doğruca Hsien-yang’a yöneldi. Liu’dan daha iyi bir asker ve general olduğundan emindi, ama daha küçük, daha hızlı bir orduyu idare eden rakibinin Hsien-yang’a kendisinden önce varmasıyla büyük bir şaşkınlığa uğradı. Hsiang’ın, adı Fan Tseng olan bir danışmanı vardı ve kendisine şunları söyledi: “Bu köylü [Liu Pang] eskiden yalnızca zenginlik ve kadın için açlık duyan biriydi, fakat başkente girdiğinden beri şarap veya seksle yoldan çıkarılamadı. Bu gösteriyor ki, yüksekleri hedefliyor.”    </p>
			<p class="paragraf">Fan Tseng, Hsiang’ın çok geç olmadan rakibini öldürmesi için ısrar etti. Kurnaz köylüyü Hsien-yang’ın dışındaki kampına davet etmesini ve ünlü kılıç dansı sırasında başını kestirmesini söyledi. Davetiye gönderildi; Liu tuzağa düştü ve ziyafete geldi. Ancak Hsiang kılıç dansını istemede tereddüt etti ve o işaret verinceye kadar Lui tuzağı sezdi ve kaçmayı başardı. “Hıh!” diye haykırdı Fan Tseng, Hsiang’ın planı berbat ettiğini görünce. “İnsan budalalıkla plan yapamaz. Lui Pang bütün imparatorluğunu çalacak ve hepimizi hapse atacak.”    </p>
			<p class="paragraf">Hsiang hatasını fark ederek aceleyle Hsien-yang’a yürüdü, bu kez rakibinin kellesini koparmaya kararlıydı. Liu şartlar kendisinin aleyhineyken asla savaşmazdı, böylece şehri terk etti. Hsiang, Hsien-yang’i ele geçirdi, Ch’in’in genç prensini öldürttü ve şehri yakarak yerle bir etti. Liu artık Hsiang’ın amansız düşmanıydı ve Hsiang onu aylarca takip edip sonunda duvarlarla çevrili bir şehirde köşeye sıkıştırdı. Yiyecekleri yetersiz olan, ordusu dağılan Liu barış istedi.     </p>
			<p class="paragraf">Fan Tseng, Hsiang’ı yine uyardı. “Onu bu kez ezmelisin! Eğer gitmesine izin verirsen sonra pişman olursun.” Ama Hsiang merhametli olmaya karar verdi. Liu’yu, Ch’u’ya canlı olarak getirmeyi ve kendisini efendisi olarak tanımaya onu zorlamak istedi. Ama Fan’ın haklı olduğu ortaya çıktı. Liu teslim olması için yaptıkları görüşmeleri dikkat dağıtmak için kullanıp küçük bir orduyla kaçtı. Rakibinin bir kez daha elinden kaçıp gitmesiyle şaşkına dönen Hsiang bir kez daha Liu’nun peşine düştü, bu kez aklını kaybetmiş gibi görünmesine neden olan büyük bir öfke içindeydi. Bir ara çarpışmada Liu’nun babasını ele geçirdi, Hsiang savaş sırasında yaşlı adamı kazanın başına dikip karşı taraftaki Liu’ya seslendi. “Teslim ol, yoksa babanı canlı canlı haşlayacağım!” Liu sakin bir şekilde karşılık verdi. “Ama biz yeminli kardeşleriz. Benim babam senin babandır. Eğer kendi babanı haşlamada ısrar ediyorsan bana da bir kâse çorba gönder!” Hsiang geri çekildi ve mücadele devam etti.    </p>
			<p class="paragraf">Birkaç hafta sonra savaşın kızıştığı bir sırada Hsiang güçlerini akılsızca dağıttı ve Liu şaşırtıcı bir saldırıyla ana garnizonunu kuşattı. İlk kez olarak durum tersine dönmüştü. Liu’nun danışmanı Hsiang’ı yok etmesini, ordusunu ezmesini, acıma göstermemesini tavsiye etti. “Onu bırakmak bir aslan yetiştirmeye benzer, daha sonra seni yiyecektir,” dedi danışman. Liu kabul etti.    </p>
			<p class="paragraf">Sahte bir anlaşma yaparak Hsiang’ın savunmasının rahatlamasını sağladı, sonra neredeyse bütün ordusunu kılıçtan geçirdi. Hsiang kaçmayı başardı. Tek başına ve yayan yürürken geri çekilmekte olan askerlerine rastladı ve Liu’nun başına ödül koyduğunu bilerek seslendi. “Liu Pang’ın benim başım için bin altın ve on bin ailenin arazisinin işletmesini verdiğini duydum. Size bir iyilik yapayım.” Sonra kendi boğazını kesip hayatına son verdi.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Bir düşmanın kalıntısı, bir hastalık ya da yangının kalıntısı gibi     </span></p>
			<p class="paragraf ParaOverride-4"><span class="CharOverride-2">yeniden harekete geçebilir. Bu nedenle bunlar tamamen yok     </span></p>
			<p class="paragraf ParaOverride-4"><span class="CharOverride-2">edilmelidir...    </span></p>
			<p class="paragraf ParaOverride-4"><span class="CharOverride-2">İnsan zayıf olduğunu bildiği düşmanına asla boş vermemelidir. Bir     </span></p>
			<p class="paragraf ParaOverride-4"><span class="CharOverride-2">süre sonra saman yığınındaki bir kıvılcım gibi tehlikeli hale gelecektir.    </span></p>
			<p class="paragraf ParaOverride-4"><span class="CharOverride-2">Kautilya, Hintli Filozof, MÖ III. Yüzyıl    </span></p>
			<p class="resimm ParaOverride-7" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf"><span class="CharOverride-4">Yorum    </span></p>
			<p class="paragraf ParaOverride-5">Hsiang Yu acımasızlığını birçok olayda göstermişti. Eğer bir amaca hizmet edecekse rakibini öldürmede ender olarak tereddüt ederdi. Ama Liu Pang konusunda farklı biçimde davranmıştı. Rakibine saygı duyuyor ve onu aldatmacayla yenmeyi istemiyordu; üstünlüğünü savaş alanında göstermek, hatta zeki Liu’yu teslim olmaya ve kendisine hizmet etmeye zorlamak istiyordu. Rakibini her ele geçirişinde bir şey duraksamasına neden oluyordu; sonuçta bir zamanlar arkadaşı olan bir adama karşı duyduğu ölümcül bir anlayış ve saygıydı bu. Ne var ki, Liu’yu öldürmeye niyetli olduğunu açıkladığı, ama bunu başaramadığı anda kendi kıyametini hazırlamıştı. Durum tersine döndüğünde Liu aynı tereddütü yaşamayacaktı.     </p>
			<p class="paragraf ParaOverride-4"><span class="CharOverride-2">Bir şeyleri başarmaya çalışanlar merhamet göstermemelidir.    </span></p>
			<p class="paragraf ParaOverride-10"><span class="CharOverride-2">Kautilya, Hintli Filozof, MÖ III. Yüzyıl.    </span></p>
			<p class="paragraf">Düşmanlarımıza anlayış gösterdiğimizde, acıma ya da uzlaşma umutlarının bizi onları yok etmekten alıkoyduğunda bizi bekleyen kader budur. Bu şekilde yalnızca korkularını ve bize olan nefretlerini güçlendirmiş oluruz. Onları yendik ve aşağılandılar; fakat bir gün bizi öldürecek olan bu öfkeli engerek yılanlarını besleriz. Gücü elde etmede böyle bir davranışa yer yoktur. Düşman yok edilmeli, ezilmeli ve bizi rahatsız etmek için geri dönme şansı elinden alınmalıdır. Bu durum düşman haline gelen eski bir dost için çok daha doğrudur. Ölümcül düşmanlığı yöneten yasa şöyle der: Uzlaşma olası değildir. Yalnızca bir taraf kazanabilir ve tamamen kazanmalıdır.    </p>
			<p class="paragraf">Liu Pang dersini iyi öğrenmişti. Hsiang Yu’yu yendikten sonra bir çiftçi oğlu olan bu adam Ch’u ordularının en üst kumandanı haline gelmişti. Bir sonraki düşmanını da -Ch’u’nun kralı, eski lideri- ezdikten sonra imparator oldu, yolundaki herkesi öldürdü ve Çin’in en büyük hükümdarlarından biri olarak tarihe geçti, Han İmparatorluğu’nun kurucusu ölümsüz Han Kao-tsu.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">SINIGAGLIA’DAKİ TUZAK    </span></p>
			<p class="paragraf ParaOverride-4"><span class="CharOverride-2">Ramiro’nun idam edildiği gün, Cesare [Borgia] Cesena’dan ayrıldı,     </span></p>
			<p class="paragraf ParaOverride-4"><span class="CharOverride-2">parçalanmış cesedi kasaba meydanında bıraktı ve güneye indi. Üç     </span></p>
			<p class="paragraf ParaOverride-4"><span class="CharOverride-2">gün sonra Fano’ya vardı. Orada kendisine sadakatleri konusunda     </span></p>
			<p class="paragraf ParaOverride-4"><span class="CharOverride-2">güvence veren Ancona şehrinin elçilerini kabul etti. Vitelozzo     </span></p>
			<p class="paragraf ParaOverride-4"><span class="CharOverride-2">Vitelli’nin elçisi küçük Adriyatik limanı olan Sinigaglia’nın paralı     </span></p>
			<p class="paragraf ParaOverride-4"><span class="CharOverride-2">askerlerce kuşatıldığını söyledi. Yalnızca Cenova’lı Andrea Doria’nın     </span></p>
			<p class="paragraf ParaOverride-4"><span class="CharOverride-2">idaresindeki kale hâlâ dayanıyordu ve Doria orayı Cesare’ın     </span></p>
			<p class="paragraf ParaOverride-4"><span class="CharOverride-2">kendisinden başka kimseye vermeyi kabul etmiyordu. Borgia ertesi     </span></p>
			<p class="paragraf ParaOverride-4"><span class="CharOverride-2">gün geleceğine dair haber gönderdi, ki bu da tam paralı askerlerin     </span></p>
			<p class="paragraf ParaOverride-4"><span class="CharOverride-2">duymak istediği şeydi. Sinigaglia’ya vardıktan sonra kaleyle kasabayı     </span></p>
			<p class="paragraf ParaOverride-4"><span class="CharOverride-2">kuşatan güçleri arasında kolay bir av olacaktı Cesare... Paralı askerler     </span></p>
			<p class="paragraf ParaOverride-4"><span class="CharOverride-2">askeri güçlerinin üstün olduğundan eminlerdi, Fransız müfrezelerin     </span></p>
			<p class="paragraf ParaOverride-4"><span class="CharOverride-2">gidişi sonucunda Cesare’ın yalnızca çok küçük bir güçle kaldığına     </span></p>
			<p class="paragraf ParaOverride-4"><span class="CharOverride-2">inanıyorlardı. Aslında, Machiavelli’ye göre, Borgia, Cesena’yı on bin     </span></p>
			<p class="paragraf ParaOverride-4"><span class="CharOverride-2">piyadeyle -ve üç bin atla- terk etmiş, Sinigaglia’da tekrar birleşmeden     </span></p>
			<p class="paragraf ParaOverride-4"><span class="CharOverride-2">önce paralel hat üzerinde ilerlemek için adamlarını ikiye ayırmıştı.     </span></p>
			<p class="paragraf ParaOverride-4"><span class="CharOverride-2">Böyle büyük bir güçle ilerlemesinin nedeni, Ramiro de Lorca’dan     </span></p>
			<p class="paragraf ParaOverride-4"><span class="CharOverride-2">aldığı itirafla paralı askerlerin ellerinde neyin olduğunu bilmesiydi.     </span></p>
			<p class="paragraf ParaOverride-4"><span class="CharOverride-2">Böylece tuzaklarını kendi üzerlerine çevirmeye karar verdi. Bu     </span></p>
			<p class="paragraf ParaOverride-4"><span class="CharOverride-2">hilelerin şaheseriydi ve tarihçi Paolo Giovio daha sonra    </span></p>
			<p class="paragraf ParaOverride-4"><span class="CharOverride-2">“muhteşem hile” adını vermişti.    </span></p>
			<p class="paragraf ParaOverride-4"><span class="CharOverride-2">31 Aralık’ta [1502] şafak sökerken Cesare, Sinigaglia’nın eteklerine     </span></p>
			<p class="paragraf ParaOverride-4"><span class="CharOverride-2">vardı... Cesare’ın Michelotto Corella tarafından idare edilen    </span></p>
			<p class="paragraf ParaOverride-4"><span class="CharOverride-2">iki yüz mızraklı öncü grubu kanal köprüsünde yerini aldı... Köprünün    </span></p>
			<p class="paragraf ParaOverride-4"><span class="CharOverride-2">böyle etkin bir şekilde kontrolu komplocuların taburlarının geri çekilmesini önledi...    </span></p>
			<p class="paragraf ParaOverride-4"><span class="CharOverride-2">Cesare paralı askerleri coşkulu bir şekilde selamlayarak     </span></p>
			<p class="paragraf ParaOverride-4"><span class="CharOverride-2">kendisinekatılmak üzere davet etti...     </span></p>
			<p class="paragraf ParaOverride-4"><span class="CharOverride-2">Michelotto, Cesare’ın kullanımı     </span></p>
			<p class="paragraf ParaOverride-4"><span class="CharOverride-2">için Bernardino Sarayı’nı hazırlatmıştı, dük askerleri içeri davet etti...     </span></p>
			<p class="paragraf ParaOverride-4"><span class="CharOverride-2">Adamlar içeri girer girmez arka taraftan içeri süzülen muhafızlar    </span></p>
			<p class="paragraf ParaOverride-4"><span class="CharOverride-2">tarafından tutuklandılar... Cesare, Vitelli ve Orsini’nin     </span></p>
			<p class="paragraf ParaOverride-4"><span class="CharOverride-2">şehrin dışındaki askerlerine saldırılması emrini verdi... O gece    </span></p>
			<p class="paragraf ParaOverride-4"><span class="CharOverride-2">skerleri ortadan kaldırılırken Michelotto, Bernardino Sarayı’ndaki    </span></p>
			<p class="paragraf ParaOverride-4"><span class="CharOverride-2">Oliveretto ve Vitelli’yi boğdu...    </span></p>
			<p class="paragraf ParaOverride-4"><span class="CharOverride-2">Borgia bir hamlede eski generallerinden ve en kötü düşmanlarından kurtulmuştu.    </span></p>
			<p class="paragraf ParaOverride-4"><span class="CharOverride-2">The Borgias, Ivan Cloulas, 1989    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">YASAYA UYMAK    </p>
			<p class="paragraf">MS 625’te doğan Wu Chao bir dükün kızıydı ve birçok çekici yanı olan genç bir kadındı ve bu yüzden İmparator T’ai Tsung’un haremine aitti.    </p>
			<p class="paragraf">İmparatorluk haremi, imparatorun gözdesi olmak için yarışan cariyelerle dolu tehlikeli bir yerdir. Wu’nun güzelliği ve güçlü karakteri bu savaşı çabuk kazanmasını sağladı, fakat imparatorun da diğer güçlü erkekler gibi kaprisli olduğunu ve yerine kolayca başkasının geçebileceğini bildiği için gözlerini gelecekten ayırmıyordu.    </p>
			<p class="paragraf">Wu imparatorun hovarda oğlu Kao Tsung’u onu yalnız başına bulabildiği tek olası durumda, yani kraliyet tuvaletinde kendini rahatlatırken ayartmayı başardı. Bu durumda bile imparator ölüp Kao Tsung tahta geçtiğinde ölmüş olan kralların bütün eşleriyle cariyelerinin gelenek ve yasaya bağlı olduğu kadere maruz kaldı: Başı tıraş edildi, hayatının geri kalanını geçireceği manastıra girdi. Yedi yıl boyunca Wu kaçmak için plan yaptı. Yeni imparatorla gizlice bağlantı kurarak ve karısı imparatoriçeyle arkadaş olarak saraya ve kraliyet haremine geri dönmesine izin veren oldukça sıradışı bir fermanı çıkartmayı başardı. Hareme girdikten sonra imparatorla yatmaya devam ederken imparatoriçeye yaltaklanıyordu. İmparatoriçe bunu engellemedi, ama imparatora bir vâris kazandırmalıydı, durumu umutsuzdu ve Wu mükemmel bir müttefikti.    </p>
			<p class="paragraf">654’te Wu Chao bir çocuk doğurdu. Bir gün imparatoriçe ziyarete geldi ve o gider gitmez Wu yeni doğmuş bebeği -kendi bebeğini- boğdu. Cinayet ortaya çıktığında şüpheler hemen birkaç dakika önce orada olan ve kıskanç doğası herkesçe bilinen imparatoriçe üzerinde yoğunlaştı. Bu tam olarak Wu’nun planladığı şeydi. Olaydan kısa bir süre sonra imparatoriçe cinayetten mahkûm olup idam edildi. Wu Chao onun yerine imparatoriçe olarak taç giydi. Zevk hayatına düşkün olan yeni kocası yönetimi memnuniyetle Wu Chao’ya teslim etti. Wu Chao o zamandan beri İmparatoriçe Wu olarak tanınır.    </p>
			<p class="paragraf">Artık böylesi büyük bir güce sahip olmasına rağmen Wu kendini hiç güvende hissetmiyordu. Her yerde düşmanlar vardı; bir an bile rahatlayamıyordu. Wu kırk bir yaşındayken genç ve güzel yeğeninin imparatorun gözdesi olacağından korkmaya başlamıştı. Kadını yemeğine karıştırdığı kille zehirledi. 675’te görünürdeki vâris olan kendi oğlu da zehirlendi. Sonraki oğlu -gayri meşru, ama artık prensti- kısa bir süre sonra uydurma bir suçla sürgün edildi. İmparator 683’te ölünce Wu sıradaki oğlunun taht için uygun olmadığını açıkladı. Bu da en küçük, en yetersiz oğlunun imparator olması anlamına geliyordu. Bu şekilde Wu ülkeyi yönetmeye devam etti.    </p>
			<p class="paragraf">Sonraki beş yıl içinde sayısız saray darbeleri oldu. Hepsi başarısız oldu ve bütün komplocular idam edildi. 688 yılına kadar Wu’ya meydan okuyacak kimse kalmamıştı. Kendisinin Buda’nın ilahi torunu olduğunu iddia etti ve 690’da arzuları sonunda yerine getirildi: Adı Çin’in Kutsal ve İlahi “İmparatoriçe”si oldu.    </p>
			<p class="paragraf ParaOverride-5">Wu imparatoriçe oldu, çünkü önceki T’ang hanedanından geriye kimse kalmamıştı. Böylece kendisine meydan okunmadan on yılı aşkın bir süre ve nispeten barış içinde yönetti ülkeyi. 705’te seksen yaşında tahttan feragat etmeye zorlandı.     </p>
			<p class="paragraf ParaOverride-4"><span class="CharOverride-2">En büyük zafere ulaşmak için acımasız olmalısınız.    </span></p>
			<p class="paragraf ParaOverride-4"><span class="CharOverride-2">Napoleon Bonaparte, 1769-1821    </span></p>
			<p class="arabaslik_soll" xml:lang="en-GB">Yorum    </p>
			<p class="paragraf">İmparatoriçe Wu’yu tanıyan herkes onun enerjisi ve zekâsından söz eder. O dönemde hırslı bir kadın için imparatorluk hareminde birkaç yıl ve sonra ömür boyu manastıra kapanma dışında bir şeref yoktu. Wu zirveye doğru kademe kademe, ama dikkate değer yükselişinde hiçbir zaman acemice davranmamıştı. Herhangi bir tereddütün, bir anlık zayıflığın sonunu getireceğini biliyordu. Bir düşmandan her kurtuluşunda bir yenisi çıkıyorsa çözüm basitti; ya onları ezecek ya da ölecekti. Ondan önce gelen imparatorlar da zirveye giden aynı yolu takip etmişlerdi, fakat Wu -bir kadın olarak güç kazanmak için hiç şansı yoktu- daha da acımasız olmalıydı.    </p>
			<p class="paragraf ParaOverride-5">İmparatoriçe Wu’nun kırk yıllık iktidarı Çin tarihindeki en uzun iktidarlardan biridir. Güce doğru kanlı yükselişi iyi bilinse de Çin’de dönemin en yetenekli ve etkin hükümdarı olarak kabul edilmektedir.    </p>
			<p class="paragraf ParaOverride-4"><span class="CharOverride-2">Rahip ölmekte olan İspanyol devlet adamına ve General Ramon     </span></p>
			<p class="paragraf ParaOverride-4"><span class="CharOverride-2">Maria Narvaez’e (1800-1868) sordu. “Ekselansları bütün düşmanlarını     </span></p>
			<p class="paragraf ParaOverride-4"><span class="CharOverride-2">affeder mi?” Narvaez, “Düşmanlarımı affetmek zorunda değilim,” diye     </span></p>
			<p class="paragraf ParaOverride-4"><span class="CharOverride-2">cevap verdi. “Ben hepsini öldürttüm.”    </span></p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">Bu yasayı gösteren iki hikâyenin Çin’den gelmesi bir rastlantı değildir. Çin tarihi hayatta bırakılan ve geri dönüp merhamet gösterenin peşine düşen düşman örnekleriyle doludur. “Düşmanı ezmek” MÖ IV. yüzyılda <span class="CharOverride-3">Savaş Sanatı’</span>nın yazarı Sun-tzu’nun stratejik ilkesidir. Fikir basittir: Düşmanlarınız sizin için kötü şeyler diler. Sizi yok etmekten başka istedikleri bir şey yoktur. Eğer onlarla olan mücadelenizde acıma veya uzlaşma umuduyla yarı yolda ya da yolun dörtte üçünü geçtikten sonra durursanız onları yalnızca biraz daha kararlı, daha kızgın hale getirmiş olursunuz ve bir gün intikam alırlar. Şimdilik arkadaşça davranabilirler, ama bu yalnızca onları yendiğiniz içindir. Uygun zamanı beklemekten başka yapacak bir şeyleri yoktur.    </p>
			<p class="paragraf">Çözüm: Acımayın. Düşmanınızı onların sizi ezeceği kadar ezin. Sonuç olarak düşmanınızdan gelmesini umabileceğiniz tek barış ve güvenlik onların ortadan kaybolmalarıdır.    </p>
			<p class="paragraf">Sun-tzu ve genel olarak Çin tarihinin sadık okuyucusu olan MaoTse-tung bu yasanın önemini biliyordu. 1934’te, o zamandan beri Uzun Mart olarak bilinen dönemde komünist lider ve kötü donanımlı 75.000 askeri, Chiang Kai-shek’in çok daha büyük ordusundan kaçmak için Batı Çin’in ıssız dağlarına çekildi.    </p>
			<p class="paragraf">Chiang canlı tek bir komünist bile bırakmamaya kararlıydı ve birkaç yıl sonrasına kadar Mao’nun askerlerinin sayısı 10.000’den aşağı inmişti. Aslında Çin’in Japonya tarafından işgal edildiği 1937’ye kadar Chiang, komünistlerin artık bir tehdit olmadığını düşünmeye başlamıştı. Takipten vazgeçmeyi tercih etti ve Japonya üzerine yoğunlaştı. On yıl sonra komünistler Chiang’ın ordusunu bozguna uğratacak kadar gelişmişti. Chiang eskilere dayalı düşmanı ezmenin hikmetini unutmuştu; Mao ise unutmamıştı. Chiang ve askerlerini Tayvan Adası’na kaçana kadar kovaladı. Bugün Çin’de Chiang’ın rejiminden geriye hiçbir şey kalmadı.    </p>
			<p class="paragraf">“Düşmanı ezmenin” ardındaki hikmet İncil kadar eskidir. İlk uygulayıcısı, Kızıl Deniz’i Yahudiler için ikiye ayırdığı, sonra suyu kendilerini takip etmekte olan Mısırlıların üzerine salan, böylece “geriye hiçbirinin kalmadığı” sırada bu hikmeti Tanrı’nın kendisinden öğrenen Musa olabilir. Musa On Emir’le Sina Dağı’ndan dönüp insanlarını Altın Buzağı’ya taparken bulduğunda bütün suçluları kılıçtan geçirtti. Ve ölmeden hemen önce en sonunda Vaadedilmiş Topraklar’a girmek üzere olan takipçilerine, Canaan kabilelerini yendiklerinde onları “tamamen yok etmeleri gerektiğini... onlarla bir anlaşma yapmamalarını ve onlara acıma göstermemelerini” söyledi.    </p>
			<p class="paragraf">Tam zaferin amacı modern savaşın bir önermesidir ve başta gelen savaş filozofu Carl von Clausewitz gibiler tarafından bir prensibe bağlanmıştır. Von Clausewitz, Napoleon’un harekâtlarını analiz ederek, “Düşman güçlerinin doğrudan imhasının her zaman baskın düşünce olması gerektiğini iddia ediyoruz... Büyük zafer bir kez kazanıldıktan sonra dinlenmeden, soluklanma boşluğundan söz edilmemeli... yalnızca takipten, yine düşmanın peşine düşmekten, başkentini ele geçirmekten, kaynaklarına, ülkeye yardım ve rahatlık veren diğer her şeye saldırmaktan konuşulmalıdır,” şeklinde yazmıştır. Bunun nedeni, savaştan sonra sıranın görüşmelere ve ülkenin sınırlarının belirlenmesine gelmesidir. Ve eğer yalnızca kısmi bir zafer kazandıysanız savaşla kazandığınızı görüşmelerde kaçınılmaz olarak kaybedersiniz.    </p>
			<p class="paragraf">Çözüm basittir: Düşmanlarınıza hiç seçenek tanımayın. Onları yok edin, ülkeleri sizin olsun. Gücün amacı düşmanlarınızı tamamen kontrol etmek, sizin isteğinize itaat etmelerini sağlamaktır. Yarı yola kadar gidemezsiniz. Eğer seçenekleri olmazsa sizin emirlerinize uymaya zorlanacaklardır. Bu yasanın savaş alanının çok ötesinde kullanımları vardır. Görüşme kazandığınız zaferi yok edecek sinsi bir yılandır, bu nedenle düşmanlarınıza görüşecek bir şey, bir umut, manevra yapacak bir alan bırakmayın. Onlar yenilmiştir, hepsi bu kadar.    </p>
			<p class="paragraf">Şunun farkına varın: Güç mücadelenizde rekabet doğuracak ve düşman yaratacaksınız. Yenemediğiniz, ne olursa olsun düşmanınız olarak kalacak insanlar olacaktır. Fakat bilerek ya da bilmeyerek onlar üzerinde ne tür yaralar açarsanız açın nefretlerini kişisel olarak almayın. Yalnızca aranızda bir barış olasılığı bulunmadığını kabul edin, özellikle de siz gücü elinizde tuttuğunuz sürece. Eğer etrafınızda dolaşmalarına izin verirseniz günün geceyi takip ettiği kadar kesin bir şekilde intikam almaya çalışacaklardır. Kartlarını göstermeleri için beklemek çok aptalcadır; İmparatoriçe Wu’nun bildiği gibi o zaman çok geç olacaktır.    </p>
			<p class="paragraf">Gerçekçi olun: Etrafınızda böyle bir düşmanla asla güvende olamazsınız. Tarihteki dersleri, Musa ve Mao’nun bilgeliğini hatırlayın. Asla yarı yola kadar gitmeyin.    </p>
			<p class="paragraf">Kuşkusuz bir cinayet meselesi değil, uzaklaştırma meselesidir bu. Etkili bir şekilde zayıflatılıp sonra sarayınızdan sonsuza dek uzaklaştırılan düşmanlarınız zararsız hale gelirler. İyileşme ve size zarar verme umutları yoktur. Eğer uzaklaştırılmazlarsa en azından size karşı planlar kurduklarını bilin ve arkadaşmış gibi yapmalarına aldırmayın. Böylesi bir durumda tek silahınız uyanık oluşunuzdur. Eğer onları derhal uzaklaştıramazsanız, bunu yapmak için en uygun zamanı kollayın.    </p>
			<p class="resimm" xml:lang="en-GB"><img alt="" class="_idGenObjectAttribute-18" src="../Images/24.png"/>      </p>
			<p class="paragraf">Bu yasaya ender olarak aldırmazlık edilmelidir, ama bazen eğer böyle bir şey mümkünse düşmanlarınızın kendi kendilerini yok etmelerine izin vermek, sizin elinizden acı çekmelerini sağlamaktan daha iyidir. Örneğin, savaşta iyi bir general bir orduya köşeye sıkıştırıldığı sırada saldırırsa askerlerinin canlarını dişlerine takarak savaşacaklarını bilir. O halde bazen bir kaçış yolu bırakmak daha iyidir. Geri çekilirken kendilerini yorarlar ve sonunda geri çekilmek savaş alanında zarar görmekten daha fazla morallerini bozar. Dolayısıyla birini ipin ucuna bağladığınızda -ama ancak iyileşme şansı olmadığından iyice emin olduktan sonra- kendi kendisini asmasına izin verebilirsiniz. Kendi yıkımlarının aracısı olmalarını sağlayın. Sonuç aynı olacaktır ve siz kendinizi o kadar kötü hissetmeyeceksiniz.    </p>
			<p class="paragraf">Son olarak, bazen bir düşmanı ezerken onların içine o derece acı doldurursunuz ki, intikam planları için yıllar geçirirler. Versailles Anlaşması’nın Almanlar üzerinde böyle bir etkisi vardı. Bazıları uzun dönemde hoşgörü göstermenin daha iyi olduğunu iddia edebilir. Sorun şu ki, hoşgörünüz başka bir riski de içerir; hâlâ kin güden düşmanı teşvik edebilir, ama düşmanın bu kez hareket edecek bir alanı vardır. Düşmanınızı ezmek neredeyse her zaman daha akıllıcadır. Eğer yıllar sonra intikam almayı planlıyorsa savunmayı bırakmayın, ama onu tekrar ezin.    </p>
		</div>
</body>
</html>