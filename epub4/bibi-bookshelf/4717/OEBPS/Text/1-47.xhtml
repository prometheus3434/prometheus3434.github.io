<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-47</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-47" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-45">YASA 44     </p>
			<p class="anabass ParaOverride-3">AYNA ETKİSİYLE ELLERİNİ KOLLARINI     </p>
			<p class="anabass ParaOverride-7">BAĞLAYIP ÇİLEDEN ÇIKARIN    </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">Ayna gerçeği yansıtır, ama aldatmaca için mükemmel bir araçtır. Düşmanlarınıza ayna tuttuğunuz, onların yaptığının aynısını yaptığınız zaman stratejinizi anlayamazlar. Ayna Etkisi onlarla alay eder ve aşağılar, aşırı tepki vermelerine neden olur. Ruhlarına ayna tutarak onların değerlerini paylaştığınız yanılsamasıyla onları baştan çıkarırsınız; hareketlerine ayna tutarak onlara iyi bir ders verirsiniz. Çok az kişi Ayna Etkisi’nin gücüne direnebilir.    </span></p>
			<p class="arabaslik_soll" xml:lang="en-GB">AYNA ETKİLERİ: Ön Tipoloji    </p>
			<p class="paragraf">Aynaların bizi rahatsız etme özelliği vardır. Aynada yansımamıza bakarken çoğunlukla görmek istediğimiz şeyi görürüz, yani gördüğümüzde en rahat ettiğimiz imajımızı. Çok yakından bakmama eğilimindeyizdir, kırışıklıklara ve lekelere aldırmayız. Ama yansıyan imaja iyi bakarsak kendimizi başka insanların bizi gördüğü gibi, diğer insanların arasındaki bir insan, özneden çok bir nesne gibi gördüğümüzü hissederiz. Bu duygu içimizin ürpermesine neden olur, kendimizi görürüz, ama dışardan, bilincimizi dolduran düşünce ve ruh olmaksızın. Bir maddeyizdir.    </p>
			<p class="paragraf">Ayna Etkisi’ni kullanırken, diğer insanların hareketlerini yansıtarak, onları rahatsız etmek ve kızdırmak için hareketlerini taklit ederek bu rahatsız edici gücü yeniden yaratırız. Alay edilmiş, kopyalanmış, ruhsuz bir nesne haline getirilmiş hissettikleri için öfkelenirler. Ya da aynı şeyi biraz farklı olarak yaparlar ve ellerinin kollarının bağlandığını hissederler, arzularını ve isteklerini mükemmel bir şekilde yansıtmışsınızdır. Bu aynaların narsisistik gücüdür. Her iki durumda da, Ayna Etkisi hedeflerinizi öfkelendirse de, büyülese de onları rahatsız eder ve o andan itibaren onları kullanacak ya da baştan çıkaracak güce sahipsinizdir. Etki büyük güç içerir, çünkü en ilkel duygular üzerinde çalışır.    </p>
			<p class="paragraf">Güç alanında dört temel Ayna Etkisi vardır.    </p>
			<p class="paragraf"><span class="CharOverride-4">Etkisiz Hale Getirme Etkisi.</span> Antik Yunan mitolojisinde Gorgon Medusa’nın saçlarının yerinde yılanlar, dışarı sarkan bir dili, devasa dişleri ve ona bakan herkesi korkudan taşa çeviren çirkin bir yüzü vardı. Ama kahraman Perseus bronz kalkanını parlatarak ayna haline getirip aynadaki yansımanın kendisine rehberlik etmesiyle Medusa’ya gizlice yanaşıp başını kesebildi. Kalkan bu örnekte bir aynaysa ayna da aynı zamanda bir tür kalkandı: Medusa, Perseus’u göremiyordu, yalnızca kendisinin yansıyan hareketlerini görüyordu ve kahraman bu perdenin arkasından gizlice çıkıp onu yok etti.    </p>
			<p class="paragraf">Bu, Etkisiz Hale Getirme’nin esasıdır: Düşmanlarınızın yaptığını yapın, hareketlerini elinizden geldiğince taklit edin, ne yapmak üzere olduğunuzu anlayamazlar; aynanızla kör olmuşlardır. Sizinle baş etme stratejileri sizin onlara her zamanki tarzınızla tepki vermenize dayanır; onlarla taklitçilik oyunu oynayarak stratejilerini etkisiz hale getirin. Bu taktiğin alaycı, hatta çileden çıkaran bir etkisi vardır. Hepimiz sözlerimizi aynen tekrarlayarak bizimle dalga geçen çocuklara ait çocukluk deneyimlerimizi hatırlarız; bir süre sonra, ki bu süre pek uzun değildir, yüzlerine bir yumruk indirmek isteriz. Bir yetişkin olarak daha sinsice çalışarak rakiplerinizi hâlâ bu şekilde rahatsız edebilirsiniz; kendi stratejinizi aynayla saklayabilir, görünmez tuzaklar kurabilir veya rakiplerinizi sizin için planladıkları tuzağa itebilirsiniz.    </p>
			<p class="paragraf">Bu etkili teknik Sun-tzu zamanından beri askeri stratejide kullanılmıştır; bizim zamanımızda çoğu kez politik kampanyalarda görülür. Kendiniz için belirli bir stratejinizin olmadığı durumlarda kendinizi gizlemeniz için yararlı olur. Bu Savaşçının Aynası’dır.    </p>
			<p class="paragraf">Etkisiz Hale Getirme’nin tersine dönmüş hali Gölge’dir. Onlara görünmeden rakiplerinizin her hareketini gölgelersiniz. Onların stratejilerini, daha sonra, her hareketlerine engel olabileceğiniz zaman etkisiz hale getirecek bilgiyi toplamak için Gölge’yi kullanın. Gölge etkilidir, çünkü diğerlerinin hareketlerini takip etmek onların alışkanlıklarına ilişkin değerli bilgiler kazandırır. Gölge dedektifler ve casuslar için önemli bir hiledir.    </p>
			<p class="paragraf"><span class="CharOverride-4">Narcissus Etkisi.</span> Gölün yüzeyinde kendi hayalini gören Yunanlı genç Narcissus bu hayale âşık olur. Bunun kendi yansıması olduğunu, bu nedenle aşkının gerçekleşmeyeceğini öğrenince umutsuzluğa kapılıp kendini sulara atar ve boğularak ölür. Her birimizin benzeri sorunu vardır: Kendimizi çok severiz, ama bu sevgi bizim dışımızdaki sevgi nesnelerini dışladığı için sürekli olarak tatmin edilmeden ve doyurulmadan kalır. Narcissus Etkisi bu evrensel narsisizmi kullanır. Diğer insanların ruhlarının derinliklerine bakın; en gizli arzularının, değerlerinin, zevklerinin, ruhlarının gerçek anlamlarını ortaya çıkarın; sonra kendinizi bir tür ayna hayaline çevirerek bu gerçekleri onlara yansıtın. Ruhlarını onlara yansıtabilmeniz onlar üzerinde büyük güç kazandırır size; hatta bir nebze sevgi bile hissedebilirler.    </p>
			<p class="paragraf">Bu başka bir insanı fiziksel olarak değil, psikolojik olarak taklit etme yeteneğidir ve son derece güçlüdür, çünkü bir çocuğun doyurulmamış özsevgisini kullanır. Normal olarak insanlar bizi kendi deneyimlerinin, kendi zevklerinin bombardımanına tutarlar. Olayları ender olarak bizim gözümüzle görme çabası gösterirler. Bu can sıkıcıdır, ama aynı zamanda büyük bir fırsat da yaratır: En derindeki duygularını yansıtarak o kişiyi anladığınızı gösterebilirseniz çok daha fazla büyülenir ve etkisiz hale gelir, çünkü bu çok ender gerçekleşir. Bunu kendi hilekâr amaçlarınız için uyduruyor olsanız da hiç kimse dış dünyada bu kadar uyumlu bir biçimde yansıtılma duygusuna direnemez.    </p>
			<p class="paragraf">Narcissus Etkisi hem toplumsal hayatta, hem de iş hayatında harikalar yaratır; bize hem Baştan Çıkara’nın, hem de Saray Mensubunun Aynası’nı kazandırır.    </p>
			<p class="paragraf"><span class="CharOverride-4">Ahlaki Etki. </span>Sözel tartışmanın gücü son derece sınırlıdır ve çoğu kez istenen şeyin tersini yaratır. Gracian’ın söylediği gibi: “Gerçek çoğu kez görülür, ender olarak duyulur.” Ahlaki Etki fikirlerinizi hareketleriniz aracılığıyla göstermek için harika bir yoldur. En basit haliyle, onlara kendi ilaçlarını tattırarak bir ders verirsiniz.    </p>
			<p class="paragraf">Ahlaki Etki’de diğer insanların size yaptıklarına ayna tutarsınız ve bunu o şekilde yaparsınız ki,aynen onların size yaptığı şeyi yaptığınızı fark ederler. Sizin şikâyet edip sızlandığınızı duymak yerine, ki bu yalnızca savunmalarını arttırır, davranışlarının kötü olduğunu hissederler. Ve kendilerine yansıtılan hareketlerinin sonuçlarını hissederken sosyal olmayan davranışlarıyla başkalarını nasıl incittiklerinin ya da cezalandırdıklarının en derin anlamıyla farkına varırlar. Utanmalarını istediğiniz özelliklerini nesnelleştirin ve aptallıklarına bakıp ders alabilecekleri bir ayna yaratın. Bu teknik çoğu kez eğitimciler, psikologlar, nahoş ve bilinçsiz davranışla uğraşmak zorunda olan herkes tarafından kullanılır. Öğretmenin Aynası’dır bu. Bununla birlikte, insanların size karşı olan davranış şekillerinde gerçekte yanlış bir şey olsun ya da olmasın bu davranışı onların kendilerini suçlu hissetmelerini sağlayacak şekilde geri yansıtmak çoğunlukla sizin lehinizedir.    </p>
			<p class="paragraf"><span class="CharOverride-4">Sanrısal Etki.</span> Aynalar korkunç derecede aldatıcıdır, çünkü gerçek dünyaya baktığınız duygusunu yaratırlar. Ama aslında yalnızca bir parça cama bakıyorsunuzdur, bu da herkesin bildiği gibi dünyayı tam olarak olduğu gibi gösteremez: Aynadaki her şey tersine dönmüştür. Lewis Carroll’ın kitabında Alice aynadan geçince arkadan-öne doğru bir dünyayla karşılaşır ve bu yalnızca görsel değildir.    </p>
			<p class="paragraf">Sanrısal Etki bir nesne, yer ya da kişinin mükemmel bir kopyasını yaratmaktan gelir. Bu kopya bir tür model olarak işlev görür; insanlar onu gerçek olarak alırlar, çünkü gerçek maddenin fiziksel görünüşüne sahiptir. Bu sizi kandırmak için gerçek dünyayı taklit eden dolandırıcıların en seçkin tekniğidir. Aynı zamanda kamuflaj gerektiren herhangi bir alanda da uygulamaları vardır. Bu, Hilekârın Aynası’dır.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">TÜCCAR VE ARKADAŞI    </span></p>
			<p class="paragraf ParaOverride-4"><span class="CharOverride-2">Bir tüccar bir gün büyük bir yolculuğa çıkmayı arzuladı. Çok zengin     </span></p>
			<p class="paragraf ParaOverride-4"><span class="CharOverride-2">olmadığını düşünerek, “Gitmeden önce malvarlığımın bir kısmını     </span></p>
			<p class="paragraf ParaOverride-4"><span class="CharOverride-2">şehirde bırakmalıyım, böylece yolculuğum sırasında kötü şansla     </span></p>
			<p class="paragraf ParaOverride-4"><span class="CharOverride-2">karşılaşırsam dönüşümde param olur,” dedi kendi kendine. Bu     </span></p>
			<p class="paragraf ParaOverride-4"><span class="CharOverride-2">amaçla varlığının önemli bir kısmını oluşturan çok sayıda demir     </span></p>
			<p class="paragraf ParaOverride-4"><span class="CharOverride-2">çubuğu bir arkadaşına emanet ederek yokluğu sırasında onları     </span></p>
			<p class="paragraf ParaOverride-4"><span class="CharOverride-2">saklamasını istedi; sonra yolculuğa çıktı. Kısa bir süre sonra     </span></p>
			<p class="paragraf ParaOverride-4"><span class="CharOverride-2">yolculuğunda kötü şanstan başka bir şeyle karşılaşmayarak evine     </span></p>
			<p class="paragraf ParaOverride-4"><span class="CharOverride-2">döndü; ilk yaptığı şey arkadaşına gitmek ve demirini istemek     </span></p>
			<p class="paragraf ParaOverride-4"><span class="CharOverride-2">oldu: fakat arkadaşı bir borcunu ödemek için demiri satmıştı ve     </span></p>
			<p class="paragraf ParaOverride-4"><span class="CharOverride-2">tüccara şöyle dedi: “Demirini kilitli bir odaya koydum, orada kendi     </span></p>
			<p class="paragraf ParaOverride-4"><span class="CharOverride-2">altınım kadar güvende olacağını sanıyordum; ama kimsenin aklına     </span></p>
			<p class="paragraf ParaOverride-4"><span class="CharOverride-2">gelmeyecek bir kaza oldu, odadaki bir fare hepsini yiyip bitirdi.”    </span></p>
			<p class="paragraf ParaOverride-4"><span class="CharOverride-2">Cahil numarası yapan tüccar cevap verdi. “Gerçekten çok büyük bir     </span></p>
			<p class="paragraf ParaOverride-4"><span class="CharOverride-2">talihsizlik, ama farelerin demiri çok sevdiğini duymuştum; daha önce     </span></p>
			<p class="paragraf ParaOverride-4"><span class="CharOverride-2">ben de aynı şeye maruz kalmıştım onlar yüzünden, bu nedenle de bu     </span></p>
			<p class="paragraf ParaOverride-4"><span class="CharOverride-2">sıkıntıya daha kolay katlanabilirim.” Bu cevap arkadaşını son derece     </span></p>
			<p class="paragraf ParaOverride-4"><span class="CharOverride-2">sevindirdi, tüccarın demiri farenin yediğine bu kadar kolay inanması     </span></p>
			<p class="paragraf ParaOverride-4"><span class="CharOverride-2">onu çok memnun etmişti; bütün şüpheleri yok etmek için ertesi gün     </span></p>
			<p class="paragraf ParaOverride-4"><span class="CharOverride-2">arkadaşıyla yemek yemek istedi. Tüccar kabul etti. Oradan ayrıldıktan     </span></p>
			<p class="paragraf ParaOverride-4"><span class="CharOverride-2">sonra şehrin ortasında arkadaşının çocuklarıyla karşılaştı; bir çocuğu    </span></p>
			<p class="paragraf ParaOverride-4"><span class="CharOverride-2">eve götürüp bir odaya kilitledi. Ertesi gün büyük ıstırap çekiyor gibi     </span></p>
			<p class="paragraf ParaOverride-4"><span class="CharOverride-2">görünen arkadaşına gitti, sanki bilmiyormuş gibi nedenini sordu.     </span></p>
			<p class="paragraf ParaOverride-4"><span class="CharOverride-2">“Ah sevgili arkadaşım,” dedi diğeri. “Affını rica ederim, çocuklarımdan     </span></p>
			<p class="paragraf ParaOverride-4"><span class="CharOverride-2">birini kaybettim.” “Ah, bunu duyduğuma çok üzüldüm; dün buradan     </span></p>
			<p class="paragraf ParaOverride-4"><span class="CharOverride-2">ayrıldıktan sonra pençelerinde bir çocuk olan bir baykuş gördüm,     </span></p>
			<p class="paragraf ParaOverride-4"><span class="CharOverride-2">ama seninki miydi, değil miydi bilmiyorum.”     </span></p>
			<p class="paragraf ParaOverride-4"><span class="CharOverride-2">“Seni aptal, gülünç yaratık!” dedi arkadaşı. “Böyle berbat bir yalan     </span></p>
			<p class="paragraf ParaOverride-4"><span class="CharOverride-2">söylemeye utanmıyor musun? En fazla bir iki kilo ağırlığındaki bir     </span></p>
			<p class="paragraf ParaOverride-4"><span class="CharOverride-2">baykuş yirmi beş kiloluk bir çocuğu taşıyabilir mi?”    </span></p>
			<p class="paragraf ParaOverride-4"><span class="CharOverride-2">“Neden bu kadar şaşırdın ki?” diye sordu arkadaşı, “Sanki bir farenin     </span></p>
			<p class="paragraf ParaOverride-4"><span class="CharOverride-2">yüz tonluk demirleri yiyebildiği bir ülkede bir baykuşun yalnızca yirmi     </span></p>
			<p class="paragraf ParaOverride-4"><span class="CharOverride-2">beş kilo olan bir çocuğu taşıması o kadar garipmiş gibi!” O zaman     </span></p>
			<p class="paragraf ParaOverride-4"><span class="CharOverride-2">arkadaşı tüccarın sandığı kadar aptal olmadığını anladı ve ona yaptığı     </span></p>
			<p class="paragraf ParaOverride-4"><span class="CharOverride-2">şey için affını dileyerek demirin bedelini ödedi ve çocuğunu geri aldı.    </span></p>
			<p class="paragraf ParaOverride-4"><span class="CharOverride-2">Masallar, Pilpay, IV. Yüzyıl    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">AYNA ETKİLERİNE UYMAK    </p>
			<p class="arabaslik_soll ParaOverride-7" xml:lang="en-GB">1. Uyma    </p>
			<p class="paragraf">1815 yılı Şubat ayında Napoleon, Avrupa’nın müttefik güçleri tarafından hapiste tutulduğu Elba Adası’ndan kaçtı ve Fransız milletini kışkırtan bir şekilde Paris’e döndü. Her sınıftan vatandaşları ve askerleri yanına alarak kendisinin yerine gelen XVIII. Louis’yi tahttan indirdi. Bununla birlikte, tekrar iktidara geldiği mart ayına kadar Fransa’nın durumunun çok kötü bir biçimde değiştiği gerçeğiyle yüz yüze geldi. Ülke mahvolmuştu, diğer Avrupa ülkeleri arasında bir müttefiği yoktu, en sadık ve önemli bakanları da ya onu terk etmiş ya da ülkeden gitmişlerdi. Eski rejimden bir tek Joseph Fouché -eski emniyet müdürü- kalmıştı.     </p>
			<p class="paragraf">Napoleon önceki iktidarı döneminde kirli işlerini yapması için Fouché’ye güvenmişti, ama bakanını hiçbir zaman tam olarak çözememişti. Bütün bakanları hakkında bilgi almak için bir yığın ajan tutmuştu, böylece her zaman onlardan üstün oluyordu, ama kimse Fouché hakkında bir şey bulamamıştı. Yanlış bir şey yaptığından şüphece bakan öfkelenmiyor ya da suçlamaları kişisel olarak almıyordu; boyun eğer, baş sallar, gülümser ve anın gereklerine uyarak bukalemun gibi renk değiştirirdi. Başlangıçta bu biraz hoş ve çekici göründü, ama bir süre sonra bu güvenilmez adam tarafından atlatıldığını düşünen Napoleon’u düş kırıklığına uğratmaya başladı. Zaman zaman en önemli bakanlarını, Talleyrand dahil olmak üzere kovmuş, ama Fouché’ye hiç dokunmamıştı. Böylece tekrar iktidara geldikten sonra 1815’te yardıma gereksinim duyduğu Fouché’yi yeniden emniyet müdürü olarak atamaktan başka seçeneği olmadığını düşündü.    </p>
			<p class="paragraf">Yeni iktidarı birkaç haftalıkken Napoleon’un casusları Fouché’nin Avusturyalı Metternich dahil olmak üzere yabancı ülkelerin bakanlarıyla gizli bağlantılar içinde olduğuna inandıklarını söylediler. Bu en değerli bakanının kendisini düşmanlara satmasından korkan Napoleon çok geç olmadan gerçeği öğrenmeliydi. Fouché’yle doğrudan yüzleşemezdi, kişi olarak adam bir yılan kadar kaygandı. Sağlam kanıtlara ihtiyacı vardı.    </p>
			<p class="paragraf">Bu kanıt nisan ayında gelmiş gibiydi. İmparatorun özel polisi Fouché’ye bilgi vermek üzere Paris’e gelmiş olan Viyanalı bir adamı yakalamıştı. Napoleon adamın kendisine getirilmesini istedikten sonra itirafta bulunmazsa onu hemen oracıkta vuracağını söyledi; adam hemen çözülüp Fouché’ye Metternich’den gelen bir mektubu verdiğini söyledi. Mektup görünmeyen bir mürekkeple yazılmıştı ve Basel’de gerçekleştirilecek olan gizli bir toplantıya özel ajanları çağırıyordu. Napoleon buna uygun olarak kendi ajanlarından birinin bu toplantıya sızmasını emretti. Eğer Fouché gerçekten onu aldatmayı planlıyorsa suçüstü yakalanacak ve asılacaktı.    </p>
			<p class="paragraf">Napoleon sabırsızlıkla ajanının dönmesini bekliyordu, ama ajan birkaç gün sonra ortaya çıkıp Fouché’nin bir komploya karıştığını gösterecek hiçbir şey bulamadığını rapor etti. Aslında oradaki diğer ajanlar Fouché’nin kendilerine kazık atmasından, baştan beri Napoleon için çalışıyor olmasından şüpheleniyorlardı. Napoleon buna bir an için bile inanmadı, her nasılsa Fouché onu yine atlatmıştı.     </p>
			<p class="paragraf">Fouché ertesi sabah Napoleon’u ziyaret etti. “Bu arada, efendim, birkaç gün önce Metternich’den bir mektup aldığımı size hiç söylemedim; aklım daha önemli şeylerle doluydu. Üstelik elçi bana mektubun okunabilmesi için gerekli tozu vermeyi ihmal etti... İşte mektup.” Fouché’nin kendisiyle oyun oynadığından emin olan Napoleon patladı. “Sen bir hainsin, Fouché! Seni astırmalıyım.” Fouché’ye bağırmaya devam etti, ama kanıt olmadan onu kovamadı. Fouché imparatorun bu sözlerine yüzünde şaşkın bir ifadeyle karşılık veriyordu yalnızca, ama içten içe gülüyordu, çünkü baştan beri yansıtma oyunu oynuyordu.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Bir düşmanla uğraşıp çekişirken ilerleyemediğinizi fark ettiğinizde     </span></p>
			<p class="paragraf ParaOverride-4"><span class="CharOverride-2">bu durum “içinize işler” ve düşmanla adeta yekvücut olursunuz.     </span></p>
			<p class="paragraf ParaOverride-4"><span class="CharOverride-2">Birbirinize iyice dolanmışken uygun bir teknik kullanarak mücadeleyi     </span></p>
			<p class="paragraf ParaOverride-4"><span class="CharOverride-2">kazanabilirsiniz... Düşmanın nasıl “içine işleyeceğinizi” bilerek     </span></p>
			<p class="paragraf ParaOverride-4"><span class="CharOverride-2">çoğunlukla kesin bir zafer elde edebilirsiniz, oysa ondan ayrılıp     </span></p>
			<p class="paragraf ParaOverride-4"><span class="CharOverride-2">uzaklaştığınızda kazanma şansınızı kaybedersiniz.    </span></p>
			<p class="paragraf ParaOverride-4"><span class="CharOverride-2">Beş Halka Kitabı, Miyamoto Musashi, XVII. Yüzyıl    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Fouché, Napoleon’un etrafındakiler hakkında casusluk yaptır­dığını yıllardır biliyordu. Bakan bu oyundan, kendi casuslarına Napoleon’un casuslarının casusluğunu yaptırarak, böylece Napole­on’un kendisine karşı takınabileceği tavrı etkisiz hale getirerek kurtulmuştu. Basel’deki toplantı konusunda durumu tam tersine bile çevirmişti. Napoleon’un ikili ajanını bildiği için Fouché’nin de sadık bir ikili ajan gibi görünmesini sağlayacak şekilde ayarlamıştı durumu.    </p>
			<p class="paragraf">Fouché etrafındakilerin aynası olarak büyük kargaşa zamanlarından güçlenerek ve gelişerek çıkmıştı. Fransız İhtilali sırasında radikal bir Jacobin’di; terörden sonra ılımlı bir cumhuriyetçi oldu; Napoleon’un komutası altında sadık bir emperyalist oldu ve Napoleon onu soylu yaparak Otranto Dükü unvanını verdi. Eğer Napoleon insanlar hakkında kötü bir şeyler bulma silahını eline aldıysa Fouché de herkesin yanı sıra Napoleon hakkında da kötü şeyler bulabilirdi. Bu kendisine imparatorun planları ve arzularını önceden tahmin etme fırsatını verdi, böylece patronu henüz söze dökmeden onun duygularını seslendirebiliyordu. Fouché hareketlerini ayna stratejisiyle gizleyerek eylem sırasında yakalanmaksızın saldırgan hamleler bile planlamıştı.    </p>
			<p class="paragraf">Bu etrafınızdakileri yansıtmanın gücüdür. Birincisi, insanlara onların düşünce ve hedeflerini paylaştığınız duygusunu verirsiniz. İkincisi, eğer gizli niyetleriniz olduğundan şüphelenirlerse ayna sizi onlardan korur, stratejinizin ne olduğunu anlamalarına engel olur. Sonunda bu onları kızdıracak ve rahatsız edecektir. İkili oynayarak onların planladıkları şeyi önce siz yapın, inisiyatiflerini çalın, bu onları çaresiz kılacaktır. Ayrıca onları nasıl ve ne zaman rahatsız edeceğinizi seçme yeteneğini de kazanırsınız, gücün başka bir alanı. Aynı zamanda ayna sizin zihinsel enerjinizi korur; yalnızca başkalarının hareketlerini yansıtmak kendi stratejinizi geliştirmeniz için gereken alanı sağlar size.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">TİLKİ VE LEYLEK    </span></p>
			<p class="paragraf ParaOverride-4"><span class="CharOverride-2">Bir gün Bay Tilki yemeğe Bayan Leylek’i davet eder. Yemek     </span></p>
			<p class="paragraf ParaOverride-4"><span class="CharOverride-2">fazla özenli değildir, kabalık âdeti olduğu üzere çok güzel bir     </span></p>
			<p class="paragraf ParaOverride-4"><span class="CharOverride-2">yemek hazırlamamıştır tilki. Aslında düz bir tabakta sunulan yulaf     </span></p>
			<p class="paragraf ParaOverride-4"><span class="CharOverride-2">çorbasından ibarettir yemek. Bir dakika içinde muzip tilki tabağı     </span></p>
			<p class="paragraf ParaOverride-4"><span class="CharOverride-2">siler süpürür; bu arada gagasıyla çabalayan leylek bir lokma bile     </span></p>
			<p class="paragraf ParaOverride-4"><span class="CharOverride-2">alamamıştır. Bu zalim eşek şakasının intikamını almak için leylek     </span></p>
			<p class="paragraf ParaOverride-4"><span class="CharOverride-2">tilkiyi ertesi hafta yemeğe davet eder. “Memnun olurum,” der tilki.     </span></p>
			<p class="paragraf ParaOverride-4"><span class="CharOverride-2">“Konu arkadaşlarım olunca gururda asla ısrar etmem.” Ertesi hafta     </span></p>
			<p class="paragraf ParaOverride-4"><span class="CharOverride-2">tam gününde ev sahibinin evine gider ve hemen her şeyi övmeye     </span></p>
			<p class="paragraf ParaOverride-4"><span class="CharOverride-2">başlar. “Ne zevk! Ne güzellik! Ve yemekler harika kokuyor!” Büyük bir     </span></p>
			<p class="paragraf ParaOverride-4"><span class="CharOverride-2">iştahla masaya oturur (tilkiler her zaman yemeye hazırdır) ve lezzetli     </span></p>
			<p class="paragraf ParaOverride-4"><span class="CharOverride-2">etin kokusunu içine çeker. Yemek et kavurmasıdır ve uzun boyunlu,     </span></p>
			<p class="paragraf ParaOverride-4"><span class="CharOverride-2">dar ağızlı bir sürahide servis yapılmaktadır, tam hak ettiği gibi!     </span></p>
			<p class="paragraf ParaOverride-4"><span class="CharOverride-2">Leylek kolayca yerken, gagasıyla yemeğin tadını çıkarırken, tilkinin     </span></p>
			<p class="paragraf ParaOverride-4"><span class="CharOverride-2">ağzı yanlış şekilde ve büyüklüktedir. İnine boş mideyle, kuyruğunu     </span></p>
			<p class="paragraf ParaOverride-4"><span class="CharOverride-2">bacaklarının arasına kıstırmış, kulakları düşmüş bir şekilde ve yüzü     </span></p>
			<p class="paragraf ParaOverride-4"><span class="CharOverride-2">bir tavuk tarafından yakalanmış bir tilki gibi kıpkırmızı olarak döner.     </span></p>
			<p class="paragraf ParaOverride-4"><span class="CharOverride-2">Seçilmiş Masallar, Jean de La Fontaine, 1621-1695    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">2. Uyma    </p>
			<p class="paragraf">Kariyerinin başlangıcında Atinalı hırslı bir devlet adamı olan General Alcibiades (MÖ 450-404) gücünün kaynağı haline gelen altedilmesi zor bir silah geliştirdi. Başkalarıyla her karşılaşmasında ruh yapılarını ve zevklerini seziyor, sonra hareketlerini onların en derindeki arzularını yansıtacak şekilde biçimlendiriyordu. Onların değerlerinin herkesinkinden üstün olduğu, amacının onları kendine örnek almak ya da hayallerini gerçekleştirmelerine yardım etmek olduğu fikriyle onları baştan çıkarıyordu. Cazibesine çok az kişi direnebiliyordu.    </p>
			<p class="paragraf">Onun büyüsüne kapılan ilk kişi filozof Sokrat’tı. Alcibiades, Sokrat’ça sadelik ve dürüstlük idealinin zıddını temsil ediyordu. Savurgan bir hayat yaşıyordu ve tamamen ilkesizdi. Ama ne zaman Sokrat’la karşılaşsa yaşlı adamın aklı başındalığını yansıtıyor, Sokrat’a uzun yürüyüşlerde eşlik ediyor, yalnızca felsefe ve erdemden söz ediyordu. Sokrat da saf değildi, Alcibiades’in hayat tarzının farkındaydı. Ama bu yalnızca kendisini memnun eden bir mantığa karşı hassas duruma düşmesine neden oluyordu. Yalnızca benim yanımdayken bu adam erdemli etkiye boyun eğiyor; yalnızca benim böyle bir gücüm var onun üzerinde, diye düşünüyordu. Bu duygu Alcibiades’in ateşli hayranı ve taraftarı olan Sokrat’ı sarhoş etti, bir gün savaşta bu genç adamı kurtarmak için hayatını tehlikeye bile attı.    </p>
			<p class="paragraf">Atinalılar, Alcibiades’in en büyük hatip olduğunu düşünüyorlardı, çünkü dinleyenlerin şiddetli arzularına hitap edebilme ve bu arzuları yansıtma yeteneği vardı. En ünlü konuşmalarını, Atina’ya büyük zenginlik ve kendisine sınırsız şöhret getireceğini düşündüğü Sicilya’nın istilasına destek vermek için yaptı. Konuşmaları genç Atinalıların, atalarının zaferlerinin sırtından geçinmek yerine kendileri için toprak fethetme tutkularını dile getiriyordu. Ama aynı zamanda daha yaşlı erkeklerin, Atina’nın Yunanlıları Persia’ya götürdüğü ve sonra bir imparatorluk yarattıkları ihtişamlı günlere ait nostaljilerini de yansıtmaktaydı sözleri. Şimdi bütün Atinalılar Sicilya’yı fethetme hayalini kuruyorlardı; Alcibiades’in planları onaylanmıştı ve seferin komutanı oldu.    </p>
			<p class="paragraf">Bununla birlikte Alcibiades, Sicilya’yı istila ettiğinde bazı Atinalılar onu kutsal heykellere saygısızlık etmek gibi uydurma iddialarla suçladılar. Eve dönerse düşmanlarının onu idam edeceklerini biliyordu, böylece son dakikada Atina filosunu terk etti ve Atina’nın amansız düşmanı Sparta’nın tarafına geçti. Spartalılar bu büyük adamı yanlarına aldılar, fakat şöhretini biliyorlardı ve ona karşı dikkatliydiler. Alcibiades lüksü seviyordu; Spartalılar sade ve tutumlu yaşama tapan savaşçı insanlardı ve Alcibiades’in gençlerini bozacağından korkuyorlardı. Ama Sparta’ya gelen Alcibiades’in hiç de bekledikleri gibi olmaması onları çok rahatlattı; saçlarını süslemiyordu (onlar gibi), soğuk banyo yapıyordu, düşük kaliteli ekmek yiyor ve siyah etsuyu içiyor, basit giysiler giyiyordu. Spartalılara göre bu durum onların hayat tarzını Atinalılarınkinden üstün görmeye başladığını gösteriyordu; kendilerinden üstün olmasına rağmen Spartalı olarak doğmak yerine Spartalı olmayı seçmişti, bu nedenle hepsinden çok saygı duyulmalıydı ona. Ne yazık ki, Alcibiades çekiciliğini dizginlemeyi ender olarak düşünüyordu; Sparta kralının karısını baştan çıkardı ve hamile bıraktı. Bunu halk duyunca bir kez daha hayatını kurtarmak için kaçmak zorunda kaldı.    </p>
			<p class="paragraf">Bu kez Alcibiades, Persia’nın tarafına geçti. Birdenbire Sparta’nın sadeliğinden en ufak ayrıntısına kadar Perslerin zengin hayat tarzını benimsedi. Kuşkusuz Yunanlı Alcibiades’in kendi kültürü yerine onlarınkini seçmesi çok sevindiriciydi, onu şeref, toprak ve güç yağmuruna tuttular. Aynayla ayartıldıktan sonra bu kalkanın arkasında Alcibiades’in ikili oynadığını fark etmediler. Alcibiades aynı zamanda Spartalılarla yaptıkları savaşta gizlice Atinalılara yardım ediyor, böylece geri dönmeyi çok istediği ve MÖ 408’de kabul edildiği şehirle yeniden kaynaşıyordu.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">ÇALINTI MEKTUP    </span></p>
			<p class="paragraf ParaOverride-4"><span class="CharOverride-2">Birisinin ne kadar akıllı veya aptal, iyi veya kötü olduğunu ya da o     </span></p>
			<p class="paragraf ParaOverride-4"><span class="CharOverride-2">andaki düşüncelerinin neler olduğunu anlamak istediğimde yüzüme     </span></p>
			<p class="paragraf ParaOverride-4"><span class="CharOverride-2">tam onunki gibi bir ifade yerleştiririm ve bu ifadeyle eşleşmek     </span></p>
			<p class="paragraf ParaOverride-4"><span class="CharOverride-2">istercesine zihnimde veya kalbimde ne tür duyguların ve düşüncelerin     </span></p>
			<p class="paragraf ParaOverride-4"><span class="CharOverride-2">uyandığını görmek için beklerim.     </span></p>
			<p class="paragraf ParaOverride-4"><span class="CharOverride-2">Edgar Allan Poe, 1809-1849    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Alcibiades politik kariyerinin başlarında güce yaklaşımını tamamen değiştiren bir keşifte bulundu. Renkli ve güçlü bir kişiliği vardı, fakat fikirlerini diğer insanlara zorla anlattığında birkaç kişiyi kazanırken çok daha fazlasını kaybediyordu. Çok sayıda insan üzerinde hâkimiyet kazanmanın sırrının renklerini kabul ettirmek değil, bukalemun gibi etraftakilerin renklerini almak olduğunu inanmaya başlamıştı. İnsanlar bir kez bu hileye düştükten sonra uyguladığı hileler insanlar için görünmez oluyordu.    </p>
			<p class="paragraf">Şunu anlayın: Herkes kendi narsisistik kabuğu içine sarınmıştır. Kendi egonuzu onlara kabul ettirmeye çalıştığınızda bir duvar yükselir, direnç artar. Ama yansıtma yaparak onları bir tür narsisistik vecd haline sokarsınız; kendi ruhlarının ikili duvarına bakıyorlardır artık. Bu ikili gerçekte kendi bütünlüğü içinde sizin tarafınızdan üretilmiştir. Onları baştan çıkarmak için aynayı kullandığınızda üzerlerinde büyük güce sahip olursunuz.    </p>
			<p class="paragraf">Bununla birlikte, aynanın sürekli kullanımında bazı tehlikeler vardır. Alcibiades’in örneğinde insanlar kendilerini daha büyük hissettiler, sanki egoları ikiye katlanmıştı. Ama Alcibiades gittikten sonra kendilerini boş ve eksik hissettiler; onun kendilerini yansıttığı gibi başka insanları da yansıttığını gördüklerinde eksilmiş değil aldatılmış hissettiler. Alcibiades’in Ayna Etkisi’nin aşırı kullanımı bütün insanların kendilerini kullanılmış hissetmelerine neden oldu, böylece sürekli olarak bir yerden diğerine kaçmak zorunda kaldı. Hatta Alcibiades, Spartalıları o kadar kızdırdı ki, sonunda onu öldürdüler. Çok ileri gitmişti. Ayartanın Ayna Etkisi dikkat ve seçicilikle kullanılmalıdır.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">LORENZO DE’ MEDİCİ PAPAYI AYARTIR    </span></p>
			<p class="paragraf ParaOverride-4"><span class="CharOverride-2">Lorenzo [de’ Medici] Papa Innocent’in halihazırda kendisi için     </span></p>
			<p class="paragraf ParaOverride-4"><span class="CharOverride-2">duyduğu saygıyı arttırmak ve arkadaşlığını, mümkünse sevgisini     </span></p>
			<p class="paragraf ParaOverride-4"><span class="CharOverride-2">kazanmak için hiçbir fırsatı kaçırmazdı. Papa’nın zevklerini öğrenmek     </span></p>
			<p class="paragraf ParaOverride-4"><span class="CharOverride-2">için çeşitli zahmetlere katlanarak bu zevkleri uygun bir biçimde tatmin     </span></p>
			<p class="paragraf ParaOverride-4"><span class="CharOverride-2">etti... Ona en sevdiği şaraptan gönderdi... papa hastayken acısını     </span></p>
			<p class="paragraf ParaOverride-4"><span class="CharOverride-2">kendisininmiş gibi hissettiğini anlatan, “bir papa istediği her şeydir”     </span></p>
			<p class="paragraf ParaOverride-4"><span class="CharOverride-2">gibi cesaret verici ifadelerle onu teşvik eden, papanın politikasını     </span></p>
			<p class="paragraf ParaOverride-4"><span class="CharOverride-2">benimsediğini gösteren mektuplar gönderdi. Innocent, Lorenzo’nun     </span></p>
			<p class="paragraf ParaOverride-4"><span class="CharOverride-2">kendisine gösterdiği ilgiden çok memnuniyet duymuş ve iddialarına     </span></p>
			<p class="paragraf ParaOverride-4"><span class="CharOverride-2">ikna olmuştu.... Hatta onun fikirlerini o kadar çok benimsemişti     </span></p>
			<p class="paragraf ParaOverride-4"><span class="CharOverride-2">ki, küskün Ferrarese elçisinin söylediği gibi: “Papa Muhteşem     </span></p>
			<p class="paragraf ParaOverride-4"><span class="CharOverride-2">Lorenzo’nun gözleriyle uyuyordu.”    </span></p>
			<p class="paragraf ParaOverride-4"><span class="CharOverride-2">Medici’nin Evi: Yükselişi ve Çöküşü, Christopher Hibbert, 1980    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">3. Uyma    </p>
			<p class="paragraf">1652’de kısa süre önce dul kalmış olan Barones Mancini ailesini Roma’dan, kardeşi Fransız başbakanı Kardinal Mazarin’in koruma ve etkisine güvenebileceği Paris’e taşıdı. Baronesin beş kızı içinde dördü güzellik ve coşkulu ruh halleriyle sarayı büyülediler. Kardinal Mazarin’in göz alıcı ünlü yeğenleri Mazarinette’ler olarak bilinmeye başladılar ve kısa sürede bütün önemli saray faaliyetlerine davet edildiler.    </p>
			<p class="paragraf">Kızlardan biri Marie Mancini bu iyi talihi paylaşmıyordu, çünkü onda kardeşlerinin güzelliği ve zarafeti yoktu, annesinin yanı sıra Kardinal Mazarin bile ondan hoşlanmıyordu, çünkü aile imajını bozuyordu. Daha az utanç kaynağı olacağı bir manastıra girmesini istediler, ama o reddetti. Bunun yerine kendini çalışmalarına verdi. Latince ve Yunanca öğrendi, Fransızcasını mükemmel hale getirdi ve müzik becerilerini geliştirdi. Ender durumlarda aile onun saray toplantılarına katılmasına izin verdiğinde kendini akıllı bir dinleyici olmak üzere eğitti, insanların zayıflıklarını ve gizli arzularını anlamaya çalıştı. Ve sonunda 1657’de Kral XIV. Louis’yle tanıştığında (Louis on yedi, Marie on sekiz yaşındaydı) ailesi ve dayısına nispet olsun diye bu genç adamı kendine âşık etmenin bir yolunu bulmaya karar verdi.    </p>
			<p class="paragraf">Bu böylesine sade görünüşlü bir kız için olanaksız gibi görünüyordu, fakat Marie geleceğin kralını yakından inceledi. Kız kardeşlerinin uçarılıklarının onu memnun etmediğini gördü, etrafındaki hilekârlık ve küçük hesaplar peşindeki politikacılıktan iğrendiğini de fark etti. Başlangıç olarak kralın doymak bilmez bir şekilde okuduğunu bildiği romantik romanlar, şiirler ve oyunlara gömüldü. Louis onunla konuşmaya başladığında genç adamın ruhuna hitap eden konulardan söz açtı: şu moda veya bu dedikodu konusu değil, saray aşkları, büyük şövalyelerin başları, geçmiş kralların ve kahramanların soyluluğu. Onun şöhrete karşı duyduğu susuzluğu olmayı çok istediği yüce ve saygıdeğer bir kral imajı yaratarak giderdi. Onun hayal gücünü kışkırttı.    </p>
			<p class="paragraf">Geleceğin Güneş Kralı, Marie’nin yanında uzun zaman geçirdikçe sonunda anlaşıldı ki, saraydaki en beklenmedik kadınına âşık olmuştu. Kralın Marie Mancini’ye aşırı ilgi göstermesi annesi ve kız kardeşlerini dehşete düşürüyordu. Louis onu askeri harekâtlara götürüyor ve savaşta çarpışmasını izleyebileceği bir yere yerleştiriyordu. Marie’yle evlenip onu kraliçe yapacağına bile söz vermişti.    </p>
			<p class="paragraf">Bununla birlikte, Mazarin kralın Fransa’ya hiçbir diplomatik veya kraliyet ittifakı getirmeyecek bir kadın olan yeğeniyle evlenmesine asla izin vermezdi. Louis, İspanya ya da Avusturya prensesiyle evlenecekti. 1658’de Louis baskıya dayanamayıp hayatının ilk romantik bağlantısını koparmak zorunda kaldı. Bunu büyük bir üzüntüyle yaptı ve hayatının sonunda fark etti ki, hiç kimseyi Marie Mancini’yi sevdiği kadar sevmemişti.     </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Wittgenstein’in tartışmaya giriştiği birisinin düşüncelerini okumak     </span></p>
			<p class="paragraf ParaOverride-4"><span class="CharOverride-2">gibi olağanüstü bir yeteneği vardı. Diğeri düşüncelerini söze dökmeye     </span></p>
			<p class="paragraf ParaOverride-4"><span class="CharOverride-2">çalışırken Wittgenstein bunun ne olduğunu anlar ve onun için ifade     </span></p>
			<p class="paragraf ParaOverride-4"><span class="CharOverride-2">ederdi. Bazen esrarengiz görünen bu gücünü uzun süreli ve sürekli     </span></p>
			<p class="paragraf ParaOverride-4"><span class="CharOverride-2">araştırmayla olanaklı hale getirdiğinden eminim.    </span></p>
			<p class="paragraf ParaOverride-4"><span class="CharOverride-2">Ludwig Wittgenstein: Anılar, Norman Malcolm, 1958    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Marie Mancini baştan çıkaranın oyununu mükemmel oynamıştı. Önce bir adım geri atıp avını inceledi. Baştan çıkarma genellikle ilk adımda başarısız olur, çünkü çok atılgandır; ilk hareket her zaman geri çekilme olmalıdır. Kralı uzaktan inceleyen Marie onu diğerlerinden ayıran şeyleri saptadı: yüksek idealleri, romantik yapısı, politikayı küçümsemesi. Marie’nin sonraki adımı Louis’nin bu gizli isteklerini yansıtmaktı, olabileceği şeyi görmesini sağlamaktı, tanrısal bir kral!    </p>
			<p class="paragraf">Bu aynanın birkaç işlevi vardı. Ona bakacağı bir ikiz vererek Louis’nin egosunu tatmin etmek, aynı zamanda özel olarak onun üzerine öylesine odaklanıyordu ki, Marie’nin yalnızca kendisi için varolduğu duygusunu veriyordu. Çevresinde yalnızca kendi çıkarlarını gözeten hilekâr saray mensupları bulunduğu için bu sadık davranıştan etkilenmemek elinde değildi. Son olarak Marrie’nin aynası ulaşacağı bir ideal oluşturmuştu onun için: ortaçağ sarayının soylu şövalyesi. Hem romantik, hem de hırslı olan bir kişi için hiçbir şey birisinin kendisine idealleştirilmiş yansımasını tutması kadar başdöndürücü olamazdı. Aslında Güneş Kralı imajını yaratan Marie Mancini’ydi, gerçekten Louis daha sonra bu parlak imajın meydana getirilmesinde onun oynadığı rolü kabul etmişti.    </p>
			<p class="paragraf">Bu, Ayartanın Aynası’nın gücüdür: Hedefin zevklerini ve ideallerini yansıtarak onun psikolojisine olan dikkatinizi, herhangi bir atılgan takipçiden daha büyüleyici olan dikkati gösterir. Diğer kişiyi başkalarından ayıran şeyin ne olduğunu ortaya çıkarın, sonra bunu yansıtacak aynayı kaldırın. İdeallerini yansıtarak güç ve büyüklük fantezilerini besleyin, buna dayanamayacaklardır.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Bir doktor hastalarına karşı saydam ve ayna gibi olmalı, kendisine     </span></p>
			<p class="paragraf ParaOverride-4"><span class="CharOverride-2">gösterilenden başka bir şey göstermemelidir.    </span></p>
			<p class="paragraf ParaOverride-4"><span class="CharOverride-2">Sigmund Freud, 1856-1939    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">4. Uyma    </p>
			<p class="paragraf">1538’de annesi Helena’nın ölümüyle Çar IV. İvan (veya Korkunç İvan) sekiz yaşında öksüz kaldı. Önündeki beş yıl boyunca soylu sınıfın, ülkeye korku salmasını izledi. Ara sıra genç İvan’la alay edip ona taç giydirir, eline asasını verir ve tahta çıkarırlardı. Küçük çocuğun ayakları koltuğun kenarından sarkarken kahkahalar içinde onu alıp kucaktan kucağa fırlatır, onlara kıyasla çaresizliğini görmesini sağlarlardı.    </p>
			<p class="paragraf">İvan on üç yaşındayken aristokratların liderini cesurca öldürdü ve tahta çıktı. Sonraki birkaç on yıl içinde soylu sınıfın gücünü bastırmaya çalıştı, ama ona meydan okumaya devam ettiler. 1575 yılına kadar Rusya’yı geliştirme ve düşmanları yenme çabaları onu çok yordu. Bu arada halk sonsuz savaşlardan, gizli polisten yenilmeyen acımasız aristokratlardan şikâyet ediyordu durmadan; kendi bakanları hareketlerini sorgulamaya başlamıştı. Sonunda canına tak etti. 1564’te tahtı geçici olarak bıraktı, halkını kendisini iktidara geri çağırmaya zorladı. Sonra stratejiyi bir adım ileri götürdü ve tahtı terk etti.    </p>
			<p class="paragraf">İvan yerine geçmesi için generallerinden Simeon Bekbulatovich’i seçti. Ama Simeon kısa süre önce Hıristiyanlığa geçmesine rağmen doğuştan Tatardı ve onun tahta çıkması İvan’ın uyrukları için bir hakaretti, çünkü Rusla Tatarları aşağı ve kâfir olarak görüyorlardı. Ama yine de İvan aristokratlar dahil bütün Rusların yeni hükümdara itaat etmesini emretti. Ve Simeon Kremlin’e taşınırken İvan Moskova’nın eteklerinde mütevazı bir evde yaşamaya başladı. Bazen sarayı ziyaret edip tahtın önünde eğilip selam veriyor, diğer aristokratların arasında oturuyor ve Simeon’dan bazı iyilikler diliyordu.    </p>
			<p class="paragraf">Zaman içinde görüldü ki, Simeon kralın bir eşiydi. İvan gibi giyiniyordu, İvan gibi hareket ediyordu, ama gerçek bir gücü yoktu, çünkü kimse ona gerçekten itaat etmezdi. Küçük bir çocukken tahta çıkararak İvan’la dalga geçtiklerini hatırlayacak kadar yaşlı olan aristokratlar aradaki bağlantıyı görebiliyorlardı: İvan’ın zayıf bir kral olduğunu hissetmesini sağlamışlardı, şimdi o kendi zayıf kralını tahta çıkararak onların hareketini yansıtıyordu.    </p>
			<p class="paragraf">İki uzun yıl boyunca İvan, Simeon aynasını Rusya halkına tuttu. Ayna şöyle diyordu: “Sızlanmalarınız ve itaatsizliğiniz beni gerçek gücü olmayan bir kral yaptı, bu yüzden ben de size gerçek gücü olmayan bir kralı yansıtıyorum. Bana saygı göstermediniz, ben de size aynı şeyi yapacağım, Rusya’yı dünyanın maskarası haline getireceğim.” 1577’de yeterince cezalandırılmış olan aristokratlar Rusya halkı adına bir kez daha tahta dönmesi için yalvardılar İvan’a. 1584’te ölümüne kadar çar olarak yaşadı ve komplolar, şikâyetler Simeon’la birlikte sona erdi.    </p>
			<p class="arabaslik_soll" xml:lang="en-GB">Yorum     </p>
			<p class="paragraf">1564’te tahttan çekilmekle tehdit ettikten sonra İvan’a mutlak güç verilmişti. Ama bu güç, daha fazla kontrol için rekabet eden toplumun her kesimi -aristokratlar, kilise, hükümet- tarafından yiyip bitirilmişti. Dıştaki savaşlar ülkeyi yormuş, içteki çekişmeler artmış ve İvan’ın tepki verme girişimleri horgörmeyle karşılanmıştı. Rusya öğrencilerin açıkça öğretmene güldüğü şamatacı bir sınıfa dönmüştü. Sesini yükseltse veya şikâyet etse yalnızca dirençle karşılaşıyordu. Onlara bir ders vermesi, kendi ilaçlarını tattırması gerekiyordu. Simeon Bekbulatovich bunu yapmak için kullandığı aynaydı.    </p>
			<p class="paragraf">Tahtın alay ve tiksinme nesnesi olduğu iki yıl boyunca Rus halkı dersini aldı. Konumunun her zaman görmesi gereken saygı ve şerefi kendisine teslim ederek çarlarını geri istediler. İktidarının geri kalanı boyunca Rusya ve İvan iyi geçindiler.    </p>
			<p class="paragraf">Şunu iyi anlayın: İnsanlar kendi deneyimleri içine tıkılıp kalmışlardır. Onların duyarsızlıkları konusunda şikâyet ettiğinizde bunu anlıyor görünürler, ama içlerinde etkilenmemiş, hatta biraz daha dirençli hale gelmişlerdir. Gücün hedefi insanların size karşı olan direncini kırmaktır. Bunun için hilelere ihtiyacınız vardır ve hilelerden biri onlara bir ders vermektir.    </p>
			<p class="paragraf">İnsanlara sözel olarak bağıra çağıra nutuk çekmek yerine davranışlarını yansıtan bir tür ayna yaratın. Bunu yaparken onlara iki seçenek verirsiniz: Size aldırmayabilirler veya kendileri hakkında düşünmeye başlayabilirler. Ve size aldırmasalar bile bilinçaltlarına daha sonra köklenecek olan bir tohum serpmiş olursunuz. Bu arada davranışlarını yansıtırken biraz karikatür ve abartı eklemekten korkmayın, İvan’ın bir Tatarı tahta çıkararak yaptığı gibi; bu onların gözünü açacak ve kendi davranışlarının saçmalığını görmelerini sağlayacak baharattır.    </p>
			<p class="arabaslik_soll" xml:lang="en-GB">5. Uyma    </p>
			<p class="paragraf">Stratejik terapinin öncüsü Dr. Milton Erickson bir tür ayna etkisi yaratarak hastalarını etkili ama dolaylı yoldan eğitirdi sık sık. Hastanın kendi gerçeğini görmesini sağlamak için değişime karşı gösterdiği direnci ortaya getirmeden durumu bir benzetmeyle açıklamaya çalışırdı. Örneğin, cinsel sorunu olan çiftleri tedavi ederken psikoterapinin geleneksel doğrudan yüzleşme ve sorunu açığa vurma yönteminin yalnızca eşlerin direncini arttırdığını ve kayıtsızlıklarını keskinleştirdiğini görüyordu sık sık. Bunun yerine karı kocayı genellikle sıradan olan başka konulara çekiyor, cinsel çatışma için bir benzerlik bulmaya çalışıyordu.    </p>
			<p class="paragraf">Bir çiftin seansında karı koca yeme alışkanlıklarından söz ediyordu, özellikle akşam yemekleri sırasındaki alışkanlıklarından. Kadın acelesiz yaklaşımdan hoşlanıyordu -yemekten önce bir içki, biraz meze, sonra küçük bir ana yemek, hepsi yavaş, medeni bir hızda. Bu kocayı kızdırıyordu, o yemeğin hemen bitmesini ve doğruca ana yemeye girişmeyi istiyordu, ne kadar büyük olursa da o kadar iyiydi. Bu sohbet sürdükçe çift yataktaki sorunlarını fark etmeye başladılar. Ama bu bağlantıyı yaptıkları an Dr. Erickson konuyu değiştirip gerçek sorunun tartışılmasından kaçındı.    </p>
			<p class="paragraf">Çift Dr. Erickson’ın kendilerini daha yeni tanımaya başladığını ve asıl sorunla bir sonraki görüşmelerinde doğrudan doğruya uğraşacağını düşündüler. Ama ilk seansın sonunda Dr. Erickson onlara birkaç gün sonra her ikisinin de arzusunu birleştiren bir yemek ayarlamalarını söyledi. Kadın yavaş yemek yiyecek ve koca tabağını istediği kadar dolduracaktı. Eşler doktorun yumuşak rehberliği altında hareket ettiklerini fark etmeden kendi sorunlarının bir modeliyle karşılaşacaklar ve bu modele göre sorunlarını kendileri çözecek ve geceyi doktorun umduğu şekilde bitireceklerdi, iyileşmiş yemek dinamiklerini yatağa yansıtarak.    </p>
			<p class="paragraf">Şizofrenlerin kendi yarattıkları ayna fantezi dünyası gibi daha ciddi sorunlarla uğraşırken Dr. Erickson her zaman aynanın içine girip onun içinde çalışırdı. Bir keresinde Hazreti İsa olduğunu düşünen -çarşafları bedenine sarıyor, içinde gizli anlamlar taşıyan belirsiz sözler söylüyor, diğer hasta ve çalışanları sonsuz Hıristiyanlık propagandası bombardımanına tutuyordu- bir hastayı tedavi etmişti. Hiçbir terapi ve ilaç işe yaramıyor gibiydi, ta ki Dr. Erickson bir gün hastaya yaklaşıp, “Anladığıma göre marangozluk deneyiminiz varmış,” diyene kadar. Hazreti İsa olarak hastanın böyle bir deneyimi olduğunu söylemesi gerekiyordu. Dr. Erickson, İsa elbisesini giymesine izin vererek hemen kitaplıklar ve diğer faydalı şeyler yapma işine koştu onu. Sonraki birkaç hafta içinde hasta bu projeler üzerinde çalışırken zihni Hazreti İsa fantezileriyle daha az meşguldü ve işine daha fazla odaklanmıştı. Marangozluk işi öncelik kazanmaya başladıkça ruhsal değişim etkisini gösterdi. Dini fanteziler varlığını sürdürdü, ama arka plana kayarak adamın toplum içindeki işlevlerini yerine getirmesini sağladı.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">İletişim dilin temeli olan metaforlar ve sembollere bağlıdır. Metafor somut ve gerçek olana tutulan bir tür aynadır; sözcüklerin sözlük anlamlarının betimlediğinden daha açık ve derin bir şekilde ifade eder çoğu kez. Diğer insanların başa çıkılamayan iradeleriyle uğraşırken doğrudan iletişim çoğu kez yalnızca direnci arttırır.    </p>
			<p class="paragraf">Bu en açık bir şekilde insanların davranışları hakkında, özellikle de sevişmek gibi hassas konularda, şikâyet ettiğinizde olur. Eğer Dr. Erickson gibi bir benzetme, durumun sembolik bir modelini yaratır ve diğer kişiye rehberlik ederseniz çok daha uzun süren bir değişim yaratırsınız. Hazreti İsa’nın da anladığı gibi belirsiz ifadelerle konuşmak çoğu kez insanlara ders vermenin en iyi yoludur, çünkü insanların gerçeği kendi kendilerine fark etmelerine izin verir.    </p>
			<p class="paragraf">Fantezi dünyasında kaybolmuş (akıl hastanelerinde yaşamayan) insanlarla uğraşırken asla aynalarını kırarak gerçeğe itmeyin onları. Bunun yerine o dünyaya girin, içerde onların kurallarına göre işlev görün, yumuşak bir şekilde rehberlik ederek girdikleri aynalı salondan çıkarın onları.    </p>
			<p class="arabaslik_soll" xml:lang="en-GB">6. Uyma    </p>
			<p class="paragraf">On altıncı yüzyıl büyük çay ustası Takeno Sho-o bir evin yanından geçerken ön kapının yanında genç bir adamın çiçekleri suladığını gördü. İki şey Sho-o’nun dikkatini çekmişti: birincisi, adamın işini yapmadaki zarafeti; ikincisi, bahçede açmış olan çarpıcı güzellikteki güldü. Durup Sen no Rikyu adındaki genç adama kendini tanıttı. Sho-o kalmak istiyordu, fakat önceden verilmiş bir sözü vardı ve acele etmesi gerekti. Ama gitmeden önce Rikyu ertesi sabah çay içmeye davet etti onu. Sho-o mutlulukla bu daveti kabul etti.    </p>
			<p class="paragraf">Sho-o ertesi sabah bahçe kapısını açtığında tek bir çiçeğin bile kalmadığını görerek dehşete kapıldı. Her şeyden öte bir gün önce incelemeye vakit bulamadığı gülü görmek için gelmişti; düş kırıklığı içinde oradan ayrılmayı düşündü, ama bahçe kapısında durup Sen no Rikyu’nun çay odasına girmeye karar verdi. İçeri girer girmez şaşkınlık içinde donup kaldı. Önünde tavandan sarkan bir vazo vardı ve vazoda bahçenin en güzel gülü duruyordu. Sen no Rikyu bir şekilde konuğunun zihnini okumuştu ve etkili bir jestle bugün konukla ev sahibinin mükemmel bir uyum içinde olacağını göstermişti.    </p>
			<p class="paragraf">Sen no Rikyu hepsinin içinde en ünlü çay ustası olmuştu; onun ayırıcı özelliği kendini konuklarının düşünceleriyle uyumlu hale getirmek ve bir adım ötesini düşünüp zevklerine hitap ettiği konuklarını büyülemek şeklindeki esrarengiz yeteneğiydi.     </p>
			<p class="paragraf">Bir gün Sen no Rikyu çay seremonisinin hayranı, ama aynı zamanda canlı bir mizah duygusuna sahip olan Yamashina Hechigwan tarafından çaya davet edilmişti. Rikyu, Hechigwan’ın evine vardığında bahçe kapısının kapalı olduğunu gördü, ev sahibini aramak için kapıyı açtı. Kapının diğer tarafında birisinin önce bir hendek kazıp sonra üstünü dikkatle bir bezle ve onun üzerine serpiştirdiği toprakla örttüğünü gördü. Hechigwan’ın bir şaka planladığını düşünüp doğruca hendeğin içine doğru yürüdü ve bu arada elbiselerini çamurladı.    </p>
			<p class="paragraf">Açıkça dehşete kapılan Hechigwan koşarak dışarı çıktı ve açıklanamayan bir nedenle önceden hazırlanmış olan banyoya soktu Rikyu’yu. Rikyu çay seremonisinde Hechigwan’a katıldı, ikisi de oldukça eğlenip meydana gelen olay için gülüştüler. Sen no Rikyu daha sonra bir arkadaşına Hechigwan’ın şakalarını daha önceden duyduğunu anlattı. “Ev sahibinin isteklerine uymak her zaman bir insanın amacı olması gerektiği için çukura bilerek bastım ve toplantının başarılı olmasını sağladım. Çay hiçbir zaman yalnızca yaltakçılık değildir, ama ev sahibiyle konuğun uyum içinde olmadığı yerde çay olamaz.” Mağrur Sen no Rikyu’yu hendeğin dibinde görmek Hechigwan’ı derinden memnun etmişti, ama Rikyu da ev sahibinin arzusuna uyarak ve bu şekilde eğlendiğini görerek zevk almıştı.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Sen no Rikyu ne bir sihirbaz, ne de kâhindi; etrafındakileri dikkatle izliyor, gizli bir arzuyu açığa çıkaran gizli jestleri takip ediyor, sonra arzu edilen imajı üretiyordu. Sho-o gülle büyülendiğini hiç söylememiş olsa da Rikyu bunu gözlerinde okumuştu. Eğer bir insanın arzularını yansıtmak bir hendeğe düşmek anlamına geliyorsa öyle olsun. Rikyu’nun gücü Saray Mensubunun Aynası’nın becerikli kullanımında yatıyordu, bu da diğer insanların içini görme yeteneğini veriyordu kendisine.    </p>
			<p class="paragraf">Saray Mensubunun Aynası’nı kullanmayı öğrenin, çünkü size büyük güç getirecektir. İnsanların gözlerini inceleyin, hareketlerini takip edin. Gizli ve ender doyurulan arzulara ilişkin ayrıntıları fark edin ve hatırlayın: giyim kuşam, arkadaş seçimi, günlük alışkanlıklar, çabucak sarf edilen ifadeler. Hepsini özümleyin, yüzeyin altında neyin yattığını ortaya çıkarın, sonra kendinizi onların ifade edilmemiş benliklerini yansıtan bir aynaya dönüştürün. Bu gücün anahtarı şudur: Diğer kişi sizden anlayış istememiştir, güle olan hayranlığından söz etmemiştir ve bunu ona yansıttığınızda aldığı zevk daha da artar, çünkü istenmemiş bir şeydir bu. Şunu hatırlayın: Sözsüz iletişim, dolaylı iltifat, en büyük gücü içerir. Kimse Saray Mensubunun Aynası’na direnemez.    </p>
			<p class="arabaslik_soll" xml:lang="en-GB">7. Uyma    </p>
			<p class="paragraf">Olağanüstü dolandırıcı Yellow Kid Weil en zekice hilelerinde Sahtekârın Aynası’nı kullanmıştır. En cüretkâr olanı Muncie, Hindistan’da bir bankayı yeniden yaratmasıydı. Weil bir gün Muncie’deki Merchant Bank’ın taşındığını gazetede okuyunca boşveremeyeceği bir fırsatın karşısına çıktığını düşündü.    </p>
			<p class="paragraf">Weil banka mobilyalarının, memur bölmelerinin bile hâlâ yerinde durduğu eski Merchant binasını kiraladı. Para çantaları satın aldı, bankanın ismini bunların üzerine yazdırdı, çelik halkalarla doldurdu ve memurların arkasına, diğer para yığınlarının -eşit boyda kesilen gazete kâğıtlarını saklayan gerçek paralar- yanına etkileyici bir biçimde dizdi. Banka çalışanları ve müşteriler olarak kumarbazlar, at yarışı bahisçileri, civardaki genelevlerde çalışan kızları ve başka çeşitli işbirlikçileri kiraladı. Hatta banka güvenlik görevlisi olarak azılı bir haydutu tuttu.    </p>
			<p class="paragraf">Bankanın teklif ettiği sertifika yatırımı komisyoncusu olduğunu iddia ederek Weil suya olta atıp en uygun zengin enayiye kancayı takacaktı. Bu adamı bankaya getirip müdürü görmek istediğini söyledi. Banka “görevlisi” beklemeleri gerektiğini söyledi ki, bu da işin gerçekçiliğini artırıyordu, banka müdürünü görmek isteyen biri her zaman beklerdi. Onlar beklerken banka hummalı bir faaliyet içindeydi. Kılık değiştirmiş genelev kızları ve at yarışı bahisçileri içeri girip çıkıyor, hesap açıyor, ödeme yapıyor, gelip geçerken de sahte güvenlik görevlisine başlarıyla selam veriyorlardı. Gerçeğin bu mükemmel kopyasıyla uyutulan enayi hiç endişelenmeden 50.000 dolar yatırdı bu sahte bankaya.    </p>
			<p class="paragraf">Weil terk edilmiş bir yat kulubüyle, boşaltılmış bir simsarlık bürosuyla, taşınmış bir emlak ofisiyle ve tamamen gerçekçi bir kumar kulubüyle aynı şeyi yıllarca tekrarladı.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Gerçeğin yansıtılması büyük bir aldatıcı güce sahiptir. Doğru üniforma, mükemmel aksan, uygun destekler vb. olursa aldatmaca çözülemez, çünkü gerçeğin taklidinin içine işlenmiştir. İnsanların inanmak için yoğun bir arzu ve ihtiyacı vardır; ilk içgüdüleri iyi oluşturulmuş bir paravana güvenmek, onu gerçek sanmaktır. Sonuç olarak gördüğümüz her şeyin gerçekliğinden şüphe duyarak yaşayamayız, bu çok yorucu olur. Alışkanlık olarak görünüşleri kabul ederiz ve bu sizin kullanabileceğiniz bir saflıktır.    </p>
			<p class="paragraf">Bu oyunda en önemli olan şey ilk andır. Eğer enayinizin şüpheleri aynanın yansımasını gördüğü ilk anda ortaya çıkmazsa bastırılmış olarak kalacaktır. Bir kez sizin aynalar salonunuza girdikten sonra gerçeği sahteden ayıramayacak ve onu aldatmak gitgide daha kolay hale gelecektir. Şunu hatırlayın: Dünyanın yüzeylerini inceleyin ve bunları alışkanlıklarınızda, tarzınızda, giyiminizde yansıtmayı öğrenin. Et yiyen bir bitki gibi, şüphe duymayan böcekler için civardaki bütün diğer bitkilere benzeyeceksiniz.<span xml:lang="en-GB">    </span></p>
			<p class="resimm" xml:lang="en-GB"><span><img alt="" class="_idGenObjectAttribute-48" src="../Images/56.png"/>  </span>    </p>
			<p class="paragraf ParaOverride-4"><span class="CharOverride-4">BİR UYARI: AYNA TUTULMUŞ DURUMLARA     </span></p>
			<p class="paragraf ParaOverride-4"><span class="CharOverride-4">KARŞI DİKKAT EDİN    </span></p>
			<p class="paragraf">Aynalar büyük güç barındırır, ama ayna tutulan durumların tehlikeleri de vardır, özellikle bir önceki durumu çoğunlukla tarz ve yüzeysel görünüş bakımından yansıtan ya da tamamen benzer görünen durumlar. Etrafınızdakiler bunu çok iyi anlar ve eskiden olanlar sizi karşılaştırırken siz tam olarak farkında olmadan böyle bir duruma geri dönebilirsiniz. Çoğu kez ya sizin konumunuzda daha önce bulunan kişiden daha zayıf görünerek ya da o kişinin geride bıraktığı nahoş çağrışımlarla lekelenerek bu karşılaştırmadan zarar görürsünüz.    </p>
			<p class="paragraf">1864’te besteci Richard Wagner, Kuğu Kralı ya da Deli Kral olarak bilinen Bavyera kralı II. Ludwig’in emriyle Münih’e taşındı. Ludwig Wagner’in en büyük hayranı ve en cömert destekçisiydi. Gücünün büyüklüğü Wagner’in başını döndürmüştü, kralın koruması altında Münih’e yerleştikten sonra istediği her şeyi söyleyip yapmaya başladı.    </p>
			<p class="paragraf">Kralın onun için satın aldığı gösterişli bir eve taşındı. Bu ev II. Ludwig’in büyükbabasının başını belaya sokup tahtı bırakmasına neden olan ünlü fahişe Lola Montez’in eski evine çok yakındı. Bu bağlantının kendisine de bulaşabileceği uyarısı yapıldığında Wagner yalnızca alay etti. “Ben Lola Montez değilim,” dedi. Ama kısa süre içinde Münihliler, Wagner’e akıtılan hediye ve bağışlara kızmaya başladılar ve ona bir lâkap taktılar: “İkinci Lola” veya “Lolette.” Bilinçsiz olarak Lola’nın izlerini takip etmeye başladı; müsrifçe para harcıyor, müziğin dışındaki işlere karışıyor, hatta politikaya burnunu sokuyor ve kabine randevuları konusunda krala tavsiyelerde bulunuyordu. Bu arada Ludwig’in Wagner için duyduğu sevgi çok yoğun ve bir krala uygun değildi, tıpkı büyükbabasının Lola Montez için duyduğu sevgi gibi.    </p>
			<p class="paragraf">Sonunda Ludwig’in bakanları kendisine bir mektup yazdılar. “Majesteleri tarihi önem taşıyan bir yol ayrımında bulunuyorlar. Sadık insanlarınızın sevgi ve saygısıyla Robert Wagner’in ‘arkadaşlığı’ arasında seçim yapmak zorundasınız.” 1865 yılı Aralık ayında Ludwig arkadaşından gitmesini ve bir daha hiç dönmemesini istedi. Wagner dikkatsiz bir biçimde Lola Montez’in yansımasına koymuştu kendini. Bir kez bu hale geldikten sonra yaptığı her şey Bavyeralılara o korkunç kadını hatırlatır olmuştu ve bu konuda yapabileceği hiçbir şey yoktu.    </p>
			<p class="paragraf">Bu tür çağrışımlardan veba gibi kaçın. Yansıtılmış durumlarda yansımalar ve size bağlanacak olan çağrışımlar üzerinde çok az kontrolunuz vardır ya da hiç yoktur ve kontrolunuz dışındaki her durum tehlikelidir. Bu kişi ya da olayın olumlu çağrışımları olsa bile onlara ulaşamazsınız, çünkü geçmiş bugünden daha iyi gibi görünür. Eğer insanların sizi geçmişteki bir olay ya da kişiyle bağdaştırdığını fark ederseniz kendinizi o anıdan kurtaracak ve yansımayı parçalayacak her şeyi yapın.    </p>
		</div>
</body>
</html>