<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-49</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-49" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-47">YASA 46    </p>
			<p class="anabass ParaOverride-13">ASLA ÇOK MÜKEMMEL GÖRÜNMEYİN    </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">Başkalarından daha iyi görünmek her zaman tehlikelidir, ama en tehlikelisi hiçbir hatası ya da zayıflığı yokmuş gibi görünmektir. Kıskançlık sessiz düşmanlar yaratır. Kıskançlığı saptırmak ve daha insani ve yaklaşılabilir görünmek için ara sıra hata </span>yapmak ve zararsız kusurları kabul etmek akıllıcadır. Yalnızca tanrılar ve ölüler cezasını çekmeden mükemmel görünebilirler.    </p>
			<p class="arabaslik_soll" xml:lang="en-GB">YASAYI ÇİĞNEMEK    </p>
			<p class="paragraf">Joe Orton her ikisinin de oyunculuk öğrencisi olarak 1953’te kayıt oldukları Londra Dramatik Sanatlar Kraliyet Akademisi’nde Kenneth Halliwell’le tanıştı. Kısa sürede sevgili oldular ve aynı eve taşındılar. O sırada yirmi beş yaşında olan Halliwell, Orton’dan yedi yaş büyüktü ve daha kendine güvenli görünüyordu; ama ikisi de aktör olarak fazla yetenekli değildi, mezun olduktan sonra Londra’daki rutubetli bir apartman dairesine yerleştiler ve oyunculuktan vazgeçip yazar olarak birlikte çalışmaya karar verdiler. Halliwell’in aldığı miras ikisinin de birkaç yıl çalışmadan yaşamasına yetiyordu ve başlangıçta yazdıkları hikâyelerin ve romanların ardındaki itici güç de oydu; o Orton’a söylüyor, Orton metinleri yazıyor, ara sıra kendi fikirlerini veya satırlarını ekliyordu. İlk çabaları yayınevlerinden biraz ilgi gördü, ama sonra bu ilgi söndü. Vaat ettikleri umut bir yere götürmüyordu.    </p>
			<p class="paragraf">Sonunda paraları bitti ve çift iş aramak zorunda kaldı. Birlikte çalışmaları daha az coşkulu ve daha enderdi artık. Gelecek karanlık görünüyordu.    </p>
			<p class="paragraf">1957’de Orton kendi başına yazmaya başladı, ama sevgililer beş yıl sonra düzinelerce kütüphane kitabını tahrif etme yüzünden altı aylığına hapse girene kadar yazar kişiliğini bulamadı (belki bu rastlantı değildi: O ve Halliwell dokuz yıldır ilk kez ayrılmışlardı). Hapisten İngiliz sosyetesi için duyduğu küçümsemeyi fars şeklinde tiyatro oyunlarıyla ifade etmeye kararlı olarak çıktı. O ve Halliwell tekrar aynı eve taşındılar, ama bu kez roller değişmişti. Orton yazarken fikir sunmak ve yorumlarda bulunmak Halliwell’e düşmüştü.    </p>
			<p class="paragraf">1964’te Joe Orton <span class="CharOverride-3">Bay Sloane’ı Eğlendirmek </span>adlı oyununu tamamladı. Oyun Londra West End’de oynadı ve harika eleştiriler aldı. Birdenbire muhteşem bir yazar çıkmıştı ortaya. Artık başarı baş döndürücü bir hızla birbiri ardına geliyordu. Orton 1966’da <span class="CharOverride-3">Ganimet </span>adlı oyunuyla büyük bir başarı sağladı ve giderek tutulmaya, kısa sürede her yerden iş yağmaya başladı. Orton’un kendilerine bir film senaryosu yazması için cömert bir ödeme yapan Beatles dahildi bunlara. Her şey yukarıyı işaret ediyordu, Orton’un, Kenneth Halliwel’le olan ilişkisi dışında her şey. Çift hâlâ birlikte yaşıyorlardı, ama Orton başarılı oldukça Halliwell bozulmaya başlamıştı. Sevgilisinin dikkatin odağı oluşunu izlerken bir oyun yazarının bir tür asistanı haline gelmenin verdiği aşağılık duygusunu yaşıyordu. 1950’lerde parasıyla Orton’u desteklemişti, şimdi Orton onu destekliyordu. Bir partide veya arkadaşlar arasında insanlar doğal olarak Orton’a yöneliyorlardı, çekiciydi ve ruh hali neredeyse her zaman canlıydı. Yakışıklı Orton’un aksine Halliwell kel ve sakardı, savunmacı oluşu insanların ondan uzak durmasına neden oluyordu.    </p>
			<p class="paragraf">Orton’un başarısıyla çiftin ilişkisi gittikçe daha da kötüledi. Halliwell’in ruh hali birlikte yaşamalarını olanaksız kılıyordu. Orton ondan ayrılmayı istediğini söylemiş ve çok sayıda başka ilişki yaşamıştı, ama sonunda hep eski dostuna ve sevgilisine dönmüştü. Halliwell’e bir ressam olarak kariyerine başlamasına yardımcı olmaya çalıştı, hatta çalışmalarını sergilemesi için bir galeri bile ayarladı, fakat sergi bir fiyaskoydu ve bu yalnızca Halliwell’in aşağılık duygusunu arttırmaya yaramıştı. 1967 yılı Mayıs ayında çift birlikte kısa bir tatil için Tangier, Fas’a gittiler. Yolculuk sırasında Orton günlüğüne şunları yazmıştı: “Oturup ne kadar mutlu olduğumuzdan konuşuyoruz. Ve kuşkusuz uzun süremeyeceğinden. Bedelini ödemek zorundaydık. Belki de çok fazla mutlu olduğumuz için uzak bir felaketten etkilenecektik. Genç, iyi görünüşlü, sağlıklı, ünlü, nispeten zengin ve mutlu olmak kesinlikle doğaya aykırı.”    </p>
			<p class="paragraf">Halliwell dışta Orton kadar mutlu görünüyordu. İçteyse hiddetten köpürüyordu. Ve iki ay sonra 10 Ağustos 1967’de Kenneth Halliwell, Orton’un <span class="CharOverride-3">Uşağın Gördüğü </span>(kuşkusuz başyapıtıydı) adlı eserine son düzeltmeleri yapmasına yardım ettikten sonra sabah erkenden başına çekiçle arka arkaya darbe indirerek Joe Orton’u öldürdü. Sonra yirmibir tane uyku ilacı içip intihar ederken geride şöyle bir not bıraktı: “Orton’un günlüğünü okursanız her şey anlaşılır.”    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-15"><span class="CharOverride-2">AÇGÖZLÜ ADAMLA KISKANÇ ADAMIN HİKÂYESİ    </span></p>
			<p class="paragraf ParaOverride-15"><span class="CharOverride-2">Açgözlü adamla kıskanç adam bir kralla karşılaşır. Kral onlara,     </span></p>
			<p class="paragraf ParaOverride-15"><span class="CharOverride-2">“İkinizden biri benden bir şey isteyebilir ve ona verebilirim, ama     </span></p>
			<p class="paragraf ParaOverride-15"><span class="CharOverride-2">aynı şeyden diğerinize iki katı vermek kaydıyla,” der. Kıskanç adam     </span></p>
			<p class="paragraf ParaOverride-15"><span class="CharOverride-2">kendisinin aldığından iki katı fazla alacağı için arkadaşını kıskanıp ilk     </span></p>
			<p class="paragraf ParaOverride-15"><span class="CharOverride-2">seçen olmak istemez ve açgözlü adam da ilk seçen olmak istemez,     </span></p>
			<p class="paragraf ParaOverride-15"><span class="CharOverride-2">çünkü sahip olunacak ne varsa kendisinin olsun istiyordu. Sonunda     </span></p>
			<p class="paragraf ParaOverride-15"><span class="CharOverride-2">açgözlü olan adam kıskanç adamı ilk seçimi yapması için zorlar.     </span></p>
			<p class="paragraf ParaOverride-15"><span class="CharOverride-2">Böylece kıskanç adam kraldan bir gözünü çıkarmasını ister.    </span></p>
			<p class="paragraf ParaOverride-15"><span class="CharOverride-2">Yahudi Kıssaları, Yedi Ölümcül Günah, Soloman Schimmel, 1992    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Kenneth Halliwell kötüye gidişini akıl hastalığı olarak göstermeye çalışmıştı, ama Joe Orton’un günlüğünün ona açıkladığı şey gerçekti: Hastalığının özündeki şey kıskançlıktı, saf ve basit kıskançlık. Halliwell’in gizlice okuduğu günlükler çiftin eş düzeyde çalıştıkları günlerini ve tanınma mücadelelerini anlatıyordu. Orton başarıyı yakaladıktan sonra günlükler Halliwell’in içine kapanıp sürekli bir şeyler düşünmesini, partilerde yaptığı kaba yorumlarını, artan aşağılık duygusunu anlatır olmuştu. Orton bütün bunları kınamanın eşiğindeki bir küçümsemeyle yazmıştı.    </p>
			<p class="paragraf">Günlükler Halliwell’in, Orton’un başarısına karşı duyduğu huysuzluğu açık hale getirmişti. Sonunda onu tatmin edecek tek şey Orton’un kendi başına başarısızlığa uğramasıydı, belki başarısız bir oyun olabilirdi, böylece geçmişte yaptıkları gibi başarısızlıklarını birbirleriyle paylaşırlardı. Tersi gerçekleştiğinde -Orton daha başarılı ve popüler oldukça- Halliwell ikisini tekrar eşit hale getirecek şeyi yaptı. Ölümle eşitledi ikisini.Orton’un ölümüyle neredeyse arkadaşı kadar ünlü oldu, ölümünden sonra tabii.    </p>
			<p class="paragraf">Joe Orton sevgilisinin kötüye gidişini yalnızca kısmen anlayabilmişti. Halliwell’e resim sanatında bir kariyer edinmesi için yardım etmesi neler hissettiğini göstermişti: yardımseverlik ve suçluluk duygusu. Kendi başarısını küçümseyebilir, bazı hatalar yapabilir, Halliwell’in kıskançlığını giderebilir ya da sorunun aslını fark ettikten sonra Halliwell’den bir yılandan kaçar gibi, ki gerçekten kıskançlık yılanıydı- kaçabilirdi. Kıskançlık birisini yiyip bitirirken yaptığınız her şey yalnızca kıskançlığın büyümesine ve günden güne daha da gelişmesine neden olur. Sonunda saldıracaktır.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Bir hayran kendini vererek mutlu olamayacağını düşündüğünden     </span></p>
			<p class="paragraf ParaOverride-4"><span class="CharOverride-2">hayran olduğu şeyleri kıskanmayı seçer. Bu nedenle başka bir dil     </span></p>
			<p class="paragraf ParaOverride-4"><span class="CharOverride-2">konuşur, gerçekten hayran olduğu şeyi aptal, tatsız ve acayip olarak    </span></p>
			<p class="paragraf ParaOverride-4"><span class="CharOverride-2">adlandırır. Hayranlık kendini mutlulukla vermek, kıskançlıksa kendini     </span></p>
			<p class="paragraf ParaOverride-4"><span class="CharOverride-2">mutsuzca kabul ettirmektir.    </span></p>
			<p class="paragraf ParaOverride-4"><span class="CharOverride-2">Soren Kierkegaard, 1813-1855    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Yalnızca küçük bir azınlık hayat oyununda başarılı olabilir ve bu azınlık kaçınılmaz olarak kıskançlık yaratır çevrelerinde. Başarı sizi bulduğunda en fazla korkmanız gereken insanlar kendi çevrenizdekilerdir, arkada bıraktığınız arkadaşlar ve tanıdıklar. Aşağılık duygusu onları yiyip bitirir; başarınızı düşünmeleri yalnızca onların durağanlık duygularını arttırır. Filozof Kierkegaard’ın “mutsuz hayranlık” adını verdiği kıskançlık kontrolu ele geçirir. Görmeyebilirsiniz, ama bir gün hissedersiniz; eğer kıskançlığı giderme stratejilerini, tanrısal başarılardan biraz feragat etmeyi öğrenirseniz bu durum değişir. Ya görkeminizi ara sıra bırakın, bilerek bir kusur, zayıflık veya kaygı ortaya koyun ya ra başarınızı şansa bağlayın; veya yalnızca yeni arkadaşlar edinin. Kıskançlığın gücünü asla küçümsemeyin.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">İnsanın yetenek ve becerilerini gizlemesi büyük bir yetenek ve     </span></p>
			<p class="paragraf ParaOverride-4"><span class="CharOverride-2">beceri ister.    </span></p>
			<p class="paragraf ParaOverride-4"><span class="CharOverride-2">La Rochefoucauld, 1613-1680    </span></p>
			<p class="resimm ParaOverride-3" xml:lang="en-GB"><span class="CharOverride-5"><img alt="" class="_idGenObjectAttribute-3" src="../Images/8.png"/>  </span>    </p>
			<p class="arabaslik_soll" xml:lang="en-GB">YASAYA UYMAK    </p>
			<p class="paragraf">Floransa’nın zenginlik ve refahını borçlu olduğu tüccar sınıfı ve esnaf birliği, kendilerini soyluların baskısından koruyan bir cumhuriyet kurmuşlardı. Üst düzey mevkiler birkaç aydan fazla tutulamadığı için kimse uzun süreli bir hâkimiyete sahip olamıyordu ve bu politik grupların sürekli olarak kontrol için mücadele etmeleri anlamına gelse de sistem zorba hükümdarları ve dar kafalı diktatörleri dışarda tutuyordu. Medici ailesi çok fazla dikkat çekmeden bu sistem içinde birkaç yüzyıl boyunca yaşamıştı. Eczacılar olarak mütevazı köklere sahiplerdi ve tipik orta sınıf vatandaşlarıydılar. Giovanni de’ Medici’nin bankacılıktan orta karar bir servet kazandığı on dördüncü yüzyılın sonlarına kadar hesaba katılacak bir güç olarak ortaya çıkmamışlardı.     </p>
			<p class="paragraf">Giovanni’nin ölümü üzerine oğlu Cosimo aile işini devraldı ve bu konudaki yeteneğini hemen gösterdi. İşletme onun kontrolu altında gelişti ve Medici’ler Avrupa’daki en göze çarpan bankacı ailelerden biri olarak ortaya çıktılar. Ama Floransa’da bir rakipleri vardı. Şehrin cumhuriyetçi sistemine rağmen bir aile, Albizzi’ler, hükümetin kontrolunu tekeline almayı başarmış, önemli makamları kendi adamlarıyla doldurmalarına izin veren dostlar edinmişlerdi. Cosimo bununla savaşmadı, hatta Albizzi’lere üstü kapalı destek bile verdi. Aynı zamanda Albizzi’ler güçleriyle caka satarken Cosimo arka planda kaldı.    </p>
			<p class="paragraf">Bununla birlikte, sonunda Medici serveti aldırmazlık edilemeyecek kadar büyüdü ve bu aileden gözü korkan Albizzi’ler 1433’te hükümetteki kollarını kullanarak cumhuriyeti devirme komploları kurma suçlamasıyla Cosimo’yu tutuklattılar. Albizzi grubundan bazıları Cosimo’nun idamını istiyordu, diğerleri bunun iç savaşa neden olacağından korkuyordu. Sonunda onu Floransa’dan sürgün ettiler. Cosimo bu cezaya karşı koymadı; sessizce şehri terk etti. Bazen uygun zamanı beklemenin ve fazla dikkat çekmemenin daha iyi olduğunu biliyordu.    </p>
			<p class="paragraf">Sonraki yıl içinde Albizzi’lerin diktatörlük kurmakta olduklarına dair korku uyanmaya başladı. Bu arada zenginliğini lehine kullanan Cosimo sürgünden bile Fronsa’daki olaylar üzerinde etkisini kullanıyordu. Şehirde bir iç savaş çıktı ve 1434 yılı Eylül ayında Albizzi’ler iktidardan düşürülerek sürgüne gönderildiler. Cosimo hemen Floransa’ya döndü, konumunu onardı. Ama bu kez hassas bir durumla karşı karşıya kaldığını fark etti. Eğer Albizzi’ler gibi hırslı görünürse sonunda işini tehdit eden itirazlara ve kıskançlığa neden olurdu. Öte yandan eğer kenarda oturursa Albizzi’ler gibi başka bir grubun yükselmesine ve başarıları yüzünden Medici’leri cezalandırmasına neden olurdu.     </p>
			<p class="paragraf">Cosimo sorunu iki şekilde çözdü: Anahtar konumundaki vatandaşların nüfuzunu satın almak için gizlice zenginliğini kullandı ve onunla olan bağlantılarını gizlemek için orta sınıf arasından dikkatlice seçilen bütün müttefiklerini yüksek hükümet makamlarına getirdi. Onun artan bu politik nüfuzundan şikâyet edenler vergi yoluyla baş eğmeye zorlandı veya malları Cosimo’nun banker müttefikleri tarafından ellerinden alındı. Cumhuriyet yalnızca ismen kalmıştı. Dizginler Cosimo’daydı.     </p>
			<p class="paragraf">Kontrolu ele geçirmek için gizlice çalışırken halkın önündeki Cosimo başka bir tablo çiziyordu. Floransa sokaklarında dolaşırken mütevazı bir şekilde giyiniyor, kendisine yalnızca bir uşak yardım ediyordu; yaşlılar ve yüksek makamda çalışan memurlarla karşılaşınca hürmetkâr bir şekilde selam veriyordu. At yerine katıra biniyordu. Floransa’nın dışişlerini otuz yıldan uzun bir süredir kontrol etmesine rağmen halk için önem taşıyan hiçbir konuda alenen konuşmuyordu. Yardım derneklerine para bağışlıyor ve Floransa’nın tüccar sınıfıyla olan bağlarını sürdürüyordu. Floransa’lıların şehirden duydukları gururu besleyen her türlü kamusal binayı paraca destekliyordu. Fiesole yakınında kendisi ve ailesi için bir saray inşa ettirirken Brunelleschi’nin çizdiği şatafatlı tasarıları geri çevirip mütevazı Floransa kökenli Michelozzo tarafından çizilen sade yapıları seçti. Saray Cosimo’nun stratejisinin sembolüydü: dışta sadelik, içte zarafet ve gözalıcı bolluk.     </p>
			<p class="paragraf">Cosimo otuz yıllık idareden sonra 1464 yılında öldü. Floransa’lı vatandaşlar ona büyük bir mezar inşa etmek ve görkemli bir cenaze töreni yapmak istiyorlardı, ama o ölüm yatağında “herhangi bir şaşaa veya gösteri olmadan” gömülmek istedi. Altmış yıl kadar sonra Machiavelli, Cosimo’nun bütün prensler içinde en akıllısı olduğunu belirtti: “Çünkü her saat başı görünen olağandışı şeylerin bilinçli olarak yapılan ve hileyle örtülen şeylerden nasıl daha fazla kıskanıldığını biliyordu.”    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">ENVY, AGLAUROS’A İŞKENCE EDER    </span></p>
			<p class="paragraf ParaOverride-4"><span class="CharOverride-2">Tanrıça Minerva, Envy’nin (Haset) evine gider, karanlık ve iğrenç     </span></p>
			<p class="paragraf ParaOverride-4"><span class="CharOverride-2">çamurlu eve. Ev vadilerin derinliklerinde gizlenmiştir, güneş asla     </span></p>
			<p class="paragraf ParaOverride-4"><span class="CharOverride-2">içine girmez, hiç rüzgâr esmez; dondurucu soğuğun içine işlediği, hiç     </span></p>
			<p class="paragraf ParaOverride-4"><span class="CharOverride-2">ateşin yanmadığı, koyu karanlığa sarılı kasvetli bir ev... Minerva evin     </span></p>
			<p class="paragraf ParaOverride-4"><span class="CharOverride-2">önünde durur... mızrağının ucuyla kapılara dokunur ve kapılar şiddetle     </span></p>
			<p class="paragraf ParaOverride-4"><span class="CharOverride-2">açılıp Envy’i ortaya çıkarır. Envy kötülüğünü beslediği yılan etinden     </span></p>
			<p class="paragraf ParaOverride-4"><span class="CharOverride-2">oluşan yemeğini yemektedir. Bunu gören Minerva gözlerini kaçırır.     </span></p>
			<p class="paragraf ParaOverride-4"><span class="CharOverride-2">Ama diğeri yerden kalkar, yarı yenmiş cesetleri bırakır ve sürüklenen     </span></p>
			<p class="paragraf ParaOverride-4"><span class="CharOverride-2">adımlarla dışarı çıkar. Muhteşem güzelliğiyle parlak zırhının içindeki     </span></p>
			<p class="paragraf ParaOverride-4"><span class="CharOverride-2">kraliçeyi görünce inler...    </span></p>
			<p class="paragraf ParaOverride-4"><span class="CharOverride-2">Envy’nin yüzü hastalık derecesinde beyazdır, bütün vücudu     </span></p>
			<p class="paragraf ParaOverride-4"><span class="CharOverride-2">zayıf ve yıpranmıştır; korkunç derecede şaşıdır, dişleri renkli ve     </span></p>
			<p class="paragraf ParaOverride-4"><span class="CharOverride-2">çürümüştür, yeşil renkli zehirli göğüslerinden ve dilinden zehir     </span></p>
			<p class="paragraf ParaOverride-4"><span class="CharOverride-2">akmaktadır. Yalnızca acı çekenin görünüşü onu gülümsetebilir.     </span></p>
			<p class="paragraf ParaOverride-4"><span class="CharOverride-2">Uykunun rahatlığını hiç bilmez, fakat kaygı ve korkuyla sürekli     </span></p>
			<p class="paragraf ParaOverride-4"><span class="CharOverride-2">uyanıktır, insanların iyi şansına üzüntüyle bakar ve bu görüntüyle     </span></p>
			<p class="paragraf ParaOverride-4"><span class="CharOverride-2">gitgide zayıflar. Başkalarını kemirerek ve kemirilerek kendi acısının     </span></p>
			<p class="paragraf ParaOverride-4"><span class="CharOverride-2">kaynağı kendisidir. Minerva tiksintisine rağmen onunla kısaca     </span></p>
			<p class="paragraf ParaOverride-4"><span class="CharOverride-2">konuşur. “Zehrini Cecrop’un kızlarından birine akıt, adı Aglauros.     </span></p>
			<p class="paragraf ParaOverride-4"><span class="CharOverride-2">Senden istediğim bu.” Başka bir söz etmeden mızrağıyla yere     </span></p>
			<p class="paragraf ParaOverride-4"><span class="CharOverride-2">vurup yeryüzünden ayrılır, göğe doğru uçar. Diğeri gözünün ucuyla     </span></p>
			<p class="paragraf ParaOverride-4"><span class="CharOverride-2">tanrıçanın gözden kayboluşunu izler, Minerva’nın planı başarılı     </span></p>
			<p class="paragraf ParaOverride-4"><span class="CharOverride-2">olacağı için öfkelidir. Sonra dikenli çalıların sarmaladığı eşyalarını     </span></p>
			<p class="paragraf ParaOverride-4"><span class="CharOverride-2">alır, koyu renk elbiselerini giyer ve yola çıkar. Nereye gitse çiçekli     </span></p>
			<p class="paragraf ParaOverride-4"><span class="CharOverride-2">alanları çiğner, çimenleri soldurur, ağaçların tepelerini kurutur,     </span></p>
			<p class="paragraf ParaOverride-4"><span class="CharOverride-2">nefesiyle insanları, evlerini ve şehirlerini lekeler, ta ki sonunda zekâ     </span></p>
			<p class="paragraf ParaOverride-4"><span class="CharOverride-2">ve zenginlik, huzur ve refah evine varana dek. Gözyaşı için bir neden     </span></p>
			<p class="paragraf ParaOverride-4"><span class="CharOverride-2">göremeyince kendini ağlamamak için zor tutar.     </span></p>
			<p class="paragraf ParaOverride-4"><span class="CharOverride-2">Cecrop’un kızının odasına girince Minerva’nın emrini yerine getirir.     </span></p>
			<p class="paragraf ParaOverride-4"><span class="CharOverride-2">Kızın göğsüne kötülük dolu elini değdirir, kalbini sivri dikenlerle     </span></p>
			<p class="paragraf ParaOverride-4"><span class="CharOverride-2">doldurur, siyah ve kötü zehirini kemiklerine yayar, zehirini kalbine     </span></p>
			<p class="paragraf ParaOverride-4"><span class="CharOverride-2">akıtır. Sıkıntısının nedeninin çok uzakta olmaması için Aglauros’un     </span></p>
			<p class="paragraf ParaOverride-4"><span class="CharOverride-2">gözlerinin önüne bir hayal serer: kız kardeşinin şanslı evliliğinin     </span></p>
			<p class="paragraf ParaOverride-4"><span class="CharOverride-2">[tanrı Merkür’le] ve yakışıklı tanrının hayalini... ve hepsinin görkemini     </span></p>
			<p class="paragraf ParaOverride-4"><span class="CharOverride-2">abartır. Böylece Aglauros bu tür düşüncelerle acı çeker ve sakladığı     </span></p>
			<p class="paragraf ParaOverride-4"><span class="CharOverride-2">kıskanç öfke kalbini yer. Gece gündüz iç çeker, devamlı berbat     </span></p>
			<p class="paragraf ParaOverride-4"><span class="CharOverride-2">haldedir ve buz parçasının güneşte eriyip gitmesi gibi o da ağır ağır     </span></p>
			<p class="paragraf ParaOverride-4"><span class="CharOverride-2">çökmektedir. Kız kardeşinin şansı ve iyi talihi düşüncesiyle içinde     </span></p>
			<p class="paragraf ParaOverride-4"><span class="CharOverride-2">yanan ateş alev almayan otların yakılması gibidir, ama yine de ateşle     </span></p>
			<p class="paragraf ParaOverride-4"><span class="CharOverride-2">yok olurlar.    </span></p>
			<p class="paragraf ParaOverride-4"><span class="CharOverride-2">Başkalaşım, Ovid, 43 M.Ö - 18 MS    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Cosimo’nun yakın arkadaşı, kitapçı Vespasiano da Bisticci onun hakkında bir keresinde, “Ne zaman bir şeyi başarmak istese kıskançlıktan olabildiğince kaçmak için inisiyatifin kendisinde değil, başkalarında olduğunu göstererek başarıyordu bunu,” demişti. Cosimo’nun en sevdiği ifadelerden biri şuydu: “Kıskançlık sulanmaması gereken bir tohumdur.” Kıskançlığın demokratik bir çevrede sahip olduğu gücü anlayan Cosimo büyüklük görüntüsünden kaçındı. Bu, büyüklüğün bastırılması gerektiği veya yalnızca vasatların hayatta kalacağı anlamına gelmez; yalnızca görüntü oyununun oynanması gerekir. Kitlelerin sinsi kıskançlığı oldukça kolay bir şekilde giderilebilir: Tarz ve değerler bakımından onlardan biri gibi görünün. Altınızdakilerle ittifak yapın ve ihtiyacınız olduğunda desteklerini kazanmak için onları güç konumlarına yükseltin. Asla zenginliğinizle gösteriş yapmayın ve hangi dereceye kadar nüfuz sağladığınızı dikkatle saklayın. Diğerlerinin fikrini kabul ettiğiniz görüntüsünü yaratın. Cosimo de’ Medici bu oyunu mükemmel oynamıştı. Kimse gücünün büyüklüğünü ölçemezdi, mütevazı dış görünüşü gerçeği saklıyordu.    </p>
			<p class="paragraf">Sizi diğerlerinin üstüne çıkaran niteliklerle gösteriş yaparak hayranlık kazandığınızı düşünecek kadar aptal olmayın. Diğerlerinin aşağı konumlarının farkına varmalarını sağlayarak yalnızca “mutsuz hayranlık” veya kıskançlık doğurursunuz. Bu kıskançlık onları yer bitirir ve sizin göremediğiniz şekillerde kuyunuzu kazarlar. Aptallar zaferleriyle gösteriş yaparak kıskançlık tanrılarına meydan okur. Güç tanrısı diğerleri üzerinde üstünlük görüntüsünün gerçekliği yanında ne kadar önemsiz olduğunu bilir.    </p>
			<p class="resimm ParaOverride-7" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Ruhun bütün bozuklukları içinde kıskançlık kimsenin     </span></p>
			<p class="paragraf ParaOverride-4"><span class="CharOverride-2">itiraf edemediği bir tanesidir.    </span></p>
			<p class="paragraf ParaOverride-4"><span class="CharOverride-2">Plutarch, MS 46-120    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">İnsanoğlu aşağılık duygularıyla başa çıkmada zorlanır. Üstün bir başarı, yetenek veya gücün karşısında çoğu kez rahatsız ve huzursuz oluruz; bunun nedeni çoğunlukla şişirilmiş bir kendilik duygumuzun olmasıdır ve bizi aşan insanlarla karşılaştığımızda aslında vasat olduğumuz ya da en azından düşündüğümüz kadar parlak olmadığımız açık hale gelir. Benlik imajımızdaki bu bozulma çirkin duygulara yol açmaksızın uzun süre kalamaz. Başlangıçta kıskançlık duyarız. Üstün olan kişinin yeteneği veya becerisine sahip olsak mutlu olurduk. Ama kıskançlık bizi ne rahatlık ne de eşitliğe yaklaştırır. Sosyal olarak kabul görmediği için bu duyguyu kabul de edemeyiz, kıskançlık hissetmek aşağılık duygusu hissetmeyi kabul etmektir. Yakın arkadaşlarımıza gizli, gerçekleştirilmemiş arzularımızı itiraf edebiliriz ama kıskançlık duygumuzu asla açıklamayız. Böylece yeraltına gider. Birçok şekillerde gizleriz, bunu bize hissettiren kişiyi kötülemek gibi. Benden zeki olabilir, ama ahlakı ya da vicdanı yok, deriz. Ya da daha fazla gücü olabilir, ama bunun nedeni sahtekârlık yapmasıdır. Eğer ona kara çalmazsak belki aşırı derecede överiz onu, bu da kıskançlığın girdiği kılıklardan biridir.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Kıskanç biri bu sırrını şehvetli bir günahkâr kadar dikkatle saklar;     </span></p>
			<p class="paragraf ParaOverride-4"><span class="CharOverride-2">kendini maskelemek ve gizlemek için sonsuz hile ve oyun mucidi     </span></p>
			<p class="paragraf ParaOverride-4"><span class="CharOverride-2">haline gelir. Bu nedenle başkalarının içini yiyip bitiren üstünlüklerini     </span></p>
			<p class="paragraf ParaOverride-4"><span class="CharOverride-2">sanki görmemiş, duymamış, hiç farkında değilmiş gibi bilmezden     </span></p>
			<p class="paragraf ParaOverride-4"><span class="CharOverride-2">gelebilir. O usta bir taklitçidir. Öte yandan bütün gücüyle işbirliği     </span></p>
			<p class="paragraf ParaOverride-4"><span class="CharOverride-2">yapmaya çalışır ve bu nedenle herhangi bir ortamda herhangi bir     </span></p>
			<p class="paragraf ParaOverride-4"><span class="CharOverride-2">üstünlüğün ortaya çıkmasına engel olur. Eğer yine de bir üstünlük     </span></p>
			<p class="paragraf ParaOverride-4"><span class="CharOverride-2">ortaya çıkarsa onu belirsizlik, aşırı eleştiri, alaycılık ve iftirayla kaplar,     </span></p>
			<p class="paragraf ParaOverride-4"><span class="CharOverride-2">tıpkı bir kurbağanın deliğinden zehir fışkırtması gibi. Buna karşılık     </span></p>
			<p class="paragraf ParaOverride-4"><span class="CharOverride-2">aynı tür etkinlikler için sürekli olarak önemsiz, vasat ve hatta alt     </span></p>
			<p class="paragraf ParaOverride-4"><span class="CharOverride-2">düzeyde olan insanları yükseltir.    </span></p>
			<p class="paragraf ParaOverride-4"><span class="CharOverride-2">Arthur Schopenhauer, 1788-1860    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Kötü, yıkıcı kıskançlık duygusuyla başa çıkmada birkaç strateji vardır. Birincisi, sizi bir şekilde geçecek insanlar olduğu ve sizin onları kıskanabileceğiniz gerçeğini kabul etmek. Ama bu duygunun kendinizi onlarla eşit hale getirmek veya aşmak için itici güç oluşturmasını sağlayın. Kıskançlığı içe çevirirseniz ruhunuzu zehirler; dışa döndürün, sizi yükseklere ulaştırsın.    </p>
			<p class="paragraf">İkincisi, şunu anlamalısınız ki, siz güç kazanırken altınızdakiler sizi kıskanıyor. Bunu göstermeyebilirler, ama bu kaçınılmazdır. Saf bir şekilde size gösterdikleri yüzü kabul etmeyin, eleştirilerinin satır aralarını, alaycı ifadelerini, sırttan bıçaklama işaretlerini, sizi düşüş için hazırlayan aşırı övgüleri, gözlerindeki kızgın bakışları okuyun. Kıskançlıkla ilgili sorunun yarısı çok geç olana kadar farkına varamayışımızda yatar.    </p>
			<p class="paragraf">Son olarak, insanların sizi kıskandıklarında sinsice aleyhinize çalışacaklarını bilin. Yolunuza önceden göremeyeceğiniz veya kaynağını bulamayacağınız engeller koyarlar. Kendinizi bu tür bir saldırıya karşı korumanız zordur. Ve bir kişinin size karşı olan duygularının kökeninde kıskançlık yattığını fark edene dek çok geç olur. Bahaneleriniz, sahte alçakgönüllülüğünüz durumu yalnızca daha da kötüleştirir. Kıskançlığı baştan yaratmamak, oluştuktan sonra kurtulmaktan çok daha kolay olduğu için büyümeden önce önüne geçme stratejisi oluşturmalısınız. Kıskançlığı doğuran çoğu kez kendi hareketleriniz, kendi bilinçsizliğinizdir. Kıskançlığı yaratan bu hareketlerin ve niteliklerin farkına vararak sizi yiyip bitirmeden önce bu canavarın dişini kırabilirsiniz.    </p>
			<p class="paragraf">Kierkegaard kıskançlığı yaratan ve ortaya çıktığında kıskananlar kadar suçlu olan insan tipleri olduğuna inanmıştır. En belirgin tipi hepimiz biliriz: Başlarına şansın ya da planlarının yardımıyla iyi bir şey geldiği an böbürlenmeye başlarlar. Aslında insanların kendilerini aşağı hissetmelerini sağlamaktan zevk alırlar. Bu tip açıktır ve ümitsizdir. Bununla birlikte, kıskançlığı daha sinsi ve bilinçsiz şekillerde doğuran ve başlarına gelen belalardan kısmen sorumlu olan tipler de vardır. Örneğin, büyük bir doğal yeteneği olan insanlar için kıskançlık çoğu kez bir sorundur.    </p>
			<p class="paragraf">Sir Walter Raleigh, İngiltere kraliçesinin sarayındaki en zeki insanlardan biriydi. Bilim adamı olarak yeteneği vardı, dönemin en güzel yazıları arasında tanınan şiirler yazardı, büyük bir liderdi, girişimciydi, harika bir deniz kaptanıydı ve hepsinden öte cazibesiyle kraliçenin gözdesi haline gelen yakışıklı, gösterişli bir saray mensubuydu. Ama nereye gitse yolu insanlar tarafından kapanıyordu. Sonunda korkunç bir şekilde gözden düştü, hatta hapse girdi, sonra da cellatın baltasıyla karşılaştı.     </p>
			<p class="paragraf">Raleigh diğer saray mensuplarından gelen inatçı muhalefeti anlayamıyordu. Yalnızca becerilerinin ve niteliklerinin derecesini gizlemek için bir çaba göstermediğini anlamamakla kalmıyor, bunları herkese zorla kabul ettiriyor, çok yönlülüğüyle övünüyor, insanları etkileyip arkadaş edindiğini sanıyordu. Aslında sessiz düşmanlar, onun yanında kendini aşağı hisseden ve bir hata yaptığı an onu mahvetmek için elinden geleni yapacak olan düşmanlar kazanıyordu. Sonunda idam edilmesinin nedeni hainlikti, ama kıskançlık yıkıcılığını maskelemek için bulabileceği her türlü örtüyü kullanır.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">MEZARIN TRAJEDİSİ    </span></p>
			<p class="paragraf ParaOverride-4"><span class="CharOverride-2">[Papa Julius, Michelangelo’nun mezarı için yaptığı tasarımı ilk     </span></p>
			<p class="paragraf ParaOverride-4"><span class="CharOverride-2">gördüğünde] o kadar memnun oldu ki, Floransa’lı Alamanno     </span></p>
			<p class="paragraf ParaOverride-4"><span class="CharOverride-2">Salviati’ye bu iş için bin düka ödemesini söyleyerek onu gerekli     </span></p>
			<p class="paragraf ParaOverride-4"><span class="CharOverride-2">mermerleri çıkarması için hemen Carrara’ya gönderdi. Michelangelo     </span></p>
			<p class="paragraf ParaOverride-4"><span class="CharOverride-2">dağlarda iki işçi ve atıyla yiyecekten başka bir şeyi olmadan sekiz     </span></p>
			<p class="paragraf ParaOverride-4"><span class="CharOverride-2">aydan fazla kaldı... Yeterince mermer çıkarılıp seçildikten sonra onları     </span></p>
			<p class="paragraf ParaOverride-4"><span class="CharOverride-2">sahile götürerek işçilerden birinin gemiye yüklemesi için bıraktı.     </span></p>
			<p class="paragraf ParaOverride-4"><span class="CharOverride-2">Kendisi Roma’ya döndü.    </span></p>
			<p class="paragraf ParaOverride-4"><span class="CharOverride-2">...Mermerlerin miktarı muazzamdı, bu nedenle haber bütün meydana     </span></p>
			<p class="paragraf ParaOverride-4"><span class="CharOverride-2">yayıldı. Mermerler herkes için büyük bir hayranlık ve Michelangelo’ya    </span></p>
			<p class="paragraf ParaOverride-4"><span class="CharOverride-2">sınırsız iyilik bahşeden papa için büyük bir neşe kaynağıydı; ve     </span></p>
			<p class="paragraf ParaOverride-4"><span class="CharOverride-2">Michelangelo onlar üzerinde çalışmaya başladıktan sonra tekrar     </span></p>
			<p class="paragraf ParaOverride-4"><span class="CharOverride-2">tekrar onu ziyaret etti ve onunla tıpkı kardeşiyle konuşur gibi     </span></p>
			<p class="paragraf ParaOverride-4"><span class="CharOverride-2">mezardan ve diğer şeylerden söz etti. Ve ona daha kolay gidebilmesi     </span></p>
			<p class="paragraf ParaOverride-4"><span class="CharOverride-2">için Corridore’dan Michalengelo’nun evine asma köprü yapılmasını     </span></p>
			<p class="paragraf ParaOverride-4"><span class="CharOverride-2">emretti, böylece onu özel olarak ziyaret edebilecekti.    </span></p>
			<p class="paragraf ParaOverride-4"><span class="CharOverride-2">Bu çok sayıda ve sık yapılan iyilikler (sarayda çoğu zaman olduğu    </span></p>
			<p class="paragraf ParaOverride-4"><span class="CharOverride-2">gibi) kıskançlık ve kıskançlıktan sonra da sonsuz kaygı nedeniydi,     </span></p>
			<p class="paragraf ParaOverride-4"><span class="CharOverride-2">çünkü papanın sevdiği mimar Bramante papaya hayattayken     </span></p>
			<p class="paragraf ParaOverride-4"><span class="CharOverride-2">mezar yaptırmanın uğursuzluk getirdiğine dair hikâyeler anlatarak     </span></p>
			<p class="paragraf ParaOverride-4"><span class="CharOverride-2">onun kararını değiştirmesine neden oldu. Kıskançlık kadar korku     </span></p>
			<p class="paragraf ParaOverride-4"><span class="CharOverride-2">da harekete geçiriyordu Bramante’yi, çünkü Michelangelo’nun     </span></p>
			<p class="paragraf ParaOverride-4"><span class="CharOverride-2">sağduyusu kendisinin birçok hatasını ortaya çıkarıyordu...     </span></p>
			<p class="paragraf ParaOverride-4"><span class="CharOverride-2">Michelangelo’nun bu hataların farkında olduğundan hiç kuşkusu     </span></p>
			<p class="paragraf ParaOverride-4"><span class="CharOverride-2">bulunmadığı için hep onu Roma’dan uzaklaştırmaya, en azından     </span></p>
			<p class="paragraf ParaOverride-4"><span class="CharOverride-2">papanın gözünden düşürmeye ve bu sayede kazanabileceği şöhreti     </span></p>
			<p class="paragraf ParaOverride-4"><span class="CharOverride-2">yok etmeye çalışıyordu. Mezar taşı konusunda başarılı oldu. Kuşkusuz     </span></p>
			<p class="paragraf ParaOverride-4"><span class="CharOverride-2">Michelangelo’nun ilk tasarladığı şekliyle bu işi bitirmesine izin     </span></p>
			<p class="paragraf ParaOverride-4"><span class="CharOverride-2">verilseydi, kendi değerini gösterebileceği bu kadar geniş bir alan elde     </span></p>
			<p class="paragraf ParaOverride-4"><span class="CharOverride-2">ettikten sonra, ne kadar ünlü olursa olsun hiç kimse sahip olduğu bu     </span></p>
			<p class="paragraf ParaOverride-4"><span class="CharOverride-2">yeri ondan alamazdı.    </span></p>
			<p class="paragraf ParaOverride-4"><span class="CharOverride-2">Vita di Michelangelo, Ascanio Condivi, 1553    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Sir Walter Raleigh’in yarattığı kıskançlık en kötüsüdür: Doğal yeteneği ve zarafetiyle doğurmuştur kıskançlığı. İnsanlar paraya ulaşabilir, güce de öyle. Ama üstün zekâ, iyi görünüş, çekicilik... bunlar kimsenin kazanamayacağı özelliklerdir. Doğal olarak mükemmel olan kişi parlaklığını gizlemek için çok çalışmalı, kök salmadan kıskançlığı gidermek için bir iki kusur sergilemelidir. İnsanlar gerçekte sizden nefret ederken onları doğal yeteneklerinizle büyülediğinizi düşünmek yaygın ve acemice yapılan bir hatadır.    </p>
			<p class="paragraf">Güç alanındaki büyük tehlike servette ani bir artıştır, beklenmedik bir terfi, nereden çıktığı belli olmayan bir zafer ya da başarı. Bunun eski arkadaşlarınız arasında kıskançlık doğuracağı kesindir.    </p>
			<p class="paragraf">Başpiskopos de Retz 1651’de kardinallik konumuna yükseldiğinde eski çalışma arkadaşlarının çoğunu kendisini kıskandığını çok iyi biliyordu. Aşağıdakileri dışlamanın aptallık olduğunu kavrayarak kişisel değerini küçümsemek ve başarısında şansın rolünü vurgulamak için elinden geleni yaptı. İnsanları rahatlatmak için sanki hiçbir şey değişmemiş gibi mütevazı ve saygılı bir şekilde davrandı. (Gerçekteyse kuşkusuz daha önce olduğundan çok daha büyük bir güce sahipti.) Bu akıllıca politika “bana karşı gelişen ve bütün sırların içinde en gizlisi olan kıskançlığı azaltarak iyi bir etki yaptı,” şeklinde yazmıştı daha sonra. De Retz örneğini takip edin. Mutluluğunuzu diğer insanlar tarafından da ulaşılır kılmak ve kıskançlık duygusunun daha hafif olmasını sağlamak için ne kadar şanslı olduğunuzu vurgulayın. Ama insanların gerçeği kolayca görebileceği sahte bir alçakgönüllülük numarası yapmaya kalkışmayın. Bu yalnızca onları biraz daha kıskanç yapacaktır. Hareket iyi olmalıdır; alçakgönüllülüğünüz ve geride bıraktıklarınıza karşı açık oluşunuz samimi görünmelidir. Samimiyetsiz oluşunuza dair en ufak bir ipucu yeni statünüzün daha bunaltıcı olmasına yol açacaktır. Şunu hatırlayın: Yükselmiş konumunuz nedeniyle eski arkadaşlarınızı dışlamanın size bir yararı olmayacaktır. Güç, kıskançlığın sessizce kemirdiği geniş ve sağlam bir destek tabanı gerektirir.    </p>
			<p class="paragraf">Herhangi türde bir politik güç kıskançlık yaratır ve bunu kök salmadan gidermenin en iyi yolu hırssız görünmektir. Korkunç Ivan öldüğünde Boris Godunov ülkeyi yönetebilecek tek kişi olduğunu biliyordu. Ama eğer bu mevkiyi çok ister görünürse aristokratlar arasında kıskançlık ve şüphe yaratacağının farkındaydı, bu yüzden tacı yalnızca bir kere değil, birkaç kez reddetti. İnsanların tahta çıkması için ısrar etmelerini sağladı. George Washington da önce Amerikan ordusunun başkomutanı olma görevini sürdürmeyi reddederek, sonra da başkan olmaya direnerek aynı stratejiyi büyük başarıyla kullanmıştı. Her iki durumda da kendisini her zamankinden daha popüler kılmıştı. İnsanlar, pek istekli görünmeyen birine kendilerinin verdiği gücü kıskanmazlar.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>     </p>
			<p class="paragraf ParaOverride-4"><span class="CharOverride-2">Hiç kimse ciddi bir biçimde kıskançlığını itiraf etmiş midir?     </span></p>
			<p class="paragraf ParaOverride-4"><span class="CharOverride-2">Kıskançlıkta öyle bir şey vardır ki, herkes tarafından bunun     </span></p>
			<p class="paragraf ParaOverride-4"><span class="CharOverride-2">dolandırıcılık suçundan bile daha utanç verici olduğu hissedilir.     </span></p>
			<p class="paragraf ParaOverride-4"><span class="CharOverride-2">Ve insanlar onu yalnızca reddetmekle kalmaz, zeki bir insana     </span></p>
			<p class="paragraf ParaOverride-4"><span class="CharOverride-2">yüklendiğinde kuşku duyma eğilimi gösterir. Ne var ki, yerleştiği yer     </span></p>
			<p class="paragraf ParaOverride-4"><span class="CharOverride-2">zihinde değil, kalpte olduğu için hiçbir zekâ derecesi ona karşı bir     </span></p>
			<p class="paragraf ParaOverride-4"><span class="CharOverride-2">garanti sağlamaz.    </span></p>
			<p class="paragraf ParaOverride-4"><span class="CharOverride-2">Billy Buud, Herman Melville, 1819-1891    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Elizabeth dönemi devlet adamı ve yazar Sir Francis Bacon’a göre, güçlülerin en akıllıca politikası sanki sorumlulukları bir yük ve tavizmiş gibi kendileri için bir tür acıma duygusu yaratmaktır. Halkın iyiliği için üzerine büyük yük alan bir adamı nasıl kıskanabilir insan? Gücünüzü mutluluk kaynağı olmak yerine bir tür kendini feda etme görüntüsüyle gizlerseniz daha az kıskanılır hale getirirsiniz. Sorunlarınızı vurgularsanız potansiyel bir tehlikeyi (kıskançlık) ahlaki destek kaynağına (acıma) dönüştürürsünüz. Benzeri bir manevra iyi şansınızın etrafınızdakilere de faydalı olacağı imasında bulunmaktır. Bunu yapmak için cüzdanınızı biraz açmanız gerekebilir. İnsanların Atina’nın politik arenasında kazanmış olduğu güce insanların kızmalarına engel olmak için her şekilde bol miktarda para dağıtan varlıklı General Cimon gibi. Kıskançlığı gidermek için yüksek bir bedel ödedi, fakat sonunda şehirden sürgün edilmekten kurtuldu.    </p>
			<p class="paragraf">Ressam J. M. W. Turner başarısına en büyük engel olarak gördüğü diğer ressamların kıskançlığını gidermek için vermenin başka bir yolunu buldu. Kimseninkiyle kıyaslanamayan renk becerilerinin sergilerde tablolarını kendisininkinin yanına asmaktan korkmalarına neden olduğunu fark ederek korkularının kıskançlığa döneceğini ve sonunda sergi açacağı galeri bulamayacağını düşündü. Bu nedenle meslektaşlarının iyi niyetini kazanmak için tablolarının renklerini isle geçici olarak soldurduğu bilinmektedir.    </p>
			<p class="paragraf">Gracian kıskançlığı gidermek için güçlünün zayıflık göstermesini, önemsiz sosyal potlar kırmasını ve zararsız kusurlar sergilemesini tavsiye eder. Sizi kıskananlara dikkatlerini daha önemli günahlarınızdan saptıracak bir şeyler verin. Şunu hatırlayın: Önemli olan gerçektir. Görünüşlerle oynayabilirsiniz, ancak sonuçta önemli olana sahip olacaksınız, yani gerçek güce. Bazı Arap ülkelerinde bir erkek kıskançlık uyandırmaktan kaçınarak Cosimo de Medici’nin yaptığını yaparak zenginliğini yalnızca evinin içinde göstermiştir. Bu bilgeliği kendi karakterinize uygulayın.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Kıskançlık ve kötülüğe karşı nasıl zafer kazanacağınızı bilin.     </span></p>
			<p class="paragraf ParaOverride-4"><span class="CharOverride-2">Burada küçümseme akıllıca olsa da pek önemli değildir; büyüklük     </span></p>
			<p class="paragraf ParaOverride-4"><span class="CharOverride-2">göstermek daha iyidir. Sizin hakkınızda kötü şeyler söyleyen biri çok     </span></p>
			<p class="paragraf ParaOverride-4"><span class="CharOverride-2">fazla övülemez; kıskancı düş kırıklığına uğratan ve ıstırap çektiren     </span></p>
			<p class="paragraf ParaOverride-4"><span class="CharOverride-2">meziyetlerin ve becerilerin ortaya çıkardıklarından daha kahramanca     </span></p>
			<p class="paragraf ParaOverride-4"><span class="CharOverride-2">bir intikam yoktur. Karşılaşılan her iyi şans kötü niyetlinin boynundaki     </span></p>
			<p class="paragraf ParaOverride-4"><span class="CharOverride-2">ipin biraz daha sıkılması demektir; kıskanılanın cenneti, kıskananın     </span></p>
			<p class="paragraf ParaOverride-4"><span class="CharOverride-2">cehennemidir. İyi şansınızı düşmanınız için zehre çevirmek onlara     </span></p>
			<p class="paragraf ParaOverride-4"><span class="CharOverride-2">verebileceğiniz en ciddi cezadır. Kıskanç adam yalnızca bir kez     </span></p>
			<p class="paragraf ParaOverride-4"><span class="CharOverride-2">değil, kıskandığı insanın her övgü dolu söz duyuşunda tekrar     </span></p>
			<p class="paragraf ParaOverride-4"><span class="CharOverride-2">ölür; kıskanılanın şöhretinin ölümsüzlüğü kıskananın cezasının     </span></p>
			<p class="paragraf ParaOverride-4"><span class="CharOverride-2">büyüklüğüdür; biri şöhrette ölümsüzdür, ikincisi mutsuzlukta. Birisi     </span></p>
			<p class="paragraf ParaOverride-4"><span class="CharOverride-2">için ölümsüzlüğü seslendiren şöhret trampeti, kendi kıskançlığı içinde     </span></p>
			<p class="paragraf ParaOverride-4"><span class="CharOverride-2">boğulan diğeri için ölümün habercisidir.    </span></p>
			<p class="paragraf ParaOverride-4"><span class="CharOverride-2">Baltasar Gracián, 1601-1658    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Kıskançlıkların gizlenme şekillerine dikkat edin. Aşırı övgü neredeyse her zaman sizi öven kişinin sizi kıskandığını gösteren bir işarettir; ya sizi düşürmek için tuzak kuruyorlardır -övgülerine ulaşmanız olanaksız olacaktır- ya da arkanızdan bıçaklarını biliyorlardır. Aynı zamanda, sizi aşırı eleştirenler veya size iftira edenler de büyük bir olasılıkla sizi kıskanıyordur. Davranışlarını kılık değiştirmiş kıskançlık olarak değerlendirirseniz karşılıklı çamur atma ve eleştirilerini ciddiye alma tuzağından kurtulursunuz. Değersiz varlıklarına aldırmayarak intikam alın.    </p>
			<p class="paragraf">Sizi kıskananlara yardım etmeye ya da iyilik yapmaya çalışmayın; lütfettiğinizi düşünürler. Joe Orton’un Halliwell’e çalışmalarını sergilemek için galeri bulmasında yardım etmesi yalnızca sevgilisinin aşağılık ve kıskançlık duygularını yoğunlaştırmıştı. Kıskançlık kendini kıskançlık olarak gösterdiğinde tek çözüm çoğu kez kıskançların yanından kaçarak kendi yarattıkları cehennemde pişmelerine izin vermektir.    </p>
			<p class="paragraf">Son olarak, bazı çevrelerin kıskançlığı diğerlerinden daha kolay ortaya çıkardığının farkında olun. Kıskançlığın etkileri, eşitlik cilasının bulunduğu meslektaşlar ve arkadaşlar arasında daha ciddidir. Kınkançlık ayrıca açık güç oyunlarının küçümsendiği demokratik çevrelerde de yıkıcıdır. Böyle durumlara karşı aşırı hassas olun. İsveçli vergi yetkilileri film yapımcısı Ingmar Bergman’ın ensesinden ayrılmıyorlardı, çünkü göze çarpmanın uygun görülmediği bir ülkede göze çarpıyordu. Böyle durumlarda kıskançlıktan kaçınmak neredeyse olanaksızdır ve zarif bir şekilde kabul edip hiçbir şeyi kişisel olarak almamaktan başka yapacak bir şey yoktur. Thoreau’nun söylediği gibi: “Kıskançlık bütün üstünlerin ödemesi gereken bir vergidir.”    </p>
			<p class="resimm" xml:lang="en-GB"><img alt="" class="_idGenObjectAttribute-50" src="../Images/58.png"/>      </p>
			<p class="paragraf">Kıskançlar konusunda dikkatli olmanın nedeni dolaylı davranmaları ve kuyunuzu kazmak için sayısız yol kullanmalarıdır. Ama dikkatle yanlarından geçip gitmeniz yalnızca kıskançlıklarını kötüleştirecektir. Dikkatli olduğunuzu hissederler ve bu da bir başka üstünlük işareti olarak hanenize yazılır. Bu nedenle kıskançlık kök salmadan önce harekete geçmelisiniz.    </p>
			<p class="paragraf">Bununla birlikte, sizin hatanız olsun ya da olmasın kıskançlık bir kez başladı mı, zıt yaklaşımı benimsemek bazen en iyisidir. Sizi kıskananları son derece horgördüğünüzü gösterin. Mükemmelliğinizi gizlemek yerine belirgin hale getirin. Her yeni zaferin kıskanç kişiyi kıvrandıracak bir fırsat olmasını sağlayın. İyi şansınız ve gücünüz yaşayan cehennemleri olur onların. Eğer kuşku duyulamaz güç pozisyonunu elde ederseniz kıskançlıklarının üzerinizde bir etkisi olmaz ve en iyi intikamı alırsınız. Siz kendi gücünüzle özgürken onlar kıskançlıkları içine sıkışıp kalmışlardır.    </p>
			<p class="paragraf">Michelangelo, Papa Julius’u mezarı için onun plan çizmesinden vazgeçiren zehirli mimar Bramante’ye karşı bu şekilde zafer kazanmıştı. Bramante, Michelangelo’nun tanrısal becerilerini kıskanıyordu ve bu zaferinin üstüne -bırakılan mezar projesi- yenisini eklemek isteyerek papayı Michelangelo’ya Sistine Kilisesi’nin duvarlarını boyama işini vermeye zorladı. Bu proje yıllar sürecek Michelangelo bu arada mükemmel heykellerini yapamayacaktı. Dahası, Bramante, Michelangelo’nun resim konusunda heykelde olduğu kadar başarılı olduğunu düşünmüyordu. Kilise onun kusursuz sanatçı imajını bozacaktı.    </p>
			<p class="paragraf">Michelangelo tuzağı gördü ve işi geri çevirmek istedi, ama papayı reddedemezdi, bu yüzden şikâyet etmeksizin kabul etti. Ama sonra daha yüksek noktalara tırmanmak için Bramante’nin kıskançlığını kullandı, Sistine Kilisesi projesini en mükemmel işi haline getirdi. Bramante orayı her görüşünde ya da duyuşunda kendi kıskançlığıyla daha fazla ezildi: kıskanç kişiden alabileceğiniz en tatlı ve uzun etkili intikam.    </p>
		</div>
</body>
</html>