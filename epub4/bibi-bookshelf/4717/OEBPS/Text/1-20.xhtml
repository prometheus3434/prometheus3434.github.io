<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-20</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-20" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-18">YASA 17    </p>
			<p class="anabass ParaOverride-3">ÖNCEDEN KESTİRİLEMEZLİK HAVASI     </p>
			<p class="anabass ParaOverride-3">YARATARAK ÇEVRENİZE KORKU SALIN    </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">İnsanlar alışkanlıklarına son derece bağlı, diğerlerinin davranışlarında benzerlikler görmeye doyumsuz ihtiyaç duyan yaratıklardır. Davranışlarınızın önceden tahmin edilebilir oluşu onlara kontrol duygusu verir. Durumu tersine çevirin: Bilerek tahmin edilemez olun. Bir tutarlığı ya da amacı yokmuş gibi görünen bir davranış onların dengelerini bozacak ve hareketlerinizi açıklamaya çalışırken yorgun düşeceklerdir. Aşırıya götürüldüğünde bu strateji diğerlerinin gözünü korkutur.    </span></p>
			<p class="arabaslik_soll" xml:lang="en-GB">YASAYA UYMAK    </p>
			<p class="paragraf">1972’de satranç şampiyonu Boris Spassky, rakibi Bobby Fischer’i İzlanda’da, Reykjavik’te sabırsızlıkla bekliyordu. İki adam Dünya Satranç Şampiyonası için buluşma programlamışlardı, fakat Fischer zamanında gelmedi ve maç beklemeye alındı. Fischer’in ödül olarak konan parayla, paranın dağıtılma şekliyle, maçın İzlanda’da yapılmasının lojistikleriyle ilgili sorunları vardı. Her an geri çekilebilirdi.    </p>
			<p class="paragraf">Spassky sabırlı olmaya çalışıyordu. Rus patronları Fischer’in onu aşağıladığını düşünüyorlar ve ona çıkıp gitmesini söylüyorlardı, ama Spassky bu maçı istiyordu. Fischer’i yenebileceğini biliyordu ve kariyerinin en büyük zaferini hiçbir şey bozamayacaktı. “Yani bütün çalışmalarımız bir sonuç vermeyebilir,” dedi Spassky bir arkadaşına. “Ama ne yapabiliriz ki? Bu Bobby’nin hamlesi. Gelirse oynarız. Gelmezse oynamayız. İntihar etmek isteyen bir insan inisiyatife sahiptir.”    </p>
			<p class="paragraf">Fischer sonunda Reykjavik’e geldi, ama sorunlar ve iptal tehdidi sürüyordu. Maçın yapılacağı salonu sevmemişti, ışıklandırmayı eleştirdi, kameraların sesinden şikâyet etti, hatta o ve Spassky’nin oturmak zorunda olduğu koltuklardan bile hiç hoşlanmamıştı. Artık Sovyetler Birliği inisiyatifi ele alıp adamını geri çekmekle tehdit ediyordu.    </p>
			<p class="paragraf">Blöf görünüşte işe yaradı. Beklemekle geçen onca haftadan, insanı çileden çıkaran sonsuz görüşmelerden sonra Fischer oynamayı kabul etti. Herkes rahatlamıştı, en fazla da Spassky. Ama resmi tanıştırma gününde Fischer çok geç gelmiş ve “Yüzyılın Maçı”nın başlayacağı gün yine geç kalmıştı. Fakat bu kez sonuçlar çok korkunçtu. Eğer çok geç gelirse birinci maçı kaybedecekti. Neler oluyordu? Bir tür zihinsel oyun mu oynuyordu? Yoksa Bobby Fischer, Boris Spassky’den korkuyor muydu? Toplanan büyük ustalara ve Spassky’e göre Brooklyn’den gelen bu genç çocuk korkunç bir tedirginlik yaşıyordu. 5:09’da, yani maçın iptaline tam bir dakika kala Fischer ortaya çıktı.    </p>
			<p class="paragraf">Satranç turnuvasının ilk maçı önemliydi, çünkü sonraki ayların tonunu belirliyordu. Çoğu kez de iki oyuncunun kendilerini savaş için hazırlayıp birbirlerinin stratejilerini okumaya çalıştığı yavaş ve sessiz bir mücadele şeklinde geçerdi. Bu oyun farklıydı. Fischer korkunç bir hamleyi çok erken yapmıştı, belki de kariyerinin en kötü hamlesiydi bu ve Spassky onu yakalayınca vazgeçmiş gibi göründü. Ama Spassky, Fischer’in asla vazgeçmeyeceğini biliyordu. Şah matla karşılaştığında bile sonuna kadar mücadele eder, rakibini yorardı. Ne var ki, bu kez geri çekilmiş gibiydi. Derken birdenbire bütün salonda uğultuya neden olan cesur bir hamle yaptı. Hamle Spassky’i çok şaşırttı, ama toparlanıp oyunu kazanmayı başardı. Ancak kimse Fischer’in neyin peşinde olduğunu anlayamadı. Bilerek mi kaybetmişti? Yoksa sinirleri mi bozulmuştu? Rahatsız mı olmuştu? Hatta bazılarının düşündüğü gibi çıldırmış mıydı?    </p>
			<p class="paragraf">İlk oyundaki yenilgisinden sonra Fischer salon, kameralar ve diğer her şey hakkında daha fazla şikâyet etmeye başladı. Ayrıca ikinci oyunda ortaya çıkmadı. Bu kez organizatörlerin canı çok sıkılmıştı. Maçı hükmen kaybetti. Şimdi ikiye karşı sıfır durumdaydı, ki şu ana kadar kimsenin böylesi bir konumdan satranç şampiyonluğuna yükseldiği olmamıştı. Fischer’in keçileri kaçırdığı kesindi. Ama üçüncü oyunda tanık olan herkesin hatırlayacağı gibi gözlerinde vahşi bir bakış vardı, Spassky’i çok rahatsız eden bir bakış. Fischer ayrıca kendisi için kazdığı çukura rağmen son derece kendinden emin görünüyordu. Birinci oyunda yaptığı gibi hata gibi görünen bir hamle daha yaptı, ama kendinden aşırı emin havası Spassky’nin tuzak kokusu almasına neden oldu. Yine de şüphelerine rağmen tuzağı fark edemedi ve Fischer onu şah mat yaptı. Aslında Fischer’in alışılmadık taktikleri rakibinin sinirlerini altüst etmişti. Oyunun sonunda Fischer ayağa fırlayıp dışarı koştu, yumruğunu diğer avucuna indirirken tararftarlarına, “Onu büyük bir güçle eziyorum!” diye haykırıyordu.    </p>
			<p class="paragraf">Sonraki oyunlarda Fischer daha önce kimsenin kendisinde görmediği, tarzı olmayan hamleler yapıyordu. Bu kez Spassky hatalar yapmaya başlamıştı. Altıncı oyunu kaybettikten sonra ağlamaya başladı. Bir büyük usta, “Bundan sonra Spassky kendi kendine Rusya’ya dönmenin güvenli olup olmadığını sormalı,” dedi. Sekizinci oyundan sonra Spassky neler olduğunu anladığına karar verdi: Bobby Fischer onu hipnotize ediyordu. Oyun sırasında Fischer’e bakmamaya çalıştı, ama yine de kaybetti.    </p>
			<p class="paragraf">On dördüncü oyundan sonra bir ekip konferansı düzenleyip, “Zihnimi kontrol etmek için bir girişimde bulunuluyor,” diye bir açıklama yaptı. Satranç masasında içtikleri portakal suyuna uyuşturucu katılıp katılmadığını merak etti. Belki havaya kimyasallar veriliyordu. Sonunda Spassky açıkça Fischer’in ekibini koltuklara kendisinin zihnini değiştiren bir şeyler koymakla suçladı. KGB alarma geçti. Boris Spassky, Sovyetler Birliği’ni utandırıyordu!    </p>
			<p class="paragraf">Koltuklar parçalara ayrılarak röntgenden geçirildi. Bir kimyager içlerinde sıradışı bir şey bulamadı. Aslında bulunan tek şey avizedeki ölü sineklerdi. Spassky halüsinasyonlardan yakınmaya başladı. Oynamaya çalışıyor, ama zihni dağılıyordu. Daha fazla devam edemedi. 2 Eylül’de geri çekildi. Oldukça genç olmasına rağmen bu yenilginin etkisinden hiç kurtulamadı.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Fischer’le Spassky’nin arasındaki diğer oyunlarda Fischer başarılı olamamıştı. Spassky’nin rakibinin stratejisini okuma konusunda esrarengiz bir yeteneği vardı. Uyum yeteneği ve sabrıyla yedi hamlede değil ama yetmiş hamlede rakibini yenecek saldırılar oluşturuyordu. Oynadıkları her seferinde Fischer’i yenmişti, çünkü çok daha ileriyi görüyordu ve hiçbir zaman kontrolunu kaybetmeyen zeki bir psikologdu. Bir usta, “Yalnızca en iyi hamleyi aramıyor. Oynadığı adamı rahatsız edecek bir hamle arıyor,” demişti.    </p>
			<p class="paragraf">Ama Fischer sonunda Spassky’nin başarı anahtarının ne olduğunu anlamıştı: Tahmin edilebilirliğiniz üzerinde oynuyor, sizi kendi oyununuzla yeniyordu. Fischer’in şampiyonluk maçı için yaptığı her şey inisiyatifi kendi tarafına çekmek ve Spassky’nin dengesini bozmaktı. Sonsuz bekleyiş Spassky’nin ruhunda belirgin bir etki yapmıştı. Ama hepsinin içinde, Fischer’in bilinçli hataları ve açık bir stratejisi yokmuş gibi görünmesi en güçlü olanıydı. Aslında eski kalıplarını değiştirmek için her şeyi yapıyordu; bu, ilk maçı kaybetmesi ve ikinciden vazgeçmek zorunda kalması anlamına gelse de.     </p>
			<p class="paragraf">Spassky soğukkanlılığı ve dengeli oluşuyla tanınıyordu, ama hayatında ilk defa rakibini çözemiyordu. Yavaş yavaş eridi, ta ki en sonunda delirmiş gibi görünene dek.    </p>
			<p class="paragraf ParaOverride-5">Satranç hayatın yoğunlaşmış özünü içerir: Birincisi, kazanmak için son derece sabırlı ve ileri görüşlü olmalısınız; ikincisi, oyunun kalıplar, yani daha önce oynanan ve tekrar oynanacak olan bütün hareketler dizisi üzerinde yapılandığını bilmelisiniz. Rakibiniz sizin üzerinde oynadığınız kalıpları analiz eder ve onları sizin hareketlerinizi öngörmek için kullanır. Üzerine stratejisini dayayabileceği bir temel oluşturması için tahmin edilebilir bir şey vermemek size büyük bir avantaj kazandırır. Satrançta insanlar sizin ne yaptığınızı bilmedikleri zaman gerçek hayatta olduğu gibi korkuya kapılırlar, beklerler, emin olamazlar ve şaşırırlar.    </p>
			<p class="paragraf ParaOverride-4"><span class="CharOverride-2">Saraydaki hayat, taşlarımızı ve takımlarımızı düzenlememizi, bir plan     </span></p>
			<p class="paragraf ParaOverride-4"><span class="CharOverride-2">oluşturmamızı, bu planı izlememizi, rakiplerimizinkini savuşturmamızı     </span></p>
			<p class="paragraf ParaOverride-4"><span class="CharOverride-2">gerektiren ciddi, melankolik bir satranç oyunudur. Ama bazen riske     </span></p>
			<p class="paragraf ParaOverride-4"><span class="CharOverride-2">girip en değişik, tahmin edilemez hamleyi yapmak daha iyidir.    </span></p>
			<p class="paragraf ParaOverride-4"><span class="CharOverride-2">Jean de La Bruyère, 1645-1696</span><span class="CharOverride-2">    </span></p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">Hiçbir şey ani ve önceden kestirilemez hareketten daha korkutucu değildir. Bu nedenle depremler ve kasırgalardan bu kadar korkarız: Ne zaman vuracaklarını bilemeyiz. Bir tanesi ortaya çıktıktan sonra korku içinde diğerini bekleriz. Derecesi daha az olmak üzere önceden kestirilemez insan davranışının etkisi de böyledir.    </p>
			<p class="paragraf">Hayvanlar belirli kalıplar içinde hareket ederler, bu nedenle onları avlayıp öldürebiliriz. Yalnız insan bilinçli olarak davranışını değiştirme, doğaçlama davranma, alışılagelmiş kalıplardan çıkabilme yeteneğine sahiptir. Ama çoğu insan bu gücü fark etmez. Alışılmışın, aynı zorunlu hareketi tekrar tekrar yapmalarına neden olan hayvansal doğaya teslim olmanın rahatlığını tercih ederler. Bunu yaparlar, çünkü bir çaba gerektirmez ve hatalı bir şekilde, diğerlerinin huzurunu bozmazlarsa rahat bırakılacaklarına inanırlar. Şunu anlamalısınız: Güçlü insan, inisiyatifi kendi tarafında tutmak için etrafındakileri bilinçli olarak huzursuz ederek onların üzerinde bir tür korku uyandırır. Bazen diğerlerini en az bekledikleri anda korkudan titretmek için uyarmadan vurmalısınız. Bu, güçlü olanların yüzyıllardır kullandıkları bir hiledir.    </p>
			<p class="paragraf">On beşinci yüzyıl İtalya’sında Milano’nun son Visconti düklerinden olan Filippo Maria bilinçli olarak herkesin ondan beklediği şeyin tersini yapardı. Örneğin, bir saray mensubuna birdenbire aşırı ilgi göstermeye başlar, sonra adam daha yüksek bir mevkiye terfi edilmeyi beklerken onu aşağılamaya başlardı. Adam şaşkın bir şekilde saraydan ayrılır, dük onu birdenbire çağırır ve yine iyi davranmaya başlardı. İkinci kez şaşıran adam terfi edeceğine dair varsayımının çok açık olup dükü gücendirip gücendirmediğini merak eder ve yine böyle bir şerefi beklemiyormuş gibi davranmaya başlardı.    </p>
			<p class="paragraf">Filippo’yla baş etmenin sırrı basitti: Ne istediğini tahmin etmeyin. Onu neyin memnun edeceğini tahmin etmeye çalışmayın. Asla kendi isteğinizi şırınga etmeyin; yalnızca onun isteğine teslim olun. Sonra bekleyip neler olacağını görün. Yarattığı şaşkınlık ve belirsizliğin ortasındaki dük kendisine meydan okunmadan üstün bir şekilde ve barış içinde hüküm sürmüştü.    </p>
			<p class="paragraf">Önceden kestirilememek çoğu kez bir efendinin taktiğidir, fakat bir mazlum da bunu etkili bir şekilde kullanabilir. Eğer kendinizi yetersiz ya da köşeye sıkışmış olarak görüyorsanız birkaç tahmin edilemez harekette bulunun. Düşmanlarınız o kadar şaşıracaklardır ki, ya geri çekilecek ya da taktik hatası yapacaklardır.     </p>
			<p class="paragraf">1862 yılının baharında Amerikan İç Savaşı sırasında General Stonewall Jackson ve 4.600 Güneyli askeri Shenandoah Vadisi’ndeki daha büyük Kuzeyli güçlerin başına bela olmuştu. Bu arada, çok uzak olmayan bir yerde 90.000 Kuzeyli asker gücüne önderlik eden General George Brinton McClellan, Güney’in başkenti Richmond, Virginia’yı kuşatma altına almak için Washington D.C.’den güneye iniyordu. Haftalarca süren askeri harekât devam ederken Jackson askerlerini tekrar tekrar Shenandoah Vadisi’ne gönderiyor, sonra geri çekiyordu.    </p>
			<p class="paragraf">Hareketlerinin bir anlamı yoktu. Richmond’un savunmasına yardım etmeye mi çalışıyordu? McClelland’ın yokluğunda savunmasız kaldığı için Washington’a mı yöneliyordu? Kargaşa yaratmak için kuzeye mi gidiyordu? Neden zayıf gücüyle daireler çiziyordu?    </p>
			<p class="paragraf">Jackson’ın açıklanamaz hareketleri ne yapmaya çalıştığını anlamak için bekleyen Kuzeyli generallerin Richmond’a gidişini geciktirdi. Bu arada Güneyliler kasabaya destek yığabildi. Güney’i mahvedebilecek bir çarpışma berabere bitmişti. Jackson sayıca üstün güçle karşılaştığında bu taktiği tekrar tekrar kullandı. “Eğer mümkünse düşmanı her zaman hayrete düşürün, yanlış yönlendirin ve şaşırtın,” diyordu. “...Bu tür taktikler her zaman kazanır ve böylece küçük bir ordu büyük bir orduyu yenebilir.”    </p>
			<p class="paragraf">Bu yasa yalnızca savaşa değil, gündelik durumlara da uygulanabilir. İnsanlar her zaman sizin davranışlarınızın arkasındaki güdüleri okumaya çalışırlar ve önceden kestirilebilir oluşunuzu size karşı kullanırlar. Tamamen açıklanamaz hareketler kullanın, böylece onları savunmaya geçirirsiniz. Anlamadıkları için sinirleri bozulur ve böyle bir durumda onları kolayca korkutabilirsiniz.    </p>
			<p class="paragraf">Pablo Picasso bir keresinde, “En iyi tahmin tahmin etmemektir. Belirli bir tanınma düzeyine eriştiğinizde diğerleri genellikle sizin bir şeyi ne zaman yapacağınızı anlayabilirler. Bu nedenle hareketlerinizi önceden büyük bir dikkatle tasarlamanız aslında çok aptalcadır. Değişken olmanız daha iyidir,” demiştir.     </p>
			<p class="paragraf">Picasso bir süre için sanat eseri satıcısı Paul Rosenberg’le çalıştı. Başlangıçta ona tabloları satmada oldukça büyük bir serbestlik tanıdı, ama sonra belirgin bir neden olmaksızın ona artık satması için tablo vermeyeceğini söyledi. Picasso durumu şöyle açıklıyordu: “Rosenberg sonraki kırk sekiz saati bunun nedenini anlamak için geçirdi. Tabloları bir başka satıcı için mi saklıyordum? Ben çalışmaya devam edip uyku uyuyabilirken Rosenberg zamanını anlamaya çalışarak geçiriyordu. İki gün sonra sinirleri altüst olmuş ve kaygılı bir şekilde gelip, ’Sevgili arkadaşım, tabloların için şimdiye kadar ödemeye alışmış olduğum rakam yerine şunu teklif edersem (oldukça yüksek bir rakam söyler) beni geri çevirmezsin, öyle değil mi?’ dedi.”    </p>
			<p class="paragraf">Tahmin edilememek yalnızca bir korku silahı değildir. Kalıplarınızı günden güne değiştirmeniz etrafınızda bir karışıklık yaratacak ve ilgi uyandıracaktır. İnsanlar sizin hakkınızda konuşacak, gerçekle ilgisi olmayan açıklamalar ve yorumlar getireceklerdir, ama bu sizi sürekli olarak onların zihninde tutacaktır. Sonunda, ne kadar değişken görünürseniz o kadar saygı görürsünüz. Yalnızca önemsiz biri tahmin edilebilir tarzda hareket eder.    </p>
			<p class="resimm" xml:lang="en-GB"><img alt="" class="_idGenObjectAttribute-20" src="../Images/27.png"/>      </p>
			<p class="paragraf">Bazen tahmin edilebilirlik sizin lehinize olabilir. İnsanların samimi ve rahat olabilecekleri bir kalıp yaratarak onları uyutabilirsiniz. Sizin hakkınızdaki her bilgiyi önceki algılamalarına dayandırırlar. Bunu birkaç şekilde kullanabilirsiniz: Birincisi, sis bulutu, sizin ardında hilekâr hareketlerde bulunabileceğiniz rahat bir paravan oluşturur. İkincisi, sizin bazı durumlarda tamamen kalıbın dışında hareket etmenizi sağlayarak rakibinizi öylesine derinden huzursuz eder ki, itilmeden yere düşer.    </p>
			<p class="paragraf">1974’te Muhammed Ali ve George Foreman dünya ağır sıklet boks şampiyonası için mücadele edeceklerdi. Herkes ne olacağını biliyordu: Ali etrafında dans edip onu yormaya çalışırken iri George Foreman nakavt yumruğu indirmeye çalışacaktı. Bu, Ali’nin boks yapma şekli, kalıbıydı ve on yıldır değiştirmemişti. Ama bu durumda Foreman’a avantaj vermiş gibiydi: Mahvedici bir yumruğu vardı ve eğer yeterince beklerse Ali er ya da geç ona gelmek zorunda kalacaktı. Usta stratejist Ali’ninse başka planları vardı. Büyük maçtan önceki basın toplantısında stilini değiştireceğini ve Foreman’la yumruklaşacağını söyledi. Hiç kimse, hele Foreman buna bir saniye bile inanmadı. Bu plan Ali’nin intiharı olurdu; o her zamanki gibi komedyeni oynuyordu. Sonra Ali’nin antrenörü boks ringinin etrafındaki ipleri gevşetti, bu eğer boksörü şiddetle dövüşme niyetindeyse bir antrenörün yapacağı bir şeydi. Ama kimse buna da inanmadı; bir numara olmalıydı.    </p>
			<p class="paragraf">Ne var ki, Ali herkesi şaşırtarak tam olarak yapacağını söylediği şeyi yaptı. Foreman dans etmesini beklerken Ali ona yaklaşarak yumruklaştı. Rakibinin stratejisini tamamen altüst etmişti. Şaşkınlık içindeki Foreman sonunda kendi kendini yormaya başladı, ama Ali’yi kovalamaktan değil, yumruklarını vahşice sallamaktan ve arka arkaya karşı yumruk almaktan. Bir kişinin davranışının daha önceki kalıba uyacağını varsayma alışkanlığı o kadar güçlüdür ki, Ali’nin stratejisini değiştireceğini duyurması bile bu varsayımı bozamamıştı. Foreman tuzağa düşmüştü, hem de ona karşı uyanık olması söylenen tuzağa.    </p>
			<p class="paragraf">Bir uyarı: Tahmin edilemezlik bazen sizin aleyhinize olabilir, özellikle alt konumda biriyseniz. Diğer insanların sizin etrafınızda kendilerini rahat ve huzurlu hissetmelerini sağlamanın onları huzursuz etmekten daha iyi olduğu zamanlar vardır. Çok fazla tahmin edilemezlik bir kararsızlık işareti, hatta daha ciddi bir psikolojik sorun olarak görülecektir. Kalıplar etkileyicidir ve onları bozarak insanları korkutabilirsiniz. Bu güç ancak sağduyulu bir şekilde kullanılmalıdır.    </p>
		</div>
</body>
</html>