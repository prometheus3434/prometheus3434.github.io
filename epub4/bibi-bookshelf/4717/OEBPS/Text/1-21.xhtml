<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-21</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-21" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-19">YASA 18    </p>
			<p class="anabass ParaOverride-3">KORUNMAK İÇİN KALELER YAPMAYIN,     </p>
			<p class="anabass ParaOverride-3">KENDİNİZİ TOPLUMDAN AYIRMAK     </p>
			<p class="anabass ParaOverride-7">TEHLİKELİDİR      </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">Dünya tehlikelidir ve düşmanlar her yerdedir, herkes kendini korumak zorundadır. Bir kale en emin yer gibi görünebilir. Ama kendinizi böyle herkesten ayırmak sizi koruduğundan daha fazla tehlikeye sokar; değerli bilgilerden haberdar olmanızı engeller, sizi göze çarpan kolay bir hedef haline getirir. İnsanlar arasında dolaşmak, müttefikler bulmak ve başkalarıyla kaynaşmak daha iyidir. Kalabalıkta düşmanlarınızdan korunursunuz.    </span></p>
			<p class="arabaslik_soll" xml:lang="en-GB">YASAYI ÇİĞNEMEK    </p>
			<p class="paragraf">Çin’in ilk imparatoru (MÖ 221-210) Ch’in Shih Huang Ti döneminin en kudretli adamıydı. Onun imparatorluğu Büyük İskender’inkinden daha geniş ve güçlüydü. Kendi krallığını çevreleyen bütün krallıkları fethetmiş ve onları Çin adı verilen geniş bir krallık altında birleştirmişti. Fakat hayatının son yıllarında onu çok az kişi görmüştü.    </p>
			<p class="paragraf">İmparator başkent Hsien-yang’da o güne kadar inşa edilmiş en görkemli sarayda yaşıyordu. Sarayın 270 binası vardı; bunların her biri gizli yeraltı geçitleriyle saraya bağlıydı ve imparatorun kimsenin kendisini görmeden sarayın içinde hareket etmesini sağlıyordu. Her gece başka bir odada uyuyor ve bir kaza sonucu kendisini gören herkesin kellesi uçuruluyordu. Yalnızca bir avuç insan onun nerede olduğunu biliyordu ve onlar da eğer birine söylerlerse derhal öldürülüyorlardı.    </p>
			<p class="paragraf">İlk imparator insanlarla bağlantı kurmaktan öylesine korkmuştu ki, saraydan çıkması gerektiğinde dikkatle kılık değiştirerek başka bir kimlik altında yolculuk ediyordu. Vilayetleri arasında çıktığı böylesi bir gezi sırasında birdenbire öldü. Cesedi, çürüme kokusunu bastırmak için tuzlanmış balıkla dolu bir sandığın bulunduğu kraliyet arabasıyla başkente geri getirildi; kimse onun öldüğünü bilmeyecekti. Bir avuç bakan ve harem ağasının yanında, karısından, ailesinden, arkadaşlarından ve saray mensuplarından uzakta tek başına ölmüştü.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Dizginlenemez bir hırsa sahip korkusuz savaşçı Shih Huang Ti, Ch’in kralı olarak kariyerine başlamıştı. O dönemin yazarları onu “yabanarısı burunlu, çekik gözlü, çakal sesli ve bir kaplan ya da kurt kalpli” olarak tanımlıyorlardı. Bazen merhametli olabilirdi, ama çoğu kez “insanları vicdansızca yutardı.” Etrafını çeviren ve Çin’i oluşturan eyaletleri hep düzenbazlık ve şiddet yoluyla ele geçirmiş, birçok eyaletten tek bir ulus ve kültür çıkarmıştı. Feodal sistemden vazgeçmiş ve gözlerini ülkenin çeşitli krallıklarına dağılmış olan kraliyet ailelerinin üyeleri üzerinde tutmak için 120.000’ini başkente çağırmış ve Hsien-yang’ın geniş sarayına yerleştirmişti. Sınırlara duvarlar inşa ettirmiş ve bunlarla Büyük Çin Seddi’ni oluşturmuştu. Ülkenin yasalarını, yazılı dilini, hatta elarabalarının büyüklüğünü bile standart hale getirmişti.    </p>
			<p class="paragraf">Bununla birlikte, ilk imparator bu birleştirme hareketinin bir parçası olarak ahlaki hayatla ilgili fikirleri, Çin kültüründe neredeyse bir din haline gelmiş olan Konfüçyüs’ün yazılarını ve öğretilerini yasadışı ilan etti. Shih Huang Ti’nin emriyle Konfüçyüs’le ilgili olan binlerce kitap yakıldı ve Konfüçyüs’ten alıntı yapan herkesin kafası uçuruldu. Bu yüzden imparatorun birçok düşmanı oldu ve kendisi de sürekli olarak korkar, hatta paranoyak hale geldi. İdamlar tırmandı. Çağdaşı olan yazar Han-fei-tzu, “Ch’in dört kuşağı boyunca zaferler kazandı, fakat sürekli korku ve dehşet içinde yaşadı,” demiştir.    </p>
			<p class="paragraf">İmparator kendini korumak için sarayında gittikçe daha derinlere çekilirken giderek krallığın kontrolunu kaybetti. Harem ağaları ve bakanlar onun onayı, hatta bilgisi olmaksızın politik yasalar yapıyor, ona karşı komplo da kuruyorlardı. Sonraları yalnızca ismen imparator olarak kalmıştı; kendini dış dünyadan öylesine ayırmıştı ki, çok az kişi öldüğünü biliyordu. Muhtemelen böyle davranmasını öneren komplocu bakanlar tarafından zehirlenmişti.    </p>
			<p class="paragraf">Toplumdan ayrı düşme bunu getirir: Bir kaleye kapanırsanız güç kaynaklarınızla bağlantıları kaybedersiniz. Etrafınızda olanları duymaz ve önemliyle önemsizi birbirine karıştırırsınız. Daha güvende olmak yerine hayatınızın dayalı olduğu bilgiyi kendinizden esirgemiş olursunuz. Etrafınızda olup biteni, hatta size karşı girişilen komploları bile duyabileceğiniz sokaklardan fazla uzaklaşmayın hiçbir zaman.    </p>
			<p class="arabaslik_soll" xml:lang="en-GB">YASAYA UYMAK    </p>
			<p class="paragraf">XIV. Louis 1660’larda kendisi için Versailles Sarayı’nı inşa ettirdi, bu saray dünyadaki başka hiçbir kraliyet sarayına benzemiyordu. Bir arı kovanında olduğu gibi her şey tek bir kişinin etrafında dönüyordu. Kral kendilerine sarayın çevresinde dairelerin tahsis edildiği aristokratlarla çevrelenmiş olarak yaşıyordu ve bunların krala yakınlıkları sınıflarına bağlıydı. Kralın yatak odası sarayın tam ortasında bulunuyor, herkesin dikkatinin odağını oluşturuyordu. Her sabah <span class="CharOverride-3">lever</span> olarak bilinen bir törenle odasında selamlanıyordu.    </p>
			<p class="paragraf">Saat sekizde kraliyet yatağının hemen dibinde uyuyan kralın birinci uşağı majestelerini uyandırırdı. Sonra saray görevlileri kapıyı açıp<span class="CharOverride-3"> lever</span>’de işlevi olanları içeri alırdı. Giriş sıraları kesindi; önce kralın gayrimeşru oğulları ve torunları, sonra prensler ve prensesler, doktor ve cerrahlar gelirdi. Onların ardından büyük gardrop memurları, kralın resmi okuyucusu ve kralı eğlendirmekle görevli olanlar gelirdi. Sonra mevkilerine göre çeşitli hükümet görevlileri yer alırdı. Bir de sonda gelmelerine rağmen önemli olan özel davetle törene katılanlar vardı. Törenin sonuna doğru oda yüzün üzerinde kraliyet ziyaretçisiyle dolardı.     </p>
			<p class="paragraf">Gün o şekilde düzenlenirdi ki, sarayın bütün enerjisi krala yönelik olurdu. Louis’ye sürekli olarak saray mensupları ve görevliler gelirdi, onun tavsiye ve önerilerini sorarlardı. Bütün sorularına karşılık cevabı genellikle, “Bakalım,” olurdu.    </p>
			<p class="paragraf">Saint Simon’ın belirttiği gibi: “Eğer birisine dönüp bir soru sorar, önemsiz bir söz söylerse orada bulunan herkesin gözü bu kişiye çevrilirdi. Bu konuşulan ve artan saygınlığın ayrımıydı.” Sarayda mahremiyet olasılığı yoktu, kral için bile; her oda diğeriyle bağlantılıydı ve her koridor aristokratların sürekli olarak toplandığı daha büyük odalara açılıyordu. Herkesin hareketi birbiriyle bağımlıydı ve hiçbir şey, hiç kimse fark edilmeden geçemezdi. “Kral yalnızca üst düzey aristokratların sarayında olmasını sağlamakla kalmıyor, aşağı seviyedeki aristokratlar için de aynı şeyi talep ediyordu. Törenlerde, yemeklerde, Versailles bahçelerinde hep etrafına bakar, her şeyi fark ederdi. Eğer en seçkin soylu sarayında yaşamıyorsa güceniyordu ve kendilerini pek göstermeyenler onun kızgınlığıyla karşılaşıyorlardı. Eğer bunlardan biri bir şey arzu ederse kral gururla, ‘Onu tanımıyorum,’ derdi ve bu hükmün geri dönüşü olmazdı,” diye yazıyordu Saint-Simon.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">XIV. Louis korkunç bir iç savaş olan Fronde’nin ardından iktidara gelmişti. Savaşın birincil kışkırtıcısı, tahtın artan gücüne büyük kızgınlık duyan ve derebeylerin topraklarını yönettikleri ve kralın onların üzerinde çok az yetkisinin bulunduğu feodal düzeni arzulayan aristokratlar olmuştu. Aristokratlar iç savaşı kaybetmişti, ama kavgacı ve öfkeli bir grup olarak kalmışlardı.    </p>
			<p class="paragraf">O halde Versailles’ın inşası lüksü seven bir kralın kaprisi değildi. Önemli bir işleve hizmet ediyordu: Kral etrafındaki herkes ve her şeyden haberdar olabiliyordu. Bir zamanların gururlu aristokrasisi artık sabahları kralın sabahlığını giymesine yardım etmek için ağız dalaşı yapar hale gelmişti. XIV. Louis bir kralın kendini toplumdan ayırmasının çok tehlikeli olduğu gerçeğini çok erken anlamıştı. Onun yokluğunda, yağmurdan sonra mantarların bittiği gibi komplolar hazırlanacaktı, husumet hizipleşmelere neden olacak ve kendisi karşılık verme fırsatı bulamadan ayaklanmalar başlayacaktı. Bununla savaşmak için sosyallik ve açıklığın yalnızca teşvik edilmesi değil, resmi olarak düzenlenmesi ve yönlendirilmesi gerekiyordu.    </p>
			<p class="paragraf ParaOverride-5">Versailles’daki bu şartlar Louis’nin bütün iktidarı boyunca sürdü, krallığa elli yıllık göreli bir huzur ve sükûnet hâkim oldu. Bu şekilde Louis’nin haberi olmadan yaprak bile kıpırdamadı.    </p>
			<p class="paragraf ParaOverride-1"><span class="CharOverride-2">Yalnızlık erdemliliğe yararlı olmadıkça tehlikelidir...    </span></p>
			<p class="paragraf ParaOverride-1"><span class="CharOverride-2">Yalnız ölümlünün kesinlikle lükse düşkün,     </span></p>
			<p class="paragraf ParaOverride-1"><span class="CharOverride-2">muhtemelen hurafelere inanan ve büyük olasılıkla da deli olduğunu unutmayın.    </span></p>
			<p class="paragraf ParaOverride-1"><span class="CharOverride-2">Dr. Samuel Johnson, 1709-1784    </span></p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">Machiavelli katı askeri anlamda bir kalenin mutlaka bir hata olduğunu iddia etmektedir. Gücün tecrit edilmesinin sembolü haline gelir ve kaleyi inşa edenlerin düşmanları için kolay bir hedeftir. Sizi savunmak için tasarlanan kaleler gerçekte yardım kaynaklarıyla bağlantınızı keser ve esnekliğinizi zedeler. Girilemez gibi görünürler ama bir kaleye çekildiğinizde herkes sizin nerede olduğunuzu bilir. Kalenizin bir hapishaneye dönüşmesi için kuşatmanın başarılı olması gerekmez. Küçük ve sınırlı alanlarıyla kaleler veba ve bulaşıcı hastalıklara karşı son derece açık hale gelir. Stratejik anlamda kalenin çevreden ayrılmış olması koruma sağlamaz ve gerçekte çözdüğünden çok sorun yaratır.     </p>
			<p class="paragraf">İnsanlar doğaları gereği sosyal yaratıklar olduğu için güç, toplumsal etkileşim ve dolaşıma dayanır. Güç sahibi olmak için kendinizi her şeyin ortasına yerleştirmelisiniz, tıpkı XIV. Louis’nin Versailles’da yaptığı gibi. Bütün faaliyet sizin etrafınızda dönmeli ve dışarda olan biten her şeyin ve size karşı komplo planlayan herkesin farkında olmalısınız. Çoğu insan için korku tehdit edildiklerinde başlar. Böyle zamanlarda insanlar bir tür kale içinde güvende olmak amacıyla çekilirler. Ancak bunu yaparken gittikçe daha küçülen bir halka içinden gelen bilgiye dayanırlar ve etraflarındaki olaylara geniş bakış açılarını kaybederler. Manevra kabiliyetlerini yitirirler ve kolay hedefler haline gelirler; tek başlarına kalmak onları paranoyak yapar. Savaş ve çoğu strateji oyunlarında yalnız kalmanın ardından çoğu kez yenilgi ve ölüm gelir.    </p>
			<p class="paragraf">Belirsizlik ve tehlike anlarında bu içe dönme arzusuna karşı savaşmalısınız. Kendinizi kolay erişilir kılın, eski dostlarınızı bulun ve yeni dostlar edinin, kendinizi farklı halkalara sokun. Bu, yüzyıllardır güçlü insanların kullandığı hile olmuştur.    </p>
			<p class="paragraf">Romalı devlet adamı Cicero düşük seviyedeki aristokrat kesimden geliyordu ve şehri kontrol eden soylular arasında kendine bir yer edinmeyi başaramadıkça çok az güç şansı vardı. Herkesi nüfuzla ilişkilendirerek ve birbirleriyle nasıl bağlantılı olduğunu keşfederek bunda çok başarılı oldu. Her yere gitti, herkesi tanıdı ve öyle geniş bir bağlantı ağı kurdu ki, buradaki bir düşman oradaki bir müttefik tarafından kolayca dengelenebiliyordu.    </p>
			<p class="paragraf">Fransız devlet adamı Talleyrand oyunu aynı şekilde oynadı. Fransa’nın en eski aristokrat ailelerinden gelmesine rağmen her zaman Paris sokaklarında olanlardan haberdar olmaya özen göstererek eğilimleri ve sıkıntıları önceden görmeye çalıştı. Hatta kendisine değerli bilgiler veren suçlu tiplerin arasına karışmaktan zevk bile alıyordu. Ne zaman bir kriz ya da gücün el değişimi olsa -yönetimin sonu, Napoleon’un çöküşü, XVIII. Louis’nin tahtı bırakması- Talleyrand hayatta kalmayı, hatta gelişmeyi başarıyordu, çünkü kendisini hiçbir zaman küçük bir halkayla sınırlamamış, hep yeni düzenle bağlantılar kurmuştu.     </p>
			<p class="paragraf">Bu yasa krallar, kraliçeler ve en yüksek güce sahip olanlarla ilgilidir. İnsanlarınızla olan bağlantınızı kaybettiğiniz, kendinizi toplumdan ayırmada güvence aramaya başladığınız an isyan başlıyor demektir. Kendinizi asla alttaki basamaklarla bağlantınızı koparabilecek kadar yüksekte hissetmeyin. Bir kaleye çekilerek kendinizi, bu davranışınızı bir hakaret ve isyan için neden sayan entrikacı uyruklarınız için kolay bir hedef haline getirmiş olursunuz.    </p>
			<p class="paragraf">İnsanlar sosyal yaratıklar olduğu için, bizi insanların etrafımızda olmasını sağlayacak kadar hoş kılan sosyal sanatlar yalnızca sürekli olarak açık ve dolaşım içinde olmakla uygulanabilir. Diğerleriyle ne kadar çok bağlantı halindeyseniz o kadar zarif ve huzurlu olursunuz. Öte yandan kendinizi başkalarından ayırmanız hareketlerinizde garipliğe yol açar ve insanlar sizden kaçınmaya başlayacağı için daha fazla tek başınıza kalmanıza neden olur.    </p>
			<p class="paragraf">1545’te Dük I. Cosimo de’ Medici adının ölümsüzlüğünü güvence altına almak amacıyla Floransa’daki San Lorenzo Kilisesi’nin en büyük ayin bölümü için fresk yaptırmaya karar verdi. Aralarından seçim yapabileceği çok sayıda harika ressam vardı ve sonunda Jacopo da Pontormo’yu seçti. Yaşlanan Pontormo bu fresk işinin kendisinin başyapıtı ve geriye bırakacağı mirası olmasını istedi. İlk kararı kiliseyi duvarlar, bölmeler ve perdelerle kapamaktı. Kimsenin şaheserini yaratmasına tanık olmasını veya fikirlerini çalmasını istemiyordu. Michelangelo’dan bile üstün olabilirdi. Genç bir adam sırf merakından gizlice kiliseye girince Jacopo gizliliği biraz daha arttırdı.     </p>
			<p class="paragraf">Pontormo kilisenin tavanını İncil’den sahnelerle doldurdu: Yaratılış, Adem ve Havva, Nuh’un Gemisi vb. Ortadaki duvarın en üstüne kıyamet gününde ölüleri dirilten İsa’yı çizdi. Sanatçı bu kilisede on bir yıl çalıştı, oradan ender olarak ayrıldı, çünkü insanlarla ilişkiye girme fobisi geliştirmişti ve fikirlerinin çalınmasından korkuyordu.    </p>
			<p class="paragraf">Pontormo freksleri tamamlamadan öldü ve eserlerinin hiçbiri yaşamadı. Fakat büyük Rönesans yazarı ve Pontormo’nun bir arkadaşı olan Vasari sanatçının ölümünden hemen sonra freskleri görmüş ve neye benzediklerini tarif etmişti. Tam anlamıyla orandan yoksundu. Sahneler birbirine geçmiş, bir hikâyedeki figürler çıldırtıcı sayıdaki diğerleriyle karışmıştı. Pontormo ayrıntıları takıntı haline getirmişti, ama kompozisyonun bütüncül anlamını kaybetmişti. Vasari şunları yazarak freskleri tarif etmeyi yarım bırakmıştı: “Eğer devam edersem sanırım çıldıracağım ve her şeyi birbirine karıştıracağım, tıpkı Jacopo’nun üzerinde çalıştığı on bir yıl içinde kendisini ve gören herkesi karmakarışık ettiği gibi.”    </p>
			<p class="paragraf">Bu freskler tek başına kalmanın insan zihni üzerindeki etkilerinin görsel örnekleridir: oran kaybı, daha büyük resmi görememeyle birleşen ayrıntı saplantısı, artık bir şey anlatmayan bol keseden çirkinlik. Kitlelerden kopma sosyal sanatlar için olduğu kadar yaratıcı sanatlar için de ölümcüldür. Shakespeare tarihteki en ünlü yazardır, çünkü popüler sahne için bir drama yazarı olarak kendini kitlelere açmış, eserlerini eğitimi ve zevki ne olursa olsun herkes için erişilir kılmıştır. Kendilerini kalelerine kapatan sanatçılar oran duygusunu yitirirler, çalışmaları ancak küçük bir çevreye hitap eder. Böylesi bir sanat bir köşede kalmaya ve güçsüz olmaya mahkûmdur.    </p>
			<p class="paragraf">Son olarak şunu söyleyebiliriz: Güç insan yaratımı olduğu için diğer insanlarla bağlantıyla kaçınılmaz olarak artar. Zihinsel olarak bir kaleye girmek yerine dünyayı her odası diğeriyle bağlantılı geniş bir Versailles gibi görün. Nüfuz edilebilir olmalısınız, farklı çevrelere girip çıkabilmeli ve farklı tiplerle kaynaşabilmelisiniz. Bu tür hareketlilik ve sosyal bağlantı, sizden sır saklayamayacak olan komploculardan ve sizi dostlarınızdan ayıramayacak olan düşmanlarından sizi koruyacaktır. Her zaman hareket halinde olun, sarayın diğer odalarına girip çıkın, asla tek bir yerde oturmayın. Hiçbir avcı böylesine hızlı hareket eden bir yaratığa nişan alamaz.    </p>
			<p class="resimm" xml:lang="en-GB"><img alt="" class="_idGenObjectAttribute-21" src="../Images/28.png"/>      </p>
			<p class="paragraf">Kendini toplumdan ayırmayı seçmek neredeyse hiçbir zaman doğru ve uygun değildir. Sokaklarda olana kulak vermeksizin kendinizi koruyamazsınız. İnsanlarla kurulan sürekli bağlantının kolaylaştıramadığı tek şey düşüncedir. Toplumun uyuma yönelik baskısı ve diğer insanlarla aradaki mesafenin eksikliği etrafınızda olanları açık bir biçimde düşünmenizi imkânsız kılabilir. O zaman geçici bir çözüm olarak yalnız başınıza kalmak sağlıklı bir bakış açısı kazanmanıza yardımcı olur. Ciddi düşünürlerin çoğu düşünmekten başka bir şey yapılamayan hapishanelerde ortaya çıkmıştır. Machiavelli <span class="CharOverride-3">Prens’</span>i ancak sürgüne gittikten ve Floransa’daki politik entrikalardan uzak bir çiftlikte tek başına kalınca yazabilmişti.    </p>
			<p class="paragraf">Ancak buradaki tehlike şudur: Bu tür bir tecrit her türlü garip ve sapık düşünceyi ortaya çıkaracaktır. Daha genel tablo üzerinde bakış açısı kazanabilirsiniz, ama kendi küçüklüğünüz ve sınırlı oluşunuza ilişkin sağduyunuzu yitirebilirsiniz. Ayrıca ne kadar yalnız kalırsanız istediğiniz zaman insanlarla kaynaşmanız o kadar zor olur; siz fark etmeden bataklığın derinliklerine gömülürsünüz. O halde eğer düşünmek için zamana ihtiyacınız varsa çevreden uzaklaşmayı ancak son çare olarak ve yalnızca küçük dozlarda seçin. Topluma geri dönen kapınızı açık bırakma konusunda dikkatli olun.    </p>
		</div>
</body>
</html>