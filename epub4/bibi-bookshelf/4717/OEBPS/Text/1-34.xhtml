<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-34</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-34" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-32">YASA 31    </p>
			<p class="anabass ParaOverride-3">SEÇENEKLERİ KONTROL EDİN:     </p>
			<p class="anabass ParaOverride-3">DİĞERLERİNİN SİZİN DAĞITTIĞINIZ     </p>
			<p class="anabass ParaOverride-7">KARTLARLA OYNAMALARINI SAĞLAYIN    </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">En iyi aldatmacalar diğer kişiye seçim hakkı vermiş gibi görünenlerdir: Kurbanlarınız kontrolun onlarda olduğunu sanırlar, oysa aslında kukladırlar. İnsanlara sizin lehinize olan seçenekler verin. Her ikisi de amacınıza hizmet eden iki kötü arasından daha az kötü olanını seçmeye zorlayın. Onları iki arada bir derede bırakın, nereye döneceklerini şaşırsınlar.     </span></p>
			<p class="arabaslik_soll" xml:lang="en-GB">1. YASAYA UYMAK    </p>
			<p class="paragraf">Korkunç İvan olarak da bilinen IV. İvan iktidarının başından itibaren hoş olmayan bir gerçekle karşı karşıya kalmıştı: Ülkenin umutsuzca reforma ihtiyacı vardı, ama o bunu dayatacak bir güce sahip değildi. Otoritesine yönelik en büyük sınırlama ülkeye hâkim olan ve köylü sınıfını dehşete düşüren Rusya prens sınıfından, aristokratlardan geliyordu.    </p>
			<p class="paragraf">1553’te İvan yirmi üç yaşındaykan hastalandı. Hasta yatağında ölümle pençeleşirken aristokratlardan oğluna yeni çar olarak sadık kalacaklarına dair yemin etmelerini istedi. Bazıları tereddüt etti, hatta bazıları bunu reddetti. İvan o zaman aristokratlar üzerinde hiçbir gücü olmadığını fark etti. Hastalıktan kurtuldu, ama aldığı dersi hiç unutmadı. Aristokratlar onu mahvetmeye çalışıyorlardı. Ve gerçekten sonraki yıllar içinde, aristokratların en güçlü olanları Rusya’nın en önemli düşmanları Polonya ve Litvanya’ya geçip ülkeye geri dönüşlerinde çarı düşürmeyi planladılar. İvan’ın en yakın arkadaşlarından biri Prens Andrey Kurbski bile birden onun aleyhine döndü, 1564’te Litvanya’ya geçti ve İvan’ın en büyük düşmanlarından biri oldu.    </p>
			<p class="paragraf">Kurbski istila için asker toplarken kraliyet hanedanı birdenbire her zamankinden daha güvensiz hale geldi. Göç etmiş olan soylular batıdan istilaya hazırlanırken, Tatarlar doğudan yüklenirken ve aristokratlar da ülke içinde huzursuzluk çıkarırken Rusya’nın büyüklüğü savunulmasını olanaksız hale getiriyordu. İvan hangi yöne dönerse diğer tarafta kendini savunmasız bırakıyordu. Ancak mutlak bir güce sahip olursa bu çok başlı yılanla baş edebilirdi. Ve onun böyle bir gücü yoktu.    </p>
			<p class="paragraf">İvan, Moskova vatandaşlarının garip bir sahneyle karşılaştıkları 3 Aralık 1564’e kadar kara kara düşündü. Kremlin meydanını içinde çarın hazineleri ve bütün saray için yeterli erzağın bulunduğu yüzlerce kızak doldurmuştu. Halk şaşkınlık içinde çarın ve saray mensuplarının kızaklara binip kenti terk etmelerini izledi. Çar nedenini açıklamaksızın Moskova’nın güneyindeki bir köye yerleşti. Bir ay boyunca başkenti bir korku pençelerine aldı, çünkü Moskovalılar İvan’ın kendilerini kana susamış aristokratlara bıraktığını sanıyorlardı. Dükkânlar kapandı ve ayaklanan gruplar her gün toplandı. Sonunda 3 Ocak 1565’te çardan artık aristokratların hıyanetlerine dayanamadığını ve tahtı tamamen bıraktığını anlatan bir mektup geldi.    </p>
			<p class="paragraf">Halka okunan mektup şaşırtıcı bir etki yaptı. Tüccarlar ve sıradan halk İvan’ın kararı için aristokratları suçluyordu. Sokakları doldurarak soyluları öfkeleriyle korkuttular. Kısa süre içinde kiliseyi, prensleri ve halkı temsil eden bir grup delege İvan’ın köyüne doğru yola çıkıp kutsal Rusya toprakları adına tahta çıkması için çara yalvardı. İvan onları dinledi, ama kararını değiştirmedi. Bununla birlikte günlerce süren yalvarmalardan sonra uyruklarına bir seçenek sundu: Ya aristokratlardan bir müdahale olmadan ülkeyi istediği gibi yönetmesi için mutlak gücü kendisine vereceklerdi ya da yeni bir lider bulacaklardı.    </p>
			<p class="paragraf">İç savaş ya da despotça bir yönetim arasında kalan hemen hemen her kesim güçlü çarı “seçti”. İvan’ın Moskova’ya geri dönüp kanun ve düzeni yerleştirmesini istediler. Şubat ayında İvan kutlamalarla Moskova’ya geri döndü. Artık diktatör gibi hareket etse de Ruslar bundan böyle şikâyet edemezlerdi, bu gücü ona kendileri vermişlerdi.     </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">Alman Başbakanı Bismarck, Rudolf Virchow’un (Alman patolog     </span></p>
			<p class="paragraf ParaOverride-4"><span class="CharOverride-2">ve liberal politikacı) sürekli eleştirilerine korkunç öfkelenmişti,     </span></p>
			<p class="paragraf ParaOverride-4"><span class="CharOverride-2">yardımcıları bilim adamını düelloya davet ettiler. “Meydan okunan     </span></p>
			<p class="paragraf ParaOverride-4"><span class="CharOverride-2">taraf olduğuma göre silah seçme hakkı benim,” dedi Virchow. “Ve     </span></p>
			<p class="paragraf ParaOverride-4"><span class="CharOverride-2">bunları seçiyorum.” İki büyük ve görünüşe göre eşit olan sosisleri     </span></p>
			<p class="paragraf ParaOverride-4"><span class="CharOverride-2">seçti. “Bunlardan bir tanesi ölümcül bakterilerle dolu; diğeri tamamen     </span></p>
			<p class="paragraf ParaOverride-4"><span class="CharOverride-2">sağlam. Ekselansları hangisini yiyeceğine karar versin, ben diğerini     </span></p>
			<p class="paragraf ParaOverride-4"><span class="CharOverride-2">yiyeceğim.” Başbakanın düelloyu iptal ettiğine dair mesaj geldi.    </span></p>
			<p class="paragraf ParaOverride-4"><span class="CharOverride-2">Küçük, Kahverengi Anekdot Defteri, Clifton Fadiman, ed., 1985    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Korkunç İvan korkunç bir ikilemle karşı karşıyaydı: Aristokratlara taviz vermek kesin bir tahribata yol açacaktı, ama iç savaş da farklı türde bir yıkım getirecekti. İvan böyle bir savaştan galip çıksa bile ülke harap olacak ve hizipler her zamankinden daha fazla güçlenecekti. Geçmişteki silahı cesur, saldırgan bir hamle yapmak olmuştu. Şimdiyse böyle bir hareket onun aleyhine dönerdi, düşmanlarıyla ne kadar cüretkârca karşılaşırsa o kadar kötü tepki oluştururdu.    </p>
			<p class="paragraf">Güç gösteriminin en büyük zayıflığı öfke uyandırması ve en sonunda otoritenizi yok eden bir tepkiye neden olmasıdır. Gücün kullanımı konusunda son derece yaratıcı olan İvan istediği türde zafere giden tek yolun sahte bir biçimde geri çekilmek olduğunu açıkça gördü. “Seçenekler” sunacaktı: ya tahttan çekilmesi ve kesin bir anarşi ya da mutlak güce ulaşması. Hareketini desteklemek için tahttan çekilmeyi tercih ettiğini gösterdi. “Blöfümü görün ve neler olacağını seyredin,” dedi. Kimse blöfünü görmedi. Yalnızca bir aylığına geri çekilerek tahtı bırakmasının ardından meydana gelecek olan tehlikeyi gösterdi: Tatar istilası, iç savaş, yıkım. (Bütün bunlar gerçekten İvan’ın ölümünden sonra “Sıkıntı Zamanlarında” gerçekleşti.)    </p>
			<p class="paragraf">Geri çekilme ve ortadan kaybolma seçenekleri kontrol etmenin klasik bir yoludur. İnsanlara siz olmazsanız her şeyin nasıl dağılacağını göstermiş olur ve onlara “seçenek” sunarsınız: Uzak duracağım ve sen de sonuçlara katlanacaksın ya da benim belirleyeceğim şartlarda geri dönerim. İnsanların seçeneklerini böyle kontrol etme yönteminde size güç veren seçeneği yeğlerler, çünkü ötekisi çok nahoştur. Onları zorlarsınız, ama dolaylı olarak. Seçenekleri varmış gibi görünürler. İnsanlar seçenekleri olduğunu düşündüklerinde tuzağınıza daha kolay düşerler.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">YALANCI    </span></p>
			<p class="paragraf ParaOverride-4"><span class="CharOverride-2">Bir zamanlar her şeye karşı merak duyan bir Ermeni kral vardı. Yeni     </span></p>
			<p class="paragraf ParaOverride-4"><span class="CharOverride-2">arayışlar peşindeyken habercilerini topraklarına göndererek şu     </span></p>
			<p class="paragraf ParaOverride-4"><span class="CharOverride-2">bildiriyi okumalarını söyler: “Dinleyin! İçinizde her kim Ermenistan’ın     </span></p>
			<p class="paragraf ParaOverride-4"><span class="CharOverride-2">en müthiş yalancısı olduğunu kanıtlarsa Majestelerinin elinden     </span></p>
			<p class="paragraf ParaOverride-4"><span class="CharOverride-2">altından yapılma elmayı alacak!” İnsanlar ülkedeki her kasabadan ve     </span></p>
			<p class="paragraf ParaOverride-4"><span class="CharOverride-2">her köyden saraya koşarlar. Her sınıftan, prensler, tüccarlar, çiftçiler,     </span></p>
			<p class="paragraf ParaOverride-4"><span class="CharOverride-2">rahipler, zengin yoksul, uzun kısa, şişman zayıf, herkes gelir. Ülkede     </span></p>
			<p class="paragraf ParaOverride-4"><span class="CharOverride-2">yalancı kıtlığı çekilmiyordu. Herkes kendi hikâyesini krala anlattı.     </span></p>
			<p class="paragraf ParaOverride-4"><span class="CharOverride-2">Ama hükümdar her tür yalanı duymuştu ve hiçbiri ona en iyisi gibi     </span></p>
			<p class="paragraf ParaOverride-4"><span class="CharOverride-2">gelmiyordu. Kral bu yeni eğlenceden sıkılmaya başlamıştı ve     </span></p>
			<p class="paragraf ParaOverride-4"><span class="CharOverride-2">kazananı belirlemeden yarışmayı iptal etmeyi düşünüyordu. Derken     </span></p>
			<p class="paragraf ParaOverride-4"><span class="CharOverride-2">yoksul görünüşlü, yırtık pırtık elbiseli, kolunun altında toprak bir     </span></p>
			<p class="paragraf ParaOverride-4"><span class="CharOverride-2">sürahi taşıyan bir adam gelir. “Senin için ne yapabilirim?” diye     </span></p>
			<p class="paragraf ParaOverride-4"><span class="CharOverride-2">sorar kral. “Efendimiz!” der yoksul adam hafifçe şaşırarak. “Beni     </span></p>
			<p class="paragraf ParaOverride-4"><span class="CharOverride-2">hatırlıyorsunuz, değil mi? Bana bir çömlek altın borcunuz vardı, onu     </span></p>
			<p class="paragraf ParaOverride-4"><span class="CharOverride-2">almaya geldim.” Kral, “Sen mükemmel bir yalancısın!” der. “Sana     </span></p>
			<p class="paragraf ParaOverride-4"><span class="CharOverride-2">hiçbir borcum yok!” “Mükemmel bir yalancıyım öyle mi? O zaman     </span></p>
			<p class="paragraf ParaOverride-4"><span class="CharOverride-2">bana altın elmayı verin!” Adamın kendisini oyuna getirmeye çalıştığını     </span></p>
			<p class="paragraf ParaOverride-4"><span class="CharOverride-2">gören kral lafı çevirmeye çalışır. “Hayır, hayır! Sen yalancı değilsin!”     </span></p>
			<p class="paragraf ParaOverride-4"><span class="CharOverride-2">“O zaman bana borcunuz olan bir çömlek altını verin, efendim,” der     </span></p>
			<p class="paragraf ParaOverride-4"><span class="CharOverride-2">adam. Kral arasında kaldığı ikilemi görür. Altın elmayı adama verir.    </span></p>
			<p class="paragraf ParaOverride-4"><span class="CharOverride-2">Ermeni Halk Hikâyeleri ve Masalları, Charles Downing Tarafından     </span></p>
			<p class="paragraf ParaOverride-4"><span class="CharOverride-2">Yeniden Anlatılmıştır, 1993    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">2. YASAYA UYMAK    </p>
			<p class="paragraf">Ninon de Lenclos on yedinci yüzyıl Fransız sosyete fahişesi olarak hayatında belirli zevklerin olduğunu fark etmişti. Sevgilileri kraliyet ailelerinden ve aristokratlar arasından geliyordu; kendisine iyi para ödüyor, espri ve zekâlarıyla onu eğlendiriyorlar, oldukça talepkâr olan fiziksel ihtiyaçlarını tatmin ediyor ve ona neredeyse eşitmiş gibi davranıyorlardı. Böyle bir hayat evliliğe tercih edilirdi. Bununla birlikte 1643’te Ninon’un annesi aniden öldü ve yirmi üç yaşındayken onu dünyada yapayalnız bıraktı, ne ailesi, ne parası, sırtını dayayacak hiçbir şeyi yoktu. Paniğe kapılarak manastıra girdi ve ünlü sevgililerine sırtını çevirdi. Bir yıl sonra manastırdan ayrılıp Lyons’a taşındı. Sonunda 1648’de Paris’e geri döndüğünde eskisinden daha fazla sayıdaki sevgilileri ve talipleri kapısını aşındırmaya başladı, çünkü dönemin en zeki ve canlı fahişesiydi, onu çok özlemişlerdi.    </p>
			<p class="paragraf">Ne var ki, Ninon’un sevgilileri eski tarzını değiştirdiğini ve yeni seçenekler sistemi oluşturduğunu fark ettiler. Hizmetleri için para ödemek isteyen dükler, soylular ve prensler bunu yapmaya devam edebiliyorlardı, ama artık kontrol kendilerinde değildi; onlarla istediği zaman, kendi arzusuna bağlı olarak yatıyordu. Bütün paraları onlara yalnızca olanak satın alabiliyordu. Eğer onlarla ayda bir yatmak istiyorsa öyle oluyordu.    </p>
			<p class="paragraf">Ninon’un <span class="CharOverride-3">payeur</span> dediği kişilerden olmak istemeyenler <span class="CharOverride-3">martyr</span> dediği ve sayısı gitgide artan geniş gruba katılabilirdi; bu adamlar Ninon’un dairesine onun dostluğu, nüktedanlığı, ut çalışı ve dönemin en canlı zekâsıyla arkadaşlık için gelenlerdi ve Moliere, La Rochefoucauld, Saint-Evremond bunlara dahildi.<span class="CharOverride-3"> Martyr</span>’lerin bir imkânı da vardı. Onların arasında düzenli olarak bir gözde seçerdi, bu adam para ödemek zorunda kalmadan onun sevgilisi olur ve istediği sürece kendini ona adardı, bir hafta, birkaç ay, ender olarak daha uzun bir süre için. <span class="CharOverride-3">Payeur </span>gözde olamazdı, fakat <span class="CharOverride-3">martyr’</span>in de böyle bir garantisi yoktu ve hatta hayatı boyunca düş kırıklığı içinde bekleyebilirdi. Örneğin, şair Charleval, Ninon’un cinselliğini başkasına sunmasından hiç hoşlanmıyordu, ama onu ziyaret etmeyi hiç kesmemişti, onun arkadaşlığından vazgeçmek istemiyordu.    </p>
			<p class="paragraf">Bu sisteme dair söylentiler kibar Fransız sosyetesine ulaştığında Ninon yoğun bir düşmanlığın hedefi haline geldi. Sosyete fahişeliği konumunu tersine çevirmesi kraliçeyi ve sarayı çok kızdırdı. Ancak erkek taliplerin cesareti kırılmadı, tersine yalnızca sayılarını arttırdı ve arzularını yoğunlaştırdı. <span class="CharOverride-3">Payeur </span>olmak, Ninon’un hayat tarzını sürdürmesine yardım etmek, bazen tiyatroda ona eşlik etmek ve seçtiğinde onunla uyumak bir onur haline geldi. Daha ayrıcalıklı olan <span class="CharOverride-3">martyr’</span>ler bunun için para ödemek zorunda kalmadan onun arkadaşlığının tadını çıkarabiliyor ve uzak da olsa bir gün gözde olma umudunu taşıyorlardı. Hiçbir sosyete fahişenin aşk sanatında Ninon’u geçemeyeceği söylentisi yayıldıkça gözde olma olasılığı birçok genç soyluyu özendiriyordu. Böylece evlisi bekârı, genci yaşlısı onun ağına giriyor, önlerine serilen iki seçenekten birini seçiyorlardı, ki bu seçeneklerden ikisi de Ninon’u büyük ölçüde tatmin ediyordu.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Sosyete fahişesinin hayatı evli kadının sahip olamayacağı bir gücü mümkün kılmaktadır, ama bazı açık tehlikeleri vardır. Fahişenin hizmeti için para ödeyen adam özde ona sahip olur, ona ne zaman sahip olacağına ve daha sonra da onu ne zaman terk edeceğine karar verir. Kadın yaşlandıkça, kendisine daha az erkek gelmeye başladıkça seçenekleri sınırlanır. Yoksul bir hayattan kaçınmak için gençken bir servet edinmelidir. O halde fahişenin efsanevi açgözlülüğü pratik bir gereklilikten kaynaklanır, ama aynı zamanda cazibesini azaltır, çünkü arzu edilir olma yanılsaması erkekler için çok önemlidir. Eğer kadın parayla çok fazla ilgiliyse adam uzaklaşır. Fahişe yaşlandıkça çok zor bir kaderle karşılaşır.    </p>
			<p class="paragraf">Ninon de Lenclos her türlü bağımlılık olasılığıyla dehşete kapılıyordu. Başlangıçta sevgilileriyle bir tür eşitlik yaşamıştı ve kendisine hoş olmayan seçenekler sunan bir sistemi kabul edemezdi. Gariptir ki, kendisinin kurduğu sistem onun kadar taliplerini de memnun etmişti. Payeur’lar ödeme yapmak zorunda kalmış olabilirler, ama Ninon’un onlarla yalnızca kendi istediği zaman yatması diğer fahişelerle yaşanmayan bir mutluluk veriyordu onlara: Kendi arzusuyla teslim oluyordu.<span class="CharOverride-3"> Martyr’</span>lerin ödeme yapmak zorunda kalma lekesinden kurtulmaları onlara bir tür üstünlük duygusu veriyordu; Ninon’un hayranlar birliğinin üyeleri olarak bir gün Ninon’un gözdesi olma zevkini de yaşayabilirlerdi. Son olarak, Ninon taliplerini iki kategoriye de zorla sokmuyordu. Hangi tarafı “seçtiklerine” karar verebiliyorlardı, onlara erkeksi gururun kalıntısını veren bir özgürlük.    </p>
			<p class="paragraf">Bu, insanlara seçenek, daha doğrusu bir seçenek yanılsaması vermenin gücüdür, çünkü sizin dağıttığınız kartlarla oynamaktadırlar. Korkunç İvan’ın belirlediği alternatiflerde bazı riskler varken -bir seçenek gücünü kaybetmesine neden olabilirdi- Ninon her seçeneğin kendi lehine olduğu bir durum yaratmıştı. <span class="CharOverride-3">Payeur’</span>lardan salonunu işletmesi için gerekli parayı alıyordu. <span class="CharOverride-3">Martyr</span>’lerden nihai gücü kazanıyordu; etrafını hayran grubuyla, içlerinden bir sevgili seçebileceği bir haremle çevirmişti.     </p>
			<p class="paragraf">Ama sistem önemli bir etkene dayanıyordu; ne kadar uzak olasılık olsa da bir <span class="CharOverride-3">martyr’</span>in gözde olabilmesiydi. Zenginlik, şöhret veya fiziksel tatminin bir gün kurbanınızın kucağına düşebileceği yanılsaması seçenek listenize eklemeniz gereken karşı konulmaz bir ödüldür. Bu umut ne kadar zayıf olsa da erkeklerin en saçma durumu bile kabullenmelerini sağlayacaktır, çünkü onlara bir hayalin en önemli seçeneğini bırakmaktadır. Seçim yanılsaması en inatçı enayiyi bile parlak ağınıza çekecektir.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">J. P. Morgan Sr. bir keresinde tanıdığı bir mücevherciye inci bir broş     </span></p>
			<p class="paragraf ParaOverride-4"><span class="CharOverride-2">almak istediğini söyler. Birkaç hafta sonra mücevherci kusursuz bir     </span></p>
			<p class="paragraf ParaOverride-4"><span class="CharOverride-2">inci bulur. Uygun bir iğne üzerine yerleştirip 5.000 dolarlık bir faturayla     </span></p>
			<p class="paragraf ParaOverride-4"><span class="CharOverride-2">birlikte Morgan’a gönderir. Ertesi gün paket geri gelir. İlişikteki     </span></p>
			<p class="paragraf ParaOverride-4"><span class="CharOverride-2">notta şöyle yazılıdır: “Broşu sevdim, ama fiyatını sevmedim. Eğer     </span></p>
			<p class="paragraf ParaOverride-4"><span class="CharOverride-2">ilişikteki 4.000 dolarlık çeki kabul edersen mührü açmadan kutuyu     </span></p>
			<p class="paragraf ParaOverride-4"><span class="CharOverride-2">geri gönder.” Öfkelenen mücevherci çeki reddedip aracıyı gönderir.     </span></p>
			<p class="paragraf ParaOverride-4"><span class="CharOverride-2">İstenmeyen broşu çıkarmak için kutuyu açar. Ama broş gitmiştir ve     </span></p>
			<p class="paragraf ParaOverride-4"><span class="CharOverride-2">yerinde 5.000 dolarlık çek vardır.    </span></p>
			<p class="paragraf ParaOverride-4"><span class="CharOverride-2">Küçük, Kahverengi Anekdot Defteri, Clifton Fadiman, ed., 1985    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">“Özgürlük”, “seçenekler” ve “seçim” gibi sözcükler getirdikleri yararın çok ötesinde bir güç olasılığı uyandırırlar. Yakından incelendiğinde sahip olduğumuz seçeneklerin -marketlerde, seçimlerde, işimizde- önemli ölçüde sınırlılıkları vardır: Genellikle yalnızca A ile B arasında bir seçim söz konusuyken alfabenin geri kalan harfleri konu dışıdır. Çok uzak da olsa bir seçim yapma olasılığı bulunduğu sürece konu dışında kalan seçenekleri pek düşünmeyiz. Oyunun adil olduğuna ve özgürlüğümüz bulunduğuna inanmayı “seçeriz”. Seçim özgürlüğümüzün derinliği konusunda çok fazla düşünmemeyi yeğleriz.    </p>
			<p class="paragraf">Seçimlerimizin küçüklüğünü araştırmaya isteksiz oluşumuz çok fazla özgürlüğün bir tür kaygı yaratmasından ileri gelir. “Sınırsız seçenek” ifadesi sonsuz sayıda umut vaat eder gibidir, fakat sınırsız seçenekler bizi gerçekte felce uğratır ve seçim yapma yeteneğimizi gölgeler. Sınırlı seçenek sayımız bizi rahatlatır.    </p>
			<p class="paragraf">Bu durum zeki ve kurnaz biri için muazzam sayıda aldatma fırsatı doğurur. Alternatifler arasında seçim yapan insanlar kullanıldıklarına ya da aldatıldıklarına inanmazlar; kendi iradenizin çok daha güçlü bir şekilde dayatılması karşılığında onların özgür iradelerini çok az ölçüde kullanmalarına izin verdiğinizi göremezler. O halde sınırlı seçenek sunmak her zaman aldatmacanızın bir parçası olmalıdır. Bir deyiş vardır: Eğer kuşun kafese kendi isteğiyle girmesini sağlayabilirseniz o derece güzel şarkı söyleyecektir.    </p>
			<p class="paragraf">Aşağıda “seçenekleri kontrol etmenin” en yaygın şekillerini bulacaksınız:    </p>
			<p class="paragraf"><span class="CharOverride-4">Seçenekleri Renklendirin. </span>Bu, Henry Kissinger’ın en sevdiği teknikti. Başkan Richard Nixon’ın danışmanıyken Kissinger kendisinin patronundan daha bilgili olduğunu düşünüyordu ve çoğu durumda kendi kendine en iyi kararı verebileceğine inanıyordu. Fakat eğer politikayı belirlemeye çalışırsa güvensizliğiyle ünlü olan adamı gücendirir ya da kızdırabilirdi. Bu yüzden Kissinger her durum için üç ya da dört seçenek sunar ve bunları o şekilde sunardı ki, hep kendi tercihi olan seçenek diğerlerine kıyasla en iyi çözüm gibi dururdu. Nixon, Kissinger’ın kendisini ittiği yere gittiğinden hiç şüphelenmeksizin tekrar tekrar yutardı yemi. Bu güvensiz bir efendiye karşı kullanılan mükemmel bir hiledir.    </p>
			<p class="paragraf"><span class="CharOverride-4">Direnç Göstereni Zorlayın.</span> 1950’lerde hipnoz terapisinde öncü olan Dr. Milton H. Erickson’ın karşılaştığı temel sorunlardan biri hastalığın tekrarıydı. Hastaları hızla iyileşiyor görünebiliyorlardı, ama terapiye çabuk cevap vermeleri derin bir direnci maskeliyordu; kısa süre içinde eski alışkanlıklarına geri dönüyorlar, doktoru suçluyorlar ve onu görmeye gitmiyorlardı. Erickson bundan kaçınmak için bazı hastalarından hastalıklarını tekrarlatmalarını, kendilerini ilk geldikleri günkü kadar kötü hissetmelerini, yani birinci kareye geri dönmelerini emretmeye başladı. Bu seçenekle karşı karşıya kalan hastalar genellikle hastalığın tekrar başlamasından kaçınmayı “seçiyorlardı”, ki kuşkusuz Erickson’ın da istediği buydu.    </p>
			<p class="paragraf">Bu genellikle sizin istediğinizin tersini yapmaktan hoşlanan çocuklar ve diğer inatçı insanlar üzerinde etkili olan iyi bir tekniktir. Tersini savunarak sizin istediğiniz şeyi “seçmeye” zorlayın onları.    </p>
			<p class="paragraf"><span class="CharOverride-4">Oyun Sahasını Değiştirin.</span> 1860’larda John D. Rockefeller petrol tekeli yaratmaya başladı. Eğer küçük petrol şirketlerini satın almaya başlasa ne yaptığını anlayıp karşı koyacaklardı. Bunun yerine petrolü taşıyan demiryolu şirketlerini satın almaya başladı. Sonra belirli bir şirketi devralmaya çalışıp dirençle karşılaşınca onlara demiryollarına olan bağımlılıklarını hatırlattı. Onların petrolünü taşımayı reddetmek ya da yalnızca ücretleri arttırmak işlerini mahvedebilirdi. Rockefeller oyun sahasını değiştirmiş, böylece küçük petrol şirketlerinin elinde bir tek onun kendilerine verdiği seçenekler kalmıştı.     </p>
			<p class="paragraf">Bu taktikte rakibiniz eli mahkûm olduğunu bilir, ama onun için fark etmez. Teknik ne pahasına olursa olsun direnenlere karşı etkilidir.    </p>
			<p class="paragraf"><span class="CharOverride-4">Seçenekleri Daraltmak.</span> On dokuzuncu yüzyıl sonu sanat eseri satıcısı Ambroise Vollard bu tekniği mükemmel hale getirmiştir.    </p>
			<p class="paragraf">Müşterileri onun dükkânına Cezanne’nın eserlerini görmeye gelirdi. Üç tablo gösterir, fiyattan söz etmeyi unutmuş, işi başından aşkınmış gibi yapardı. Ziyaretçiler karar vermeden ayrılmak zorunda kalırlardı. Genellikle ertesi gün resimleri tekrar görmeye gelirlerdi, ama bu kez Vollard daha az ilginç olan resimleri çıkarırdı. Şaşıran müşteriler yeni önerilenlere bakar, düşünmek üzere ayrılır, ancak sonra yine gelirlerdi. Yine aynı şey olurdu, Vollard kalitesi daha düşük eserler gösterirdi. Sonunda alıcılar kendilerine gösterilen resimleri almalarının iyi olacağını, çünkü yarın daha yüksek fiyatla daha kötü bir şeye razı olmak zorunda kalacaklarını düşünürlerdi.    </p>
			<p class="paragraf">Bu tekniğin bir çeşidi, alıcının tereddüt ettiği ve bir günün daha geçip gittiği her seferde fiyatı biraz daha yükseltmektir. Bu müzmin kararsızlara uygulanan harika bir numaradır, çünkü bugün, yarını beklerlerse elde edeceklerinden daha kârlı bir iş yaptıkları fikrine kapılacaklardır.    </p>
			<p class="paragraf"><span class="CharOverride-4">Uçurumun Kenarındaki Zayıf Adam.</span> Zayıfları seçeneklerini kontrol ederek kandırmak çok kolaydır. On yedinci yüzyılın ünlü provokatörü Kardinal de Retz kararsızlığıyla ünlü Orleans Dükü’ne resmi olmayan yardımcısı gibi hizmet ediyordu. Dükü bir eyleme başlaması için ikna etmek sürekli bir mücadele gerektiriyordu; mırın kırın eder, seçenekleri değerlendirir ve son ana kadar bekleyip etrafındaki herkesi ülser ederdi. Fakat Retz onu idare etmenin bir yolunu bulmuştu. Her türlü tehlikeyi anlatarak olabildiğince abartıyordu, sonunda dük bir tanesi dışında her yönde geniş uçurumlar görüyordu, o tek yön de Retz’in kendisini ittiği yöndü.     </p>
			<p class="paragraf">Bu taktik “Seçenekleri Renklendirme”ye benzemektedir, ama zayıf biri söz konusuysa daha saldırgan olmalısınız. Duyguları üzerinde çalışın, onları harekete geçirmek için korkuyu kullanın. Mantığınızı kullanırsanız her zaman ertelemenin bir yolunu bulacaklardır.    </p>
			<p class="paragraf"><span class="CharOverride-4">Suç Ortakları.</span> Bu klasik bir dolandırıcı tekniğidir. Kurbanlarınızı bir suç planına çekersiniz, aranızda bir kan ve suçluluk bağı oluşturursunuz. Sizin hilenizde yer alırlar, bir suç işlerler (ya da işlediklerini sanırlar; Yasa 3’te Sam Geezil örneğine bakınız) ve kolayca kullanılırlar. 1920’lerin ünlü Fransız dolandırıcısı Serge Stavisky hükümeti hile ve dolaplarına öylesine karıştırmıştı ki, devlet onu dava etmeye cesaret edemiyor ve rahat bırakmayı “seçiyordu.” Eğer başarısız olursanız size en fazla zarar verecek olan kişiyi dalaverelerinize karıştırmak çoğu kez en akıllıca olandır. Onların işe karışmaları ustalıklı bir şekilde sağlanabilir, işin içinde olduklarına dair bir ima bile seçeneklerini sınırlar ve sessizliklerini satın alır.    </p>
			<p class="paragraf"><span class="CharOverride-4">İki Arada Bir Derede Kalış. </span>Bu fikir Amerikan İç Savaşı sırasında General William Sherman’ın Georgia’ya yaptığı ünlü saldırıyla gösterilmiştir. Güneyliler Sherman’ın hangi yöne doğru gittiğini bilseler de, sağdan mı yoksa soldan mı saldıracağını bilmiyorlardı, çünkü ordusunu iki kanada ayırmıştı; eğer asiler bir kanattan kaçsalar diğeriyle karşılaşacaklardı. Bu klasik bir dava avukatı taktiğidir. Avukat tanıkları bir olayın iki olası açıklaması arasında karar vermeye yöneltir ve bu açıklamaların ikisi de hikâyelerinde bir delik açar. Avukatın sorularına yanıt vermek zorundadırlar, fakat ne söylerlerse söylesinler kendilerine zarar verirler. Bu hareketin anahtarı hızlı vurmaktır: Kurbana kaçış için düşünme fırsatı vermeyin. İki arada bir derede kıvranırken kendi mezarlarını kazarlar.    </p>
			<p class="paragraf">Şunu anlamalısınız: Rakiplerinizle olan mücadelelerinizde onları incitmeniz çoğu kez gerekli olacaktır. Ve eğer cezalandırılmalarına siz neden olmuşsanız karşı saldırı -bir intikam- beklemelisiniz. Bununla birlikte, eğer, talihsizliklerinin nedeni olarak kendilerini görüyorlarsa duruma sessizce boyun eğeceklerdir. İvan, Moskova’yı terk ederek bir köye yerleştiğinde geri dönmesini isteyen vatandaşlar mutlak güç talebini kabul ettiler. Sonraki yıllar içinde ülkeye saldığı dehşet yüzünden ona daha az kızdılar, çünkü sonuç olarak gücünü ona kendileri vermişlerdi. Kurbanlarınızın zehirlerini kendilerinin seçmelerine izin vermenin ve ona bu zehri sunanın siz olduğunuzu olabildiğince gizlemenin her zaman iyi oluşunun nedeni budur.    </p>
			<p class="resimm" xml:lang="en-GB"><img alt="" class="_idGenObjectAttribute-35" src="../Images/43.png"/>      </p>
			<p class="paragraf">Seçenekleri kontrol etmenin önemli bir amacı vardır: kendinizi güç ve cezanın aracısı olarak gizlemek. O halde bu taktik gücü zayıf olan, şüphe, kızgınlık ve öfkeye maruz kalmadan işlev göremeyen insanlar üzerinde en fazla işe yarar. Bununla birlikte, genel bir kural olarak bile gücü doğrudan ve zorla uygulayan olarak görünmek pek akıllıca değildir, ne kadar güçlü ve güvende olursanız olun. İnsanlara seçim yapma yanılsamasını sunmak daha zarif ve daha etkilidir.    </p>
			<p class="paragraf">Öte yandan diğer insanların seçeneklerini sınırlarken kendi seçeneklerinizi de sınırlarsınız. Rakiplerinize daha geniş ölçüde bir özgürlük sunmanın sizin lehinize olduğu bazı durumlar vardır. Onların çalışmasını izleyerek casusluk yapma, bilgi toplama ve hilenizi planlama fırsatı bulursunuz. On dokuzuncu yüzyıl bankeri James Rothschild bu yöntemi çok severdi: Eğer rakiplerinin hareketlerini kontrol etmeye çalışırsa onların stratejilerini gözleme ve daha etkili bir seyir planlama şansını kaybettiğini düşünürdü. Kısa vadede onlara ne kadar fazla özgürlük verirse uzun vadede onlara karşı o kadar güçlü bir şekilde hareket edebilirdi.    </p>
		</div>
</body>
</html>