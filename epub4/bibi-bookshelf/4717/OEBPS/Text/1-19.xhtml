<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-19</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-19" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-17">YASA 16    </p>
			<p class="anabass ParaOverride-3">SAYGI VE ŞEREFİNİZİ ARTTIRMAK     </p>
			<p class="anabass ParaOverride-7">İÇİN YOKLUĞU KULLANIN     </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">Çok fazla dolaşım fiyatları düşürür: Ne kadar fazla görülür ve hakkınızda çok şey duyulursa o kadar sıradan görünürsünüz. Eğer şu anda bir grup içinde kendinize belirli bir yer edindiyseniz, geçici bir süre onlara katılmamanız, hakkınızda daha fazla konuşulmasını, hatta size daha fazla hayranlık duyulmasını sağlar. Ne zaman gitmeniz gerektiğini öğrenmelisiniz. Kıtlık yaratarak değeri yükseltin.    </span></p>
			<p class="arabaslik_soll" xml:lang="en-GB">YASAYA UYMAK VE YASAYI ÇİĞNEMEK    </p>
			<p class="paragraf">Sir Guillaume de Balaun ortaçağlarda Fransa’nın güneyinde dolaşıp kaleden kaleye giden, şiirler okuyan ve mükemmel şövalyeyi oynayan bir halk ozanıydı. Javiac kalesinde hanedanın güzel hanımı Madame Guillelma de Javiac’la tanışıp âşık oldu. Ona şarkılarını söyledi, şiirlerini okudu, onunla satranç oynadı ve yavaş yavaş madam da ona âşık oldu. Guillaume’un kendisiyle birlikte seyahat eden ve kaleye kabul edilen Sir Pierre de Barjac adında bir arkadaşı vardı. Ve Pierre de Javiac’taki bir bayana, zarif ama çabuk öfkelenen bir yapıya sahip olan Viernetta’ya âşık oldu.    </p>
			<p class="paragraf">Bir gün Pierre’le Viernetta şiddetli bir şekilde kavga ettiler ve Viernetta onu kovdu. Pierre bu zararı tamir etmesine ve tekrar Viernetta’nın gözüne girmesine yardım etmesi için arkadaşı Guillaume’a başvurdu. Guillaume bir süre için kaleden ayrılmak üzereydi, ama birkaç hafta sonra geri dönüşünde sihrini gerçekleştirdi ve Pierre’le Viernetta barıştılar. Pierre aşkının on katı arttığını, barışmanın ardından gelen aşktan daha büyük bir aşk olmadığını düşünüyordu. Anlaşmazlık ne kadar güçlü ve büyükse barış ve yeniden yakınlaşmayla gelen duygunun o kadar tatlı olduğunu söylemişti Guillaume’a.    </p>
			<p class="paragraf">Bir halk ozanı olarak Guillaume aşkın her türlü zevk ve acısını yaşamış olduğu için kendisiyle gurur duyuyordu. Arkadaşını dinlerken o da kavgadan sonra barışmanın verdiği mutluluğu öğrenmek istedi. Bu nedenle Lady Guillelma’ya büyük bir öfke duyuyormuş gibi yaptı, aşk mektupları göndermeyi kesti ve birdenbire kaleden ayrılıp uzakta kaldı, hatta festival ve avlarda bile geri dönmedi. Bu durum genç leydiyi çileden çıkardı.    </p>
			<p class="paragraf">Leydi Guillelma ne olduğunu öğrenmek için Guillaume’a haberciler gönderdi, ama o hepsini geri çevirdi. Bütün bunların leydiyi kızdıracağını, kendisini Pierre gibi barışmak için yalvarmaya zorlayacağını düşünüyordu. Ancak yokluğunun etkisi ters oldu. Guillelma onu daha da fazla sevdi. Artık leydi kendisini takip ediyor, aracılar ve aşk mektupları gönderiyordu. Bu hiç duyulmamış bir şeydi, bir leydi asla bir halk ozanının peşinden koşmazdı. Ve Guillaume bundan hoşlanmadı. Leydi Guillelma’nın cüreti karşısında onun vakarından bir şeyler kaybettiğini düşünüyordu. Artık planından emin olmadığı gibi bu leydiden de emin değildi.    </p>
			<p class="paragraf">Sonunda Guillaume’dan aylarca haber alamayan Leydi Guilelma vazgeçti. Artık aracı göndermiyordu. Guillaume merak etmeye başladı, belki de leydi kızmıştı. Belki de plan işe yaramıştı. Ne kadar kızgınsa o kadar iyiydi. Daha fazla beklemeyecekti, barış zamanı gelmişti. Böylece en iyi elbisesini giydi, atına en güzel örtüsünü örttü, muhteşem bir miğfer seçip Javiac’a doğru yola çıktı.    </p>
			<p class="paragraf">Sevgilisinin döndüğünü duyan Guillelma onu görmeye koştu, önünde diz çöktü, onu öpmek için peçesini çıkardı ve öfkesine her nasıl neden olduysa kendisini affetmesi için yalvardı. Guillaume’un şaşkınlık ve umutsuzluğunu hayal edebilirsiniz; planı kötü bir şekilde başarısız olmuştu. Leydi kızgın değildi, hiç kızmamıştı ve yalnızca âşıktı. Guillaume hiçbir zaman kavganın ardından gelen barışmayı yaşayamayacaktı. Onu şimdi gördüğü ve hâlâ o zevki tatmayı istediği için bir kez daha denemeye karar verdi. Sert sözcükler ve tehditkâr hareketlerle onu uzaklaştırdı. Leydi giderken onu bir daha hiç görmeyeceğine yemin ediyordu.    </p>
			<p class="paragraf">Ertesi sabah ozan yaptığından pişman oldu. Javiac’a geri döndü, ama leydi onu kabul etmiyordu ve uşaklarının onu tepelerin ardına kadar kovalamasını emretmişti. Guillaume kaçtı. Odasına geri döndüğünde yere çöküp ağlamaya başladı. Korkunç bir hata yapmıştı. Sonraki yıl içinde leydiyi göremeyerek yokluğu, korkunç yokluğu yaşadı ve bu da yalnızca aşkını alevlendirdi. En güzel şiirlerinden birini yazdı: “Şarkım Af Dualarıyla Yükseliyor.” Ve Guillelma’ya ne yaptığını açıklayan ve af dileyen mektuplar gönderdi.    </p>
			<p class="paragraf">Uzun çabalar sonucunda Leydi Guillelma onun güzel şarkılarını, yakışıklı görünüşünü, dans ve şahinle avlanmadaki becerilerini hatırlayarak onu geri istediğini fark etti. Zalimliğinin cezası olarak sağ elinin serçe parmağının tırnağını söküp acısını anlatan bir şiirle kendisine göndermesini istedi.    </p>
			<p class="paragraf">Guillaume bunu yaptı. Sonunda Guillaume de Balaun merak ettiği duyguyu tadabildi, arkadaşı Pierre’inkini bile aşan bir barışmaydı bu.     </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">YÜZEN TAHTA PARÇALARI    </span></p>
			<p class="paragraf ParaOverride-4"><span class="CharOverride-2">Bu yaşamdaki aşinalık her şeyin sıkıcı görünmesine neden olur,     </span></p>
			<p class="paragraf ParaOverride-4"><span class="CharOverride-2">çünkü korkunç ya da garip görünen şey, gözlerimize alışmak için     </span></p>
			<p class="paragraf ParaOverride-4"><span class="CharOverride-2">zaman verildiğinde oldukça sıradan görünür. Bu konuya girmişken     </span></p>
			<p class="paragraf ParaOverride-4"><span class="CharOverride-2">şunu da söyleyeyim: Sahilde nöbet tutan ve çok uzakta yüzen bir şey     </span></p>
			<p class="paragraf ParaOverride-4"><span class="CharOverride-2">görünce elinde olmadan, “Yelkenli! Yelkenli! Güçlü savaşçılar!” diye     </span></p>
			<p class="paragraf ParaOverride-4"><span class="CharOverride-2">bağıran nöbetçiler olduğunu duymuştum. Beş dakika sonra     </span></p>
			<p class="paragraf ParaOverride-4"><span class="CharOverride-2">görünen şey bir posta gemisidir, sonra bir kayık, sonra balya ve en son olarak     </span></p>
			<p class="paragraf ParaOverride-4"><span class="CharOverride-2">da yüzen birkaç tahta parçasıdır. Bu hikâyenin uyacağı çok sayıda     </span></p>
			<p class="paragraf ParaOverride-4"><span class="CharOverride-2">insan biliyorum: uzaktayken büyük gibi görünen ama yakına gelince     </span></p>
			<p class="paragraf ParaOverride-4"><span class="CharOverride-2">pek bir şeye benzemeyen insanlar...    </span></p>
			<p class="paragraf ParaOverride-4"><span class="CharOverride-2">Seçilmiş Masallar, Jean de La Fontaine, 1621-1695    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Barışmanın verdiği zevki keşfetmeye çalışırken Guillaume de Balaun kaçınılmaz bir şekilde varlık ve yokluk yasasının gerçeğini yaşamıştı. Bir ilişkinin başında diğerinin gözünde varlığınızı arttırmalısınız. Eğer kendinizi çok erken yok ederseniz unutulabilirsiniz. Ama sevgilinizin duyguları bir kez size bağlandıktan ve aşk duygusu kristalleştikten sonra yokluk bu duyguyu alevlendirir ve coşturur. Yokluğunuz için bir neden göstermemeniz daha da heyecan verir: Diğer kişi bir hata yaptığını sanır. Siz uzaktayken sevgilinizin hayal gücü harekete geçer ve uyarılan hayal gücü sevginin daha da güçlenmesinden başka bir şey yapmaz. Bunun tersine Guillelma, Guillaume’un peşine düştükçe Guillaume leydiyi o kadar az seviyordu; leydinin ele geçmesi çok kolaydı, adamın hayal gücüne hiç yer bırakmıyordu, bu nedenle duyguları bozulur gibi oluyordu. Sonunda ona mesajlar göndermeyi kestikten sonra Guillaume yeniden nefes alabilmeyi başardı ve planına geri döndü.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">HOROZUN ERDEMLERİ    </span></p>
			<p class="paragraf ParaOverride-4"><span class="CharOverride-2">Dük Ai’ye hizmet eden T’ien Jao belirsiz konumuna kızarak efendisine,     </span></p>
			<p class="paragraf ParaOverride-4"><span class="CharOverride-2">“Kış ördeği gibi çok uzaklara gideceğim,” der.    </span></p>
			<p class="paragraf ParaOverride-4"><span class="CharOverride-2">“Bununla ne demek istiyorsun?” diye sorar dük.    </span></p>
			<p class="paragraf ParaOverride-4"><span class="CharOverride-2">“Horozu görüyor musunuz?” diye cevap verir T’ien Jao. “İbiği,     </span></p>
			<p class="paragraf ParaOverride-4"><span class="CharOverride-2">inceliğin sembolüdür; güçlü pençeleri gücün işaretidir; her türlü     </span></p>
			<p class="paragraf ParaOverride-4"><span class="CharOverride-2">düşmanla savaşma cüreti cesaretini gösterir; yiyeceği olduğunda     </span></p>
			<p class="paragraf ParaOverride-4"><span class="CharOverride-2">başkalarını davet etme içgüdüsü yardımseverliği gösterir; ve son     </span></p>
			<p class="paragraf ParaOverride-4"><span class="CharOverride-2">olarak, gece boyunca zaman konusundaki dakikliği bize dürüstlüğünü     </span></p>
			<p class="paragraf ParaOverride-4"><span class="CharOverride-2">gösterir. Bununla birlikte bu beş erdeme rağmen horoz masanızdaki     </span></p>
			<p class="paragraf ParaOverride-4"><span class="CharOverride-2">tabağınızı doldurmak için her gün öldürülüyor. Neden? Nedeni     </span></p>
			<p class="paragraf ParaOverride-4"><span class="CharOverride-2">kolayca bulunur olması. Öte yandan kış ördeği bir uçuşta üç yüz     </span></p>
			<p class="paragraf ParaOverride-4"><span class="CharOverride-2">mil aşar. Bahçenizde dinlenirken balıklarınızla, kaplumbağalarınızla     </span></p>
			<p class="paragraf ParaOverride-4"><span class="CharOverride-2">beslenir ve darılarınızı gagalar. Horozun beş erdeminin hiçbiri     </span></p>
			<p class="paragraf ParaOverride-4"><span class="CharOverride-2">onda olmamasına rağmen bu kuşu ender bulunduğu için     </span></p>
			<p class="paragraf ParaOverride-4"><span class="CharOverride-2">ödüllendiriyorsunuz. Bu nedenle kış ördeği gibi uzaklara uçacağım.”    </span></p>
			<p class="paragraf ParaOverride-4"><span class="CharOverride-2">Antik Çin Kıssası, Yu Hsiu Sen, ed., 1974    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf">Geri çekilen, az olan birdenbire saygı ve onurlandırılmayı hak ediyor gibi görünür. Çok uzun süre kalan, varlığıyla bizi boğan şey onu küçümsememize neden olur. Ortaçağda leydiler sürekli olarak şövalyelerini sevgi testlerine tabi tutuyorlar, onları uzun ve zorlu sınavlara gönderiyorlardı; hepsi yokluk ve varlık kalıbı yaratmak içindi. Gerçekten Guillaume başlangıçta leydisini terk etmeseydi leydi onu gitmeye zorlayabilir, kendi yokluğunu yaratabilirdi.    </p>
			<p class="paragraf ParaOverride-11"><span class="CharOverride-2">Yokluk küçük ihtirasları yok eder ve büyük olanları alevlendirir, tıpkı     </span></p>
			<p class="paragraf ParaOverride-4"><span class="CharOverride-2">rüzgârın mum alevini söndürüp yangını körüklediği gibi.     </span></p>
			<p class="paragraf ParaOverride-4"><span class="CharOverride-2">La Rochefoucauld, 1613-1680</span><span class="CharOverride-2">    </span></p>
			<p class="arabaslik_soll" xml:lang="en-GB">YASAYA UYMAK    </p>
			<p class="paragraf">Asurlular Asya’yı uzun yüzyıllar boyunca demir yumrukla yönetmişlerdi. Ancak, MÖ VIII. yüzyılda Medea halkı (bugün İran’ın kuzeybatısıdır) başkaldırdı ve sonunda özgürlüğüne kavuştu. Artık Medealıların yeni bir hükümet kurmaları gerekiyordu. Her tür despotluktan kaçınmaya kararlı bir şekilde herhangi birine en üstün gücü vermeyi ya da krallık kurmayı reddettiler. Ama bir lider olmaksızın ülke kısa süre içinde bir kargaşanın içine düştü ve birbirleriyle savaşan köylerden oluşan küçük krallıklara bölündü.    </p>
			<p class="paragraf">Böyle bir köyde Deioces adında bir adam yaşıyordu, adil alışveriş ve anlaşmazlıkları çözme yeteneğiyle ünlenmişti.    </p>
			<p class="paragraf">Bunu o kadar iyi başarıyordu ki, kısa süre içinde bölgedeki her türlü çatışma ona getirilir olmuş ve gücü gitgide artmıştı. Tüm bölgede yasaların saygınlığı kalmamış, yargıçlar yolsuzluk yapıyordu. Artık kimse davalarını mahkemelere götürmüyor, bunun yerine şiddete başvuruyorlardı. Deioces’in bilgeliği, rüşvet almayışı ve tarafsızlığıyla ilgili sözler ortalığa yayılınca bütün Medea köyleri her türlü davalarını halletmek için ona başvurmaya başladı. Kısa süre içinde ülkede adalet konusunda söz sahibi olan tek kişi haline geldi.     </p>
			<p class="paragraf">Deioces gücünün doruklarındayken birdenbire sıkıldığına karar verdi. Artık yargıç sandalyesinde oturmayacak, davaları dinlemeyecek, kardeşler ve köyler arasındaki anlaşmazlıkları gidermeyecekti. Başka insanların sorunlarıyla çok fazla uğraşarak kendi işlerini ihmal ettiğinden yakınarak emekli oldu. Ülke bir kez daha kargaşaya girdi. Deioces gibi güçlü bir yargıcın ansızın çekilişiyle suç arttı ve yasaya saygısızlık hiç olmadığı kadar büyüdü. Bütün köylerden gelen insanlar bu açmazdan nasıl çıkacaklarına karar vermek için bir toplantı düzenlediler. “Bu şartlar altında bu ülkede yaşamaya devam edemeyiz,” dedi bir kabile lideri. “Yönetici olarak birimizi atayalım, böylece düzenli bir hükümetin yönetimi altında yaşayalım, yoksa bu kargaşada hepimiz evlerimizi kaybedeceğiz.”    </p>
			<p class="paragraf">Ve böylece Asurluların zorbalığı altında çok çekmiş olmalarına rağmen Medealılar yine monarşi kurup bir kral seçmeye karar verdiler. Yönetici olarak en çok istedikleri insan kuşkusuz adil Deioces’ti. Artık köylerin kavgası ve çekişmesiyle daha fazla ilgilenmek istemediği için ikna edilmesi zordu, ama Medealılar yalvarıp yakardılar; onsuz ülke kanunsuz bir devlet haline gelmişti. Deioces sonunda kabul etti.    </p>
			<p class="paragraf">Ama bazı şartları vardı. Onun için muhteşem bir saray inşa edilecekti, korumaları olacaktı ve başkent onun ülkeyi idare edebileceği bir yerde kurulacaktı. Bütün bunlar yapıldı ve Deioces sarayına yerleşti. Başkentin ortasındaki saray duvarlarla çevrilmişti ve sıradan insanlar içeri kesinlikle giremiyordu. Deioces ondan sonra iktidarının şartlarını koydu: Onun yanına girmek yasaktı. Kralla iletişime girmek ancak haberciler yoluyla mümkündü. Kraliyet sarayındaki hiç kimse onu haftada birden fazla göremeyecekti ve o da yalnızca izinle olacaktı.    </p>
			<p class="paragraf">Deioces elli üç yıl boyunca yönetimi elinde tuttu, Medea İmpa-ratorluğu’nu genişletti ve daha sonra büyük-büyük-büyük torunu tarafından kurulacak olan Pers İmparatorluğu için temeli oluşturdu. Deioces’in iktidarı sırasında insanların ona olan saygısı giderek tapınma şeklini aldı. Onun yalnızca bir ölümlü değil, tanrının oğlu olduğuna inanıyorlardı.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Deioces büyük hırsları olan bir adamdı. Ülkenin güçlü bir lidere ihtiyacı olduğuna ve kendisinin bu işin adamı olduğuna çok erken karar vermişti.    </p>
			<p class="paragraf">Anarşinin kucağındaki bir ülkede en güçlü adam yargıç ve hakemdir. Bu yüzden Deioces kusursuz adaleti olan bir insan olarak ünlenerek kariyerine başladı.    </p>
			<p class="paragraf">Bununla birlikte bir yargıç olarak gücünün doruklarındayken yokluk ve varlık yasasını anımsadı. Bu kadar çok kişiye hizmet verirken çok fazla görülür, çok kolay erişilir olmuştu ve daha önce tadını çıkardığı saygıyı kaybetmişti. İnsanlar onun hizmetini öylece kabul ediyorlardı. İstediği güç ve saygıyı yeniden elde etmesinin tek yolu tamamen geri çekilmek ve Medealıların onsuz hayatın nasıl olduğunu görmelerini sağlamaktı. Beklediği gibi gelip kendilerini idare etmesi için ona yalvarmışlardı.    </p>
			<p class="paragraf ParaOverride-5">Deioces bu gerçeği keşfettikten sonra yasayı sonuna kadar uyguladı. Halkının kendisi için inşa ettiği sarayda birkaç saray mensubu dışında onu gören kimse yoktu ve onlar da ender olarak görebiliyorlardı. Herodotus’un yazdığı gibi: “Eğer onu alışılmış bir şekilde görürlerse bunun kıskançlık ve kızgınlığa neden olması riski vardı, o zaman da komplolar gelirdi; ama eğer kimse onu görmezse onun insandan farklı bir varlık olduğuna dair efsane gelişirdi.”    </p>
			<p class="paragraf ParaOverride-4"><span class="CharOverride-2">Bir adam Derviş’e şöyle dedi: “Neden seni daha sık görmüyorum?”     </span></p>
			<p class="paragraf ParaOverride-4"><span class="CharOverride-2">Derviş cevap verdi. “Çünkü ‘Neden beni görmeye gelmiyorsun?’     </span></p>
			<p class="paragraf ParaOverride-4"><span class="CharOverride-2">sözlerinin ‘Neden geldin yine?’ sözlerinden daha güzel olduğunu düşünüyorum.”    </span></p>
			<p class="paragraf ParaOverride-4"><span class="CharOverride-2">Molla Jami, İdris Şah’ın Rüya Karavanı’ndan alıntı, 1968    </span></p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">Dünyadaki her şey varlık ve yokluğa dayanır. Güçlü bir varolma, güç ve dikkati size çeker, etrafınızdakilerden daha çok parlarsınız. Ama çok fazla görünmenin ters etki yapacağı bir noktaya ulaşmak da kaçınılmazdır. Ne kadar sık görülür ve duyulursanız değeriniz o kadar düşer. Alışkanlık haline gelirsiniz. Farklı olmayı ne kadar denerseniz deneyin, siz nedenini bilmeden insanlar gitgide daha az saygı duymaya başlarlar size. İnsanlar sizi bilinçsizce bir kenara itmeden doğru anda kendinizi geri çekmeyi öğrenmelisiniz. Saklambaç oyunudur bu.    </p>
			<p class="paragraf">Bu yasanın doğruluğu aşk ve baştan çıkarma konularında en kolay şekilde görülebilir. İlişkinin başlangıç aşamasında sevgilinin yokluğu hayal gücünüzü uyarır, onun etrafında bir tür hale oluşturur. Ama çok fazla şey bildiğinizde, hayal gücünüzün hareket edeceği alan kalmadığında bu hale yok olur. Sevilen kişi herhangi biri gibi olur, varlığı öylece kabul edilen biri. On yedinci yüzyılda Fransız saray mensubu Ninon de Lenclos’un sürekli olarak sevgiliden kendini çekmeyi tavsiye etmesinin nedeni budur. “Aşk hiçbir zaman açlıktan ölmez, ama hazımsızlıktan ölür,” demiştir.     </p>
			<p class="paragraf">Kendinize herhangi biri gibi davranılmasına izin verdiğinizde artık çok geçtir, yutulmuş ve sindirilmişsinizdir. Bunu önlemek için diğer kişiyi sizin varlığınıza aç bırakmalısınız. İnsanları sizi sonsuza dek kaybedebilecekleri olasılığıyla tehdit ederek saygılarını zorlayın; varlık ve yokluk kalıbı oluşturun.    </p>
			<p class="paragraf">Öldüğünüzde sizinle ilgili her şey farklı görünür. Ani bir saygı atmosferiyle kuşatılırsınız. İnsanlar size yönelttikleri eleştirilerini, sizinle tartışmalarını hatırlarlar, pişmanlık ve suçlulukla dolarlar. Asla dönmeyecek olan bir varlığı özlerler. Ama siz ölene dek beklemek zorunda değilsiniz. Bir süre için tamamen çekilerek ölmeden önce bir tür ölümünüzü yaratın. Geri döndüğünüzde sanki ölümden geri dönmüş gibi olacaksınız, yeniden canlanma havası çevrenizi kuşatacak ve insanlar sizin dönüşünüzle rahatlayacaklar. Deioces böyle kral oldu.    </p>
			<p class="paragraf">Napoleon, “Eğer sık sık tiyatroda görünürsem insanlar beni fark etmezler,” dediğinde varlık ve yokluk yasasını kabul etmiş oluyordu. Bugün imgeler seliyle varlığa boğulan dünyada geri çekilme oyunu çok daha güçlüdür. Artık ne zaman geri çekileceğimizi bilmiyoruz ve hiçbir şey özelmiş gibi görünmüyor, bu yüzden kendi seçimiyle ortadan kaybolan birine saygı duyuyoruz. Romancı J. D. Salinger ve Thomas Pynchon ne zaman ortadan kaybolacağını bilerek kültvâri takipçiler yaratmıştı.    </p>
			<p class="paragraf">Bu yasanın daha sıradan olan, ama gerçeğini çok daha iyi gösteren bir başka örneği, ekonomi bilimindeki kıtlık ilkesidir. Piyasadan bir şeyi çekerek ani bir değer yaratırsınız. On yedinci yüzyılda Hollanda’daki üst sınıf laleyi yalnızca güzel bir çiçek olmaktan öteye geçirmek istemişti, onun bir tür statü sembolü olmasını istiyorlardı. Çiçeği azaltarak, bulunmasını neredeyse olanaksız hale getirerek daha sonra lale çılgınlığı denilen şeyi körüklediler. Tek bir çiçek ağırlığından fazla altın değerindeydi. Benzeri şekilde, içinde bulunduğumuz yüzyılda sanat eseri satıcısı Joseph Duveen sattığı tabloların mümkün olduğunca az ve ender bulunur olmasında ısrar ediyordu. Fiyatlarını ve statülerini yükseltmek için bütün koleksiyonları toplayıp bodrumunda saklamıştı. Sattığı tablolar yalnızca resim olmanın ötesine geçmişti; fetiş nesneleriydi ve değerleri ender oluşlarıyla artıyordu. “İstediğiniz bütün resimleri tanesi beş bin dolara alabilirsiniz, bu çok kolay,” demişti bir keresinde. “Ama tanesi çeyrek milyon dolara resim almak, işte bu marifet gerektirir!”    </p>
			<p class="paragraf">Kıtlık yasasını becerilerinize uygulayın. Dünyaya teklif ettiğiniz şeyin ender, zor bulunur olmasını sağlayın ve değerini hemen arttırın.    </p>
			<p class="paragraf">İktidardakilerin istendiklerinden fazla kaldıkları anlar gelir. Onlardan bıkarız, onlara olan saygımızı kaybederiz; onları diğer insanlardan farklı görmeyiz, yani onları oldukça kötü görürüz, çünkü kaçınılmaz olarak, gözümüzdeki şu anki konumlarını eski konumlarıyla kıyaslarız. Ne zaman geri çekileceğini bilmek bir sanattır. Eğer doğru yapılırsa kaybettiğiniz saygıyı ve gücünüzün bir kısmını yeniden kazanırsınız.    </p>
			<p class="paragraf">On altıncı yüzyılın en büyük hükümdarı İspanya, Hapsburg imparatoru Kral V. Charles’tı. Bir zamanlar Avrupa’nın çoğunu ve Yeni Dünya’yı içine alan bir imparatorluğu yönetmişti. Ama gücünün doruklarında 1557 yılında emekli olarak Yuste manastırına çekildi. Bütün Avrupa bu ani çekilmenin etkisinde kaldı; ondan nefret eden ve korkan herkes birdenbire onun harika biri olduğunu söylemeye ve onu bir aziz gibi görmeye başladı. Daha yakın dönemlerde film aktristi Greta Garbo 1941’de emekli olduğunda hiç olmadığı kadar hayranlık topladı. Bazıları için yokluğu çok erken olmuştu, otuzlu yaşların ortasındaydı, ama o seyircinin kendisinden bıkmasını beklemek yerine akıllı bir şekilde kendi şartlarıyla geri çekilmeyi yeğlemişti.    </p>
			<p class="paragraf">Kendinizi çok fazla erişilir kılarsanız etrafınızda yarattığınız halenin gücü azalır. Oyunu tersine çevirin: Kendinizi daha erişilmez kılın ve varlığınızın gücünü arttırın.    </p>
			<p class="resimm" xml:lang="en-GB"><img alt="" class="_idGenObjectAttribute-19" src="../Images/25.png"/>      </p>
			<p class="paragraf">Bu yasa yalnızca belirli bir güç düzeyine ulaşıldığında uygulanır. Geri çekilme ihtiyacı ancak varlığınızı oturttuktan sonra doğar; çok erken ayrılırsanız saygı uyandırmaz, yalnızca unutulursunuz. Dünya sahnesine ilk çıkışınızda tanınabilir, kopyalanabilir ve her yerde görünebilir bir imaj yaratın. Bu statüye ulaşana dek yokluk tehlikelidir, alevleri körüklemek yerine söndürecektir.    </p>
			<p class="paragraf">Benzeri şekilde aşk ve baştan çıkarma konularında yokluk ancak diğer kişiyi imgenizle kuşattığınızda, her yerde sizi görmeye başladığında etkilidir. Her şey sevgilinize sizi hatırlatmalıdır, böylece siz uzaklaşmayı seçtiğinizde sevgiliniz hep sizi düşünüyor, zihin gözleriyle hep sizi görüyor olacaktır.    </p>
			<p class="paragraf">Şunu unutmayın: Başlangıçta ortadan kaybolmayın, tersine her yerde hazır ve nazır olun. Yalnızca görülen, takdir edilen ve sevilen bir şey yokluğunda özlenir.    </p>
		</div>
</body>
</html>