<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-6</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-6" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-4">YASA 3    </p>
			<p class="anabass ParaOverride-7">NİYETİNİZİ GİZLEYİN    </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-8"><span class="CharOverride-3">Eylemlerinizin ardındaki amacı asla açıklamayarak insanları dengesiz ve karanlıkta tutun. Eğer ne yaptığınız konusunda bir fikirleri olmazsa savunma hazırlayamazlar. Onları yanlış yola götürüp ortalığı toza bulayın, onlar sizin niyetinizi fark edene kadar çok geç olacaktır.    </span></p>
			<p class="paragraf ParaOverride-4"><span class="CharOverride-4">I. BÖLÜM: İNSANLARIN KOKU ALMALARINA     </span></p>
			<p class="paragraf ParaOverride-4"><span class="CharOverride-4">ENGEL OLMAK İÇİN ARZU ETTİKLERİ YEMLERİ    </span></p>
			<p class="paragraf ParaOverride-10"><span class="CharOverride-4">VE DİKKAT DAĞITICILARINI KULLANIN    </span></p>
			<p class="paragraf"><span class="CharOverride-3">Eğer uyguladığınız aldatmacanın herhangi bir noktasında insanlar sizin niyetinize dair en ufak bir şüphe duyarlarsa her şeyi kaybedersiniz. Onlara neyin peşinde olduğunuzu anlama şansı vermeyin. Yollara dikkat dağıtıcılar bırakarak kokuyu kaybetmelerini sağlayın. Sahte içtenlik gösterin, belirsiz işaretler gönderin, yanıltıcı arzu edilen nesneler yerleştirin. Doğruyu yanlıştan ayıramayacakları için gerçek amacınızı anlayamayacaklardır.</span>    </p>
			<p class="arabaslik_soll" xml:lang="en-GB">YASAYI ÇİĞNEMEK    </p>
			<p class="paragraf">On yedinci yüzyıl Fransa’sının en ünlü sosyete fahişesi olan Ninon de Lenclos, Marki de Sevigné’nin güzel ama zorlu bir kontesi elde etmedeki sıkıntılarını açıklayışını sabırla dinledi. Ninon o dönemde altmış ikisindeydi ve aşk konusunda son derece deneyimliydi; marki ise yirmi iki yaşında, yakışıklı ve gösterişli bir delikanlıydı, fakat romantizm konusunda son derece deneyimsizdi. Ninon başlangıçta markinin hatalarını dinlemekten hoşlanıyordu, ama sonunda sıkılmıştı. Hiçbir alanda, özellikle de kadınları baştan çıkarma konusundaki beceriksizliğe dayanamadığı için genç adamı kanatları altına almaya karar verdi. Öncelikle marki, her general gibi, bunun bir savaş ve güzel kontesin de dikkatle kuşatılması gereken bir kale olduğunu anlamalıydı. Her adım planlanmalı, ayrıntılara ve nüanslara aşırı dikkat edilerek uygulanmalıydı.    </p>
			<p class="paragraf">Ninon markiye harekete geçmesi talimatını vererek kontese biraz mesafeli, biraz da kayıtsız bir tavırla yaklaşmasını söyledi. İkisinin yalnız olduğu bir başka sefer kontese potansiyel bir sevgili gibi değil, bir arkadaş gibi sırlarını açmasını istedi. Bunun amacı kontesi yanıltmak, belki de yalnızca arkadaş olarak ilgileniyor benimle, diye düşündürtmekti.    </p>
			<p class="paragraf">Ninon planlar yapmaya devam etti. Kontesin kafası bir kez karıştıktan sonra sıra onu kıskandırmaya gelecekti. Sonraki karşılaşmada Paris’teki büyük bir şölene yanında güzel, genç bir kadınla gelecekti marki. Bu genç kadının aynı derecede güzelliğe sahip genç arkadaşları olacaktı, böylece marki nereye dönerse dönsün etrafında Paris’in en çarpıcı genç kadınları bulunacaktı. Kontesin içi yalnızca kıskançlıkla kaynamakla kalmayacak, markiyi başkaları tarafından da arzulanan biri olarak görmeye başlayacaktı. Bunu markinin anlamasını sağlamak Ninon için çok zordu, ama bir erkekle ilgilenen kadının o erkekle başkalarının da ilgilendiğini görmek istediğini sabırla anlattı markiye. Böylesi markiye hemen değer kazandırmakla kalmayacak, onu başkalarının elinden kapmak daha da tatmin edici olacaktı.    </p>
			<p class="paragraf">Kontesin ilgi ve kıskançlığını uyandırdıktan sonra sıra onu ayartmaya geliyordu. Ninon’un talimatlarıyla marki kontesin kendisini görmeyi umduğu yerlere gitmeyecekti. Sonra birdenbire daha önce hiç gitmediği, ama kontesin çoğu kez katıldığı salonlarda ortaya çıkacaktı. Kontes markinin hareketlerini tahmin edemez olacaktı. Bütün bunlar başarılı bir baştan çıkarmanın ön şartı olan duygusal şaşkınlık durumuna itecekti onu.     </p>
			<p class="paragraf">Bu hareketlerin uygulanması birkaç hafta sürdü. Ninon markinin ilerleyişini izliyordu: Ajan ağı aracılığıyla kontesin markinin esprilerine daha fazla güldüğünü, hikâyelerini daha yakından dinlediğini öğreniyordu. Kontesin birdenbire marki hakkında sorular sormaya başladığını duyuyordu. Arkadaşları ona kontesin sosyal toplantılarda markiyi arayıp bulduğunu, onun adımlarını takip ettiğini söylüyorlardı. Ninon genç kadının markinin büyüsüne kapıldığından emindi. Birkaç hafta ya da bir iki ay söz konusuydu, ama her şey yolunda giderse kale düşecekti.     </p>
			<p class="paragraf">Birkaç hafta sonra marki kontesin evindeydi. Yalnızlardı. Marki tamamen farklı bir adam olmuştu, Ninon’un talimatlarını izlemek yerine kendi içgüdülerine göre hareket ediyordu. Kontesin elini ellerine alıp onu sevdiğini söyledi. Genç kadın şaşkın görünüyordu, markinin beklemediği bir durumdu. Kontes kibar bir şekilde özür dileyip yanından ayrıldı. Gece boyunca markiden gözlerini kaçırdı, markiye iyi geceler dilemek için orada bulunmadı. Onu ziyarete gittiği sonraki birkaç seferde kontesin evde olmadığı söylendi kendisine. Kontes sonunda markiyi kabul ettiğinde birlikte olmaktan rahatsızlık duydular. Büyü bozulmuştu.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Ninon de Lenclos aşk sanatı hakkında her şeyi biliyordu. Dönemin en büyük yazarları, düşünürleri ve politikacıları onun sevgilisi olmuştu: La Rochefoucauld, Molière ve Richelieu. Baştan çıkarma onun için bir oyundu, beceriyle uygulanması gereken bir oyun. Yaşlandıkça ve ünü arttıkça Fransa’nın en ünlü aileleri aşk konusunda eğitilmek üzere oğullarını ona gönderir olmuşlardı.    </p>
			<p class="paragraf">Ninon kadın ve erkeğin birbirinden çok farklı olduğunu biliyordu, ama iş baştan çıkmaya gelince ikisi de aynı şeyleri hissederlerdi. Derinlerde çoğu kez baştan çıkarıldıklarını seziyor ama yine de teslim oluyorlar, çünkü yönetilme duygusu hoşlarına gidiyordu. Kendinizi serbest bırakıp bir başka insanın sizi yabancı bir ülkede gezdirmesine izin vermek bir zevktir. Ancak baştan çıkarmada her şey telkine bağlıdır. Niyetinizi duyuramaz ya da sözcüklerle doğrudan açıklayamazsınız. Bunun yerine hedefinizin yolunu şaşırtmalısınız. Sizin rehberliğinize teslim olmak için yeterince şaşkın hale gelmiş olması gerekir. İşaretlerinizi karıştırmalısınız; başka bir kadın ya da erkekle (yem) ilgileniyor görünmelisiniz, sonra hedefle ilgilendiğinize dair ipucu vermelisiniz, ardından kayıtsızmış gibi görünmelisiniz. Böylesi bir davranış biçimi yalnızca insanı şaşırtmakla kalmaz, heyecanlandırır da.    </p>
			<p class="paragraf">Bu hikâyeyi kontesin bakış açısından düşünün: Markinin birkaç hareketinden sonra onun bir tür oyun oynadığını sezdiyse de, oyun ona zevk verdi. Nereye doğru gittiğini bilmiyordu, ama ne kadar uzarsa o kadar iyiydi. Markinin davranışları onu meraklandırmış, her bir hareketi bir sonrakini beklemesine neden olmuştu; kıskançlık ve şaşkınlık bile hoşuna gidiyordu, çünkü bazen herhangi bir heyecan güvenliğin verdiği sıkıntıdan iyidir. Belki markinin gizli bir sırrı vardı; çoğu adamın öyleydi. Ama bekleyip görmeyi istiyordu ve belki de eğer yeterince bekletilseydi markinin neyin peşinde olduğu o kadar önemli olmayacaktı.    </p>
			<p class="paragraf ParaOverride-5">Ancak markinin ölümcül “aşk” sözcüğünü kullanmasıyla bütün bunlar değişti. Bu artık hamlelerden oluşan bir oyun değil, basit bir ihtiras gösterisiydi. Niyeti ortaya çıkmıştı: Kendisini baştan çıkarıyordu. Bu durum markinin yaptığı her şeyi farklı bir şekilde aydınlattı. Daha önce çekici görünen her şey artık çirkin ve hileli görünüyordu; kontes utanmıştı ve kendini kullanılmış hissediyordu. Kapı bir daha hiç açılmamak üzere kapanmıştı.    </p>
			<p class="paragraf ParaOverride-4"><span class="CharOverride-2">Günümüzde öyle davranmamak imkânsız olsa bile insanları kandıran,     </span></p>
			<p class="paragraf ParaOverride-4"><span class="CharOverride-2">aldatan biri gibi görünmeyin, öyle tanınmayın. En büyük kurnazlığınız,     </span></p>
			<p class="paragraf ParaOverride-4"><span class="CharOverride-2">kurnazlık gibi görünenleri örtmesinde yatmalı.    </span></p>
			<p class="paragraf ParaOverride-4"><span class="CharOverride-2">Baltasar Gracián, 1601-1658    </span></p>
			<p class="arabaslik_soll" xml:lang="en-GB">YASAYA UYMAK    </p>
			<p class="paragraf">1850’de Prusya parlamentosunda vekil olan otuz beşindeki genç Otto von Bismarck kariyerinde bir dönüm noktasına varmıştı. Günün konusu, Almanya’nın o dönemde bölünmüş olduğu birçok eyaletin (Prusya dahil), Almanları zayıf ve kavgalı tutmayı ümit eden, hatta birleşmeye kalkarlarsa müdahale etmekle tehdit eden güçlü güneyli komşu Avusturya’ya karşı savaşta birleşmesiydi. Prusya’nın veliahtı Prens William savaşa girme taraftarıydı; parlamento bu nedenle toplanmış ve herhangi bir seferberlik hareketini desteklemeye hazırlanıyordu. Savaşa tek karşı çıkan, güçlü Avusturya’yı yatıştırmayı tercih eden Kral IV. Frederick William ve bakanlarıydı.     </p>
			<p class="paragraf">Kariyeri boyunca Bismarck, Prusya’nın iktidarı ve gücünün sadık, hatta ateşli bir destekleyicisi olmuştu. Almanya’nın birleşmesi, Avusturya’ya karşı savaşması ve Almanya’yı bunca zamandır bölünmüş olarak tutan bu ülkeyi aşağılama hayallerini kuruyordu. Eski bir asker olarak savaşı görkemli bir iş olarak görmekteydi.    </p>
			<p class="paragraf">Sonuçta, yıllar sonra, “Zamanın büyük soruları söylevler ve kararlarla değil, demir ve kanla cevaplanacak,” diyen adamdı bu.     </p>
			<p class="paragraf">Ateşli bir vatansever olan ve askeri görkemi seven Bismarck, yine de savaş ateşinin doruk noktasında parlamentoda dinleyen herkesi şaşırtan bir konuşma yaptı. “Savaş bittikten sonra da geçerli olarak kalacak bir nedenle savaş başlatan devlet adamlarına yazık! Savaştan sonra bu sorulara farklı olarak bakacaksınız hepiniz. O zaman çiftliğinin küllerini seyreden bir köylüye, sakat kalan adama, çocuklarını kaybeden bir babaya bakma cesaretiniz olacak mı?” Bismarck yalnızca bu savaşın çılgınlığından söz etmekle kalmadı, garip bir biçimde Avusturya’yı övüp eylemlerini savundu. Bu konuşması savunduğu her şeye ters düşüyordu. Sonuçları çabuk görüldü. Bismarck savaşa karşıydı, bu ne anlama gelebilirdi? Diğer vekiller şaşırmış ve birkaç tanesi oyunu değiştirmişti. Sonunda kralla bakanları kazandı ve savaş önlendi.    </p>
			<p class="paragraf">Bismarck’ın ünlü konuşmasının ardından kral barışı temsil etmesinden memnun bir şekilde bakan yaptı onu. Birkaç yıl sonra başbakan oldu. Bu rolüyle en sonunda ülkeyi ve barışsever kralı Avusturya’ya karşı savaşa soktu ve eski imparatorluğu yıkıp başında Prusya’yla güçlü Alman devletini kurdu.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">1850’deki konuşması sırasında Bismarck birkaç hesaplama yapmıştı. Öncelikle, Avrupalı ordularla aynı düzeyde olmayan Prusya ordusunun savaşa hazır olmadığını sezmişti; Avusturya savaşı kolaylıkla kazanabilir ve bu, gelecek için felaket getiren bir sonuç olurdu. İkincisi, eğer Bismarck savaşı destekler ve savaş kaybedilirse kariyeri büyük tehlikeye girerdi. Kral ve muhafazakâr bakanlar barış istiyordu; Bismarck güç istiyordu. Çözüm, nefret ettiği bir davayı destekleyerek, başkasından duysa güleceği şeyler söyleyerek insanların dikkatini başka yöne çekmekte yatıyordu. Bütün ülke aldatılmıştı. Kral onu konuşması yüzünden bakan yapmıştı, o mevkiden de kolayca başbakanlığa tırmanmış, Prusya ordusunu güçlendireceği ve baştan beri istediği şeyi başaracağı gücü ele etmişti: Avusturya’yı aşağılamak ve Prusya’nın önderliğinde Almanya’yı birleştirmek.    </p>
			<p class="paragraf">Bismarck kesinlikle yaşamış olan en zeki devlet adamlarından biriydi, strateji ve aldatmada ustaydı. Bu olayda kimse onun ne yapmaya çalıştığını anlamamıştı. Gerçek niyetini açıklamış olsaydı, şimdi bekleyip daha sonra savaşmanın daha iyi olacağını iddia etseydi bu davayı kazanamazdı, çünkü çoğu Prusyalı o dönemde savaş istiyordu ve yanlış bir şekilde kendi ordularının Avusturya ordusundan üstün olduğunu düşünüyordu. Krala yaltaklansa ve barışı desteklemesi karşılığında başbakanlığı istese yine başarılı olamazdı. Kral onun hırsına güvenmez ve samimiyetinden şüphe ederdi.    </p>
			<p class="paragraf">Oysa o hiç de samimi davranmayarak ve yanıltıcı işaretler göndererek herkesi kandırdı, gerçek amacını gizledi ve istediği her şeyi elde etti. Bu, niyetinizi saklamanın gücüdür.    </p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">Çoğu insan açık kitap gibidir. Ne hissettiklerini söylerler, fikirlerini her fırsatta ortaya dökerler, sürekli olarak planlarını ve niyetlerini açıklarlar. Bunu birkaç nedenle yaparlar. Birincisi, insanın duygularından ve gelecek planlarından söz etmesi son derece doğaldır. Dilinizi kontrol etmek ve neleri açığa çıkardığınızı izlemek çaba gerektirir. İkincisi, çoğu insan dürüst ve açık olmakla insanların kalplerini kazandıklarına ve iyi niyetlerini gösterdiklerine inanırlar. Oysa çok yanılmaktadırlar. Dürüstlük gerçekte kestiğinden daha çok kan akıtan kör bir alettir. Dürüstlüğünüz büyük bir olasılıkla insanları incitir; sözcüklerinizi ayarlamanız, insanlara hissettiğiniz ya da düşündüğünüz acı ve çirkin gerçekler yerine duymak istediklerini söylemeniz daha akıllıcadır. Daha da önemlisi, kendinizi tamamen açmakla o kadar önceden tahmin edilebilir ve tanıdık gelirsiniz ki, size saygı duymak ya da sizden korkmak neredeyse olanaksız olur ve güç böylesi duyguları uyandıramayan insanlara gelmez.    </p>
			<p class="paragraf">Eğer güç için büyük bir arzu duyuyorsanız dürüstlüğü hemen bir kenara koyun ve kendinizi niyetlerinizi gizleme sanatında eğitin. Bu sanatta ustalaşırsanız her zaman üstün olursunuz. İnsanın niyetlerini gizleme yeteneğinde temel olan, insan doğası hakkındaki basit bir gerçektir: Bizim ilk içgüdümüz her zaman görünüşe güvenmektir. Gördüğümüz ve duyduğumuz şeylerden kuşkulanarak yaşayamayız, sürekli olarak görünüşün bir şeyler gizlediğini hayal etmek bizi yorar ve ürkütür. Bu gerçek, niyetimizi gizlememizi nispeten kolaylaştırır. Arzu eder gibi göründüğünüz bir şeye ya da varmayı amaçladığınız bir hedefe dikkatlerini çekerseniz insanlar bu görünüşü gerçeklik olarak kabul edeceklerdir. Gözleri yem üzerinde odaklanacak, gerçekten neyin peşinde olduğunuzu fark etmeyeceklerdir. Baştan çıkarmada birbiriyle çelişen sinyaller gönderin, arzu etmek ve kayıtsız davranmak gibi. Bu şekilde yalnızca onların dikkatini dağıtmış olmakla kalmayacak içlerinde size sahip olma ateşi yakacaksınız.    </p>
			<p class="paragraf">Dikkat dağıtıcı yerleştirmede çoğu kez etkili olan bir taktik, gerçekte sizin duygularınıza ters olan bir fikir ya da davayı destekler görünmektir. (Bismarck 1850’deki konuşmasında bu taktiği başarıyla kullanmıştır.) Çoğu insan duygularınızın değiştiğine inanacaktır, çünkü insanın fikirleri ve değerleri gibi duygusal konuları bu kadar hafife almak pek olağan değildir. Aynı şey yem olarak kullanılacak her türlü arzu nesnesi için de geçerlidir: Aslında hiç ilgilenmediğiniz bir şeyi istiyor gibi göründüğünüzde düşmanlarınız yolunu şaşıracak, hesaplarında her tür hatayı yapacaklardır.    </p>
			<p class="paragraf">1711’deki İspanya Savaşı sırasında İngiliz ordusunun başı olan Marlborough Dükü anahtar konumdaki bir Fransız kalesini yıkmak istiyordu, çünkü Fransa’ya giden hayati önem taşıyan bir yolu koruyordu bu kale. Ama biliyordu ki, eğer bu kaleyi yıkarsa Fransızlar ne istediğini -yani o yoldan ilerleyeceğini- anlayacaklardı. Onun yerine yalnızca kaleyi fethetti ve askerlerinin bir kısmıyla savunurken orayı bir amaç uğruna istiyormuş gibi göründü. Fransızlar kaleye saldırdılar ve dük ele geçirmelerine izin verdi. Ama kaleyi ele geçirdikten sonra dükün orayı önemli bir amaç yüzünden istediğini düşünerek kendileri yıktılar. Artık kale ortadan kalktığına göre yol korunmasız kalmıştı ve Marlborough kolayca Fransa’ya girebilirdi.    </p>
			<p class="paragraf">Bu taktiği şu şekilde kullanın: Niyetinizi yalnızca açığa vurmayarak değil (ketum görünüp insanları şüphelendirmemek için), amaçlarınız ve arzularınız konusunda -ama gerçek olanlar değil- sürekli olarak konuşarak gizleyin. Bir taşla üç kuş vurmuş olacaksınız: Arkadaş gibi, açık ve güvenilir görüneceksiniz; niyetlerinizi gizleyeceksiniz ve rakiplerinizi zaman tüketici kaz avına göndereceksiniz.     </p>
			<p class="paragraf">İnsanların dikkatini dağıtmadaki bir başka güçlü hile sahte samimiyettir. İnsanlar samimiyetle dürüstlüğü kolayca birbirine karıştırırlar. Hatırlayın, insanların ilk içgüdüleri görünüşe güvenmektir; dürüstlüğe değer verdikleri ve etraflarındakilerin dürüstlüklerine inanmak istedikleri için sizden ender olarak şüphelenirler ya da hareketlerinizin asıl amacını görürler. Söylediklerinize inanır görünmek sözlerinize büyük ağırlık kazandırır. Iago, Othello’yu bu şekilde aldatmış ve mahvetmiştir. Iago’nun duygularının derinliği, Desdemona’nın sözde sadakatsizliği konusundaki kaygılarının gözle görünen içtenliği düşünülünce Othello ona nasıl güvenmezdi? Büyük üçkâğıtçı Yellow Kid Weil de enayileri bu şekilde kandırıyordu: Onlara gösterdiği yeme (sahte bir hisse senedi, tüyo alınan at yarışları) son derece inanır görünerek gerçekliğinden şüphe edilmesini zorlaştırıyordu. Kuşkusuz, önemli olan bu alanda çok fazla ileri gitmemektir. Samimiyet nazik bir hiledir, aşırı istekli görünürseniz şüphe uyandırırsınız. Ölçülü ve inanılır olun, yoksa oyununuz yapmacık görünecektir.     </p>
			<p class="paragraf">Sahte samimiyetinizin niyetinizi gizlemede etkili bir silah olmasını sağlamak için dürüstlük ve açık sözlülüğün önemli toplumsal değerler olduğuna dair inancı destekleyin. Bunu olabildiğince açık bir şekilde yapın. Bu konudaki görüşünüzü, ara sıra içten gelen bazı düşünceleri açıklayarak vurgulayın, yalnızca gerçekte anlamsız veya ilgisiz olanları tabii ki. Napoelon’un bakanı Talleyrand açıktaki bazı sırları ifşa ederek birisine güven duyduğunu göstermede ustaydı. Bu sahte güven, yani yem diğer insanın ona gerçekten güven duymasını sağlıyordu.    </p>
			<p class="paragraf">Unutmayın: En iyi sahtekârlar, hilekârlık özelliklerini gizlemek için ellerinden geleni yaparlar. Bir alandaki sahtekârlıklarını gizlemek için başka bir alanda dürüstlük havası geliştirirler. Dürüstlük yalnızca cephanelerindeki bir başka silahtır.    </p>
			<p class="paragraf ParaOverride-11"><span class="CharOverride-4">II. BÖLÜM: EYLEMLERİNİZİ GİZLEMEK İÇİN    </span></p>
			<p class="paragraf ParaOverride-10"><span class="CharOverride-4">SİS PERDESİ KULLANIN    </span></p>
			<p class="paragraf"><span class="CharOverride-3">Aldatmaca her zaman en iyi stratejidir, fakat en iyi aldatmacalar insanların sizin gerçek niyetinizi öğrenmesine engel olmak için sis perdesi gerektirir. Duyguları göstermeyen bir dış görünüş -okunamaz bir pokerci yüzü gibi- niyetinizi rahat ve tanıdık olan şeyin ardında gizleyen mükemmel bir sis perdesidir çoğu kez. Eğer bir enayiyi bildik bir yoldan götürürseniz tuzağa düşürdüğünüzde bunu anlamayacaktır.</span>    </p>
			<p class="arabaslik_soll" xml:lang="en-GB">1. YASAYA UYMAK    </p>
			<p class="paragraf">1910 yılında Chicago’lu Bay Sam Geezil işletmesini yaklaşık 1 milyon dolara sattı. Yarı emekli olup çok sayıdaki emlakının idaresiyle uğraşmaya başladı, ama içinin derinliklerinde eski iş günlerine dönmeye can atıyordu. Bir gün Joseph Weil adındaki genç bir adam ofisini ziyaret etti, satışa çıkardığı bir daireyi almak istediğini söyledi. Geezil şartları açıkladı: Fiyat 8.000 dolardı, fakat o yalnızca 2.000 dolarlık bir peşinat istiyordu. Weil bunu düşüneceğini söyledi, ancak ertesi gün tekrar gelip, üzerinde çalıştığı işin bitmesi için birkaç gün beklerse ona 8.000 doların tamamını ödeyeceğini söyledi. Yarı emekli olsa bile Geezil gibi zeki bir işadamı, Weil’ın bu kadar büyük nakit parayı (bugünkü değeriyle kabaca 150.000 dolar) birkaç gün içinde nasıl bulabileceğini merak ederdi. Weil bunu söylemeye isteksiz görünüyordu ve hemen konuyu değiştirdi, ama Geezil ısrarcıydı. Sonunda gizli kalacağına dair güvence aldıktan sonra Weil, Geezil’e aşağıdaki hikâyeyi anlattı.    </p>
			<p class="paragraf">Weil’ın amcası multimilyoner yatırımcılar grubunun sekreteriydi. Bu varlıklı centilmenler on yıl önce Michigan’da ucuz fiyata bir avcı kulübesi almışlardı. Kulübeyi birkaç yıldır kullanmıyorlardı, bu yüzden satmaya karar vermiş ve Weil’ın amcasından kaça satabilirse satmasını istemişlerdi. Kişisel nedenler -ve bunlar iyi nedenlerdi- yüzünden amcası yıllardır bu milyonerlere kin besliyordu; bu onlara karşılık vermek için iyi bir fırsattı. Kulübeyi önceden ayarlanmış bir adama (ki bu adamı bulmak Weil’ın işiydi) 35.000 dolara satacaktı. Yatırımcılar bu ucuz fiyatı önemsemeyecek kadar zenginlerdi. Sonra sahtekâr alıcı kulübeyi gerçek bedeli olan 155.000 dolara satacaktı. Amcası, Weil ve üçüncü adam ikinci satışın kârını paylaşacaklardı. Her şey yasaldı ve hem de iyi bir nedeni vardı, amcanın vereceği ceza olacaktı bu.    </p>
			<p class="paragraf">Geezil yeterince dinlemişti. Sahte alıcı olmak istiyordu. Weil onu işe karıştırmaya isteksizdi, ama Geezil geri çekilmiyordu; büyük kâr, üstelik biraz macera fikri yerinde duramamasına neden oluyordu. Weil, Geezil’e işi tamamlamak için 35.000 dolar nakit para koyması gerektiğini açıkladı. Milyoner Geezil bu parayı bir çırpıda bulabileceğini söyledi. Weil sonunda yumuşadı; amca, Geezil ve yatırımcılarla Galesburg, Illinois’de bir toplantı düzenlemeye karar verdi.    </p>
			<p class="paragraf">Geezil trenle Galesburg’a giderken yolda amcayla tanıştı, Geezil’in hevesle iş konuştuğu etkileyici bir adamdı. Weil ayrıca George Gross adında biraz şişmanca bir adamı da yanında getirmişti. Weil, Geezil’e kendisinin aslında bir boks eğitmeni olduğunu, Gross’un eğitmekte olduğu ümit vaat eden bir boksör olduğunu ve onun formda kalmasını sağlamak için onu da yanında getirdiğini açıkladı. Gross ümit vaat eden bir boksör için etkileyici bir görünüşe sahip değildi, beyaz saçları ve bira göbeği vardı, ama Geezil anlaşma konusunda o kadar heyecanlıydı ki, adamın sarkık etleri üzerinde hiç düşünmedi.    </p>
			<p class="paragraf">Galesburg’a vardıklarında Weil ve amcası yatırımcıları getirmeye giderken Geezil’le Gross otel odasında beklediler. Gross hemen boksör şortunu üzerine geçirdi ve Geezil’in bakışları altında hayali rakibiyle dövüşmeye başladı. Çok dalgın olduğu için Geezil, stili yeterince gerçek görünse de birkaç dakikalık egzersizden sonra Gross’un nasıl hırlamaya başladığına aldırmadı. Weil ve amcası yatırımcılarla geldiler. Etkileyici, insanın gözünü korkutan, iyi giyimli bir grup adam. Toplantı iyi gitti ve yatırımcılar kulübeyi Geezil’e satmayı kabul ettiler. Geezil 35.000 doları yerel bir bankaya havale ettirmişti bile.    </p>
			<p class="paragraf">Bu küçük iş halledildikten sonra yatırımcılar koltuklarında arkalarına yaslanıp yüksek finans konusunda şakalar yapmaya başladılar, sanki tanıyormuş gibi “J.P. Morgan” adını ortaya attılar. Sonunda bir tanesi köşedeki boksörü fark etti. Weil orada ne yaptığını anlattı. Yatırımcı kendilerinin de bir boksörü destekledikleğini söyleyip adamın adını verdi. Weil arsız bir şekilde gülerek bu adamın onların boksörünü kolayca nakavt edeceğini söyledi. Sohbet bir tartışmaya dönüşüyordu. Duyduğu öfkenin ateşiyle Weil adamlara meydan okuyarak bahse girmeye davet etti. Yatırımcılar bahsi hevesle kabul ettiler ve ertesi günkü boks için adamlarını hazırlamaya gittiler.    </p>
			<p class="paragraf">Adamlar gider gitmez amcası Geezil’in önünde Weil’a bağırdı; bahse tutuşacak kadar paraları yoktu ve yatırımcılar bunu anlarsa kovulurdu. Weil onu bu pisliğe soktuğu için özür diledi, ama bir planı vardı: Diğer boksörü çok iyi tanıyordu. Biraz rüşvet verip maçı ayarlayabilirlerdi. Ama bahis için parayı nereden bulacaklarını sordu amcası. O para olmazsa ölüden bir farkları kalmayacaktı. Sonunda Geezil yeterince dinlediğine karar verdi. Herhangi bir kötü niyetle anlaşmasını tehlikeye atmak istemeyerek bahsin bir kısmı için 35.000 doları nakit olarak vermeyi önerdi. Bunu kaybetse bile biraz daha para havale edebilir ve kulübenin satışından kâr edebilirdi. Amca ve yeğen ona teşekkür ettiler. Kendi 15.000 dolarları ve Geezil’in 35.000’iyle bahsi halledebilirlerdi. O akşam, Geezil otel odasında iki boksörün şikeyi prova etmelerini seyrederken aklı hem boks maçından, hem de kulübenin satışından gelecek olan vurgundaydı.    </p>
			<p class="paragraf">Maç ertesi gün jimnastik salonunda yapıldı. Weil güvenlik için kilitli kutuda duran nakit parayı taşıyordu. Her şey otel odasında planlandığı gibi gidiyordu. Yatırımcılar boksörlerinin durumunu üzüntüyle izliyorlardı. Geezil ise kazanmak üzere olduğu kolay parayı hayal ediyordu. Derken, birdenbire yatırımcıların boksörünün sert yumruğu Gross’un yüzüne inip onu yere yıktı. Zemine çarparken ağzından kan fışkırıyordu adamın. Önce öksürdü, sonra hareketsiz kaldı. Eski bir doktor olan yatırımcılardan biri nabzına baktı, adam ölmüştü. Milyonerler paniğe kapıldılar. Polis gelmeden herkes kaçmalıydı; hepsi cinayetten tutuklanabilirdi.    </p>
			<p class="paragraf">Dehşete kapılan Geezil aceleyle jimnastik salonundan çıkıp Chicago’ya dönerken 35.000 doları arkasında bırakmıştı. Ama bir suça karışmaktan kurtulmasının karşılığında çok ufak bir bedel gibi göründüğü için bu parayı kolayca unutabilirdi. Weil ya da diğerlerini bir daha görmeyi hiç istemiyordu.    </p>
			<p class="paragraf">Geezil kaçtıktan sonra Gross ayağa kalktı. Ağzından fışkıran kan, yanağına saklanmış olan tavuk kanı ve sıcak suyla dolu balondan çıkmıştı. Bütün iş Weil, daha doğrusu tarihin en yaratıcı dolandırıcısı “Yellow Kid” tarafından zekice planlanmıştı. Weil 35.000 doları yatırımcılar ve boksörler (hepsi dolandırıcıydı) arasında paylaştırdı; birkaç günlük bir çalışma için iyi kârdı doğrusu.     </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">İSRAİL KRALI YEHU, PUT BA’AL’E TAPAR GİBİ GÖRÜNÜR    </span></p>
			<p class="paragraf ParaOverride-4"><span class="CharOverride-2">Sonra Yehu bütün adamlarını toplayıp onlara şöyle dedi: “Ahab,     </span></p>
			<p class="paragraf ParaOverride-4"><span class="CharOverride-2">Ba’al’e biraz hizmet etti, ama Yehu ona çok daha fazla hizmet     </span></p>
			<p class="paragraf ParaOverride-4"><span class="CharOverride-2">edecek. Bu nedenle bana Ba’al’in bütün peygamberlerini ve bütün     </span></p>
			<p class="paragraf ParaOverride-4"><span class="CharOverride-2">rahiplerini çağırın; hiçbirinin geride kalmasına izin vermeyin, çünkü     </span></p>
			<p class="paragraf ParaOverride-4"><span class="CharOverride-2">Ba’al’e sunacak büyük bir kurbanım var; kim burada olmazsa hayatta     </span></p>
			<p class="paragraf ParaOverride-4"><span class="CharOverride-2">kalmayacak.” Ama bu, Ba’al’e tapan herkesi yok etmek için yaptığı     </span></p>
			<p class="paragraf ParaOverride-4"><span class="CharOverride-2">büyük bir kurnazlıktı. Sonra Yehu emretti. “Ba’al için görkemli bir     </span></p>
			<p class="paragraf ParaOverride-4"><span class="CharOverride-2">toplantı olacak.” Adamları bunu halka duyurdular. Bütün İsrail     </span></p>
			<p class="paragraf ParaOverride-4"><span class="CharOverride-2">haberdar edildi; Ba’al’e ibadet eden herkes geldi, böylece gelmeyen     </span></p>
			<p class="paragraf ParaOverride-4"><span class="CharOverride-2">kimse kalmadı. Ba’al’in evine girdiler ve Ba’al’in evi bir baştan öbür     </span></p>
			<p class="paragraf ParaOverride-4"><span class="CharOverride-2">başa kadar doldu... Sonra Yehu, Ba’al’in evine girdi... ve Ba’al’e     </span></p>
			<p class="paragraf ParaOverride-4"><span class="CharOverride-2">tapanlara şöyle dedi: “Araştırın ve görün ki, burada sizlerin arasında     </span></p>
			<p class="paragraf ParaOverride-4"><span class="CharOverride-2">TANRI’nın hiçbir hizmetkârı yok, yalnızca Ba’al’e tapanlar var.”    </span></p>
			<p class="paragraf ParaOverride-4"><span class="CharOverride-2">Sonra içeri girip kurbanlar ve yanmış adaklar sunmaya başladı. Yehu     </span></p>
			<p class="paragraf ParaOverride-4"><span class="CharOverride-2">dışarıya seksen adamını yerleştirmiş ve onlara, “Size verdiklerimden     </span></p>
			<p class="paragraf ParaOverride-4"><span class="CharOverride-2">birini bile kaçıran olursa hayatını yitirecek,” demişti. Yanık adak     </span></p>
			<p class="paragraf ParaOverride-4"><span class="CharOverride-2">sunmayı bitirir bitirmez nöbetçilerine ve subaylarına, “İçeri girip onları     </span></p>
			<p class="paragraf ParaOverride-4"><span class="CharOverride-2">öldürün; bir kişinin bile kaçmasına izin vermeyin,” dedi. Nöbetçiler ve     </span></p>
			<p class="paragraf ParaOverride-4"><span class="CharOverride-2">subaylar onları kılıçtan geçirdikten sonra Ba’al’in evinin içteki     </span></p>
			<p class="paragraf ParaOverride-4"><span class="CharOverride-2">odasına geçip orayı yaktılar. Ba’al’in evinin dayanak noktası olan     </span></p>
			<p class="paragraf ParaOverride-4"><span class="CharOverride-2">sütunu yıkıp Ba’al’in evini yerle bir ettiler ve bugüne kadar hela olarak     </span></p>
			<p class="paragraf ParaOverride-4"><span class="CharOverride-2">kullandılar. Böylece Yehu, Ba’al’i İsrail’den sildi.    </span></p>
			<p class="paragraf ParaOverride-4"><span class="CharOverride-2">Eski Ahit, 2 Kral 10:18-28    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Yellow Kid çevirdiği dolabı hazırlamadan çok önce Geezil’i mükemmel bir enayi olarak seçmişti. Boks maçı tezgâhının Geezil’in parasından çabucak ve kesin olarak ayrılması için harika bir dümen olduğunu biliyordu. Ama Geezil’in boks maçıyla ilgilenmesini sağlamaya çalışsa kötü bir şekilde başarısızlığa uğrayacağını da biliyordu. Niyetini gizlemeli ve dikkati dağıtmalı, sis perdesi oluşturmalıydı; kulübenin satışını kullandı.    </p>
			<p class="paragraf">Tren yolculuğu sırasında ve otelde Geezil’in zihni tamamen alışverişle, kazanacağı kolay parayla, varlıklı insanlarla sıkı fıkı olma fikriyle meşguldü. Gross’un formsuz ve en az orta yaşta olduğunu fark edememişti. Bu, sis perdesinin dikkati dağıtıcı gücüydü. Geezil’in iş anlaşmasıyla meşgul olan aklı kolayca boks maçına çelinmişti. Dikkati o kadar dağınıktı ki, Gross’u ele veren ayrıntıları fark edememişti bile. Sonuç olarak maç boksörün fiziksel durumundan çok rüşvete dayanıyordu. Ve Geezil boksörün ölümüyle şaşkına dönmüş, parasını tamamen unutmuştu.    </p>
			<p class="paragraf">Yellow Kid’den ders alın: Bildik, dikkat çekmeyen bir paravan mükemmel bir sis perdesidir. Hedefinize yeterince sıradan görünen bir fikirle yaklaşın: iş anlaşması, parasal entrika gibi. Enayinin zihni dağılır, şüpheleri hafifler. O zaman onu ikinci yola, çaresizce tuzağınıza düştüğü kaygan yamaca sokarsınız.    </p>
			<p class="arabaslik_soll" xml:lang="en-GB">2. YASAYA UYMAK    </p>
			<p class="paragraf">1920’lerin ortasında Etiyopya’nın güçlü diktatörleri, soylular sınıfından Ras Tafari olarak da bilinen Haile Selassie adındaki genç bir adamın kendileriyle rekabet ettiğini ve onların lideri olduğunu iddia edebileceğini, ülkeyi onlarca yıldır ilk defa birleştirebileceği bir noktaya yaklaştığını fark etmeye başladılar. Rakiplerinin çoğu bu narin, sessiz, ılımlı adamın kontrolu nasıl eline alabildiğini anlayamıyorlardı. Fakat Selassie 1927’de diktatörleri kendisine sadakatlerini ve onu lider olarak kabul ettiklerini bildirmeleri için Addis Ababa’ya çağırdı.    </p>
			<p class="paragraf">Bazıları telaşlandı, bazıları tereddüt etti, ancak yalnızca biri, Sidamo’lu Dejazmach Balcha, Selassie’ye meydan okudu. Tehditkâr bir insan olan Balcha büyük bir savaşçıydı, yeni lideri zayıf ve değersiz olarak görüyordu. Kasıtlı bir şekilde başkentten uzak durdu. Sonunda Selassie yumuşak ama hoşgörüsüz tarzıyla Balcha’ya gelmesini emretti. Diktatör itaat etmeye karar verdi, fakat bunu yaparken Etiyopya tahtının sahibiymiş gibi davranan bu kişiyi devirecekti. Addis Ababa’ya hızla ve kendini savunmaya yetecek, hatta iç savaş başlatabilecek 10.000 adamıyla gelecekti. Güçlerini başkentten üç mil ötedeki vadiye yerleştirerek bekledi, tıpkı bir kral gibi. Selassie ona gelecekti.    </p>
			<p class="paragraf">Selassie gerçekten elçiler gönderdi, Balcha’ya kendi şerefine verilen bir öğleden sonra ziyafetine katılmasını istedi. Gelgelelim Balcha aptal değildi ve tarihi biliyordu, daha önceki Etiyopya kral ve soylularının ziyafetleri bir tuzak olarak kullandıklarını biliyordu. Sarhoş olduktan sonra Selassie onu tutuklatacak ya da öldürtecekti. Durumu anladığını göstermek için ziyafete gitmeyi kabul etti, ama ancak özel muhafızlarını da getirebilirse, her biri silahlı olup onu ve kendilerini korumaya hazır en iyi 600 askerini. Selassie en kibar haliyle böylesi savaşçılara ev sahipliği yapmaktan onur duyacağını belirterek Balcha’yı şaşkınlığa uğrattı.    </p>
			<p class="paragraf">Balcha ziyafete giderken askerlerini sarhoş olmamaları ve tetikte bulunmaları için uyardı. Saraya vardıklarında Selassie en büyüleyici tavrını takınmıştı. Balcha’nın önerilerine başvurup onun onay ve işbirliğine ümitsizce ihtiyacı varmış gibi davranıyordu. Ama Balcha bu şekilde etkilenmeyi reddediyordu ve Selassie’yi eğer o gece kamp yerine dönmezse askerlerinin başkente saldırma emrini aldıkları konusunda uyardı. Selassie bu güvensizlik yüzünden incinmiş gibi davrandı. Yemek sırasında, Etiyopya liderleri için geleneksel şarkı söyleme sırası gelince yalnızca Sidamo liderini onurlandıran şarkılar söylenmesine izin vererek ne demek istediğini gösterdi. Balcha’ya göre Selassie ürkmüş, üstesinden gelinemeyecek askerlerinden gözü korkmuştu. Balcha değişikliği sezerek gelecek günlerde kararları verenin kendisi olacağına inanmaya başladı.    </p>
			<p class="paragraf">Akşam saatlerinde Balcha’yla adamları sevinç çığlıkları ve tüfek atışlarının selamları arasında kamplarına doğru yola çıktılar. Balcha omzunun üzerinde başkente bakarak stratejisini planladı; askerleri birkaç hafta içinde başkentte zaferle dolaşacaklar ve Selassie hapse ya da ölüme gönderilecekti. Ne var ki, Balcha kamp yerine geldiğinde bir şeylerin son derece ters olduğunu fark etti. Daha önce göz alabildiğine uzanan renkli çadırların bulunduğu yerde hiçbir şey yoktu, yalnızca sönmüş ateşten çıkan dumanlar vardı. Ne biçim bir sihirdi bu?    </p>
			<p class="paragraf">Bir tanık Balcha’ya neler olduğunu anlattı. Ziyafet sırasında Selassie’nin müttefiklerinden birinin komutasındaki büyük bir ordu Balcha’nın kamp yerine adamın görmediği gizli bir yoldan gelmişti. Ama bu ordu savaşmaya gelmemişti. Balcha’nın gürültülü bir çarpışmayı duyup 600 adamıyla geri geleceğini bildiği için Selassie kendi adamlarını altın ve para sepetleriyle donatmıştı. Balcha’nın ordusunu kuşatıp sahip oldukları her bir silah parçasını satın almışlardı. Karşı koyanlar kolayca korkutulmuştu. Birkaç saat içinde Balcha’nın bütün güçleri silahsız kalmış ve her yöne dağılmışlardı.    </p>
			<p class="paragraf">Tehlikeyi fark eden Balcha yeniden toparlanmak üzere 600 askeriyle güneye inmeye karar verdi, fakat askerlerini silahsız bırakan aynı ordu yolunu kesmişti. Diğer yol başkente açılıyordu, ama Selassie başkenti savunmak için büyük bir ordu yerleştirmişti. Bir satranç oyuncusu gibi Balcha’nın hareketlerini tahmin etmiş ve onu mat etmişti. Balcha hayatında ilk kez teslim oldu. Gurur ve hırs günahlarından arınmak için manastıra girdi.    </p>
			<p class="arabaslik_soll" xml:lang="en-GB">Yorum    </p>
			<p class="paragraf">Selassie’nin uzun süreli iktidarı boyunca kimse onu tam olarak anlayamadı. Etiyopyalılar liderlerinin ateşli savaşçılar olmalarını seviyorlardı, oysa yumuşak, barışsever bir adam izlenimi bırakan Selassie hepsinden uzun ömürlü oldu. Hiçbir zaman öfkeli ya da sabırsız davranmayarak, kurbanlarına saldırmadan önce tatlı gülümsemelerle onları ayarttı, cazibe ve yağcılıkla onları uyuttu. Balcha olayında Selassie adamın dikkatini, ziyafetin bir tuzak olduğuna dair şüphelerini kullanarak çeldi, ki gerçekten tuzak vardı, ama Balcha’nın beklediği biçimde değil. Selassie, Balcha’nın korkularını yatıştırdı; muhafızlarını ziyafete getirmesine izin verdi, ona başrolü vererek kontrolun elinde olduğunu düşünmesini sağladı, böylece üç mil ötedeki gerçek eylemini gizleyecek bir sis perdesi oluşturdu.    </p>
			<p class="paragraf">Hatırlayın: Paranoyak ve tetikte olanlar çoğu kez en kolay aldatılırlar. Bir alanda güvenlerini kazanın ve bir başka alanı görüşlerine engel olacak bir sis perdesi olarak kullanın, böylece gizlice sokulup yıkıcı bir darbeyle onları yerle bir edebilirsiniz. Yardımsever veya açıkça dürüst bir hareket ya da diğerinin üstünlüğünü ima etmek... bunlar kusursuz ayartma yollarıdır.    </p>
			<p class="paragraf ParaOverride-5">Uygun bir şekilde yerleştirildiğinde sis perdesi çok güçlü bir silahtır. Nazik Selassie’nin tek bir kurşun bile atmadan düşmanını tamamen mahvetmesini sağlamıştır.    </p>
			<p class="paragraf ParaOverride-4"><span class="CharOverride-2">Tafari’nin gücünü küçümsemeyin. Bir fare gibi dolaşır,     </span></p>
			<p class="paragraf ParaOverride-4"><span class="CharOverride-2">fakat bir aslan gibi çeneleri vardır.    </span></p>
			<p class="paragraf ParaOverride-4"><span class="CharOverride-2">Manastıra girmeden önce Sidamo’lu Balcha’nın söylediği son sözler     </span></p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">Eğer düzenbazların insanları titizlikle hazırlanmış yalanlar ve palavralarla aldatan renkli tipler olduklarına inanıyorsanız büyük bir hata yapıyorsunuz. En iyi düzenbazlar hiç kimsenin dikkatini çekmeyen yumuşak başlı ve kolay fark edilmeyen paravanlar kullanırlar. Bol miktarda söz ve hareketin hemen şüphe uyandıracağını bilirler. Bunun yerine hedeflerini tanıdık, sıradan, zararsız şeylerle sarmalarlar. Yellow Kid’in, Sam Geezil’le yaptığı işte tanıdık olan şey iş pazarlığıydı. Etiyopya olayında ise Selassie’nin yanıltıcı yumuşak başlılığıydı, yani tam olarak Balcha’nın zayıf bir diktatörden beklediği şey.    </p>
			<p class="paragraf">Siz enayinin dikkatini tanıdık olan şeyle çeldikten sonra arkasında çevrilen aldatmacayı fark etmeyecektir. Bu durum basit bir gerçekten kaynaklanmaktadır: İnsanlar bir kerede yalnızca tek bir şeye odaklanabilirler. Karşılarındaki yumuşak başlı ve zararsız insanın aynı anda başka bir şey ayarladığını hayal etmeleri çok zordur. Sis perdenizdeki sis ne kadar griyse ve ne denli yoğunsa niyetlerinizi o ölçüde iyi gizler. Birinci Bölüm’de anlatılan yem ve saptırmacalarla insanların dikkatini dağıtıyorsunuz; sis perdesiyle onları uyutup ağınıza çekiyorsunuz. Bu yöntem hipnotize edici olduğu için genellikle niyetlerinizi gizlemenin en iyi yoludur.    </p>
			<p class="paragraf">Sis perdesinin en basit şekli yüz ifadesidir. Aşırı duygular göstermeyen, ifadesi okunamayan bir yüzün ardında her türlü hile fark edilemeden planlanabilir. Bu, tarihteki en güçlü insanların kusursuz hale getirmeyi öğrendikleri bir silahtır. Franklin D. Roosevelt’in yüzünü kimsenin okuyamadığı söylenir. Baron James Rothschild hayatı boyunca ifadesiz gülümsemeler ve donuk bakışlarla gerçek düşüncelerini saklamıştır. Stendhal, Talleyrand için, “Asla barometre olmayacak bir yüz,” derdi. Henry Kissinger toplantı masasında tekdüze ses tonu, boş bakışları, ayrıntıları bitmek bilmez bir şekilde tekrarlamasıyla muhaliflerini sıkıntıdan ağlayacak hale getirir, sonra adamların gözleri bulanıklaşmaya başlayınca onları bir dizi cesur anlaşmalarla vururdu. Hazırlıksız yakalananlar kolayca korkutulabilir. Bir poker elkitabının açıkladığı gibi: “İyi bir pokerci elini oynarken çok ender olarak bir aktördür. Okunabilir izleri en aza indiren, rakiplerini şaşırtan ve düş kırıklığına uğratan, daha büyük dikkat yoğunlaşmasına izin veren ifadesiz davranışı uygular.”    </p>
			<p class="paragraf">Uyarlanabilir bir kavram olan sis perdesi, hepsi dikkati dağıtma ve yanlış yönlendirmeye dayalı psikoloji ilkelerinden yararlanılarak birçok düzeyde uygulanabilir. En etkili sis perdelerinden biri soylu bir jesttir. İnsanlar açık bir şekilde soylu olan jestlerin samimi olduğuna inanmak isterler, çünkü bu inanç çok hoştur. Bu hareketlerin ne kadar aldatıcı olduğunu ender olarak fark edebilirler.    </p>
			<p class="paragraf">Sanat eseri satıcısı Joseph Duveen bir keresinde korkunç bir sorunla karşı karşıya kalmıştı. Duveen’in tabloları için çok yüksek meblağlar ödeyen milyonerleri duvarlarında yer kalmaması ve gittikçe artan veraset vergisi nedeniyle artık tablo almaya devam edemeyeceklerdi. Çözüm Duveen’in Andrew Mellon’ı koleksiyonunu oraya bağışlamaya ikna ederek 1937’de kurulmasına yardım ettiği Washington, D.C. Ulusal Sanat Galerisi’ydi. Tek bir hareketle müşterileri vergiden kurtuluyor, yeni alımlar için duvarlarını boşaltıyor ve piyasadaki tablo sayısı azaldığından fiyatlar yükseliyordu. Bu arada bağış yapan bütün bu kişiler hayırsever olarak görünüyorlardı.    </p>
			<p class="paragraf">Etkili olan bir diğer sis perdesi ise bir kalıbın, yani kurbanın sizin aynı şekilde davranmaya devam edeceğinize inanmasını sağlayan bir dizi hareketin oluşumudur. Kalıp, beklenti psikolojisinden yararlanır: Davranışlarımız kalıplara uyar ya da biz öyle düşünmek isteriz.    </p>
			<p class="paragraf">1878’de Amerikalı hırsız baron Jay Gould, Western Union telgraf şirketinin tekelini tehdit etmeye başlayan bir şirket yarattı. Western Union’ın idarecileri Gould’un şirketini satın almaya karar verdi; önemli bir para harcamaları gerekmişti ama rahatsız edici bir rakipten kurtulmaları gerektiğini düşünüyorlardı. Birkaç ay sonra Gould yine aynı konu üzerindeydi, kendisine adil davranılmadığından şikâyet ediyordu. Western Union ve yeni kazanımıyla rekabet etmek üzere ikinci bir şirket kuruyordu. Yine aynı şey oldu, Western Union onu susturmak için şirketini satın aldı. Kalıp kısa süre içinde üçüncü kez tekrara başladı, ama bu kez Gould can alıcı noktaya saldırdı. Birdenbire şiddetli bir mücadeleye girerek Western Union’ın tam kontrolunu ele geçirmeyi başardı. Şirket yöneticilerinin onun amacının şirketini iyi bir fiyata satmak olduğunu düşünmelerini sağlayan bir davranış kalıbı oluşturmuştu. Ona parasını ödedikten sonra gevşemiş ve onun gerçekte daha yüksek bir hedefe oynadığını fark etmemişlerdi. Diğer kişinin gerçekte yapmakta olduğunuz şeyin zıddını beklemesine yol açarak aldattığı için davranış kalıpları güçlü silahtır.    </p>
			<p class="paragraf">Sis perdesinin üzerine inşa edileceği bir diğer psikolojik zayıflık, görünüşü gerçek sanma eğilimidir; eğer biri sizin grubunuza ait gibi görünüyorsa bu aitliğin gerçek olması gerektiği duygusu gibi. Bu alışkanlık ek yeri görünmeyen karışımı çok etkili bir paravan kılar. Hile basittir: Yalnızca çevrenizdekilere karışın. Ne kadar iyi karışırsanız o kadar az şüphe çekersiniz. 1950 ve 60’ların Soğuk Savaşı sırasında çok sayıda İngiliz memur Sovyetler’e gizli sırlar verdiler. Yıllarca saptanıp ortaya çıkarılamadılar, çünkü görünüşte ahlaklı insanlardı, bütün iyi okullara gitmişlerdi ve eski öğrencilerin oluşturduğu gruplara kusursuz şekilde uyuyorlardı. Karışmak casusluk için mükemmel bir sis perdesi oluşturur. Ne kadar iyi yaparsanız, niyetlerinizi o kadar iyi gizlersiniz.    </p>
			<p class="paragraf">Unutmayın: Parlak renklerinizi donuklaştırmak sabır ve alçakgönüllülük gerektirir. Böylesi ifadesiz bir maske taktığınız için üzülmeyin; insanları size çeken ve sizi güçlü bir kişi gibi gösteren şey çoğu kez okunamaz oluşunuzdur.    </p>
			<p class="resimm" xml:lang="en-GB"><img alt="" class="_idGenObjectAttribute-6" src="../Images/11.png"/>      </p>
			<p class="paragraf">Eğer aldatma konusunda yerleşmiş bir ününüz varsa hiçbir sis bulutu, saptırmaca, sahte samimiyet veya diğer dikkat dağıtıcı hile niyetlerinizi saklamada başarılı olamaz. Ayrıca yaşlandıkça ve başarıya ulaştıkça kurnazlığınızı gizlemeniz giderek zorlaşır. Herkes sizin düzenbazlık yaptığınızı bilir; saf rolü oynamada ısrar ederseniz, en yüksek rütbeli ikiyüzlü gibi görünme riskine girmiş olursunuz, ki bu da manevra alanınızı ciddi ölçüde daraltır. Böyle durumlarda sorumluluğu üstlenmek ve dürüst bir dalavereci ya da daha iyisi pişman bir dalavereci gibi görünmek daha akıllıcadır. Böylece yalnızca dürüstlüğünüz için hayran olunmayacak, harika ve garip bir biçimde oyunlarınıza devam edebileceksiniz.     </p>
			<p class="paragraf">On dokuzuncu yüzyıl üçkâğıtçılar kralı P. T. Barnum yaşlandıkça büyük düzenbaz olarak ününe sahip çıkmayı öğrendi. Bir keresinde New Jersey’de Kızılderililer ve birkaç ithal bufaloyla bir bufalo avı düzenlemişti. Avı gerçek olarak halka duyurmuştu, fakat her yönüyle sahte olduğu ortaya çıktığında bile kalabalık öfkelenmek ve paralarını geri istemek yerine çok eğlenmişti. Barnum’un her zaman dolap çevirdiğini biliyorlardı; başarısının sırrı buydu ve onu bunun için seviyorlardı. Bu olaydan bir ders alan Barnum bütün hilelerini saklamayı bıraktı, hatta aldatmacalarını her şeyin anlatıldığı bir otobiyografide açıkladı. Kierkegaard’ın yazdığı gibi: “Dünya aldatılmayı istiyor.”    </p>
			<p class="paragraf">Son olarak, ifadesiz, tanıdık bir çehreye bürünerek dikkatleri amacınızdan saptırmak akıllıca olsa da renkli, bariz bir jestin yerinde bir saptırma taktiği olduğu durumlar vardır. On yedinci ve on sekizinci yüzyıl Avrupa’sının şarlatanları seyircilerini aldatmak için mizah ve eğlenceyi kullanıyorlardı. Harika bir gösteriyle büyülenen halk şarlatanların gerçek niyetini fark etmiyordu. Böylece şarlatan siyah atların çektiği kapkara arabasıyla kasabaya gelirdi. Palyaçolar, ipte yürüyenler ve yıldız şovmenler ona eşlik eder, insanları şarlatanın iksir ve sahte ilaç gösterilerine çekerlerdi. Şarlatan eğlencenin günün gösterisi gibi görünmesini sağlardı; aslında amaç iksir ve sahte ilaçların satışıydı.    </p>
			<p class="paragraf">Gösteri ve eğlence, niyetinizi gizlemede mükemmel hilelerdir, ama süresiz olarak kullanılamaz. Halk bıkar, şüphelenir ve sonunda hileyi yakalar. Gerçekten de şarlatanlar ilaçların işe yaramadığı ve eğlencenin bir hile olduğu söylentisi ortalığa yayılmadan kasabadan kasabaya hızla dolaşmak zorundalar. Öte yandan duygularını belli etmeyen çehreye sahip Talleyrand’lar, Rothschild’lar, Selassie’ler gibi güç sahibi kişiler aldatmacalarına aynı yerde bir ömür boyu devam edebilirler. Oyunları asla zayıflamaz ve ender olarak kuşku uyandırır. O halde renkli sis perdesi dikkatle ve ancak durum uygun olduğunda kullanılabilir.    </p>
		</div>
</body>
</html>