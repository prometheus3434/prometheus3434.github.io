<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-38</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-38" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="anabaslikk ParaOverride-6" id="_idParaDest-36">YASA 35    </p>
			<p class="anabass ParaOverride-13">ZAMANLAMA SANATINDA USTALAŞIN    </p>
			<p class="paragraf"><span class="CharOverride-4">HÜKÜM    </span></p>
			<p class="paragraf ParaOverride-9"><span class="CharOverride-3">Asla acele eder gibi görünmeyin; acele etmek kendiniz ve zaman üzerindeki kontrol yetersizliğinizi ortaya koyar. Her zaman sabırlı görünün, sanki her şeyin sonunda size geleceğini biliyormuşsunuz gibi. Doğru anın dedektifi olun; zamanın ruhunu, sizi güce götürecek izleyerek yakalayın. Zaman henüz gelmediyse geri çekilmeyi ve doğru zaman geldiğinde acımasızca vurmayı öğrenin.    </span></p>
			<p class="arabaslik_soll" xml:lang="en-GB">YASAYA UYMAK    </p>
			<p class="paragraf">Hayata Katolik İlahiyat Fakültesi mezunu sıradan bir okul öğretmeni olarak başlayan Joseph Fouché 1780’li yılların büyük çoğunluğunu şehir şehir gezip küçük çocuklara matematik öğreterek geçirdi. Fakat kendini hiçbir zaman kiliseye tam olarak adamadı ve rahip olarak yemin etmedi, onun daha büyük planları vardı. Sabırla fırsatın gelmesini beklerken seçeneklerini açık tutuyordu. Ve 1789’da Fransız İhtilali gerçekleşince Fouché artık daha fazla beklemedi; papaz cüppesini çıkardı, saçlarını uzattı ve ihtilalci oldu. Çünkü dönemin özü buydu. Bu önemli anda gemiyi kaçırmak bir felaket demek olurdu. Fouché gemiyi kaçırmadı. İhtilalci lider Robespierre’le arkadaş olarak asi saflarında hemen yükseldi. 1792’de Nantes kasabası Milli Kongre’de (Fransız Cumhuriyeti için yeni bir anayasa oluşturmak için o yıl düzenlenmişti) kendilerini temsil etmek üzere Fouché’yi seçti.    </p>
			<p class="paragraf">Fouché kongredeki yerini almak üzere Paris’e geldiğinde ılımlılarla radikal Jacobinler arasında büyük bir gedik açılmıştı. Fouché uzun vadede iki tarafın da zaferle çıkamayacağını sezmişti. Güç ender olarak bir ihtilali başlatanların veya onu sürdürenlerin eline geçerdi; güç ihtilali sonuca erdirenlerde kalırdı. Fouché bu tarafta yer almak istiyordu.    </p>
			<p class="paragraf">Zamanlama sezisi esrarengizdi. İşe ılımlı olarak başladı, çünkü ılımlıların sayısı daha çoktu. İş XIV. Louis’i idam edip etmemeye gelince insanların kralın kellesini istediklerini gördü, böylece giyotin lehine karar verdi. Artık radikal olmuştu. Ama Paris’teki gerilim son haddine tırmanırken herhangi bir ayrıkçı grupla yakından bağlantılı olmanın tehlikesini gördü ve vilayetlerdeki bir görevi kabul etti, orada bir süre gizlenebilirdi. Birkaç ay sonra Lyons’a genel vali olarak atandı, orada düzinelerce aristokratın idamını denetledi. Ama belirli bir noktada ülkenin ruhsal durumunun değiştiğini fark ederek ölümleri durdurdu; elleri kanlı olmasına rağmen Lyons vatandaşları onu kendilerini terör denen felaketten kurtaran kişi olarak gördü.    </p>
			<p class="paragraf">O ana kadar Fouché kartlarını zekice oynamıştı, fakat 1794’te arkadaşı Robespierre, Lyons’taki hareketlerinin hesabını vermek üzere onu Paris’e çağırdı. Robespierre terörün ardındaki itici güçtü. Hem sağdan, hem de soldan kelleler gitmişti ve artık güvenmediği Fouché sonraki kelleyi sağlayacak gibi görünüyordu. Bundan sonraki birkaç hafta içinde gerilim sürdü. Robespierre açıkça Fouché’ye sövüp saymasına, onu tehlikeli hırsları olmakla suçlamasına ve tutuklanmasını istemesine rağmen kurnaz Fouché daha dolaylı yollardan çalışıyor, Robespierre’in zorbaca yönetiminden sıkılmaya başlayanlar arasında sessizce destek topluyordu. Fouché zamana karşı yarışıyordu. Ne kadar uzun süre hayatta kalırsa o kadar çok sayıda memnuniyetsiz vatandaşı Robespierre’e karşı kışkırtabilirdi. Güçlü lidere karşı harekete geçmeden önce geniş destek almalıydı. Yaygın Robespierre korkusundan -herkes giyotine giden bir sonraki kişinin kendisi olacağından korkuyordu- faydalanarak hem ılımlılar, hem de Jacobinler arasında taraftar topladı. Çabaları 27 Temmuz’da sonuç verdi, kongre Robespierre’in aleyhine döndü, her zamanki uzun konuşması kesildi. Hemen tutuklandı ve birkaç gün sonra Fouché’ninki değil ama Robespierre’in kellesi sepete düştü.     </p>
			<p class="paragraf">Fouché, Robespierre’in ölümünden sonra kongreye döndüğünde hiç beklenmedik bir hareket sergiledi. Robespierre’e karşı hazırlanan komplonun öncüsü olarak ılımlılarla oturması bekleniyordu, ama o bir kez daha taraf değiştirip Jacobinlerle oturarak herkesi şaşkınlığa uğrattı. Belki de hayatında ilk kez azınlığın yanında yer alıyordu. Bir tepkinin gelmek üzere olduğunu seziyordu. Robespierre’i idam eden ılımlı grubun gücü eline almak üzere olduğunu ve bu kez radikallere karşı yeni bir terör dönemini başlatacağını biliyordu. Jacobinlerle birlik olurken geleceğin inanç kurbanlarının yanında yer almış oluyordu. Kaybetmek üzere olan takımın yanında yer almak kuşkusuz Fouché için riskli bir kumardı, ama Fouché halkı ılımlılara karşı gizlice kışkırtıp güçten düşmelerini seyredecek kadar bir süre için kellesini koruyabileceğini hesaplamış olmalıydı. Ve gerçekten ılımlılar 1795 yılı Aralık ayında onun tutuklanmasını ve giyotine gönderilmesini istemelerine rağmen aradan çok fazla zaman geçmişti. İdamlar artık insanların gözünde popüler değildi ve Fouché giyotinden bir kez daha kurtulmuştu.    </p>
			<p class="paragraf">Yeni hükümet, Directoire, kontrolu ele aldı. Ama bu, Jacobin değil, ılımlı bir hükümetti, terörü yeniden dayatan hükümetten daha ılımlı bir hükümet. Radikal Fouché kellesini kurtarmıştı, ama bu kez fazla dikkat çekmemek zorundaydı. Birkaç yıl boyunca kenarda sabırla bekledi, zamanın kendisine karşı duyulan tatsız duyguları hafifletmesini sağladı, sonra Directoire’a yaklaşıp yeni bir tutkusu olduğuna ikna etti onları: istihbarat toplama. Hükümet adına çalışan maaşlı casus oldu, işinde üstün başarı gösterdi ve 1799’da emniyet müdürü olarak ödüllendirildi. Bu kez kendisine yalnızca yasal güç verilmekle kalmadı, casusluğunu Fransa’nın her köşesine taşıması istendi; rüzgârın nereden estiğini koklama konusundaki doğal yeteneğini büyük ölçüde güçlendirecek bir sorumluluktu bu. Tespit ettiği ilk sosyal eğilimlerden biri, kaderinin Fransa’nın geleceğiyle iç içe geçtiğini hemen gördüğü küstah genç bir general olan Napoleon’un kişiliğinde ortaya çıkmıştı. Napoleon 9 Kasım 1799’da hükümet darbesi yaptığında Fouché uyuyormuş gibi yaptı. Gerçekten bütün günü uyuyarak geçirdi. Bu dolaylı yardımı için -sonuçta onun işi askeri bir darbeyi önlemekti- Napoleon yeni rejimde de onu emniyet müdürü olarak atadı.    </p>
			<p class="paragraf">Sonraki birkaç yıl içinde Napoleon, Fouché’ye gitgide daha fazla güvenmeye başladı. Hatta eski ihtilalciye bir unvan bile verdi, Otronta Dükü ve onu büyük bir zenginlikle ödüllendirdi. Ama 1808’e kadar daima zamanın sesini dinleyen Fouché, Napoleon’un inişte olduğunu hissetti. Fransa için bir tehlike oluşturmayan İspanya’yla boş yere savaşması onun önemliyle önemsizi birbirinden ayıramadığının bir işaretiydi. Asla batan gemide kalmayan Fouché, Napoleon’un çöküşünü gerçekleştirmek için Talleyrand’la işbirliği içine girdi. Komplonun başarısız olmasına rağmen -Talleyrand kovuldu; Fouché kaldı, ama sıkı bir şekilde kontrol altına alındı- kontrolu kaybeder gibi görünen imparatora karşı artan memnuniyetsizlik söz konusuydu. 1814’e kadar Napoleon’un gücü iyice dağıldı ve sonunda müttefikler onu ele geçirdiler.    </p>
			<p class="paragraf">Yeni hükümet XIV. Louis’nin kardeşi XVIII. Louis’nin önderliğindeki monarşinin onarılmasından ibaretti. Bir sonraki sosyal değişime karşı burnu hep hassas olan Fouché, Louis’nin uzun ömürlü olmayacağını biliyordu; Napoleon’un yeteneğinin bir parçası bile yoktu onda. Fouché bir kez daha ortalıkta gözükmeyerek bekleme oyununu oynadı. Tam beklendiği gibi, 1815 yılı Şubat ayında Napoleon hapiste olduğu Elba Adası’ndan kaçtı. XVIII. Louis paniğe kapıldı: Politikası Napoleon’un dönüşü için yaygara koparan vatandaşları soğutmuştu. Louis böylece belki de gizlenme yerini koruyan Fouché’ye döndü. Fouché kardeşini giyotine gönderen eski bir radikaldi, fakat şimdi Fransa’daki en popüler ve en fazla hayranlık duyulan bir politikacıydı. Ama Fouché kaybedenin yanında yer almazdı. Louis’nin yardım ricasını yardımı gereksizmiş gibi yaparak -Napoleon’un hiçbir zaman iktidara gelemeyeceğine yemin ederek- geri çevirdi (ama bunun tersi olacağını biliyordu). Kuşkusuz kısa bir süre sonra Napoleon ve vatandaşlarından oluşan yeni ordusu Paris’i kuşattı.    </p>
			<p class="paragraf">Saltanatının tehlikede olduğunu görüp Fouché’nin kendisini aldattığını anlayan ve bu güçlü, becerikli adamın Napoleon’un ekibinde olmasını istemeyen Kral Louis başbakanın tutuklanıp idam edilmesini istedi. 16 Mart 1815’te polis Paris sokaklarından birinde Fouché’nin arabasının etrafını sardı. Artık sonu gelmiş miydi? Belki, ama hemen değil. Fouché polise eski bir hükümet görevlisinin sokakta tutuklanamayacağını söyledi. Bu hikâyeyi yutan polis onun evine gitmesine izin verdi. O gün daha sonra evine gidip tekrar tutuklandığını kendisine bildirdiler. Fouché başını salladı, ama memurlar evinden ayrılmadan önce son kez yıkanıp üzerini değiştirmesine izin verecek kadar nazik olabilirler miydi? İzin verdiler, Fouché çıktı ve dakikalar geçti. Fouché geri dönmedi. Sonunda polis yandaki odaya girdi, açık camdan aşağı sarkıp bahçeye inen merdiveni buldu.    </p>
			<p class="paragraf">O gün ve ertesi gün polis Fouché’yi bulmak için Paris’i altüst etti, ama o ana dek Napoleon’un topları uzaklardan duyulur olmuştu. Kral ve kralın bütün adamları şehirden kaçmak zorunda kaldılar. Napoleon şehre girer girmez Fouché kaçtığı yerden çıktı. Cellatı bir kez daha kandırmıştı. Napoleon eski emniyet müdürünü selamlayıp ona eski görevini memnuniyetle iade etti yine. Napoleon’un Waterloo’ya kadar iktidarda kaldığı yüz gün boyunca Fransa’yı yöneten aslında Fouché’ydi. Napoleon düşürüldükten ve XVIII. Louis tahta geri döndükten sonra Fouché dokuz canlı bir kedi gibi yeni bir hükümete daha hizmet etti, o ana dek gücü ve nüfuzu o kadar artmıştı ki, kral bile ona meydan okuyamıyordu.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-4"><span class="CharOverride-2">[Pers] Sultanı iki adamı ölüme mahkûm etmişti. Sultanın atını ne     </span></p>
			<p class="paragraf ParaOverride-4"><span class="CharOverride-2">kadar sevdiğini bilen adamlardan bir tanesi hayatını bağışlarsa bir yıl     </span></p>
			<p class="paragraf ParaOverride-4"><span class="CharOverride-2">içinde ata uçmayı öğreteceğini söyledi sultana. Kendini dünyadaki     </span></p>
			<p class="paragraf ParaOverride-4"><span class="CharOverride-2">tek uçan ata binerken hayal eden sultan bunu kabul etti. Diğer     </span></p>
			<p class="paragraf ParaOverride-4"><span class="CharOverride-2">adam inanamayan gözlerle arkadaşına baktı. “Atların uçamadığını     </span></p>
			<p class="paragraf ParaOverride-4"><span class="CharOverride-2">biliyorsun. Nasıl olup da böyle delice bir fikirle çıkabildin ortaya?     </span></p>
			<p class="paragraf ParaOverride-4"><span class="CharOverride-2">Yalnızca kaçınılmazı geciktiriyorsun o kadar.” “Pek değil,” dedi birinci     </span></p>
			<p class="paragraf ParaOverride-4"><span class="CharOverride-2">mahkûm. “Kendime dört özgürlük şansı veriyorum. Birincisi sultan bu     </span></p>
			<p class="paragraf ParaOverride-4"><span class="CharOverride-2">yıl ölebilir. İkincisi ben ölebilirim. At ölebilir. Ve dördüncüsü... belki     </span></p>
			<p class="paragraf ParaOverride-4"><span class="CharOverride-2">ata uçmayı öğretebilirim!”    </span></p>
			<p class="paragraf ParaOverride-4"><span class="CharOverride-2">Güç Hilesi, R.G.H. Siu, s. 1979    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="arabaslik_soll" xml:lang="en-GB">Yorum    </p>
			<p class="paragraf">Eşi görülmemiş kargaşa döneminde Joseph Fouché zamanlama sanatındaki ustalığıyla hayatta kalmayı başardı. Fouché bize çok sayıda ders veriyor.    </p>
			<p class="paragraf">Birincisi, zamanın ruhunu tanımak çok önemlidir. Fouché her zaman iki adım ötesine bakıyor, kendisini güce ulaştıracak dalgayı buluyor ve onu kullanıyordu. Daima zamanla birlikte çalışmalı, eğilimleri ve değişimleri beklemeli ve gemiyi asla kaçırmamalısınız. Bazen zamanın ruhu belirsiz olabilir: Onu en gürültülü ve belirgin biçimiyle değil, gizli ve uykuda olduğu zaman tanıyın. Geçmişin enkazına sarılmak yerine geleceğin Napoleon’larını arayın.    </p>
			<p class="paragraf">İkincisi, hüküm süren rüzgârı tanımak onunla koşmak anlamına gelmez. Herhangi güçlü bir sosyal hareket etkili bir tepki doğurur ve bu tepkinin ne olacağını beklemek akıllıcadır, tıpkı Fouché’nin, Robespierre’in idamından sonra yaptığı gibi. O anın zirveye çıkan dalgasına binmek yerine gelgitin sizi güce geri götürmesini bekleyin.    </p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>       </p>
			<p class="paragraf ParaOverride-4"><span class="CharOverride-2">ALABALIK VE KAYA BALIĞI    </span></p>
			<p class="paragraf ParaOverride-4"><span class="CharOverride-2">Mayıs ayında bir balıkçı elinde yapay bir sinekle Thames Nehri’nin     </span></p>
			<p class="paragraf ParaOverride-4"><span class="CharOverride-2">kıyısında balık avlıyordu. Yemi o kadar ustaca attı ki, küçük bir balık     </span></p>
			<p class="paragraf ParaOverride-4"><span class="CharOverride-2">ona doğru koşmaya başladı. Annesi küçük balığı durdurdu. “Asla     </span></p>
			<p class="paragraf ParaOverride-4"><span class="CharOverride-2">çocuğum, tehlike olasılığı olduğu zaman çok dikkatli ol. Ölümcül     </span></p>
			<p class="paragraf ParaOverride-4"><span class="CharOverride-2">olabilecek bir hareket yapmadan önce gerektiği kadar bekle. Şu     </span></p>
			<p class="paragraf ParaOverride-4"><span class="CharOverride-2">görünenin gerçekten bir sinek mi, yoksa bir düşmanın dişleri mi     </span></p>
			<p class="paragraf ParaOverride-4"><span class="CharOverride-2">olduğunu nereden biliyorsun? Bir başkasının senin için denemesine     </span></p>
			<p class="paragraf ParaOverride-4"><span class="CharOverride-2">izin ver. Eğer sinekse muhtemelen ilk saldırıda kaçacaktır, ikinci     </span></p>
			<p class="paragraf ParaOverride-4"><span class="CharOverride-2">saldırı o zaman başarıyla olmasa bile güvenle yapılabilir.” Sözlerini     </span></p>
			<p class="paragraf ParaOverride-4"><span class="CharOverride-2">bitirir bitirmez bir kaya balığı yapma sineği kaptı ve küçük balık için     </span></p>
			<p class="paragraf ParaOverride-4"><span class="CharOverride-2">bir örnek oldu.    </span></p>
			<p class="paragraf ParaOverride-4"><span class="CharOverride-2">Masallar, Robert Dodsley, 1703-1764    </span></p>
			<p class="resimm ParaOverride-3" xml:lang="en-GB"><img alt="" class="_idGenObjectAttribute-3" src="../Images/8.png"/>      </p>
			<p class="paragraf ParaOverride-5">Son olarak, Fouché’nin inanılmaz bir sabrı vardı. Kılıç ve kalkanınız olan sabır yoksa zamanlamanız başarısız olacak ve kaçınılmaz olarak kaybettiğinizi göreceksiniz. Zaman Fouché’nin aleyhindeyken mücadele etmedi, duygusallaşıp haşin bir şekilde sağa sola saldırmadı. Sükûnetini korudu ve kendini göstermedi, sonraki yükselişinde savunma duvarı görevi yapacak olan desteği topladı vatandaşlardan. Ne zaman kendini zayıf bir konumda bulsa zamana göre oynadı, eğer sabırlı olursa zamanın en iyi müttefiki olacağını biliyordu. O halde pençelerinizi çıkarıp saldıracağınız zaman olduğu gibi çimenlerin arasına saklanmak ya da bir kayanın altına süzülmek için de zamanı iyi tanıyın.    </p>
			<p class="paragraf ParaOverride-4"><span class="CharOverride-2">Bir yeri tekrar ele geçirebiliriz, ama zamanı asla.    </span></p>
			<p class="paragraf ParaOverride-4"><span class="CharOverride-2">Napoleon Bonaparte, 1769-1821    </span></p>
			<p class="arabaslik_soll" xml:lang="en-GB">GÜCÜN ANAHTARLARI    </p>
			<p class="paragraf">Zaman, sonsuzluğun sınırsızlığını ve evreni daha dayanılır hale getirmek için bizim yarattığımız yapay bir kavramdır. Zaman kavramını yarattığımız için onu bir dereceye kadar şekillendirebilir, onunla hileler yapabiliriz. Çocuğun zamanı uzun ve yavaştır; bir yetişkinin zamanı ise korkutucu derecede hızlı geçer. O halde zaman değiştirebileceğimizi bildiğimiz algıya bağlıdır. Zaman sanatında ustalaşmada anlamamız gereken ilk şey budur. Eğer duygularımızın neden olduğu içimizdeki kargaşa zamanın hızlı geçmesine neden oluyorsa, buradan olaylara karşı gösterdiğimiz duygusal tepkileri kontrol edebilirsek zamanın çok daha yavaş geçeceği anlamını çıkarabiliriz. Olaylarla baş etme şeklimizin böyle değişmesi gelecekle ilgili algımızı uzatır, korku ve öfkenin kapattığı olasılıkları açar, zamanlama sanatında temel gereksinim olan sabrı verir bize.    </p>
			<p class="paragraf">Uğraşmamız gereken üç tür zaman vardır; her biri beceri ve pratikle çözülebilen sorunlar getirir. İlk olarak <span class="CharOverride-3">uzun zaman</span> vardır: sabır ve yumuşak bir rehberlikle idare edilmesi gereken, gereksiz yere uzamış, yıllar uzunluğunda gibi görünen bir zaman. Uzun zamanı idare edişimiz çoğunlukla savunmacıdır, dürtüsel olarak tepki vermeme, fırsatı bekleme sanatıdır bu. Sonra <span class="CharOverride-3">zorlanmış zaman</span> vardır: saldırgan bir silah olarak kullanabileceğimiz, rakiplerimizin zamanlamasını bozabileceğimiz kısa bir süre. Son olarak da, bir planın hızla ve zorla bitirilmesi gereken <span class="CharOverride-3">bitiş zamanı </span>vardır. Bekledik, doğru anı bulduk, artık tereddüt etmemeliyiz.    </p>
			<p class="paragraf"><span class="CharOverride-4">Uzun Zaman. </span>Ünlü on yedinci yüzyıl Ming ressamı Chou Yung davranışını sonsuza kadar değiştiren bir hikâye anlatır. Bir kış ayı öğleden sonrasında nehrin karşısında yer alan bir kasabayı ziyaret etmek için yola çıkar. Yanında bazı önemli kitaplarla belgeler götürmektedir ve bunları taşıması için bir genci görevlendirmiştir. Feribot nehrin diğer tarafına yanaşırken Chou Yung bir denizciye kapıları kapanmadan önce kasabaya varıp varamayacaklarını sorar, çünkü kasaba bir mil uzaktadır ve gece yaklaşmaktadır. Denizci gence ve gevşek bir biçimde bağlanmış kâğıtlarla kitaplara bakar. “Evet,” diye cevap verir. “Eğer çok hızlı yürümezseniz.”    </p>
			<p class="paragraf">Ama onlar yürümeye başladığı sırada güneş batar. Gece kasabanın dışında kalıp yerli haydutlara yem olmaktan korkan Chou ve genç gittikçe hızlı yürümeye, sonunda koşmaya başlarlar. Birden kitapları bağlayan ip kopar ve belgeler yere yayılır. Onları toparlamak uzun zamanlarını alır ve şehrin kapılarına geldiklerinde vakit çok geç olur.    </p>
			<p class="paragraf">Hızınızı korku ve sabırsızlıkla zorladığınızda halledilmesi gereken sorunlar ortaya çıkar ve acele etmeseniz harcayacağınız süreden daha fazlasını kaybedersiniz. Acele edenler gittikleri yere daha çabuk varabilirler, ama kâğıtlar her yere saçılır, yeni tehlikeler ortaya çıkar ve kendilerini sürekli bir kriz halinde ve yarattıkları sorunları çözerken bulurlar. Bazen tehlikenin karşısındaymış gibi davranmamak en iyi harekettir; bekleyin, bilerek yavaşlayın. Zaman geçerken eninde sonunda sizin hayal etmediğiniz fırsatlar sunacaktır.    </p>
			<p class="paragraf">Beklemek yalnızca kendi duygularınızı değil, eylemi yanlışlıkla sizi hızlı hareket etmeye zorlayabilen çalışma arkadaşlarınızın da duygularını kontrol etmenizi gerektirir. Öte yandan rakipleriniz söz konusu olduğunda aynı hatayı teşvik edebilirsiniz. Eğer siz geri çekilip beklerken onları balıklama soruna sokarsanız müdahale edip kalan parçaları toplamanız gereken uygun an gelecektir. Bu zekice politika on yedinci yüzyıl büyük Japon imparatoru Tokugawa Ieyasu’nun temel stratejisiydi. General olarak hizmet ettiği önceki dikkafalı İmparator Hideyoshi, Kore’ye aceleci bir istila gerçekleştirdiğinde Ieyasu buna katılmadı. İstilanın bir felaket olacağını ve Hideyoshi’nin çöküşünü sağlayacağını biliyordu. Sabırla bir kenarda beklemek, hatta yıllar boyunca beklemek ve doğru an geldiğinde gücü ele geçirecek konumda olmak daha iyiydi, Ieyasu’nun büyük bir ustalıkla yaptığı şey de buydu.    </p>
			<p class="paragraf">Daha uzun yaşamak ya da o andan daha fazla zevk almak için zamanı bilerek yavaşlatmıyorsunuz, güç oyununu daha iyi oynamak için yapıyorsunuz bunu. Birincisi, zihniniz bütün o acil durumlardan kurtulduğunda geleceğin daha ileri noktalarını görebileceksiniz. İkincisi, insanların önünüze atacakları yemlere direnebilecek ve başka bir sabırsız enayi olmaktan kurtulacaksınız. Üçüncüsü, esnek olabilmek için daha fazla yeriniz olacak. Beklemediğiniz ve hızınızı zorlasaydınız kaçıracağınız fırsatlar çıkacak karşınıza. Dördüncüsü, birincisini tamamlamadan ikinci işe geçmeyeceksiniz. Gücünüzün temelini oluşturmak yıllar sürebilir; bu temelin güvenli olduğundan emin olun. Saman alevi gibi bir başarı olmasın sizinki; yavaş yavaş ve emin bir şekilde elde edilen başarı uzun süren tek başarı türüdür.    </p>
			<p class="paragraf">Son olarak, zamanı yavaşlatmak, biraz uzaklaşmanıza izin vererek ve sizi gelecekteki şeylerin şekillerini görebilmeniz için duygusal olarak daha az yüklü bir konuma yerleştirerek içinde yaşadığınız hayata dair bir bakış açısı sağlar size. Acele edenler genellikle yüzeysel bir olguyu gerçek eğilimlerle karıştırırlar, yalnızca görmek istedikleri şeyi görürler. Nahoş olsa ve işinizi daha da zorlaştırsa da gerçekten olan şeyi görmek ne kadar iyidir.    </p>
			<p class="paragraf"><span class="CharOverride-4">Zorlanan Zaman.</span> Zamanı zorlamadaki hile diğerlerinin zamanlamasını bozmaktır: onlara acele ettirmek, bekletmek, hızlarını değiştirtmek, zamana dair algılarını bozmak. Siz sabırlı davranırken rakibinizin algısını bozarak kendiniz için zaman kazanmış olursunuz, ki bu da oyunun yarısıdır.    </p>
			<p class="paragraf">1473’te büyük Türk padişahı Fatih Sultan Mehmed iki ülke arasında yıllardır aralıklı olarak devam eden savaşı durdurmak için Macarları görüşmeye davet etti. Macar elçisi görüşmeleri başlatmak üzere Türkiye’ye geldiğinde Türk yetkililer özür dilediler, Sultan Mehmed uzun süreli düşmanı Uzun Hasan’la çarpışmak üzere başkent İstanbul’dan ayrılmıştı. Ama Macaristan’la acilen barış istiyordu, bu nedenle elçinin cephede kendisine katılmasını istemişti.    </p>
			<p class="paragraf">Elçi savaş meydanına vardığında Mehmed hızlı rakibinin peşinde doğuya doğru yola çıkmıştı. Bu durum birkaç kez tekrarlandı. Elçi nerede durursa Türkler onun için hoş ama zaman alıcı törenlerle gösterişli ziyafetler veriyor ve hediyeler sunuyorlardı. Sonunda Mehmed, Uzun Hasan’ı yendi ve elçiyle buluştu. Ama Macaristan’la barış şartları son derece sertti. Birkaç gün sonra görüşmeler sona erdi ve her zamanki koşullar sürdü. Ama bunun Mehmed için bir sakıncası yoktu. Aslında baştan beri bunu planlamıştı. Uzun’a karşı harekâtını planlarken ordularını doğuya göndermenin batı cephesini savunmasız bırakacağını biliyordu. Macaristan’ın zayıflığından ve dikkatini başka yöne çevrili olmasından faydalanmasını önlemek için önce düşmanının önüne barış yemi atmış, sonra onları bekletmişti; bütün bunları kendi şartlarına göre yapmıştı.    </p>
			<p class="paragraf">İnsanları bekletmek zamanı zorlamanın etkili bir yoludur, ne yapmaya çalıştığınızı anlamadıkları sürece tabii. Saati siz kontrol ederseniz onlar tereddüt içinde beklerler. Karşı etki de aynı biçimde güçlüdür. Rakiplerinizi acele ettirirsiniz. Onlarla işe yavaş başlarsınız, ardından birdenbire baskı uygular, her şeyin bir anda olduğunu hissetmelerini sağlarsınız. Düşünecek zamanı olmayan insanlar hata yaparlar, bu yüzden onlara zaman sınırı koyun. Bu Machiavelli’nin Borgia’da hayran olduğu bir teknikti. Borgia görüşmeler sırasında birdenbire telaşla bir karar için baskı yapar, rakibinin zamanlamasını ve sabrını altüst ederdi. Kim Borgia’yı bekletmeye cesaret edebilirdi ki?    </p>
			<p class="paragraf">Ünlü sanat eseri satıcısı Joseph Duveen, John D. Rockefeller gibi kararsız bir alıcıya bir zaman sınırı getirirse -tablo ülkeden çıkmak zorunda, başka bir müşteri daha ilgileniyor- müşterinin tam zamanında alacağını biliyordu. Freud yıllarca hiçbir iyileşme olmaksızın psikanaliz uyguladığı hastaların terapinin bitiş tarihini belirlerse birdenbire mucizevi şekilde iyileştiklerini fark etmişti. Ünlü Fransız psikanalist Jacques Lacan bu teknikte bir başka yöntem kullanmıştı: Bazen her zamanki bir saatlik seansları hiçbir uyarıda bulunmaksızın on dakika sonra kesiveriyordu. Bu birkaç kere tekrarlandıktan sonra hasta saatin büyük bir bölümünü bir anlamı olmayan şeyleri anlatarak geçirmektense zamanını en iyi şekilde kullanmayı öğreniyordu. O halde zaman sınırlaması güçlü bir araçtır. Kararsızlığı sona erdirir ve insanları karar vermeye veya konuya gelmeye zorlar; asla sizi onların çekilmez şartlarında oynamaya zorlamalarına izin vermeyin. Onlara asla zaman vermeyin.    </p>
			<p class="paragraf">Sihirbazlar ve şovmenler zamanı zorlamada uzmandırlar. Houidini çoğu kez ellerini birkaç dakikada kurtarıyor, ama kaçışını bir saate kadar uzatıyor, seyirciyi terletiyordu. Sihirbazlar zaman algımızı değiştirmenin en iyi yolunun hızı yavaşlatmak olduğunu çok iyi bilmişlerdir her zaman. Kuşku yaratmak zamana ürkütücü bir duraklama getirir: Sihirbazın el hareketleri ne kadar yavaşsa hız yanılsaması yaratmak, insanların tavşanın birdenbire ortaya çıktığını düşünmelerini sağlamak o kadar kolaydı. On dokuzuncu yüzyıl sihirbazı Jean-Eugene Robert-Houdin bu etkiye özellikle dikkat çekmiştir. “Hikâye ne kadar yavaş anlatılırsa, o kadar kısa görünür.”    </p>
			<p class="paragraf">Yavaş olmak yaptığınız şeyin daha ilginç görünmesini de sağlar, izleyiciler hızınıza uyar, büyülenir. Zamanın zevkle akıp gittiği bir durumdur bu. Hipnotizmacının zaman algısını değiştirmede kullandığı bu tür yanılsamaların pratiğini yapmalısınız.    </p>
			<p class="paragraf"><span class="CharOverride-4">Bitiş Zamanı.</span> Oyunu büyük bir ustalıkla oynayabilirsiniz -hareket etmek için doğru anı beklemek, zamanlamalarını bozarak rakiplerinizi şaşırtmak- ama nasıl bitireceğinizi bilmiyorsanız bunun bir anlamı olmaz. Sabır timsali gibi görünen, ama aslında işleri bitişe getirmekten korkan o insanlardan olmayın. Doğru anda rakibinizin üzerine acımasızca çullanmaya istekli değilseniz sabrın bir değeri yoktur. Sonucun gelmesi için gerektiği kadar bekleyebilirsiniz, ama geldiği zaman hızlı hareket edebilmelisiniz. Rakibinizi felç etmek için hızı kullanın, yapabileceğiniz her türlü hatayı gizleyin, insanları yetki ve kesinlik havasıyla etkileyin.    </p>
			<p class="paragraf">Yılan oynatıcısının sabrıyla yılanı sakin ve düzenli ritmlerle dışarı çekebilirsiniz. Ama yılan dışarı çıktıktan sonra ayağınızı ölümcül başı üzerinde tutar mıydınız? Son aşamada en ufak bir aksaklık olması için hiçbir zaman iyi bir neden yoktur. Zamanlamadaki uzmanlığınız hakkında ancak bitiş zamanını kullanışınıza bakarak -hızı nasıl değiştirip işleri hızlı ve kesin bir sonuca ulaştırdığınızla- bir hüküm verilebilir.    </p>
			<p class="resimm" xml:lang="en-GB"><img alt="" class="_idGenObjectAttribute-39" src="../Images/47.png"/>      </p>
			<p class="paragraf">Dizginleri bırakıp zamanın getirdiklerine uymakla kazanılacak bir güç yoktur. Zamana rehberlik etmelisiniz, yoksa acımasız kurbanı olursunuz. Dolayısıyla bu yasanın tersi yoktur.    </p>
		</div>
</body>
</html>