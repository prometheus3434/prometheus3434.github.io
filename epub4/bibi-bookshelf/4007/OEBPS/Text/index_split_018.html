<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KIZIL GERDAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12" id="calibre_pb_17">- 74 -</p>

  <p class="block6">Rikshospital. 10 Mayıs 2000.</p>

  <p class="block2">Harry, Bernt Brandhaug'u görür görmez tanımıştı. Yüzünde bir gülümseme vardı ve gözleri açıktı. "Neden gülüyor?" diye sordu Harry.</p>

  <p class="block2">"Sorma," dedi Klemetsen. "Yüz kasları kaskatı kesiliyor ve insanların yüzlerinde tuhaf ifadeler beliriyor. Zaman zaman bazı aileler, kendi çocuklarını tanıyamıyor. Çünkü yüzleri, bir hayli değişiyor."</p>

  <p class="block2">Otopsi masası, odanın ortasında duruyordu. Klemetsen, cesedin üzerindeki örtüyü kaldırdı ve Brandhaug 'un vücudunun geri kalan kısmını da gösterdi. Halvorsen, hemen arkasını döndü. İçeri girmeden önce Harry'nin uzattığı mentollü mendili almamıştı. Rikshospital'de Adli Tıp için ayrılan 4 numaralı otopsi odası 12 dereceydi ve odada kokudan daha rahatsız edici şeyler vardı. Halvorsen, öğürmesine engel olamıyordu.</p>

  <p class="block2">"Haklısın," dedi Knut Klemetsen. "Hiç de hoş görünmüyor."</p>

  <p class="block2">Harry başıyla onayladı. Klemetsen iyi bir patoloji uzmanı ve düşünceli bir insandı. Halvorsen'in göreve yeni başladığını anlamıştı ve onu utandırmamak için elinden geleni yapıyordu. Brandhaug, en az diğer cesetler kadar kötü görünüyordu. Başka bir deyişle; bir hafta boyunca suda kalan ikizlerden, polislerden kaçarken saatte 200 km hızla kaza yapan gençten ya da kendini yakan eroinmandan daha iyi göründüğü söylenemezdi. Harry pek çok ceset görmüştü ve Brandhaug en kötü durumda olanlar arasında ilk ona bile girmezdi. Fakat Brandhaug'un sırtından giren kurşun oldukça belirgin iz bırakmıştı. Göğsünde oluşan boşluğa, Harry'nin yumruğu rahatlıkla girebilirdi.</p>

  <p class="block2">"Kurşun sırtından mı girmiş?" diye sordu Harry.</p>

  <p class="block2">"Tam omuzları arasından girmiş ve biraz daha aşağıdan çıkmış. Girerken omurgalarını kırmış ve çıkarken de göğüs kafesini parçalamış. Gördüğünüz gibi göğüs kafesinin bazı parçaları kayıp. Bazı parçalarını ise, arabanın koltuğunda bulmuşlar."</p>

  <p class="block2">"Arabanın koltuğunda mı?"</p>

  <p class="block2">"Evet. Adam garajın kapısını açmış. Belli ki işe gidiyormuş. Kurşun öyle bir açıyla geçmiş ki arabanın ön ve arka camını kırıp, garajın arka duvarına saplanmış."</p>

  <p class="block2">"Ne tür bir kurşun?" diye sordu Halvorsen. Biraz daha toparlanmıştı.</p>

  <p class="block2">"Bu soruyu balistikteki uzmanlar cevaplamalı," dedi Klemetsen. "Ama ortaya çıkan sonuca bakılırsa domdom kurşunu ve matkap girişli kurşun arasında bir şey olmalı. Buna benzer bir şeyi en son 1991 yılında Birleşmiş Milletler adına Hırvatistan'da çalışırken görmüştüm."</p>

  <p class="block2">"Singapur kurşunu," dedi Harry. "Kovanı, duvardan yarım santimetre içeride bulmuşlar. Civardaki ormanlık alanda buldukları kovanlarla, geçen kış Siljan'da bulduklarım birbirinin aynısı. Bu yüzden ne olduklarını hemen anladım. Bize başka neler söyleyebilirsin, Knut?"</p>

  <p class="block2">Söylenecek pek bir şey yoktu. Kriminal ekibinden gelenler eşliğinde, otopsinin gerçekleştirildiğini anlattı. Ölüm nedeni apaçık ortadaydı ve bunların dışında bahse değer iki konu vardı. Bunlardan biri Brandhaug'un kanındaki alkol; ikincisi de sağ orta parmağının tırnak arasından çıkan vajinal salgılardı.</p>

  <p class="block2">Halvorsen, "Karısına mı ait?" diye sordu.</p>

  <p class="block2">"Bunu adli tıptakiler araştıracak," dedi Klemetsen. Gözlüklerinin üzerinden, genç polise bakıyordu. "Tabii gerekli görürlerse. Şu anda kadına böyle bir soru yöneltmeyi gerekli görmeyebilirler. Soruşturmayla ilgili değilse elbette."</p>

  <p class="block2">Harry başını iki yana salladı. Sognsveien ve Peder Ankers'den geçip, Brandhaug'un evine geldiler.</p>

  <p class="block2">"Ne çirkin bir ev," dedi Halvorsen.</p>

  <p class="block2">Zili çaldılar ve ellili yaşlarında, ağır kanlı bir kadın kapıyı açana kadar beklediler.</p>

  <p class="block2">"Elsa Brandhaug siz misiniz?" "Ben kardeşiyim. Konu nedir?" Harry, kimliğini gösterdi.</p>

  <p class="block2">"Yine mi soru soracaksınız?" Kadın sesindeki öfkeli tonu bastırmaya çalışıyordu. Harry başıyla onayladı ama bir itirazla karşılaşacağının farkındaydı.</p>

  <p class="block2">"Ciddi misiniz? Kardeşim tamamen tükenmiş durumda. Bu sorular kocasını geri getirmeyecek ve sizin..."</p>

  <p class="block2">"Özür dilerim ama buraya kardeşinizin kocası için gelmedik." Harry nazikçe, araya girmişti. "O öldü. Biz, sıradaki kurbanı kurtarmaya çalışıyoruz. Başka biri, kardeşinizin yaşadıklarını yaşamasın diye çabalıyoruz."</p>

  <p class="block2">Kadının ağzı açık kalmıştı. Ne söyleyeceğini bilemiyordu. Harry içeri girmeden önce ayakkabılarını çıkarmalarına gerek olup olmadığını sorarak, süreci hızlandırmaya çalıştı.</p>

  <p class="block2">Bayan Brandhaug, kardeşinin ifade ettiği kadar tükenmiş görünmüyordu. Koltuğa oturmuş, havaya bakıyordu. Harry, kadının arkasına sakladığı örgüyü gördü. Kocası cinayete kurban gitmiş bir kadının, örgü örmesi biraz tuhaf sayılabilirdi. Harry ise bunun son derece normal olduğunu düşündü. Bir insanın etrafındaki her şey teker teker yıkılırken, tanıdık bir nesneye sığınması kadar olağan bir durum olamazdı.</p>

  <p class="block2">"Bu akşam ayrılıyorum," dedi. "Kardeşimin evine geçeceğim."</p>

  <p class="block2">"Sanırım, ikinci bir emir gelene kadar polis koruması burada bekliyor olacak," dedi Harry. "Eğer... "</p>

  <p class="block2">"Eğer benim peşimdeyseler, tedbir almış olacağız," dedi kadın.</p>

  <p class="block2">"Sizce öyle mi?" diye sordu Halvorsen. "Öyleyse, peşinizde olduğundan şüphelendiğiniz kişiler kimler?"</p>

  <p class="block2">Kadın omuzlanın silkti. Camdan dışarı baktı. Dışarıdan solgun bir ışık geliyordu.</p>

  <p class="block2">"Kriminal ekibinin gelip, bu konuda sorular sorduğunu biliyorum," dedi Harry. "Ben kocanızın dünkü Dagbladet haberinden sonra, tehdit alıp almadığını merak ediyorum."</p>

  <p class="block2">"Evi kimse aramadı," dedi kadın. "Zaten rehberde benim adım kayıtlı. Bernt böyle olmasını istemişti. Arayan olup olmadığını öğrenmek için Dış İşleri Bakanlığı'na gitmeniz gerekecek. "</p>

  <p class="block2">"Gittik," dedi Halvorsen. Sonra Harry'ye baktı. "Dün kocanızın ofisine gelen çağrıların takibini yapıyoruz."</p>

  <p class="block2">Halvorsen, kocasının potansiyel düşmanları hakkında sorular sordu ama kadın bu konularda pek yardımcı olamadı.</p>

  <p class="block2">Harry oturdu ve soru-cevap faslını izledi. Birden aklına bir fikir geldi. "Dün hiç kimse aramadı mı?" diye sordu.</p>

  <p class="block2">"Evet, arayan oldu," dedi kadın. "En azından iki çağrı vardı."</p>

  <p class="block2">"Kim aradı?"</p>

  <p class="block2">"Kız kardeşim ve Bernt. Bir de anket için aradılar."</p>

  <p class="block2">"Ne sordular?"</p>

  <p class="block2">"Bilmiyorum. Bernt'le konuşmak istediler. Ellerinde bir liste oluyor sanırım, değil mi? Hani yaşınızı ve cinsiyetinizi belirten... " "Bernt Brandhaug'la görüşmek istediler, değil mi?"</p>

  <p class="block2">"Evet... "</p>

  <p class="block2">"Oysa anketlerde isim kullanmazlar. Arka fondan gelen herhangi bir ses var mıydı?"</p>

  <p class="block2">"Ne demek istiyorsunuz?"</p>

  <p class="block2">"Genelde anket için arayanlar, kalabalık bir ekibin bulunduğu ofislerden arama yaparlar."</p>

  <p class="block2">"Bir şey vardı," dedi kadın, "ama... "</p>

  <p class="block2">"Ama ne?"</p>

  <p class="block2">"Sizin sandığınız gibi bir ses değildi. Bu biraz... farklıydı." "Ne zaman aradılar?"</p>

  <p class="block2">"Öğle saatlerinde. Eve öğleden sonra geleceğini söyledim. Bernt'in İhracat Konseyi ile Larvik'te bir toplantıya katılacağını unutmuştum."</p>

  <p class="block2">"Bernt'in ismi listede yer almıyordu. Sizce bu arayan her kimse, listedeki tüm Brandhaug'ları arayıp, Bernt’in nerede yaşadığını öğrenmeye çalışıyor olabilir miydi? Ve tabii eve ne zaman geleceğini."</p>

  <p class="block2">"Anlayamadım... "</p>

  <p class="block2">"Anket yapan şirketler, çalışan bir adamı öğle saatinde evinden aramaz."</p>

  <p class="block2">Harry, Halvorsen’a baktı.</p>

  <p class="block2">"Telenor'la görüş ve arayan numarayı öğrenmeye çalış."</p>

  <p class="block2">"Affedersiniz Bayan Brandhaug," dedi Halvorsen. "Gördüğüm kadarıyla telefonunuz yeni model bir Ascom ISDN. Ben de evde bunlardan birini kullanıyorum. En son yapılan on çağrının numarasını ve arama saatini hafızasında tutabilme özelliğine sahiptir. Müsaade ederseniz...?"</p>

  <p class="block2">Harry, Halvorsen’i başıyla onayladı. Halvorsen de kadının kardeşi ile birlikte, telefonun olduğu yere gitti.</p>

  <p class="block2">"Bernt bazı konularda eski kafalıydı," dedi Bayan Brandhaug. Yüzünde buruk bir gülümseme vardı. "Ama yeni çıkan ürünleri almayı severdi. Telefon ve benzeri şeyler işte."</p>

  <p class="block2">"Kocanız, sadakat konusunda ne kadar eski kafalıydı, Bayan Brandhaug?"</p>

  <p class="block2">Kadın hemen başını kaldırdı.</p>

  <p class="block2">"Bu mevzuu yalnızken konuşsak iyi olur diye düşündüm," dedi Harry. "Kriminaller bugün sabah söylediklerinizden sonra biraz araştırma yapmışlar. Kocanız, dün akşam Larvik'te İhracatçılar Konseyi ile bir toplantıya katılmamış. Dış İşleri Bakanlığı tarafından Continental Oteli'nde kocanıza tahsis edilen bir oda olduğunu biliyor muydunuz?"</p>

  <p class="block2">"Hayır."</p>

  <p class="block2">"Gizli Servis 'teki patronum, bu sabah beni bilgilendirdi. Görünüşe göre kocanız dün öğleden sonra otele giriş yapmış. Yalnız olup olmadığını bilmiyoruz ama bir adam karısına yalan söyleyip otele gittiğinde olabilecekler hakkında fikir yürütebiliyoruz."</p>

  <p class="block2">Harry kadının yüz ifadelerini inceledi. Kadının ifadesi çaresizlikten, kırgınlığa; sonra da gülümsemeye döndü. Birden kahkaha atmaya başladı. İçten içe ağlıyor gibiydi.</p>

  <p class="block2">"Hiç şaşırmam," dedi. "Açık konuşmak gerekirse, o konuda da epey... modem sayılırdı. Ama bu konunun ölümüyle ne alakası var, anlayamadım."</p>

  <p class="block2">Harry; "Bu durumda, kıskanç bir kocanın; eşinizi öldürmek için bir gerekçesi var sayılır," dedi.</p>

  <p class="block2">"Bu durum bana da iyi bir gerekçe sunar, Bay Hole. Bu ihtimali de gözden geçirdiniz mi? Biz Nijerya'dayken kiralık katil tutmanın bedeli, 200 Norveç kronuydu." Kadın aynı üzüntülü kahkahayı attı. "Ölümünün ardındaki gerekçenin, Dagbladet'de çıkan haber olduğunu söylemiştiniz."</p>

  <p class="block2">"Olasılıkları değerlendiriyoruz."</p>

  <p class="block2">"Genelde, işte tanıştığı kadınlarla birlikte olurdu. Tabii neler olup bittiğini tam olarak bilmiyorum ama bir kere suçüstü yakaladım. Sonra da bu işleri nasıl yürüttüğünü çözdüm. Ama cinayet?" Kadın başını iki yana salladı. "Bugünlerde, böyle bir nedenden ötürü adam öldürmüyorlar; değil mi?"</p>

  <p class="block2">Kadın Harry'ye bakıyordu ama Harry nasıl cevap vereceğini bilmiyordu. Koridora açılan cam kapının ardından Halvorsen’in sesi geliyordu. Harry boğazını temizledi.</p>

  <p class="block2">"Son zamanlarda, özellikle görüştüğü bir kadın olup olmadığını biliyor musunuz?"</p>

  <p class="block2">Kadın hayır dercesine başını salladı. "Dış İşleri Bakanlığı'nda soruşturun. Orası ilginç bir yer. Orada bir yerlere gelebilmek için her şeylerini vermeye hazırdırlar."</p>

  <p class="block2">Kadın bunları söylerken hiçbir imada bulunmuyor, olanları açıkça dile getiriyordu.</p>

  <p class="block2">Halvorsen içeri girdiğinde, ikisi de ona baktı.</p>

  <p class="block2">"İlginç," dedi Halvorsen. "Bayan Brandhaug, saat 12.24lie bir arama yapılmış ama dün değil ondan önceki gün."</p>

  <p class="block2">"Oh, günleri karıştırmış olabilirim. Öyleyse, arayan kişinin olayla bir bağı yok."</p>

  <p class="block2">"Belki de yoktur," dedi Halvorsen. "Ama ben yine de numarayı kontrol ettim. Ödemeli bir telefondan yapılmış. Schröder Kafe."</p>

  <p class="block2">"Kafe mi?" diye sordu kadın. "Bu durumda, arkadan gelen sesler de netliğe kavuşmuş olur. Sizce...?"</p>

  <p class="block2">"Kocanızın cinayeti ile doğrudan ilişkili olduğu anlamına gelmez," dedi Harry. Ayağa kalktı. "Schröder Kafe'de pek çok tuhaf insan var."</p>

  <p class="block2">Kadın, polisleri kapıya kadar geçirdi. Dışarısı gri bir renge bürünmüştü. Arkalarındaki tepelerin üzeri bulutlarla kaplıydı.</p>

  <p class="block2">Bayan Brandhaug, kollarını kavuşturdu. Sanki soğuktan donuyordu.</p>

  <p class="block2">"Burası çok karanlık," dedi. "Fark ettiniz mi?"</p>

  <p class="block2">Olay Yeri İnceleme Ekibi, çadırın etrafını araştırıyordu. Harry ve Halvorsen olay yerine yaklaşırken, ekipten biri kovanı buldu.</p>

  <p class="block2">İkili, olay yerini çevreleyen sarı bandın altından geçmek üzereyken birileri "Hey, siz!" diye bağırdı.</p>

  <p class="block2">"Polis," diye yanıtladı Harry.</p>

  <p class="block2">"Fark etmez!" dedi aynı ses. "İşimiz bitene kadar beklemek zorundasınız."</p>

  <p class="block2">Konuşan Weber'di. Dizlerine kadar çıkan plastik botlarını giymişti ve üzerinde komik bir sarı yağmurluk vardı. Harry ve Halvorsen, bandın altından geçti.</p>

  <p class="block2">"Selam, Weber," dedi Harry.</p>

  <p class="block2">"Vaktim yok," dedi Weber. Adamları başından savmaya çalışıyordu.</p>

  <p class="block2">"Yalnızca bir dakika."</p>

  <p class="block2">Weber uzun adımlarla, biraz daha yakına geldi. Yüzünde, durumdan rahatsız olduğunu belirten bir ifade vardı.</p>

  <p class="block2">"Ne istiyorsun?" diye bağırdı. Aralarında yirmi metre vardı.</p>

  <p class="block2">"Ne kadar zaman burada beklemiş?"</p>

  <p class="block2">"Bu çadırda mı? Bilmiyorum."</p>

  <p class="block2">"Hadi ama Weber. Bir tahminde bulun."</p>

  <p class="block2">"Bu davayla kim ilgileniyor? Kriminaller mi, siz mi?"</p>

  <p class="block2">"İkimiz de. Sadece henüz koordine kuramadık."</p>

  <p class="block2">"Beni kandırmaya çalışıyorsun, değil mi?"</p>

  <p class="block2">Harry güldü ve bir sigara çıkardı.</p>

  <p class="block2">"Daha önce oldukça iyi tahminlerde bulunmuştun, Weber." "Övgüyü kes, Hole. Kim bu genç?"</p>

  <p class="block2">"Halvorsen," dedi Harry. Halvorsen, kendini tanıtma şansını bile yakalayamadı.</p>

  <p class="block2">Weber; "Beni dinle Halvorsen," diye söze girdi. Harry'ye iğrenerek bakıyordu ve bu ifadeyi gizlemeye çalışmıyordu. "Sigara içmek iğrenç bir alışkanlıktır ve insanların bu dünyaya yalnızca eğlenmek için geldiğinin en güzel kanıtıdır. Burada saklanan adam her kimse, yarısına kadar dolu bir pet şişe içinde sekiz izmarit bırakmış. Filtresiz sigaralardan. Filtresiz sigara içen adamlar, günde iki sigara ile yetinemezler. Eğer paketinin bitmesini beklemediyse, benim tahminlerime göre en fazla 24 saat beklemiştir. Ladin ağaçlarında yağmurun erişemediği alt dallardan kesmiş ve birkaç yaprak toplamış. Fakat yaptığı çadırın üzerinde, yağmur suları vardı. En son dün öğleden sonra saat üçte yağmur yağdı."</p>

  <p class="block2">"Yani dün sabah sekiz ve öğleden sonra üç saatleri arasında buradaydı, öyle mi?" diye sordu Halvorsen.</p>

  <p class="block2">"Bence Halvorsen’in önü açık, çok başarılı olacak;" dedi Weber. Gözlerini Harry'den ayırmıyordu. "Özellikle de Emniyetteki rakiplerini düşünürsek. Her geçen daha da kötüye gidiyorlar. Polis Akademisine gelen adamları gördün mü? Öğretmen yetiştiren okullarda bile dahiler var ama biz bu ahmaklarla uğraşıyoruz."</p>

  <p class="block2">Weber, acelesi olduğunu unutmuş gibi görünüyordu. Birden çenesi açılmış, Emniyet Teşkilatı'nın sorunlarını tartışır hale gelmişti.</p>

  <p class="block2">"Civarda yaşayanlar, bir şeyler görmüş mü?" diye sordu Harry. Weber’in nefes almak için verdiği arayı fırsat bilmişti.</p>

  <p class="block2">"Dört adamımız evleri tek tek geziyor ama bu akşamdan önce geri gelmezler. Bir şey bulacaklarını da sanmıyorum."</p>

  <p class="block2">"Neden?"</p>

  <p class="block2">"Adamın kendini gösterdiğini düşünmüyorum. Bugün sabah bir köpekle, adamın ayak izlerini takip ettik. Ormanın içlerine doğru bir kilometre ilerledik ve bir patikaya saptık. O patikada da izini kaybettik. Tahminime göre bu yoldan defalarca geçmiş ama her seferinde Sognsvann ve Maridal Gölü arasındaki yan yollara sapmış. Bu bölgede yürüyüş yapanlar için düzinelerce park yeri ayrılmış. Bu adam da, arabasını bunlardan birine park etmiştir. Ayrıca bu patikadan her gün binlerce insan geçiyor. En azından yarısının elinde sırt çantası vardır. Neden bir sonuç elde edemeyeceklerini anladınız mı şimdi?"</p>

  <p class="block2">"Anladık."</p>

  <p class="block2">"Şimdi de parmak izi bulup bulmadığımı soracaksın sanının."</p>

  <p class="block2">"Aslında... "</p>

  <p class="block2">"Hadi ama."</p>

  <p class="block2">"Peki ya pet şişe?"</p>

  <p class="block2">Weber başını iki yana salladı.</p>

  <p class="block2">"Hiç iz yok. Hiçbir şey. Burada kaldığı zaman dilimini göz önünde bulundurunca, ardında şaşırtıcı derecede az iz bıraktığını görüyoruz. Aramaya devam edeceğiz ama sadece ayak izlerine ve elbiselerinden birkaç parçaya ulaşabileceğimizi düşünüyorum."</p>

  <p class="block2">"Bir de kovan var."</p>

  <p class="block2">"Kovanı, bilerek bırakmış. Çünkü onun dışındaki her şey ortadan kaldırılmış."</p>

  <p class="block2">"Hırınım. Belki bir uyarıda bulunmaya çalışıyordun Ne dersin?"</p>

  <p class="block2">"Ne mi derim? Bunun sizin gibi küçük beyinli iki serseriden çıkan bir saçmalık olduğunu tabii ki. Bugünlerde Emniyetten hep böyle tipler çıkıyor."</p>

  <p class="block2">"Tamam, haklısın. Yardımların için teşekkür ederiz, Weber." "Sigaranı da yanında götür, Hole."</p>

  <p class="block2">Arabaya binip şehre dönerlerken; "Biraz titiz galiba," dedi Halvorsen.</p>

  <p class="block2">"Weber, bazen zor bir adam olabilir," dedi Harry. "Ama işini iyi yapar."</p>

  <p class="block2">Halvorsen, arabanın ön panelini bateri olarak kullanıyor; kendi kendine bir ritim yaratmaya çalışıyordu. "Şimdi nereye gidiyoruz?" "Continental."</p>

  <p class="block2">Otel görevlileri Brandhaug'un odasını temizleyip, çarşaflan değiştirdikten on beş dakika sonra Kriıninallerden bir telefon aldılar.</p>

  <p class="block2">Kimse Brandhaug'un bir misafiri olduğunu fark etmemişti. Sadece gece yansında otelden ayrıldığını biliyorlardı.</p>

  <p class="block2">Harry resepsiyonda durmuş, son sigarasını içiyordu. Bir önceki gece görevli olan resepsiyonist de karşısında bekliyor, endişeyle ellerini ovuşturuyordu.</p>

  <p class="block2">"Bay Brandhaug'un vurulduğunu, bugün sabah geç saatte öğrendik," dedi. "Yoksa odasına dokunmazdık."</p>

  <p class="block2">Harry, anladığını belirtircesine başını salladı ve sigarasından bir nefes aldı. Otel odasında bir şey yaşanmış gibi görünmüyordu. Oysa Brandhaug'la görüşen son kişinin kim olduğunu bulabilmek adına, yastıkların üzerine düşmüş birkaç sarı saç teli bulmak hiç fena olmazdı.</p>

  <p class="block2">"Öyleyse hepsi bu kadar," dedi adam. Yüzünde buruk bir gülümseme ve her an ağlayacakmış gibi bir ifade vardı.</p>

  <p class="block2">Harry cevap vermedi. Halvorsen de, kendisi de fazla konuşmuyordu. Onlar konuşmadıkça, resepsiyonist daha da geriliyordu. Harry bu durumu fark etmişti ve bu yüzden adama cevaben hiçbir şey söylemedi. Bekledi ve sigarasının ucunda biriken külü izledi. • "Hmmm..." dedi resepsiyonist. Ellerini, ceketinin yakasında gezdirdi.</p>

  <p class="block2">Harry bekliyordu. Halvorsen, zemini inceledi. Resepsiyonist, sadece on beş saniye daha dayanabildi.</p>

  <p class="block2">"Tabii ki arada bir buraya misafirleri gelirdi," dedi.</p>

  <p class="block2">Harry gözlerini sigaradan ayırmadan; "Kimler?" diye sordu.</p>

  <p class="block2">"Kadınlar ve erkekler..."</p>

  <p class="block2">"Kimler?"</p>

  <p class="block2">"Aslında bilmiyorum. Bakan Müsteşarı'nın vaktini kimlerle geçirmek istediği bizi ilgilendirmez."</p>

  <p class="block2">"Öyle mi?"</p>

  <p class="block2">Sessizlik oldu.</p>

  <p class="block2">"Tabii ki buraya misafirlik yapmaya gelmeyen bir bayanın asansörle hangi kata çıktığına dikkat ediyoruz." "Yeniden gelse, tanır mısın?"</p>

  <p class="block2">"Evet." Cevap, hiç tereddütsüz; tek seferde gelmişti. "Oldukça çekici bir kadındı. Ve çok sarhoştu." "Fahişe miydi?"</p>

  <p class="block2">"Öyleyse bile, son derece seçkin bir görüntüsü vardı. Fahişeler genelde daha ayık olur. Tabii ki fahişeler hakkında çok fazla şey bilmem. Bu otel... "</p>

  <p class="block2">"Teşekkürler," dedi Harry.</p>

  <p class="block2">Harry, Meirik ve Emniyet Müdürü ile yaptığı toplantının ardından Emniyet Müdürlüğü binasından ayrıldı ve o anda güneyden gelen ılık rüzgarı hissetti. Bazı şeyler sona ermişti. Yeni bir mevsim kapıya dayanmıştı.</p>

  <p class="block2">Emniyet Müdürü ve Meirik, Brandhaug’u tanıyordu. İkisi de tanışıklıklarının mesleki boyutta olduğunu ısrarla belirtmişti. Belli ki bu konuyu önceden aralarında konuşmuşlardı. Meirik, Klippan'daki gizli görevin üzerini çizerek toplantıya başladı. Harry, adamın kısmen de olsa rahatlamış olduğuna dikkat etti. Daha sonra Emniyet Müdürü bir teklifte bulundu ve Harry, Sidney ve Bangkok'ta yaptığı görevlerin üst düzey yetkililer üzerinde de büyük etki yarattığını fark etti.</p>

  <p class="block2">Emniyet Müdürü, Harry'yi; "Her şeyi temizleyen adam," diye nitelendirdi. Sonra da kendisine verilen yeni görevi anlattı.</p>

  <p class="block2">Yeni bir mevsim. Ilık fon rüzgarları, Harry'nin içini ısıtmıştı. Valizini hâlâ yanında taşıdığı için, eve taksiyle döndü. Sofies Gate'deki dairesine girince ilk işi, telesekreterini kontrol etmek oldu. Kırmızı ışık yanıyordu. Ama yanıp sönmüyordu. Hiç mesaj bırakılmamıştı.</p>

  <p class="block2">Linda'dan dava dosyalarının birer kopyasını istedi ve akşamın geri kalanında Hallgrim Dale ve Ellen Gjelten cinayetlerinin detayları üzerinde çalıştı. Yeni bir şey bulmayı beklemiyordu ama aklına bir şeyler gelebilirdi. Arada bir telefona baktı. Onu aramadan, ne kadar dayanabileceğini merak ediyordu. Televizyon haberlerinin gündeminde Brandhaug cinayeti vardı. Gece yarısı olunca yattı. Saat 1 'de kalktı. Telefonun fişini çekti ve cihazı götürüp buzdolabına koydu. Gece 3'te uykuya dalabildi.</p>

  <p class="block1">&nbsp;</p>

  <h2 id="sigil_toc_id_62">- 75 -</h2>

  <p class="block6">Moller'in Ofisi. 11 Mayıs 2000.</p>

  <p class="block2">Harry ve Halvorsen kahvelerinden birer yudum aldı. Moller hemen söze girip; "Neler oluyor?" diye sordu. Harry, yüzünü buruşturup düşüncelerini dile getirdi.</p>

  <p class="block2">"Bence gazetede çıkan haberler ve cinayet arasındaki bağ oldukça zayıf."</p>

  <p class="block2">"Neden?" Moller, arkasına yaslandı.</p>

  <p class="block2">"Weber'e göre katil, sabahın erken saatlerinden beri ormanda saklanıyordu. Bu da Dagbladet gazetesi piyasaya sürüldükten birkaç saat sonra oraya gittiği anlamına gelir. Oysa gerçekleştirilen saldırı anlık bir girişim değil, son derece iyi planlanmış bir olaydı. Katil, Brandhaug'u vurmaya günler öncesinden karar vermiş. Bölgede keşif yapmış. Brandhaug'un eve giriş-çıkış saatlerini takip etmiş. Görünmeden ateş edebileceği en uygun yeri belirlemiş. Kaçarken hangi yolu izleyeceğini hesaplamış. Bunun gibi yüzlerce detay var."</p>

  <p class="block2">"Sence Mârklin tüfeği, bu cinayet için mi alındı?"</p>

  <p class="block2">"Olabilir de, olmayabilir de."</p>

  <p class="block2">"Teşekkür ederim. Çok açıklayıcı bir cevap oldu," dedi Moller. İmalı bir tavrı vardı.</p>

  <p class="block2">"Yani bu bir olasılık demek istedim. Ama böylesi bir cinayet için fazla ağır bir silah olduğunu düşünüyorum. Koruması ya da güvenlik personeli olmayan, yüksek makamlarda ama az tanınan bir bürokratı öldürmek için dünyanın en pahalı suikast silahının alınması; hiç mantıklı gelmiyor. Sıradan bir kiralık katil, rahatlıkla gidip kapıyı çalabilir ve elindeki tabancayla adamı oracıkta vurabilirdi. Bu sanki biraz ... biraz ... "</p>

  <p class="block2">Harry, elleriyle havada daireler çiziyordu.</p>

  <p class="block2">"Havan topuyla, papağan vurmak gibi," dedi Halvorsen. Harry; "Aynen," diyerek onayladı.</p>

  <p class="block2">"Hmmm." Moller gözlerini kapattı. "Peki Harry, devam eden araştırmada kendine nasıl bir rol belirledin?"</p>

  <p class="block2">"Bir tür temizleyici diyebiliriz," dedi Harry gülerek. "Ben POT'da kendi işlerini yapan ama gerekli olması halinde diğer şubelerden yardım talep edebilen bir adamım. Meirik'e rapor vermekle yükümlüyüm ama dava ile ilgili tüm dosyalara erişme yetkim var. Soru sorarım ama sorgulanmam. Böyle bir şey işte."</p>

  <p class="block2">"Adam öldürmeye yetkin var mı?" diye sordu Moller. "Ve tabii spor bir araban?"</p>

  <p class="block2">"Aslında bunlar benim fikrim değildi," dedi Harry. "Meirik ve Emniyet Müdürü böyle konuştular."</p>

  <p class="block2">"Emniyet Müdürü mü?"</p>

  <p class="block2">"Evet. Sanırım bugün sana da bir e-posta gönderirler. Bu dakikadan itibaren, Brandhaug vakası birinci öncelikli hale getirildi. Emniyet Müdürü, her taşın altına tek tek bakmamızı istiyor. FBI'da yürütülen davalara benzer bir çalışma olacak. Fikirlerde tekdüzelikten kurtulmak için farklı kademelerde oluşturulacak sorgu ekipleri, birbirleri ile işbirliği içinde çalışacak. Bu uygulamayı daha önceden duymuşsundur."</p>

  <p class="block2">"Hayır."</p>

  <p class="block2">"O zaman özetleyeyim. Aynı dava, aynı araştırma konuları farklı birimlerce defalarca incelenir. Birinin gözünden kaçanı, diğeri yakalayabilir. Ya da farklı yaklaşımlar ortaya çıkabilir."</p>

  <p class="block2">"Teşekkürler," dedi Moller. "Benim bu konuyla ne ilgim var? Neden yanıma geldiniz?"</p>

  <p class="block2">"Çünkü demin de dediğim gibi yardım talebi konusunda, istediğim... "</p>

  <p class="block2">"... şubeyle koordine kurabilirsin. Duydum. Söyle artık, Harry. Neler oluyor?"</p>

  <p class="block2">Harry, Halvorsen’i işaret etti. Halvorsen de gülerek Moller'e bakıyordu. Moller homurdandı.</p>

  <p class="block2">"Lütfen, Harry! Suçlar Masası'nda eksik personelle çalıştığımızı biliyorsun."</p>

  <p class="block2">"Geri gönderdiğimde, iyi bir eğitim almış olacak." "Hayır dedim!"</p>

  <p class="block2">Harry cevap vermedi. Parmaklarını birbirine kenetledi ve kitaplıktaki Kittelsen uyarlaması Soria Maria Castle adlı kitaba bakmaya başladı. Bekliyordu.</p>

  <p class="block2">Moller; "Ne zaman geri gelecek?" diye sordu. "Dava biter bitmez."</p>

  <p class="block2">"Biter bitmez mi? Bir Şube Müdürü'nün, müfettişe vereceği cevaplan duyuyorum senden, Harry. İşler ne zaman tersine döndü?" Harry, omuzlarını silkti. "Affedersin patron."</p>

  <p class="block1">&nbsp;</p>

  <h2 id="sigil_toc_id_63">- 76 -</h2>

  <p class="block6">Irisveien. 11 Mayıs 2000.</p>

  <p class="block2">Kadın ahizeyi kaldırdığında kalbi yerinden fırlayacak gibiydi. "Merhaba Signe, benim."</p>

  <p class="block2">Kadının gözyaşları yanaklarından süzülmeye başladı.</p>

  <p class="block2">"Yeter artık," dedi. "Lütfen."</p>

  <p class="block2">"Ölüm bizi ayırana kadar demiştin, Signe."</p>

  <p class="block2">"Kocamı çağırıyorum."</p>

  <p class="block2">"Ama evde değil, değil mi?"</p>

  <p class="block2">Kadın telefonu o kadar sıkı tutuyordu ki eli acımıştı. Even'in evde olmadığını nereden biliyordu? Ve nasıl oluyor da her seferinde Even dışarıdayken arıyordu?</p>

  <p class="block2">Aklına gelen ilk düşünce, boğazını düğümlenmesine ve güçlükle nefes alıp vermesine neden oldu. Bayılmak üzereydi. Evi görebildiği bir yerden mi arıyordu? Even'in evden çıkışını mı izliyordu? Hayır, hayır, hayır. Kadın güçlükle kendini topladı ve nefesini düzenlemeye çalıştı. Sakin sakin, derin derin nefes alıp verecekti. Sakinleş, dedi kendi kendine. Sürekli ağlayan, panik atak geçiren ve nefesi tıkanan yaralı askerleri nasıl sakinleştirdiğini hatırladı. Korkusunu kontrol altına aldı. Arkadan gelen seslere bakılırsa adam kalabalık bir yerden arıyordu. Oysa evleri, şehrin kalabalığından uzaktı.</p>

  <p class="block2">"Hemşire üniforması içinde o kadar güzel görünüyordun ki, Signe," dedi adam. "Işıl ışıl, bembeyaz ve saf. Tıpkı beyaz deri ceket giyen Olaf Lindvig kadar beyazdın. Onu hatırlıyor musun? O kadar saftın ki bize ihanet etmeyeceğine inanmıştım. Kalbinde bu tür kötü niyetler barındıramazdın. Olaf Lindvig gibi olduğunu düşündüm. Ona dokunduğunu, onun saçlarını okşadığını gördüm, Signe. Ay ışığı altında bir gece geçirdiniz. O ve sen. Melekler gibi görünüyordunuz. Sanki cennetten gönderilmiştin. Ama yanılmışım. Cennetten gönderilmeyen melekler de var, Signe. Bunu biliyor muydun?"</p>

  <p class="block2">Kadın cevap vermedi. Düşünceleri, beyninin içinde bir girdap misali dönüyordu. Adamın söylediği bir söz, düşüncelerini harekete geçirmişti. Bu ses. Kadın şimdi daha iyi duyabiliyordu. Adam, sesini değiştirerek konuşuyordu.</p>

  <p class="block2">"Hayır," dedi kadın güçlükle.</p>

  <p class="block2">"Hayır mı? Oysa bilmen gerekirdi. Mesela ben o meleklerden biriyim."</p>

  <p class="block2">"Daniel öldü."</p>

  <p class="block2">Telefonun diğer ucunda bir sessizlik oldu. Sadece adamın nefes alıp verişini duyabiliyordu. Adam yeniden konuşmaya başladı.</p>

  <p class="block2">"Ben, adaleti sağlamaya geldim. Kimlerin yaşayacağını ve kimlerin öleceğini belirlemek için buradayım".</p>

  <p class="block2">Ve bu sözlerin ardından telefonu kapattı.</p>

  <p class="block2">Signe gözlerini kapadı ve ayağa kalktı. Sonra yatak odasına gitti. Yanlara doğru açtığı perdenin arkasında durdu ve cama vuran yansımasına baktı. Havale geçiriyormuşçasına titriyordu.</p>

  <p class="block1">&nbsp;</p>

  <h2 id="sigil_toc_id_64">- 77 -</h2>

  <p class="block6">Harry'nin Eski Ofisi. 11 Mayıs 2000.</p>

  <p class="block2">Harry'nin eski ofisine taşınması sadece yirmi dakika sürdü. İhtiyacı olan her şey, bir 7/Eleven torbasına sığınıştı. İlk işi, Bernt Brandhaug'un Dagbladet gazetesinde yer alan fotoğrafını kesmek oldu. Bu fotoğrafı da yanındaki panoya; Ellen, Sverre ve Hallgrim Dale’in fotoğraflarının yanına iğneledi. Dört ipucu. Halvorsen’i araştırına yapmak ve Continental'deki kadın hakkında bir şeyler bulup bulamayacağını görmek adına Dış İşleri Bakanlığı'na göndermişti. Dört insan. Dört yaşam. Dört hikaye. Gıcırdayan sandalyesine oturdu ve fotoğraflara baktı. Hepsi de boş ifadelerle kendisine bakıyordu.</p>

  <p class="block2">Kız kardeşini aradı. Helge'nin kendisinde kalması için epey ısrarcı olmuştu. Dediğine bakılırsa, çok iyi anlaşıyorlardı. Harry, yem vermeyi unutmadığı sürece kuşun kendisinde kalabileceğini söyledi.</p>

  <p class="block2">"O dişi bir kuş," dedi kız kardeşi.</p>

  <p class="block2">"Evet ama sen nereden biliyorsun?"</p>

  <p class="block2">"Henrik'le birlikte kontrol ettik."</p>

  <p class="block2">Nasıl kontrol ettiklerini sormak istedi ama cevabı duymak istemediğine karar vererek vazgeçti.</p>

  <p class="block2">"Babamla konuştun mu?" diye sordu.</p>

  <p class="block2">Konuşmuşlardı. Sonra Harry'ye o kızla bir daha ne zaman görüşeceğini sordu.</p>

  <p class="block2">"Hangi kızla?"</p>

  <p class="block2">"Birlikte yürüyüşe çıktığınızı söylemiştin ya. Küçük bir oğlu vardı."</p>

  <p class="block2">"Ah, o kız. Hayır, bir daha görüşeceğimizi sanmıyorum." "Çok saçma."</p>

  <p class="block2">"Saçma mı? Onunla tanışmadın bile." "Saçma; çünkü sen ona aşıksın."</p>

  <p class="block2">Kız kardeşi arada bir böyle cümleler kuruyor; Harry de ne cevap vereceğini bilemiyordu. Bir gün sinemaya gitmeye karar verdiler. Harry, Henrik’in de onlara katılıp katılmayacağını sordu. Kardeşi tabii ki onun da geleceğini; çünkü biriyle birlikteyken işlerin böyle yürüdüğünü söylemişti.</p>

  <p class="block2">Harry telefonu kapatınca, derin düşüncelere daldı. Rakel'le koridorlarda hiç karşılaşmamışlardı. Ama ofisinin nerede olduğunu biliyordu. Kararını verdi ve ayağa kalktı. Onunla konuşması gerekiyordu ve daha fazla vakit kaybedemezdi.</p>

  <p class="block2">POT'un kapısına geldiğinde, Linda ile karşılaştı.</p>

  <p class="block2">"Döndün mü yakışıklı?"</p>

  <p class="block2">"Rakel’i görmeye geldim."</p>

  <p class="block2">"Öyle mi, Harry? İkinizi ofis partisinde gördüm."</p>

  <p class="block2">Harry bu konuşmadan rahatsız olmuştu. Kadının gülümseyişi karşısında, kulakları kızardı. O da gülerek geçiştirmek istedi ama beceremedi.</p>

  <p class="block2">"Ama boşuna zahmet etme, Harry. Rakel, bugün evde. İstirahatli. Bir dakika Harry... " Telefona cevap verdi. "POT. Nasıl yardımcı olabilirim?"</p>

  <p class="block2">Harry kapıdan çıkmak üzereydi ki Linda arkasından seslendi. "Telefon sana. Buradan konuşmak ister misin?" Telefonu, Harry'ye uzattı.</p>

  <p class="block2">"Harry Hole’le mi görüşüyorum?" Arayan bir kadındı. Nefes nefese kalmıştı ya da çok korkmuştu.</p>

  <p class="block2">"Evet, benim."</p>

  <p class="block2">"Ben Signe Juul. Bana yardım etmelisiniz Müfettiş Hole. Beni öldürecek."</p>

  <p class="block2">"Sizi kim öldürecek Bayan Juul?"</p>

  <p class="block2">"Buraya geliyor. O olduğunu biliyorum. O... o... "</p>

  <p class="block2">"Sakin olun, Bayan Juul. Ne söylüyorsunuz?"</p>

  <p class="block2">"Sesini değiştirmişti ama bu sefer tanıdım. Hastanede Olaf Lindvig'in saçını okşadığımı biliyordu. O zaman arayanın kim olduğunu anladım. Tanrım, ne yapacağım ben?"</p>

  <p class="block2">"Yalnız mısınız?"</p>

  <p class="block2">"Evet. Yalnızım. Tamamen yalnızım. Anlıyor musunuz?" Arkadan gelen havlama sesi iyice artmıştı.</p>

  <p class="block2">"Komşunuza gidip, bizi orada bekleyebilir misiniz Bayan Juul?</p>

  <p class="block2">Kim... "</p>

  <p class="block2">"Beni bulacak. Beni her yerde bulur."</p>

  <p class="block2">Kadın histeri krizine girmişti. Harry eliyle ahizeyi kapattı ve Linda'ya merkeze haber verip Berg Irisveien'e en yakın devriye aracını Bayan Juul'ün evine göndermelerini söylemesini istedi. Sonra Signe Juul'le konuştu ve sesindeki endişeyi anlamaması için dua etti.</p>

  <p class="block2">"Dışarı çıkamıyorsanız, kapılan kilitleyin. Bayan Juul, kim..."</p>

  <p class="block2">"Anlamıyorsunuz. O... o..." Biiip. Hat kesilmişti.</p>

  <p class="block2">"Lanet olsun! Affedersin, Linda. Arabanın acilen oraya gitmesi gerekiyor. Çok dikkatli olsunlar. İçeride silahlı bir saldırgan olabilir!"</p>

  <p class="block2">Harry, rehberi taradı ve Juul'ün numarasını bulup tuşladı. Hâlâ meşgul tonu geliyordu. Harry, telefonu Linda'ya uzattı.</p>

  <p class="block2">"Meirik beni sorarsa, Even Juul'ün evine gittiğimi söyle."</p>

  <p class="block1">&nbsp;</p>

  <h2 id="sigil_toc_id_65">- 78 -</h2>

  <p class="block6">Irisveien. 11 Mayıs 2000.</p>

  <p class="block2">Harry, Irisveien'e gelir gelmez, Juul’lerin evinin önündeki polis arabasını gördü. Ahşap evlerin olduğu sessiz bir sokak, eriyen karların bıraktığı çamur, polis arabasının yanıp sönen ışıkları ve bisikletle dolaşan meraklı çocuklar. Manzara, Sverre Olsen'in evinin önündeki manzara ile aynıydı. Harry, benzerliklerin bu kadarla sınırlı kalması için dua etti.</p>

  <p class="block2">Arabasını park edip, yavaşça eve doğru ilerledi. Kapıyı kapatınca, merdivenlerden birinin geldiğini duydu.</p>

  <p class="block2">"Weber," dedi şaşkınlıkla. "Yollanınız yine çakıştı." "Kesinlikle."</p>

  <p class="block2">"Bugün devriye görevinde olduğunu bilmiyordum." "Olmadığımı biliyorsun. Ama Brandhaug lan evi buraya yakındı ve mesaj gelir gelmez arabaya atladım." "Neler oluyor?"</p>

  <p class="block2">"En az benim kadar başarılı tahminlerin var. Evde kimse yoktu ama kapı açıktı."</p>

  <p class="block2">"Eve baktın mı?" "Kilerden, terasa."</p>

  <p class="block2">"İlginç. Gördüğüm kadarıyla köpek de ortada yok."</p>

  <p class="block2">"Köpekler ve insanlar. Hepsi gitmiş. Ama biri kilere girmiş. Kapının camı kırıktı."</p>

  <p class="block2">"Anladım," dedi Harry. Irisveien'e baktı. Evlerin arasında bir tenis kortu olduğunu gördü.</p>

  <p class="block2">"Komşularından birine gitmiş olabilir," dedi Harry. "Öyle. yapmasını önermiştim."</p>

  <p class="block2">Weber, Harry'yle birlikte koridora geçti. Koridorda genç bir polis memuru durmuş, telefon sehpasının üzerindeki aynaya bakıyordu.</p>

  <p class="block2">Moen arkasını döndü ve başıyla Harry'yi selamladı.</p>

  <p class="block2">Moen söze girdi. "Akıllıca mı demeliyim, yoksa tuhaf mı bilemedim."</p>

  <p class="block2">Aynayı gösterdi. Harry ve Weber de aynaya yaklaştı.</p>

  <p class="block2">"İşim bitti," dedi Weber.</p>

  <p class="block2">Aynadaki kırmızı harfler, rujla yazılmıştı. TEK YARGIÇ TANRIDIR. Harry, dudaklarını büzdü.</p>

  <p class="block2">"Burada ne arıyorsunuz?" diye sordu biri. Işığı arkasına aldığı için bir siluet olarak görünüyordu. "Burre nerede?" Gelen, Even Juul'dü.</p>

  <p class="block2">Harry, son derece endişelenen Even Juul’le birlikte mutfakta oturuyordu. Moen komşuları dolaşıp Signe Juul'ü aradı ve bir şey görüp görmediklerini sordu. Weber, Brandhaug vakasına dönmek zorundaydı ve devriye arabasını alacaktı. Harry, Moen’i bırakacağına dair söz verdi.</p>

  <p class="block2">"Genelde dışarı çıkacağı zaman bana haber verirdi," dedi Even Juul. "Verir, demek istedim."</p>

  <p class="block2">"Aynadaki el yazısı, eşinize mi ait?" "Hayır," dedi Juul. "Sanmıyorum." "Ruj onun mu?"</p>

  <p class="block2">Juul, cevap vermeden Harry' baktı.</p>

  <p class="block2">"Telefonla konuşurken korku içindeydi," dedi Harry. "Birinin onu öldüreceğini söylüyordu. Kim olabileceği hakkında bir fikriniz var mı?"</p>

  <p class="block2">"Öldürmek mi?" "Aynen böyle söyledi."</p>

  <p class="block2">"Ama Signe'yi öldürmek isteyen kimse yok ki." "Hiç mi?" "Delirdin mi sen?"</p>

  <p class="block2">"Karınızın akli dengesinin nasıl olduğunu sormak zorundayım. Histerik midir?"</p>

  <p class="block2">Juul başını iki yana salladı ama Harry adamın kendisini duyduğundan emin değildi.</p>

  <p class="block2">"Pekala," dedi Harry ve ayağa kalktı. "Bize yardımı dokunabilecek bir şeyler bulmanız gerekiyor. Arkadaşlarınızı ve akrabalarınızı arayıp, eşinizin onlarda olup olmadığını kontrol edin. Ben bir araştırma başlattım. Moen'le ikimiz yakın çevreyi araştıracağız. Bunun dışında yapabileceğimiz başka bir şey yok."</p>

  <p class="block2">Harry, kapıyı kapatıp dışarı çıktı ve Moen'le karşılaştı. Adam hiçbir şey bulamadığını gösterircesine başını iki yana salladı.</p>

  <p class="block2">Harry; "Herhangi bir araba filan gören olmuş mu?" diye sordu.</p>

  <p class="block2">"Günün bu saatinde yalnızca emekliler ve çocuklu anneler evde oluyor."</p>

  <p class="block2">"Emekliler böyle şeylere dikkat eder."</p>

  <p class="block2">"Bu kez değil. Belki de çok dikkat çekici bir şey yaşanmamıştır." Olabilir. Harry, nedenini bilmiyordu ama Moen’in söylediklerinden sonra aklına bir şey geldi. Bisikletli çocuklar ortadan kayboldu. Harry içini çekti.</p>

  <p class="block2">"Hadi gidelim."</p>

  <p class="block1">&nbsp;</p>

  <h2 id="sigil_toc_id_66">- 79 -</h2>

  <p class="block6">Emniyet Müdürlüğü. 11 Mayıs 2000.</p>

  <p class="block2">Harry ofise girdiğinde, Halvorsen telefonla görüşüyordu. Parmağını dudaklarına götürdü ve Harry'den sessiz olmasını istedi. Harry, genç polisin hâlâ Continental'deki kadının izini sürdüğünü biliyordu. Bu da Dış İşleri Bakanlığı'ndan bir sonuç alamadığı anlamına geliyordu. Halvorsen’in masasının üzerinde davayla ilgili birkaç not vardı. Bunun dışında odadaki kağıt yığınından kurtulmuşlardı. Sadece Mârklin tüfeği davasıyla ilgileniyorlardı.</p>

  <p class="block2">"Hayır," dedi Halvorsen. "Bir şey duyarsanız bana haber verin, tamam mı?"</p>

  <p class="block2">Telefonu kapattı.</p>

  <p class="block2">"Aune ile görüşebildin mi?" diye sordu Harry. Sonra da gidip gıcırdayan sandalyesine oturdu.</p>

  <p class="block2">Halvorsen başını evet dercesine salladı ve iki parmağını havaya kaldırdı. Saat 2. Harry saatine baktı. Aune, yirmi dakika içinde gelecekti.</p>

  <p class="block2">Harry, "Bana Edvard Mosken’in fotoğrafı lazım," dedi ve ahizeyi kaldırdı. Sindre Fauke'un numarasını tuşladı ve saat 3 'te buluşmak üzere randevulaştılar. Telefonu kapattıktan sonra, Halvorsen'e Signe Juul olayını anlattı.</p>

  <p class="block2">"Sence konunun Brandhaug davasıyla bir ilgisi var mı?" diye sordu Halvorsen.</p>

  <p class="block2">"Bilmiyorum ama Aune ile görüşmemiz artık şart oldu." "Neden?"</p>

  <p class="block2">"Çünkü bütün bu olayların ardında, deli bir adam olduğunu düşünüyorum. Bu yüzden bir uzmana ihtiyacımız var." Aune, iri yarı adamdı. Yaklaşık 2 metre boyunda, kilolu biriydi ve alanında en başarılı psikolog olarak tanınırdı. Zeki bir adamdı, daha önceki davalarında Harry'ye çok yardımcı olmuştu.</p>

  <p class="block2">Geniş bir yüzü vardı ve her zaman dost canlısı bir tavırla yaklaşırdı. Harry, Aune'un çok insancıl, çok hassas ve insan psikolojisi gibi sinir bozucu bir alanda çalışamayacak kadar iyi olduğunu düşünüyordu. Harry bu düşüncelerini Aune'la paylaşmıştı ve adam tabii ki karşılaştığı vakalardan etkilendiğini; onun yerinde kim olsa etkileneceğini söylemişti.</p>

  <p class="block2">Harry'yi dikkatle dinliyordu. Harry, Hallgrim Dale’in boğazını, Ellen Gjelten’in cinayetini ve Bernt Brandhaug suikastını anlattı. Even Juul'le aralarında geçen konuşmalarına değindi ve aradıkları kişinin muhtemelen Rus Cephesi'nde savaşan eski bir asker olduğunu belirtti. Brandhaug'un Dagbladet'teki haberlerden sonra öldürülmesi bu teoriyi güçlendiriyordu. Son olarak da Signe Juul'ün ortadan kaybolduğunu söyledi.</p>

  <p class="block2">Aune, bütün hikayeyi dinledi ve derin düşüncelere daldı. Başını sallayarak, kendi kendine bir çözüm bulmaya çalıştı.</p>

  <p class="block2">"Üzülerek söylüyorum ama sana yardımcı olabileceğimden emin değilim," dedi. "Üzerinde yorum yapabileceğim tek konu, aynadaki mesaj. Bu bir tür kartvizit gibi görülmeli. Seri katillerde sık rastlanan bir durum. Birkaç cinayetten sonra kendilerine olan güvenleri artar ve polisle oyun oynamak için mesaj bırakmaya başlarlar."</p>

  <p class="block2">"Bu adam hasta mı, Aune?"</p>

  <p class="block2">"Hastalık göreceli bir kavram. Hepimiz hastayız. Asıl sormamız gereken, toplumun bize yüklediği rollere uygun hareket edip etmediğimiz. Hiçbir eylem, tek başına bir hastalık belirtisi değildir. Eylemlerin gerçekleştiği bağlama bakmak gerekir. Örneğin; insanların beyinlerinin orta bölmelerinde başkalarını öldürme dürtüsünü bastıran bir kontrol merkezi vardır. Bu kontrol merkezi, evrim sürecinde kendi türümüzü koruma içgüdüsüyle gelişmiştir. Eğer bu kontrolü ve beraberinde gelen yasak algısını aşabilecek kadar yoğun bir eğitim alırsan, başkalarını öldürmek kolaylaştırır. Örneğin askerlerde durum böyledir. Sen ya da ben durduk yerde birilerini öldürmeye başlarsak, bize hasta denebilir. Ama kiralık katiller ve hatta polisler için böyle bir durum olduğu iddia edilemez."</p>

  <p class="block2">"Savaşta yer almış bir askerin öldürme eşiğinin, diğer insanlara göre biraz daha düşük olduğunu öne sürebiliriz. Değil mi?"</p>

  <p class="block2">"Hem evet, hem hayır. Askerler, savaşta düşmanı öldürebilmek üzere eğitilirler. Öldürme eylemini gerçekleştirmek için içinde bulundukları ortamda başkalarının da öldürme eylemini hayata geçirmesi gerekir."</p>

  <p class="block2">"Yani hâlâ bir savaş içinde olduğunu düşünmesi gerekir, öyle mi?"</p>

  <p class="block2">"En basit haliyle evet. Durum buysa, adamımız herhangi bir tıbbi hastalığı olmamasına rağmen cinayet işlemeye devam edebilir. Bu bağlamda, diğer askerlerden hiçbir farkı yok. Sadece gerçeklik algısında kayma var demektir. Bu da bizim ince bir buz üzerinde kaydığımızı gösterir."</p>

  <p class="block2">"Neden?" diye sordu Halvorsen.</p>

  <p class="block2">"Neyin doğru, neyin gerçek olduğuna kim karar verecek? Ahlaka uygun ya da ahlaka aykırı olduğu kararı kimden çıkacak? Psikologlardan mı? Mahkemelerden mi? Siyasetçilerden mi?"</p>

  <p class="block2">"Haklısın," dedi Harry. "Ama bu yönde karar verenler var."</p>

  <p class="block2">"Evet," dedi Aune. "Ama seni yargılayabileceğine inanan insanlar, senin gözünde tüm ahlaki değerini yitirir. Örneğin; bir adam tamamen yasal bir partiye üye olmaktan ötürü hapis cezası alırsa, başka bir yargıç arayışına gider. Örneğin; itiraz için yüksek mahkemeye başvurur."</p>

  <p class="block2">"Tek yargıç Tanrıdır," dedi Harry.</p>

  <p class="block2">Aune başıyla onayladı.</p>

  <p class="block2">"Sence bu ne anlama geliyor, Aune?"</p>

  <p class="block2">"Eylemlerini açıklamaya çalıştığı anlamına gelebilir. Her şeye rağmen, anlaşılma ihtiyacı duyuyordun Çoğu insan böyle hisseder, bilirsin."</p>

  <p class="block2">Harry, Fauke'la buluşmaya giderken Schroder'e uğradı. İçerisi kalabalık değildi ve Maja televizyonun altındaki masada sigara ve gazetesiyle oturuyordu. Harry, Maja'ya Edvard Mosken’in fotoğrafını gösterdi. Halvorsen, kısa sürede istenen fotoğrafı buldu. Muhtemelen Mosken’in iki yıl önce uluslararası geçerliliği olan ehliyetini aldığı şubeden temin etmişti.</p>

  <p class="block2">"Sanırım bu asık suratlı adamı daha önce de gördüm," dedi. "Ama nerede ya da ne zaman olduğunu nasıl hatırlayabilirim? Tanıdık geldiğine göre birkaç kez görmüş olmam lazım. Ama devamlı müşterilerimizden biri değil."</p>

  <p class="block2">"Bu adamla konuşan birileri olabilir mi?"</p>

  <p class="block2">"Şimdi tuzak sorular sormaya başladın, Harry?"</p>

  <p class="block2">"Geçen pazartesi saat 12.30'da birisi buradaki ankesörlü telefonu kullanmış. Kim olduğunu hatırlamanı beklemiyorum ama acaba bu adam olabilir mi?"</p>

  <p class="block2">Maja omuzlarını silkti.</p>

  <p class="block2">"Olabilir ama arayan Noel Baba da olabilir. Nasıl olduğunu bilirsin, Harry."</p>

  <p class="block2">Harry, Vibes Gate'e giderken Halvorsen’i aradı ve Edvard Mosken’i izlemesini söyledi. "Tutuklamalı mıyım?"</p>

  <p class="block2">"Hayır, hayır. Brandhaug cinayeti ve Signe Juul olayı yaşandığında; nerede olduğuna tanıklık edebilecek birileri var mı acaba?"</p>

  <p class="block2">Sindre Fauke kapıyı açtığında, yüzü solgundu.</p>

  <p class="block2">"Dün bir arkadaşım, elinde bir şişe viski ile çıkageldi," dedi ve yüzünü buruşturdu. "Bedenim artık alkolü kaldıramıyor. Keşke yine 60 olsam."</p>

  <p class="block2">Güldü ve kahve makinesinin başına gitti.</p>

  <p class="block2">"Dış İşleri 'ndeki adamın cinayetiyle ilgili haberleri okudum," diye seslendi mutfaktan. "Gazeteye göre polisler, adamın cepheye giden Norveçli askerler hakkında söyledikleri yüzünden öldürülmüş olabileceğine inanıyormuş. Verdens Gang, cinayetin arkasında neo-Nazilerin olduğunu düşünüyor. Sen buna inanıyor musun?"</p>

  <p class="block2">" VG istediğine inanabilir. Biz inanmıyoruz ama ihtimalleri de göz ardı etmiyoruz. Kitap nasıl gidiyor?"</p>

  <p class="block2">"Bu aralar biraz yavaşladı ama bitirir bitirmez; birkaç kişinin gözleri açılacak. Kendimi motive etmek için böyle söyleyip duruyorum."</p>

  <p class="block2">Fauke, kahveleri masaya bıraktı ve koltuğuna oturdu. Kahveyi servis ettiği cezvenin etrafına bir bez sarmıştı. Cephede öğrendiği eski bir püf noktası olduğunu söyledi. Muhtemelen Harry'nin bu püf noktası ile ilgili sorular sormasını bekliyordu ama Harry'nin vakti yoktu."</p>

  <p class="block2">"Even Juul'ün eşi kayıp," dedi. "Yüce Tanrım. Kaçmış mı?" "Sanmıyorum. Tanıyor musun?"</p>

  <p class="block2">"Karşılaşmadık ama Juul'le evlenmek üzereyken çıkan karmaşayı hatırlıyorum. Kadın cephede hemşireydi, vesaire vesaire. Ne olmuş?" Harry, telefon görüşmesini ve kadının ortadan kayboluşunu anlattı.</p>

  <p class="block2">"Bundan başka bir şey bilmiyoruz. Kadını tanıdığını ve bana bir çıkış noktası gösterebileceğini düşünmüştüm."</p>

  <p class="block2">"Üzgünüm ama..." Fauke durdu ve kahvesinden bir yudum aldı. Bir şeyler düşünüyor gibiydi.</p>

  <p class="block2">"Aynada ne yazıyor demiştin?"</p>

  <p class="block2">"Tek yargıç Tanrıdır."</p>

  <p class="block2">"Hmmm."</p>

  <p class="block2">"Ne düşünüyorsun?"</p>

  <p class="block2">"Açıkçası emin olamıyorum," dedi Fauke. Çenesini kaşıdı. "Hadi ama! Söyle lütfen."</p>

  <p class="block2">"Yaptıklarının anlaşılabilmesi için kendini açıklamaya çalışıyor demiştin, değil mi?"</p>

  <p class="block2">"Evet."</p>

  <p class="block2">Fauke kitaplığa gitti. Kalın bir kitap aldı ve sayfalanın karıştırmaya başladı.</p>

  <p class="block2">"Evet," dedi. "Tam düşündüğüm gibi."</p>

  <p class="block2">Kitabı Harry'ye uzattı. İncil açıklamalarıyla dolu bir sözlüktü.</p>

  <p class="block2">"Daniel’in anlamına bak."</p>

  <p class="block2">Harry, ismin olduğu yeri bulabilmek için sayfayı şöyle bir taradı. "Daniel. İbranice. Tek yargıç Tanrıdır."</p>

  <p class="block2">Fauke'un yüzüne baktı. Adam bir fincan kahve daha alıyordu. "Bir hayaletin peşindesiniz, Müfettiş Hole."</p>

  <p class="block1">&nbsp;</p>

  <h2 id="sigil_toc_id_67">- 80 -</h2>

  <p class="block6">Parkveien, Uranienborg. 11 Mayıs 2000.</p>

  <p class="block2">Johan Krohn, Harry'yi ofisinde karşıladı. Arkasındaki kitaplık, kahverengi ciltle kaplanmış hukuk kitaplarıyla doluydu. Avukatın çocuksu yüz ifadesiyle tam bir tezat oluşturuyordu.</p>

  <p class="block2">Krohn, Harry'ye oturmasını işaret ederken; "Yine karşılaştık," dedi.</p>

  <p class="block2">"Hafızanız çok kuvvetli."</p>

  <p class="block2">"Hafızam oldukça iyidir. Sverre Olsen. Bayağı sıkı bir davaydı. Mahkemenin kanunlara aykırı hareket etmesi, her şeyi bitirdi."</p>

  <p class="block2">"Buraya başka bir konuyla ilgili olarak geldim," dedi Harry. "Sizden bir iyilik isteyeceğim."</p>

  <p class="block2">"İstemekten zarar gelmez," dedi Krohn. Parmak uçlarını birbirine değdirdi. Harry, avukatı yetişkin rolü oynayan bir çocuk oyuncuya benzetti.</p>

  <p class="block2">"Yasa dışı yollarla ülkemize giren bir silahın peşindeyim ve Sverre Olsen’in şu ya da bu şekilde olaya dahil olduğunu düşünüyorum. Müvekkiliniz hayatta olmadığına göre, avukat-müvekkil malumiyeti ortadan kalkmış olur ve siz de bize bilgi verebilirsiniz. Bu sayede Bernt Brandhaug cinayetinin aydınlanmasına yardımcı olmuş olursunuz. Çünkü kendisi bu silahla öldürüldü."</p>

  <p class="block2">Krohn'un yüzünde soğuk bir gülümseme vardı.</p>

  <p class="block2">"Avukat-müvekkil mahremiyetinin sınırlarını belirleyecek olan benim, memur bey. Mahremiyetin ölümle sona erdiğini varsaymak hata olur. Ayrıca polislerin müvekkilimi öldürdüğünü göz önünde bulundurursak; buraya gelip benden bilgi talep etmenizi yüzsüzlük olarak algılayabileceğim hiç aklınıza gelmedi sanırım."</p>

  <p class="block2">"Duygulan bir kenara bırakıp, profesyonel davranmaya çalışıyorum," dedi Harry.</p>

  <p class="block2">"Öyleyse biraz daha fazla çaba gösterin, memur bey!" Krohn sesini yükseltmiş ve daha tiz bir hal almasına neden olmuştu. "Bu tavrınız hiç profesyonel değil. Tıpkı bir adamı kendi evinde öldürmenin profesyonellikten uzak olması gibi."</p>

  <p class="block2">"Ona meşru müdafaa denir."</p>

  <p class="block2">"Ayrıntılar," dedi Krohn. "O adam tecrübeli bir polis. Olsen’in dengesiz biri olduğunu önceden hesaba katmalı ve odasına o şekilde girmemeliydi. O polisin kesinlikle kanuni olarak takibe alınması gerekir."</p>

  <p class="block2">Harry kendini tutamadı.</p>

  <p class="block2">"Bu konuda size katılıyorum. Bir suçlunun, ayrıntılara dikkat çekilerek serbest bırakılması kadar kötü bir şey yoktur."</p>

  <p class="block2">Krohn, Harry'nin sözlerinin altında yatan anlamı yakalayana dek birkaç saniye düşündü.</p>

  <p class="block2">"Yasal ayrıntılar farklı bir konudur, memur bey. Mahkemede yemin etmek, ayrıntı olarak görülebilir ama yasal belgeler olmadan... "</p>

  <p class="block2">"Rütbelere dikkat edin, ben bir müfettişim."</p>

  <p class="block2">Harry sakin ve yavaş konuşmaya çalıştı:</p>

  <p class="block2">"Sizin sözünü ettiğiniz yasal belgeler, benim meslektaşımın hayatına mal oldu. Ellen Gjelten. Bu ismi, o gurur duyduğunuz hafızanıza kazıyın. Ellen Gjelten. 28 yaşındaydı. Oslo Emniyet Teşkilatı'nın en yetenekli araştırmacı polis memuruydu. Kafatası parçalandı. Oldukça kanlı bir ölümdü."</p>

  <p class="block2">Harry ayağa kalktı ve Krohn'un masasına doğru eğildi. Adamın adeta üzerine çökmüştü. Krohn'un nasıl yutkunduğunu görebiliyordu. Harry, genç avukatın gözlerindeki korkunun tadını çıkarıyordu. Sonra kartvizitini masaya bıraktı.</p>

  <p class="block2">"Müvekkil mahremiyetinin sınırlarını genişletmeye karar verdiğinizde, beni arayın," dedi.</p>

  <p class="block2">Harry kapıdan çıkmak üzereyken, Krohn'un sesini duydu ve durdu.</p>

  <p class="block2">"Ölmeden önce beni aradı."</p>

  <p class="block2">Harry arkasını döndü ve Krohn'un derin bir nefes aldığını gördü.</p>

  <p class="block2">"Birinden korkuyordu. Sverre Olsen her zaman korku içindeydi. Yalnız ve korkak."</p>

  <p class="block2">Harry; "Kim böyle değildir ki?" diye mırıldandı. "Kimden korktuğunu söyledi mi?"</p>

  <p class="block2">"Prens. O kişiden Prens olarak bahsetti. Prens."</p>

  <p class="block2">"Neden korktuğunu söyledi mi?"</p>

  <p class="block2">"Hayır. Sadece Prensin onun üstü olduğunu ve ona suç işlemesi yönünde emir verdiğini söyledi. Hangi suçların kabahat cezasına girdiğini öğrenmek için aramıştı. Zavallı aptal."</p>

  <p class="block2">"Nasıl bir emir almış?"</p>

  <p class="block2">"Söylemedi."</p>

  <p class="block2">"Başka bir şey söyledi mi?" Krohn, başını iki yana salladı.</p>

  <p class="block2">"Aklınıza başka bir şey gelirse, beni çekinmeden arayabilirsiniz."</p>

  <p class="block2">"Bir şey daha var, Müfettiş. Eğer meslektaşınızı öldüren adamı serbest bıraktığım için vicdan azabı çekeceğimi sanıyorsanız, yanılıyorsunuz."</p>

  <p class="block2">Ama Harry çoktan oradan ayrılmıştı.</p>

  <p class="block1">&nbsp;</p>

  <h2 id="sigil_toc_id_68">- 81 -</h2>

  <p class="block6">Herbert Pizza. 11 Mayıs 2000.</p>

  <p class="block2">Harry, Halvorsen’i aradı ve Herbert'e gelmesini söyledi. İçerisi neredeyse bomboştu. Cam kenarı bir masaya geçtiler. Sağ köşede, uzun pardösülü bir adam vardı. Adolf Hitler modasını izlediğini gösteren bıyıkları dikkat çekiyordu. Postal giyiyordu ve ayaklarını yandaki sandalyeye uzatmıştı. Sanki can sıkıntısı üzerine bir rekor denemesi yapıyor gibiydi.</p>

  <p class="block2">Halvorsen, Edvard Mosken’i yakalamıştı ama Drammen'de değildi.</p>

  <p class="block2">"Evden aradım ama açmadı. Ben de rehberden cep numarasını buldum. Adam Oslo'daymış. Bjerke'ye geldiğinde kalmak üzere Roddelokka, Tromsogata'da bir daire tutmuş."</p>

  <p class="block2">"Bjerke mi?"</p>

  <p class="block2">"At yarışı. Her cuma ve cumartesi oradaymış. Dediğine göre birkaç bahis oynayıp, eğleniyormuş. Ayrıca atlardan birinin de dörtte bir oranda hissedarıymış. Pistin arkasındaki ahırların orada buldum."</p>

  <p class="block2">"Başka ne söyledi?"</p>

  <p class="block2">"Oslo'ya geldiğinde bazen Schroder Kafe'ye uğrarmış. Bernt Brandhaug'un kim olduğunu bilmiyor ve evini kesinlikle aramamış. Signe Juul'ü tanıyor. Doğu Cephesi'nde olduğunu hatırladı."</p>

  <p class="block2">"Görgü tanığı var mı?"</p>

  <p class="block2">Halvorsen biberli ve ananaslı bir Hawaii Tropik siparişi verdi.</p>

  <p class="block2">"Mosken, Tromsogata'daki dairesinde bütün hafta boyunca yalnızmış. Sadece Bjerke'ye gidip gelmiş. Brandhaug'un öldürüldüğü sabah da oradaymış. Bu sabah da oradaydı zaten."</p>

  <p class="block2">"Doğru. Sence sorulan nasıl cevapladı?"</p>

  <p class="block2">"Ne demek istiyorsun?"</p>

  <p class="block2">"Söylediklerini inandın mı?"</p>

  <p class="block2">"Evet, hayır; şey aslında, inanmak, hmmm..."</p>

  <p class="block2">"İçgüdülerinle hareket et, Halvorsen. Endişelenme. Sakin ol ve içinden geçeni söyle. Söylediklerini aleyhine kullanmayacağım."</p>

  <p class="block2">Halvorsen, masaya baktı ve menüyü elinde döndürmeye başladı.</p>

  <p class="block2">"Mosken yalan söylüyorsa, çok soğukkanlı biri demektir. Tek söyleyebileceğim bu." Harry iç geçirdi.</p>

  <p class="block2">"Öyleyse Mosken’i takip altında tutmak seni rahatsız etmeyecektir. Gece-gündüz evinin dışında nöbet tutacak iki adam istiyorum."</p>

  <p class="block2">Halvorsen başıyla onayladı ve cep telefonundan bir numarayı aradı. Harry, köşedeki neo-Naziye doğru baktı ve telefondan Moller’in sesinin geldiğini duydu. Bu adamlar kendilerine neo- Nazi mi diyorlar, diye merak etti. Nasyonal Sosyalist. Nasyonal Demokrat. Bir zamanlar üniversitede yapılan sosyolojik bir araştırmanın sonuçlanın, Harry'ye de göndermişlerdi. Buna göre Norveç'te 57 adet neo-Nazi vardı."</p>

  <p class="block2">Pizza geldi ve Halvorsen meraklı gözlerle Harry'ye baktı.</p>

  <p class="block2">"Afiyet olsun," dedi Harry. "Ben pek pizza sevmem."</p>

  <p class="block2">Köşedeki pardösülü adamın yanına kısa, yeşil ceketli biri geldi. Kafa kafaya verdiler ve polislere doğru baktılar.</p>

  <p class="block2">"Bir şey daha var," dedi Harry. "POT'da çalışan Linda dedi ki Köln'de SS askerleri hakkında bir arşiv oluşturulmuş. Bu arşivin bir kısmı 70lierde yaşanan bir yangında kaybedilmiş. Ama Almanlarla birlikte savaşan Norveç askerleri hakkındaki bilgiler hâlâ duruyormuş. Komutanları, aldıkları madalyalar, rütbeler ve benzeri askeri bilgiler. Orayı aramanı ve Daniel Gudeson hakkında bilgi toplamanı istiyorum. Ve tabii Gudbrand Johansen hakkında."</p>

  <p class="block2">"Emredersiniz efendim," dedi Halvorsen. Ağzı pizza doluydu. "Pizzamı bitirir bitirmez ilgileneceğim."</p>

  <p class="block2">Harry; "Ben de bu arada eski dostlarla biraz sohbet edeceğim," dedi ve ayağa kalktı.</p>

  <p class="block2">Harry görev başındayken fiziksel özelliklerini kullanıp, karşısındaki insan üzerinde psikolojik baskı yapmamayı tercih ediyordu. Ama Hitler bıyıklan olan adam boynunu büküp Harry'ye baktığında; Harry, adamın gözlerindeki umursamaz bakışların içten içe duyduğu korkuyu gizlediğini anladı. Tıpkı Krohn olayında yaşandığı gibi. Tek farkı, bu adamın korkusunu gizleme konusunda eğitim almış olmasıydı. Harry, Hitler bıyıklı adamın ayağını uzattığı sandalyeyi çekti ve adam daha ne olduğunu anlamadan ayaklan yere çarptı.</p>

  <p class="block2">"Affedersin," dedi Harry. "Sandalyeyi boş zannettim."</p>

  <p class="block2">"Lanet olası tahtakoz," dedi Hitler bıyıklı adam. Yeşil ceketli dazlak hemen etrafına bakındı.</p>

  <p class="block2">"Doğru," dedi Harry. "Ya da aynasız. Ya da akrep. Mikrop da diyebilirsin. Yok hayır, bunlar çok sokak ağzı oldu. Les aynasız'a ne dersin? Yeterince uluslararası oldu mu?"</p>

  <p class="block2">Pardösülü adam; "Seni rahatsız mı ettik, ne oldu?" diye sordu.</p>

  <p class="block2">"Evet, beni rahatsız ediyorsunuz," dedi Harry. "Beni uzun zamandır rahatsız ediyorsunuz. Prens'e selam söyle ve Harry Hole’un de onu rahatsız edeceğini ilet. Hole'den Prens'e sevgiler. Anladın mı?"</p>

  <p class="block2">Yeşil ceketli dazlağın ağzı açık kalmıştı. Pardösülü adam da yamuk yumuk dişlerini göstererek gülmeye başladı. Öyle yayvan bir gülüşü vardı ki ağzından salyalar akıyordu.</p>

  <p class="block2">"Prens Haakon Magnus'dan mı bahsediyorsun?" diye sordu. Yeşil ceketli dazlak, espriyi anlayınca o da gülmeye başladı.</p>

  <p class="block2">"Pekala," dedi Harry. "Siz sadece ayak takımıysanız, Prensli tanımıyor olabilirsiniz. O zaman mesajımı, sizin üslünüz her kimse ona iletin. Afiyet olsun, çocuklar."</p>

  <p class="block2">Halvorsen’in yanına döndü ve diğer iki adamın kendisini izlediğinin farkındaydı.</p>

  <p class="block2">"Çabuk ye," dedi Harry. Halvorsen, yarısını ağzına attığı pizza dilimini çiğnemeye çalışıyordu. "Ben sicilime yeni bir olay daha eklemeden, buradan ayrılalım."</p>

  <p class="block1">&nbsp;</p>

  <h2 id="sigil_toc_id_69">- 82 -</h2>

  <p class="block6">HolmenkoUen. 11 Mayıs 2000.</p>

  <p class="block2">Baharın en sıcak günüydü. Harry, arabanın camlarını açtı ve dışarıdan gelen ılık rüzgarlar yüzünde ve saçlarında dans ediyordu. Holmenkollen tepesinden Oslo fiyortları ve haki renkli adalar görünüyordu. Sezonun ilk yelkenlileri rüzgara teslim olmuş, adalara doğru ilerliyordu. Okul gezisine çıkan izciler, yol kenarında duran kırmızı otobüsün yanında dizilmiş tuvalet ihtiyaçlarını gideriyordu. Otobüsten gelen müzik sesini duyabiliyordu: Won't - you - be my lover...</p>

  <p class="block2">Yürüyüş pantolonu giyen yaşlı bir kadın, eşofman üstünü beline bağlamış; yüzünde yorgun ama huzurlu bir ifadeyle manzaraya bakıyordu.</p>

  <p class="block2">Harry, evin aşağısına park etti. Park yerine girmek istemiyordu. Nedenini bilmiyordu ama evin otoparkına girerse, daha çok rahatsızlık vereceğini düşünüyordu. Tabii çok saçma bir düşünceydi. Özellikle de davetsiz ziyareti göz önünde bulundurulunca, daha az rahatsızlık verme kaygısı anlamsız geliyordu.</p>

  <p class="block2">Eve doğru yürürken, cep telefonu çaldı. Arayan Halvorsen'di. Vatan hainleri için hazırlanan arşive ulaşmıştı.</p>

  <p class="block2">"Hiçbir şey bulamadım," dedi. "Daniel Gudeson hayatta olsa bile savaştan sonra mahkemeye çıkmadığı kesin."</p>

  <p class="block2">"Peki ya Signe Juul?"</p>

  <p class="block2">"Bir yıl hapis cezası almış."</p>

  <p class="block2">"Ama hapse girmemiş. Daha ilginç bir bilgi yok mu?"</p>

  <p class="block2">"Yok. Şimdi burayı kapatıp, beni kapı dışarı edecekler."</p>

  <p class="block2">"Eve git ve dinlen. Belki yarın yeni bir şeyler buluruz."</p>

  <p class="block2">Harry ilk basamağı çıkmıştı ve diğerlerini de ikişer üçer çıkmayı planlıyordu ki kapı açıldı. Öylece kalakaldı. Rakel’in üzerinde yün bir hırka ve kot pantolon vardı. Saçları dağınıktı ve yüzü her zamankinden solgundu. Kadının gözlerine baktı. Kendisi gördüğü için mutlu olduğuna dair bir belirti aradı ama bulamadı. Hatta kadının doğal nezaketinden bile eser kalmamıştı. Gözlerinde hiçbir ifade yoktu.</p>

  <p class="block2">"Dışarıda birilerinin konuştuğunu duydum," dedi. "İçeri gel."</p>

  <p class="block2">Oleg oturma odasında oturmuş, pijamalarıyla televizyon izliyordu.</p>

  <p class="block2">Harry, tetriste kırdığı rekora gönderme yaparak; "Selam mağlup! Senin Tetris antrenmanı yapman gerekmiyor mu?"</p>

  <p class="block2">Oleg gözlerini televizyon ayırmadan, öfledi.</p>

  <p class="block2">Harry, Rakel' dönerek; "Çocukların imali sözlerden anlamadığını unutmuşum," dedi.</p>

  <p class="block2">"Nerelerdeydin?" diye sordu Oleg.</p>

  <p class="block2">"Nerelerde miydim?" Harry, Oleg’in suçlayan ifade tarzı karşısında hazırlıksız yakalanmıştı. "Ne demek istiyorsun?" Oleg omuzlarını silkti.</p>

  <p class="block2">Rakel; "Kahve içer misin?" diye sordu ve Harry başıyla onayladı. Oleg ve Harry, Afrika antiloplarının Kalahari Çölü'nden yaptıkları göçü izlerken; Rakel de mutfakta kahve hazırlıyordu. Hem göç, hem de kahvenin hazırlanması epey zaman aldı.</p>

  <p class="block2">"56 bin," dedi Oleg.</p>

  <p class="block2">"İnanmıyorum."</p>

  <p class="block2">"Bütün zamanların en yüksek rekorunu kırdım!" "Git ve tetrisini getir."</p>

  <p class="block2">Oleg odadan çıkarken, Rakel içeri girdi. Elinde fincanlarla, Harry'nin yanına oturdu. Yüz yüze bakıyorlardı. Harry, uzaktan kumandayı aldı ve televizyonun sesini kıstı. Sessizliği bozan Rakel oldu.</p>

  <p class="block2">"17 Mayıs'ta ne yapacaksın?"</p>

  <p class="block2">"Çalışıyorum. Ama bir yerlere davet edersen, bu dünyanın en mutlu erkeği olurum."</p>

  <p class="block2">Rakel güldü ve önemsiz bir mevzu olduğunu gösterircesine elini havada gezdirdi.</p>

  <p class="block2">"Affedersin, sadece konuşacak bir konu bulmaya çalışıyordum. Hadi başka bir şeyden konuşalım."</p>

  <p class="block2">"İstirahat almışsın. Hasta oldun sanırım." "Uzun hikaye."</p>

  <p class="block2">"Sende bu uzun hikayelerden bir hayli var anlaşılan." "İsveç'ten neden döndün?"</p>

  <p class="block2">"Brandhaug. Ki ilginçtir, kendisiyle burada karşılaşmıştım." "Hayat, tuhaf tesadüflerle dolu."</p>

  <p class="block2">"O kadar tuhaf ki bazen hiçbir anlam veremiyorum." "Olanların yarısını bile bilmiyorsun, Harry." "Ne demek istiyorsun?"</p>

  <p class="block2">Kadın iç geçirdi ve çayını karıştırmaya başladı.</p>

  <p class="block2">"Bu ne şimdi?" diye sordu Harry. "Bu akşam bütün aile şifreli konuşmaya mı karar verdi?"</p>

  <p class="block2">Kadın gülmek için çabaladı ama burnunu çekmekle yetindi. Bahar gribi, diye düşündü Harry.</p>

  <p class="block2">"Ben... Aslında... "</p>

  <p class="block2">Kadın birkaç kez daha cümle kurmayı denedi ama anlamlı bir ifade bulamadı. Çayını karıştırmaya devam ediyordu. Harry, kadının omzunun üzerinden televizyona baktı. Timsahın biri, nehrin yanından geçen antiloplardan birini kapmış; suya doğru sürüklüyordu.</p>

  <p class="block2">"Çok kötü günler geçirdim," dedi Rakel. "Seninle görüşebilmeyi umut ediyordum."</p>

  <p class="block2">Harry'ye baktı ve Harry o anda kadının ağladığını gördü. Yanaklarından süzülen gözyaşları, çenesinin altına doğru ilerliyordu. Kadın, gözyaşlarını durdurmak niyetinde değildi.</p>

  <p class="block2">Harry; "Hmmm," diyerek söze girmişti ki birden birbirlerine sarıldılar. Sanki hayatta kalmak için birbirlerine ihtiyaçları varmış gibi sıkı sıkı kenetlendiler. Harry, kadının hıçkırıkları altında sarsılıyordu. İşte bu, dedi kendi kendine. Bu kadarı bile yeter. Ona böyle sarılmak bile yeter.</p>

  <p class="block2">"Anne!" Oleg, yukarıdan sesleniyordu. "Tetris nerede?" "Şifonyerin çekmecelerinden birinde," diye yanıtladı Rakel. "İlk çekmeceden başla."</p>

  <p class="block2">Sonra Harry'ye döndü ve fısıldayarak; "Öp beni," dedi. "Ama Oleg..."</p>

  <p class="block2">"Tetris, çekmecelerde değil."</p>

  <p class="block2">Oleg oyuncak kutusunda bulduğu tetrisle aşağı indiğinde, odada olup bitenlerden habersizdi. Harry, çocuğun yeni rekoruna bakıp bir şeyler mırıldanırken; o da kahkahalarla gülüyordu. Harry, yeni bir rekor denemesi için oyunu başlattığında Oleg söze girdi ve "Sizin neyiniz var?" diye sordu.</p>

  <p class="block2">Harry, Rakel'e baktı. Kadın gülmemek için kendini zor tutuyordu.</p>

  <p class="block2">"Birbirimizden çok hoşlanıyoruz, o kadar," dedi Harry. Peş peşe gelen üç çubuğu, yan yatırarak sağ köşede istiflemişti. "Ayrıca rekorun birazdan tarihe karışacak, mağlup."</p>

  <p class="block2">Oleg güldü ve Harry'nin omzuna vurdu. "Hiç şansın yok. Mağlup olan sensin."</p>

  <p class="block1">&nbsp;</p>

  <h2 id="sigil_toc_id_70">- 83 -</h2>

  <p class="block6">Harry'nin Dairesi. 11 Mayıs 2000.</p>

  <p class="block2">Harry, gece yarısından önce eve döndü. Kendini mağlup olmuş gibi hissetmiyordu. Kapıyı açtı ve telesekreterinin üzerindeki kırmızı ışığın yanıp söndüğünü gördü. Oleg’i yatağa yatırıp, çay içti. Rakel, bir gün o hep bahsettiği uzun hikayeyi anlatacağını ama önce kendini toplaması gerektiğini söyledi. Harry, kadının bir tatile ihtiyacı olduğunu söyledi ve bu konuda hemfikir oldular.</p>

  <p class="block2">"Birlikte bir yerlere gidebiliriz. Üçümüz," dedi Harry. "Bu işler bitince tabii."</p>

  <p class="block2">Rakel, Harry'nin saçlarını okşuyordu.</p>

  <p class="block2">"Bu konuda şaka yapmamalısın, Harry Hole."</p>

  <p class="block2">"Şaka yapan kim?"</p>

  <p class="block2">"Şimdilik tatil planı yapamam. Hadi artık evine git, Harry Hole."</p>

  <p class="block2">Kapının önünde bir süre daha öpüştüler ve Harry eve döndüğünde dudaklarında hâlâ Rakel’in tadı vardı.</p>

  <p class="block2">Evin ışıklarını yakmadan oturma odasına geçti ve telesekreterindeki mesajları dinlemeye başladı. İlk mesaj Sindre Fauke'dan geliyordu:</p>

  <p class="block2">"Benim, Fauke. Görüşmemizden bu yana düşünüp duruyorum. Eğer Daniel Gudeson, hayaletten öteye geçebiliyorsa; bu bulmacayı çözebilmen için sana yardım edecek tek kişi Yılbaşı Gecesi Daniel vurulduğunda yanında olan kişidir: Gudbrand Johansen. Gudbrand Johansen’i bulmalısın, Müfettiş Hole."</p>

  <p class="block2">Sonra Fauke telefonu kapattı ve klasik biiip sesi duyuldu. Harry, mesajların bittiğini düşünürken, bir yenisiyle karşılaşınca şaşırdı.</p>

  <p class="block2">"Benim, Halvorsen. Saat 11:30. Mosken'in evinin önünde nöbet tutan polislerden biri aradı. Saatlerdir bekliyorlarmış ama eve gelen giden olmamış. Drammen'deki evini aramışlar ama telefona kimse cevap vermemiş. Adamlardan biri Bjerke'ye gitmiş ama orada da her yer kilitliymiş ve ışıklan da kapatmışlar. Bir süre daha orada beklemelerini söyledim. Telsizden anons yaptım ve Mosken’in arabasını aramalarını istedim. Bilgin olsun istedim. Yarın görüşürüz."</p>

  <p class="block2">Yeni bir biiip sesi ve yeni bir mesaj. Harry'nin telefonu, rekor kırıyordu.</p>

  <p class="block2">"Yine ben, Halvorsen. Bunamaya başladım galiba. Öteki mevzuu anlatmayı unutmuşum. Görünüşe göre şansımız yaver gidiyor. Köln'deki SS arşivinden Gudeson ya da Johan- sen hakkında hiçbir kişisel bilgi çıkmadı. Berlin'deki Wehrmacht Arşiv Merkezi'ni aramamı söylediler. Orada huysuz bir ihtiyarla konuştum. Düzenli Alman ordusuna katılan az sayıda Norveçli olduğuna değindi. Konuyu anlatınca, biraz araştırma yapacağını söyledi. Bir süre sonra beni aradı ve tahmin ettiği üzere Daniel Gudeson hakkında hiçbir bilgiye ulaşamadığını ama Gudbrand Johansen hakkında bazı evraklar olduğunu söyledi. Belgelere göre Johansen, 1944 yılında Waffen SS komutasından, Wehrmacht komutasına geçmiş. 1944 yazında Oslo'ya gönderilen orijinal belgeler üzerine not düşülmüş. Berlin'deki adamımıza göre, bu notlar Johansen’in Wehrmacht'a katılım gerçekleştirdiği anlamına geliyormuş. Bir de Johansen’in sağlık belgelerini imzalayan doktorun yazışmaları varmış. Viyana'da bir doktor."</p>

  <p class="block2">Harry, odadaki sandalyeye oturdu.</p>

  <p class="block2">"Doktorun adı, Christopher Brockhard. Rudolf ll Hastanesi'nde görev yapmış. Viyana Emniyet Müdürlüğü'nü aradım ve hastanenin hâlâ hizmet verdiğini öğrendim. Hatta savaş yıllarında bu hastanede çalışan ve hâlâ hayatta olan yirmi küsur kişinin adını ve telefon numarasını aldım."</p>

  <p class="block2">Almanlar arşiv işini iyi biliyor, diye düşündü Harry. "Ben de numaralan aramaya başladım. Almancam gerçekten berbat!" Halvorsen’in kahkahası, telesekreterin hoparlörlerinde çınladı. "Sekiz kişiyle konuştuktan sonra Gudbrand Johansen’i hatırlayan bir hemşire buldum. 75 yaşında bir kadın. Dediğine göre; adamımızı oldukça iyi hatırlıyor. Bu arada kadının adı Mayer. Helena Mayer." Biip sesinden sonra, ses kayıt cihazının kapanma sesi duyuldu.</p>

  <p class="block2">Harry, rüyasında Rakel'i gördü. Yüzünü boynuna yaslamasını, güçlü ellerini ve bir de sürekli aşağı inen tetris bloklarını. Fakat gecenin bir yarısında uykusundan uyanmasına ve karanlık odada hayali bir siluet görmesine neden olan Sindre Fauke'un sesiydi. "Gudbrand Johansen’i bulmalısın."</p>

  <p class="block1">&nbsp;</p>

  <p class="block5">-84 -</p>

  <p class="block6">Akershus Kalesi. 12 Mayıs 2000.</p>

  <p class="block2">Sabah saat 2:30'du ve yaşlı adam arabasını Akershusstranda adlı caddedeki bir deponun yanına park etti. Yıllar önce bu cadde, Oslo'nun en işlek geçiş yoluydu ama Fjellinje Tüneli açılınca, Akershusstranda'nın çıkışı kapatıldı ve sadece gün içinde tersaneye gidecek olanlar tarafından kullanılmaya başlandı. Bir de fahişelerin rahatsız edilmeden rahatça "yürüyüş" yapmak isteyen müşterileri tarafından kullanılıyordu. Yolla, deniz arasında pek çok depo vardı ve yolun sol tarafında ise Akershus Kalesi yer alıyordu. Yaşlı adam gibi Aker Brygge üzerine dikilip, elindeki silahın nişan gözünden manzarayı izleme imkanı olan herkesin karşılaşacağı görüntü aynı olacaktı: Kasıklarını ileri geri hareket ettiren gri pardösülü bir adam ve tam havan toplarının altına denk gelecek şekilde kale duvarına yaslanmış aşırı makyajlı ve sarhoş bir kadın. Sevişen çiftin her iki yanında birer projektör aydınlatma yer alıyordu. Biri arkalarındaki duvarı, diğeri de kayalıkları aydınlatıyordu.</p>

  <p class="block2">Akershus, 2. Dünya Savaşı'nda Wehrmacht hapishanesi olarak kullanıldı. Kalenin içi, geceleri kapalıydı. İçeri kolayca girebilirdi ama infazların gerçekleştirildiği yere geldiğinde yakalanma riski yüksekti. Savaş yıllarında burada kaç kişinin vurulduğunu kimse bilmiyordu; ama öldürülen Norveç Direniş Hareketi üyeleri anısına bir anı plaketi konmuştu. Yaşlı adam, bu isimlerden birinin kesinlikle bir suçlu olduğuna emindi. Üstelik bu inancını taraf tutmadan dile getiriyordu. Vidkun Quisling. Diğer savaş suçluları gibi, o da infaz edilmişti. Qusling, Prag'daki Barut Kulesi'nde hapis yatmıştı. Yaşlı adam, Jens Bjorneboe'nın yüzyıllar boyunca uygulanan çeşitli infaz yöntemlerini anlattığı kitabı için Barut Kulesi'nden ilham alıp almadığını merak ediyordu. Kurşuna dizilme yöntemini anlattığı sahne, Vidkun Quisling'in 1945 yılının bir ekim sabahı gerçekleştirilen infazının birebir aynısı mıydı? Bu hain adam, hazırlanan platformun ortasına dikilmiş ve vücudunun her yeri kurşunlarla doldurulmuş muydu? Acaba yazarın belirttiği gibi Qusling'in de başına bir başlık geçirmişler ve hedef alınabilsin diye kalbinin üzerine kare şeklinde beyaz bir kumaş iliştirmişler miydi? Silahlar ateş almadan önce, dört el ateş edilmesi üzerine emir verilmiş miydi? Eğitimli tetikçiler kötü atış yapmış ve stetoskopla Quisling'i kontrole giden doktor infazın bir kez daha gerçekleştirilmesini söylemiş ve bunun ardından dört beş kez daha ateş edilince adam kan kaybından mı hayatını kaybetmişti? Yaşlı adam, bu tarifin yapıldığı kısmı kitaptan kopardı. Gri pardösülü adam işini bitirmişti ve arabasına doğru ilerliyordu. Kadın hâlâ duvarın orada dikiliyordu. Eteğini indirdi ve bir sigara yaktı. Sigarasını içine çektikçe, karanlığın ortasında sarı bir ışık belirip kayboluyordu. Yaşlı adam bekledi. Kadın sigarasını ayakkabısının topuğuyla ezdi ve çamurlu yollardan geçerek kalenin diğer tarafına doğru yürümeye başladı. Oradan da ana cadde üzerindeki Norges Bank'in önüne kurdukları "ofise" dönecekti.</p>

  <p class="block2">Yaşlı adam, arabanın arka koltuğuna baktı. Ağzı bağlı kadın, dietil eter verildiği zaman yaptığı gibi; korku dolu gözlerle kendisine bakıyordu. Ağzını kıpırdatmaya çalışıyordu.</p>

  <p class="block2">Yaşlı adam; "Korkma, Signe," dedi ve kadına doğru eğilerek, kadının mantosu üzerine bir şeyler bağladı. Kadın başını eğip neler olduğunu görmek istedi ama yaşlı adam kadının başını yukarı kaldırdı.</p>

  <p class="block2">"Hadi bir yürüyüşe çıkalım," dedi. "Tıpkı eski günlerdeki gibi." Arabadan indi, arka kapıyı açtı ve kadını dışarı çıkardı. Son- . ra da kadının arkasına geçti. Kadın tökezledi ve yol kenarındaki çimlerin üzerine düştü. Yaşlı adam, arkadan kadının ellerini bağladığı ipi çekti ve kadını yeniden ayağa kaldırdı. Projektör aydınlatmalardan birinin önüne getirdi ve ışık doğrudan kadının gözlerine vuruyordu.</p>

  <p class="block2">"Kıpırdama. Şarabı unutmuşum," dedi. "Kırmızı Riberios. Hatırlıyorsun, değil mi? Sakın kıpırdama, yoksa... "</p>

  <p class="block2">Kadın, ışık yüzünden hiçbir şey görmez oldu. Yaşlı adam elindeki bıçağı göstermek için, aleti kadının gözlerinin önüne getirmek zorunda kaldı. Delici ışığa rağmen, kadının göz bebekleri o kadar geniş açılmıştı ki tamamı siyah görünüyordu. Yaşlı adam arabaya gitti ve etrafa baktı. Görünürde hiç kimse yoktu. Sonra farklı bir ses olup olmadığına dikkat etti ama şehrin sıradan gürültüsünün haricinde hiçbir ses yoktu. Bagajı açtı. Siyah çöp torbasını kenara itti ve ölü köpeğin bedeninin çoktan kaskatı kesildiğini hissetti. Mârklin tüfeği ışıldıyordu. Tüfeği aldı ve ön koltuğa koydu. Camı yarıladı ve tüfeği buraya yasladı. Başını kaldırdı 16. yüzyıldan kalma duvarlar üzerine vuran san-kahve gölgeyi izledi. Gölge, Nesodden rıhtımından bile görülebiliyor olmalıydı. Harika.</p>

  <p class="block2">Sağ eliyle arabayı çalıştırdı ve motora hafiften bir gaz verdi. Son bir kez etrafa baktı. Mesafe yaklaşık 50 metreydi ve tüfeğin nişan gözünden bakınca doğruca kadının paltosunu görebiliyordu. Hedefini biraz sağa kaydırdı. Kadının üzerine iliştirdiği beyaz kumaşı denk getirmeye çalışıyordu. Derin bir nefes aldı ve parmağını tetiğe doladı.</p>

  <p class="block2">"Yeniden buluştuk," diye fısıldadı.</p>

  <p class="block9" id="calibre_pb_18">&nbsp;</p>
</body>
</html>
