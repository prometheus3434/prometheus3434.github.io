<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KIZIL GERDAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4" id="calibre_pb_23">&nbsp;</p>

  <h2>- 105 -</h2>

  <p class="block6">Ulleval Hastanesi. 19 Mayıs 2000.</p>

  <p class="block2">Bjarne Moller geldiğinde, Harry onkoloji departmanının bekleme salonundaydı. Suçlar Masası Şefi, Harry'nin yanına oturdu ve oradaki küçük kıza göz kırptı. Kız kaşlarını çattı ve salondan dışarı çıktı.</p>

  <p class="block2">"Her şeyin bittiğini duydum," dedi.</p>

  <p class="block2">Harry başıyla onayladı. "Bu sabah saat 4'te. Rakel, hep buradaydı. Oleg de şimdi içeri girdi. Sen ne arıyorsun?"</p>

  <p class="block2">"Sadece seninle konuşmaya geldim."</p>

  <p class="block2">"Sigara içsem iyi olur," dedi Harry. "Hadi dışarı çıkalım."</p>

  <p class="block2">Ağacın altındaki banka oturdular. Gökyüzü, beyaz bulutlarla kaplıydı. Görünüşe göre, hava sıcak olacaktı.</p>

  <p class="block2">"Rakel’in haberi yok değil mi?" diye sordu Moller.</p>

  <p class="block2">"Hayır."</p>

  <p class="block2">"Durumu bilen ben varım. Bir de Meirik, Emniyet Müdürü, Adalet Bakanı ve Başbakan. Ve tabii sen."</p>

  <p class="block2">"Kimlerin bildiğini benden iyi biliyorsun, patron." "Evet. Doğal olarak. Sadece sesli düşünüyordum." "Bana ne söyleyeceksin?"</p>

  <p class="block2">"Biliyor musun, Harry? Bazen keşke başka bir yerde çalış-saydım diyorum. Politikanın ve polis işlerinin az olduğu bir yer. Bergen mesela. Sonra bugünkü gibi bir güne uyanıyorsun, yatak odasının penceresinden fiyortlara bakıyorsun, adaları görüyorsun ve kuşların cıvıltısını dinliyorsun ve... Anlıyor musun? Sonra buradan başka bir yere gitmek istemiyorsun."</p>

  <p class="block2">Moller, bacağına tırmanmaya çalışan uğurböceğine baktı.</p>

  <p class="block2">"Söylemek istediğim; her şeyin olduğu gibi kalması gerektiği,</p>

  <p class="block2">Harry."</p>

  <p class="block2">"Her şey derken neyi kastediyoruz?"</p>

  <p class="block2">"Son yirmi yılda görev yapan bütün Amerikan başkanlarına en az on suikast girişiminde bulunulduğu ve hiçbirinin basına yansıtılmadığını biliyor muydun? Bütün suikast girişimcileri tutuklanmış ama kimsenin ruhu duymamış. Başkana suikast düzenlendiğinin duyulması, kimsenin işine gelmez Harry. Özellikle de teorik olarak başarısız girişimlerin duyulması, hiçbir işe yaramaz."</p>

  <p class="block2">"Teorik olarak mı patron?"</p>

  <p class="block2">"Bunlar benim sözlerim değil. Özetle, bu konuyu kapattık. İstikrarı sağlamak istiyoruz. Güvenlik sisteminde zayıflık olduğunun bilinmesine gerek yok. Bunlar da benim sözlerim değil. Suikastlar bulaşıcıdır, tıpkı... "</p>

  <p class="block2">"Ne demek istediğini biliyorum," dedi Harry. Sigaranın dumanını burnundan çıkarttı. "Bütün bunları başımızdakiler koltuklarını kaybetmesin diye yapıyoruz, değil mi? Daha önceden tedbir alması gereken insanları koruyoruz."</p>

  <p class="block2">"Dediğim gibi," diye tekrarladı Moller. "Bazen Bergen, cazip bir alternatif gibi görünüyor."</p>

  <p class="block2">İkisi de bir süre sessiz kaldı. Bir kuş önlerinde yürümeye başladı. Kuyruğunu sallıyordu. Gagasını çimlere gömmüştü ve karşısındaki iki adama bakıyordu.</p>

  <p class="block2">"Kuyruksallayan," dedi Harry. "Motacilla alba. Tedbirli bir arkadaş."</p>

  <p class="block2">"Ne?"</p>

  <p class="block2">"Küçük Kuşlarımız. Gudbrand Johansen'ın işlediği cinayetler hakkında ne yapacağız?"</p>

  <p class="block2">"Önceki cinayetleri çözüme kavuşturmadık mı?" "Ne demek istiyorsun?" Moller homurdandı.</p>

  <p class="block2">"Eskileri kurcalamak, kapanan yaralan yeniden deşmekten başka bir işe yaramaz. Birileri durumu anlar ve üstüne gitmeye başlar. O davalar çoktan kapandı."</p>

  <p class="block2">"Tabii. Even Juul. Sverre Olsen. Peki ya Hallgrim Dale?"</p>

  <p class="block2">"Kimse onunla ilgilenmez. Sonuçta Dale bir..."</p>

  <p class="block2">"Kimsenin umurunda olmayan bir alkolikti, değil mi?"</p>

  <p class="block2">"Lütfen Harry. Durumu daha da zorlaştırma. Benim de bu durumdan memnun olmadığımı biliyorsun."</p>

  <p class="block2">Harry, sigarasını söndürdü ve izmariti yeniden pakete koydu.</p>

  <p class="block2">"İçeri girmem gerek, patron."</p>

  <p class="block2">"Bu konuyu kimseyle paylaşmayacaksın, değil mi?"</p>

  <p class="block2">Harry, gülümsedi ama gülümsemesi kısa sürdü.</p>

  <p class="block2">"Duyduklarım doğru mu? POT'daki yerime geçmek isteyen adam hakkında."</p>

  <p class="block2">"Kesinlikle," dedi Moller. "Tom Waaler, başvuruda bulunacağını söyledi. Meirik, neo-Nazi olaylarını, iş tanımına dahil etmeye kararlı. Ben de Tom için bir tavsiye mektubu yazacağım. Suçlar Masası'na döndüğünde, onun ortalıktan kaybolmuş olması hoşuna gitmez mi? Tabii onun Dedektif kadrosu boşalacak."</p>

  <p class="block2">"Yani çenemi kapalı tutmamın ödülü bu mu olacak?"</p>

  <p class="block2">"Neden böyle düşünüyorsun, Harry? O kadro senin, çünkü sen en iyisin. Bunu bir kez daha kanıtlamadın mı? Sadece sana güvenip güvenemeyeceğimizi merak ediyorum."</p>

  <p class="block2">"Hangi davada çalışmak istediğimi biliyorsun, değil mi?"</p>

  <p class="block2">Moller’in omuzlan çöktü.</p>

  <p class="block2">"Ellen'ın cinayeti aydınlatıldı, Harry."</p>

  <p class="block2">"Tam olarak değil," dedi Harry. "Hâlâ bilmediğimiz birkaç detay var. Ayrıca tüfeğin satın alınmasında harcanan 200.000 Norveç kronuna ne oldu? Belki birden fazla aracı vardır."</p>

  <p class="block2">Moller başıyla onayladı.</p>

  <p class="block2">"Tamam. Halvorsen ve ikinize bu dava için 2 ay süre veriyorum. Bir şey bulamazsanız, konu kapanır."</p>

  <p class="block2">"Anlaştık."</p>

  <p class="block2">Moller gitmek üzere ayağa kalktı.</p>

  <p class="block2">"Merak ettiğim bir şey daha var, Harry. Parolanın Oleg olduğunu nasıl tahmin ettin?"</p>

  <p class="block2">"Ellen, her zaman akla ilk gelen cevabın doğru olduğunu söylerdi."</p>

  <p class="block2">"Etkileyici," dedi Moller. "Yani aklına gelen ilk cevap, adamın torununun adı mıydı?"</p>

  <p class="block2">"Hayır."</p>

  <p class="block2">"Hayır mı?"</p>

  <p class="block2">"Ben, Ellen olamam. Üzerinde biraz düşünmem gerekti."</p>

  <p class="block2">Moller gözlerini kısıp baktı.</p>

  <p class="block2">"Benimle dalga mı geçiyorsun, Hole?"</p>

  <p class="block2">Harry güldü. Sonra da kuyruksallayan kuşunu işaret etti.</p>

  <p class="block2">"Bahsettiğim kuşlar kitabında, kimsenin kuyruksallayan kuşlarının hareketsiz kaldıkları anda kuyruklarını neden salladığını bilmediği yazıyordu. Bu adeta bir sır. Bu kuşlar hakkında bildiğimiz tek şey, kendilerini durduramadıkları... "</p>

  <p class="block1">&nbsp;</p>

  <h2 id="sigil_toc_id_87">- 106 -</h2>

  <p class="block6">Emniyet Müdürlüğü. 19 Mayıs 2000.</p>

  <p class="block2">Harry bacaklarını masanın üzerine uzattı. Tam kusursuz bir oturma şekli yakalamıştı ki telefon çaldı. Bu pozisyonu kaybetmemek için öne doğru uzandı. Yeni sandalyesinin, iyi yağlanmış tekerleri, dengede kalmasına yardımcı oluyordu. Parmak uçlarıyla telefona ulaştı. "Hole."</p>

  <p class="block2">"Harry? Benim. Isaiah Burne. Johannesburg'dan arıyorum. Nasılsın?"</p>

  <p class="block2">"Isaiah? Ne hoş sürpriz."</p>

  <p class="block2">"Öyle mi? Aslında teşekkür etmek için aramıştım, Harry."</p>

  <p class="block2">"Teşekkür mü, neden?"</p>

  <p class="block2">"Hiçbir girişimde bulunmadığın için."</p>

  <p class="block2">"Ne girişimi?"</p>

  <p class="block2">"Ne demek istediğimi biliyorsun, Harry. Mahkumu geri almak için, hiçbir diplomatik girişimde bulunmadın."</p>

  <p class="block2">Harry, cevap vermedi. Aslında bu görüşmenin er geç yaşanacağını biliyordu. Bu şekilde oturmak, artık hiç rahat değildi. Andreas Hochner’in yalvaran gözlerini hatırladı. Ve Constance Hochner'in çaresiz sözlerini: Elinizden geleni yapacağınıza söz veriyor musunuz, Bay Hole? "Harry?" "Buradayım." "Dün karar uygulandı."</p>

  <p class="block2">Harry, kardeşinin duvarda asılı duran fotoğrafına baktı. O yıl hava ne kadar da sıcaktı. Yağmur yağarken, denize girmişlerdi. Birden tarif edilemez bir üzüntü duydu. "İnfaz mı?"</p>

  <p class="block2">"İtiraz hakkı olmaksızın."</p>

  <p class="block1">&nbsp;</p>

  <h2 id="sigil_toc_id_88">- 107 -</h2>

  <p class="block6">Schroder Kafe. 2 Haziran 2000.</p>

  <p class="block2">"Bu yaz ne yapıyorsun, Harry?"</p>

  <p class="block2">Maja, para üslünü sayıyordu. "Bilmiyorum. Norveç'te bir yerlerde, bir yazlık kiralamayı düşünüyoruz. Oğlana yüzmeyi filan öğretiriz." "Çocuğun olduğunu bilmiyordum." "Yok aslında. Uzun hikaye." "Öyle mi? Umarım bir gün dinleme şansım olur." "Bakalım. Üstü kalsın,</p>

  <p class="block2">Maja."</p>

  <p class="block2">Maja gülümseyerek, masadan ayrıldı. Cuma öğleden sonra, kafe neredeyse boş sayılırdı. Hava sıcak olduğu için insanlar St. Hanshaugen'deki teras restorana gitmiş olmalıydı. "Ne haber?" dedi Harry.</p>

  <p class="block2">Yaşlı adam cevap vermeden, önündeki bardağa baktı. "O öldü. Mutlu değil misin, Âsnes?" Mohikan başını kaldırdı ve Harry'ye baktı. "Kim öldü?" dedi. "Kimse ölmedi. Tek bir ölü var, o da benim." Harry derin bir nefes aldı, gazetesini kolunun altına kıstırdı ve kavurucu bir öğleden sonra, dışarıya adım attı.</p>
</body>
</html>
