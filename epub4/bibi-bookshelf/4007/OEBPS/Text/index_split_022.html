<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KIZIL GERDAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block4" id="calibre_pb_21">&nbsp;</p>

  <h2>- 94 -</h2>

  <p class="block6">Oslo. 17 Mayıs 2000.</p>

  <p class="block17">Bunları yazıyorum; çünkü okuyacak olan kişinin aldığım kararların sebebini öğrenmesini istiyorum. Hayatım boyunca aldığım kararlar, iki ya da daha fazla şeytani düşüncenin kontrolü altında gerçekleşti. Bu yüzden, yargılanırken bu düşüncelerin de dikkate alınması isterim. Ayrıca yargılanmam esnasında göz önünde bulundurulmasını istediğim bir diğer gerçek de hiçbir zaman karar almaktan kaçmamış olmamdır. Ahlaki yükümlülüklerimden hiçbir zaman kaçmadım. Çoğunluk gibi sessiz kalıp, korkak olarak yaşamaktansa; yanlış karar alma riskini göze aldım. Kalabalığa karışıp saklanma ya da başkalarının benim adıma karar almasına müsaade etme niyetinde değildim. Son kararımı verdim. Bu sayede Tanrı'yla ve Helenam'la kavuşacağım gün, her şeye hazırlıklı olacağım.</p>

  <p class="block1">&nbsp;</p>

  <p class="block2">"Kahretsin!"</p>

  <p class="block2">Harry, Majorstuen caddesinde yola atlayan insanları görünce; frene bastı. Hepsi de ulusal kıyafetlerini giymiş, Kurtuluş Günü eğlencelerine gidiyordu. Bütün şehir sokaklardaydı. Trafik lambalarından yeşil rengi kaldırmış olmaları bile mümkündü. Sonunda yeşil yandı ve Harry gaza bastı. Vibes Gate'e geldiğinde, ikinci bir park sırası yapmak zorunda kaldı. Fauke'un evine doğru koştu ve zile bastı. Küçük bir çocuk, elindeki kornaya basınca; Harry olduğu yerde sıçradı.</p>

  <p class="block2">Fauke cevap vermiyordu. Harry arabaya döndü ve koltuğun yanına koyduğu levyeyi aldı. Levyeyi bagajla koyamıyordu; çünkü bagaj kapısı sürekli sıkışıyordu. Geri geldi ve apartmanın zillerine basmaya başladı. Birkaç saniye sonra bütün dairelerden, farklı farklı sesler yükselmeye başladı. Muhtemelen herkes, şenliklere katılmak için hazırlanıyordu ve ellerinde ya ojeleri, ya da sıcak ütüleri vardı. Polis olduğunu söyledi. Apartman sakinlerinden biri ona inanmış olacak ki kapı açıldı. Basamakları dörder beşer çıkıyordu. Nihayet üçüncü kata ulaştı. Kalbi, siyah-beyaz fotoğrafı gördüğü an olduğundan daha hızlı çarpıyordu.</p>

  <p class="block17">Kendim için belirlediğim görev, şimdiden birkaç masumun hayatına mal oldu. Üstelik daha pek çoklarının da hayatı risk altında. Ama savaşlar hep böyledir. Bu yüzden beni düşünme kabiliyeti fazla gelişmemiş bir asker olarak yargılayın. Herkesin hata yapabileceğini unutma. Senin için de, benim için de aynı durum geçerli. Tek bir yargıç vardır: Tanrı. İşte benim anılarım böyle başlar.</p>

  <p class="block1">&nbsp;</p>

  <p class="block2">Harry, Fauke’un kapısını iki kere yumrukladı ve adama seslenmeye başladı. Cevap gelmeyince, levyeyi kilidin altına taktı ve kapıya asıldı. Üçüncü denemede, kapı büyük bir gürültüyle açıldı. İçeri girdi. Her yer karanlık ve sessizdi. Tıpkı az önce ayrıldığı odayı anımsatıyordu. İçeride bir terk edilmişlik havası vardı. Oturma odasına gidince nedenini anladı. Ev gerçekten de terk edilmişti. Etrafa saçılan kağıtlar, raflardaki kitaplar ve hatta boş kahve fincanları bile ortada yoktu. Mobilyalar bir köşeye çekilmiş, üzerleri beyaz çarşafla örtülmüştü. Pencerelerden gelen gün ışığı, yerde duran ve bir ip yardımıyla toplanan bir kağıt yığını üzerine vuruyordu.</p>

  <p class="block17">Umarım sen bunu okurken, ben ölmüş olurum. Umarım hepimiz ölmüş oluruz.</p>

  <p class="block1">&nbsp;</p>

  <p class="block2">Harry kağıt yığınının yanına oturdu.</p>

  <p class="block2">En üstteki kağıtta Büyük İhanet: Bir Askerin Anıları yazıyordu. Harry, ipleri çözdü.</p>

  <p class="block2">Bir sonraki sayfa<i class="calibre3">: "Bunları yazıyorum; çünkü okuyacak olan kişinin aldığım kararların sebebini öğrenmesini istiyorum,"</i> cümlesi ile başlıyordu. Harry sayfalara şöyle bir göz attı. Dolu dolu yazılmış, yüzlerce sayfa vardı. Saatine baktı. 08.30. Defterinden Fritz'in numarasını buldu ve tuşladı. Avusturyalı polis, gece nöbetinden çıkmış; evine gidiyordu. Fritz'le konuştuktan sonra, telefon rehberini karıştırdı ve sonunda aradığı numarayı buldu.</p>

  <p class="block2">"Weber."</p>

  <p class="block2">"Hole. Mutlu Kurtuluş Günleri! Böyle söylememiz gerekmiyor mu?"</p>

  <p class="block2">"Boş versene. Ne istiyorsun?" "Muhtemelen, bugün için planların vardır ama... " "Evet, kapıyı kilitleyip, camları kapatıp gazete okumak istiyordum. Dökül bakalım."</p>

  <p class="block2">"Birkaç parmak izi analizine ihtiyacım var." "Harika. Ne zaman?"</p>

  <p class="block2">"Şimdi. Aletlerini yanında getir ki buradan tahlile gönderebilelim. Bir de Smith Wesson'a ihtiyacım var."</p>

  <p class="block2">Harry, adresi verdi. Sonra kağıt yığının alıp üzeri örtülü sandalyelerden birine oturdu ve okumaya başladı.</p>

  <p class="block1">&nbsp;</p>

  <h2 id="sigil_toc_id_79">- 95 -</h2>

  <p class="block6">Oslo. 17 Mayıs 2000.</p>

  <p class="block18">&nbsp;</p>

  <p class="block17">Leningrad. 12 Aralık 1942.</p>

  <p class="block17">Gri gökyüzü alevlerle aydınlanıyordu. Her yerimiz, bomboş arazilerle çevriliydi. Ruslar taarruza geçmiş olabilirdi. Belki de hepsi bir aldatmacaydı. Kimse bilmiyordu. Daniel, mükemmel bir nişancı olduğunu bir kez daha kanıtlamıştı. Önceden efsane olarak adlandırılırdı ama bu kez ölümsüz olarak anılmaya başlandı. Yarım kilometre mesafeden, bir Rusa nişan aldı ve öldürdü. Sonra da ateş hattına girdi ve öldürdüğü Rus askere tam bir Hıristiyan cenazesi düzenledi. Daha önce böyle bir şey yapan olmamıştı. Kazandığı zaferin anısı olarak, Rus askerin kepini yanında getirdi. Sonra yeniden eski haline döndü. Şarkılar söyleyip, insanlara neşe dağıttı (birkaç kıskanç herif hariç tabii). Böylesine kararlı ve cesur bir adamın arkadaşı olmaktan dolayı gurur duyuyorum. Bazen savaşın hiç bitmeyeceğini ve vatanımız uğruna her şeyi feda edeceğimizi düşünüyorum ama Daniel Gudeson gibi bir adam, hepimize Bolşevikleri yenip özgür bir Norveç 'e kavuşacağımıza dair umut dağıtıyor.</p>

  <p class="block1">&nbsp;</p>

  <p class="block2">Harry, saatine baktı ve okumaya devam etti.</p>

  <p class="block17">Leningrad. Yılbaşı Gecesi, 1942.</p>

  <p class="block17">... Sindre Fauke'un gözlerindeki korkuyu görünce, onu yatıştırmak için birkaç söz söyleme ihtiyacı hissettim. Makineli tüfek nöbetinde, ikimiz yalnız kalmıştık. Diğerleri yatakhaneye dönmüştü ve Daniel 'in cesedi mühimmat kutularının üzerinde yatıyordu. Daniel'in palaskanın üzerine akan kanını ellerimle toplamaya çalıştım. Ay her yeri aydınlatıyordu ve kar yağıyordu. İnanılmaz bir geceydi. Daniel 'in parçalarını bir araya toplayıp, onu yeniden bir bütün haline getirebileceğime inanıyordum. Böylece ayağa kalkıp, bize yolumuzu gösterebilirdi. Sindre Fauke bunu anlayamazdı. O bir fırsatçıydı ve sadece kazanacağına inandığı tarafın izinden giden bir muhbirdi. İşlerin benim için, bizim için, Daniel için ters gittiği anda; bize de ihanet etmeye hazırdı. Hızla bir adım attım ve Sindre 'nin arkasına geçtim. Alnından yakaladım ve kasaturayı boğazından geçirdim. Derin ve temiz bir kesik olması için çabuk ve maharetli olman gerekir. İşimi bitirdiğimi anladığım anda, adamı yere bıraktım. O küçük gözleriyle bana baktı. Çığlık atmak ister gibi bir hali vardı ama kasaturam gırtlağını kestiği için sadece açık yaranın olduğu yerde ufak bir ıslık sesi geldi. Ve tabii kan. Ellerini boğazına götürdü ve bedenini terk etmek üzere olan hayatını, içeri hapsetmek istercesine yaraya bastırdı. Ama bu sadece kanın jet hızıyla parmaklarının arasından süzülmesine neden oldu. Yere düştüm ve ayaklarımın yardımıyla geri geri gittim. Kanın üniformama bulaşmasını istemiyordum. Sindre Fauke 'un "kaçışını" araştırmaya koyulurlarsa, taze kan lekeleri hiç hoş görünmezdi.</p>

  <p class="block1">&nbsp;</p>

  <p class="block17">Sindre, tamamen cansız kalınca sırt üstü yatırdım ve Daniel’in yattığı mühimmat kutularının üzerine çıkardım. Şans eseri, vücut yapıları birbirine benziyordu. Sindre Fauke'un kimlik belgelerini buldum. (Bu kağıtları sürekli üstümüzde taşımamız gerekiyordu. Çünkü yolda çevirme yapılıp birliğimiz, vs. sorulduğunda; kimlikleri göstermezsek, asker kaçağı sayılıp oracıkta vuruluyorduk.) Sindre'nin evraklarını rulo haline getirip, palaskamda asılı duran mataranın içine koydum. Sonra Daniel’in başındaki çuvalı çıkarıp, Sindre'nin başına sardım. Daniel’i sırtıma alıp, ateş hattına götürdüm. Daniel’in Rus askeri Uriah'a yaptığını ben de ona yaptım ve cansız bedenini karlı toprağın altına gömdüm. Daniel’in Rus kepini aldım. Bir ilahi söyledim. "Tanrımız kutsal bir kaledir." Ve bir de meşhur marşımızı. "Ateşin etrafına toplanan erkeklerin arasına katıl... "</p>

  <p class="block17">Leningrad. 3 Ocak 1943.</p>

  <p class="block17">Ilık bir kış. Her şey plana uygun ilerledi. 1 Ocak sabahı cenaze levazımatçıları geldi ve mühimmat kutularının üzerindeki cesedi aldı. Doğal olarak, bu cansız bedenin Daniel Gudeson 'a ait olduğunu düşündüler. Bunu düşündükçe, gülesim gelir. Toplu mezarların arasına atmadan önce kafasındaki çuvalı çıkardıklarından bile emin değilim. Çıkarsalar da değişen bir şey olmazdı. Çünkü onlar ne Daniel 'i, ne de Sindre 'yi tanıyorlardı.</p>

  <p class="block17">Canımı sıkan tek konu Edvard'ın şüpheleriydi. Sindre'nin kaçmadığını, benim onu öldürdüğümü düşünüyordu. Yapabileceği pek bir şey yoktu. Sindre Fauke 'un bedeni, diğer askerlerle birlikte, bir yığın arasında yatıyordu. Yakılmış (ki Tanrı ruhunu da sonsuza dek yaksın) ve tanınmaz bir hal almıştı.</p>

  <p class="block17">Fakat dün gece hayatımın en riskli operasyonunu gerçekleştirdim. Daniel'in cesedini, karlar altında bırakamazdım. Hava ılık olduğu için, cesedin gün ışığına çıkması an meselesiydi. Gece kurtların ve sansarların Daniel 'in bedenine yapacaklarını düşününce, cesedi oradan alıp toplu mezarlığa götürmeye karar verdim. Sonuçta orası, gömülmek için daha uygundu.</p>

  <p class="block17">Ruslara kıyasla, kendi nöbetçilerimizden daha çok korkuyordum. Ama şanslıydım ki o akşam Hallgrim Dale nöbet tutuyordu. Dale, Fauke'un aklı kıt arkadaşıydı. Makineli tüfeğin başında öylece oturuyordu. Hava bulutluydu ve daha da önemlisi Daniel 'in yanımda olduğunu hissedebiliyordum. Evet, Daniel içimdeydi. Daniel 'in cesedini alıp, mühimmat kutularının üzerine koydum. Tam başına çuval geçirecekken, bana gülümsediğini gördüm. Uykusuzluğun ve açlığın insan zihninde nasıl oyunlar oynayabileceğini biliyordum ama Daniel gerçekten gülümsedi. Cansız yüzü, gözlerimin önünde hayat buldu. Asıl ilginç olanı, bu durumun beni korkutmamış olmasaydı. Kendimi güvende ve mutlu hissettim. Oradan uzaklaşıp, koğuşa gittim. Küçük bir çocuk gibi uykuya daldım.</p>

  <p class="block17">Bir saat sonra Edvard Mosken geldi ve beni uyandırdı. Sanki her şeyi rüyamda görmüştüm. Daniel 'in cesedini yeniden karşımda görünce, yeterince şaşırmış izlenimi uyandırdım. Ama verdiğim tepki Edvard Mosken 'e inandırıcı gelmemişti. Bunun Fauke 'un cesedi olduğuna emindi. Onu öldürdüğümü ve cesedi buraya koyarak cenaze levazımatçılarının unutkanlığından dem vuracağımı düşünüyordu. Dale, çuvalı çıkardı ve Mosken, orada yatanın Daniel olduğunu gördü. İkisinin de ağzı açık kalmıştı. Kahkahalara boğulup, Daniel Ve ikimizi ele vermemek için kendimi zor tuttum.</p>

  <p class="block17">Asker Hastanesi, Kuzey Cephesi, Leningrad. 17 Ocak 1944.</p>

  <p class="block17">Rus uçağından atılan el bombası, Dale'in kafasına düştü. Biz kaçmaya çalışırken, bomba buz üzerinde kayarak bize doğru geliyordu. Bombaya en yakın olan bendim. Üçümüzün de öleceğini biliyordum: Mosken, Dale ve ben. Tuhaf ama az evvel Edvard'ın hayatını kurtarmış ve Dale 'in birlik liderini vurmasına engel olmuştum. Meğer zavallı adamın hayatını sadece iki dakika uzata-bilecekmişim. Fakat yine şansımız yaver gitti. Ruslar, el bombası yapımında tamamen beceriksizdi. Hepimiz o siperden sağ çıkabildik. Ayağımdan yaralanmıştım ve bir şarapnel parçası kaskı- mı yarıp alnıma girmişti.</p>

  <p class="block17">İnanılmaz bir tesadüf sonucu, Daniel 'in nişanlısı ile aynı hastaneye düştüm. Hemşire Signe Alsaker. Önce beni tanımadı ama öğleden sonra yanıma geldi ve Norveççe konuştu. Çok güzeldi ve o an neden onunla nişanlanmak istediğimi anladım.</p>

  <p class="block17">Olaf Lindvig de bizimle aynı koğuştaydı. Beyaz deri ceketi sandalyenin başında asılıydı. Sanki yaraları iyileşir iyi/eşmez, kalkıp görevinin başına dönecekti. Onun gibi adamlara ihtiyaç vardı. Rusların taarruzlarının yayıldığını biliyordum. Bir gece Olaf kabus görüyordu. Kabus gördüğünü tahmin ediyorum; çünkü çığlık atıyordu. Hemşire Signe geldi. Ona etkili bir morfin verdi ve adam uykuya dalınca, saçını okşadı. O kadar güzeldi ki yanıma çağırıp kim olduğumu söylemek istedim ama onu korkutmak istemiyordum.</p>

  <p class="block17">Bugün, Batıya gönderileceğimi; çünkü ilaçların yetersiz geldiğini söylediler. Kimse bir şey açıklamıyordu ama ayağımdaki ağrı dayanılmazdı. Ruslar yaklaşıyordu ve bunun hayatta kalmak için tek şansım olduğunu biliyordum.</p>

  <p class="block17">Viyana Ormanları. 29 Mayıs 1944.</p>

  <p class="block17">Hayatımda gördüğüm en güzel ve en zeki kadın. Aynı anda iki kadına birden aşık olabilir misin? Evet, kesinlikle olabilirsin.</p>

  <p class="block17">Gudbrand değişmişti. Bu yüzden Daniel 'in lakabını aldım -Uriah. Helena, bu ismi tercih ediyordu. Gudbrand'in tuhaf bir isim olduğunu düşünüyordu.</p>

  <p class="block17">Diğerleri uyurken şiirler yazıyordum. Ama pek de iyi bir şair sayılmam. O kapıda görünür görünmez kalbim yerinden fırlayacak gibi olurdu. Daniel ise bir kadının kalbini kazanmak için sakin ve hatta soğuk olmam gerektiğini söylüyordu. Tıpkı sinek yakalamak gibiydi: Kıpırdamadan oturacak, mümkünse başka bir yöne bakacaksın. Sinek sana güven duymaya başladığında ve yanındaki masaya konduğunda, bir yıldırım gibi çarpacaksın. Katı ve kendinden emin olacaksın. İkincisi daha önemli. Sinekleri yakalarken hız değil, kendinden emin olmak daha önemlidir. Daniel; tek bir şansın olur ve o an geldiğinde hazırlıklı olman gerekir derdi.</p>

  <p class="block17">Viyana. 29 Haziran 1944.</p>

  <p class="block17">... sevgili Helenam 'ın kollarından ayrıldım. Hava saldırıları bi- teli bir saat oluyordu. Gece yarısı olmuştu ve yollar bomboştu. Arabayı bıraktığımız yerde buldum. Zu den drei Husaren Restoranının yanında. Yan camları kırılmıştı ve düşen tuğlalardan biri arabanın üstünde kocaman bir oyuğa neden olmuştu. Bunların dışında pek bir hasar yoktu. Mümkün olduğunca hızlı ilerliyor ve hastaneye gidiyordum.</p>

  <p class="block17">Helena ve benim için yapabileceğim bir şey yoktu. Çok geç kalmıştık. İkimiz de bir olaylar serisinin içine düşmüştük ve kendimizi kurtaracak gücümüz yoktu. Ailesi için duyduğu endişe, onu doktorla evlenmeye zorluyordu. Christopher Brockhard. Bu ahlaksız adamın bencilliği sınır tanımıyordu (ve o buna aşk diyordu!). Onun aşk anlayışı ile Helena 'nın aşk anlayışının birbirine zıt olduğunu görmüyor muydu? Şimdi Helena'yla bir hayat geç iremeyeceğimin farkındaydım ama ona en azından bir parça mutluluk verebilirdim. Namusunu koruyabilirdim. Brockhard ailesinin onun için uygun gördüğü aşağılamanın önüne geçebilirdim.</p>

  <p class="block17">Hayatın kendisi kadar engebeli yollarda, hızla ilerliyordum. Kafamda binlerce düşünce vardı. Ama ellerimin ve ayaklarımın kontrolü, Daniel 'in ellerindeydi.</p>

  <p class="block17">... yatağının başında oturduğumu gördü ve şaşkınlıkla yüzüme baktı. "Burada ne işin var? " diye sordu.</p>

  <p class="block17">"Christopher Brockhard, sen bir hainsin, " diye fısıldadım. "Ve seni ölüme mahkum ediyorum. Hazır mısın? "</p>

  <p class="block17">Hazır olduğunu sanmıyorum. İnsanlar hiçbir zaman ölüme hazır değildir. Sonsuza dek yaşayacaklarını düşünürler. Umarım tavana kadar sıçrayan o kan nehrini görmüştür. Umarım yatağa geri düştüğünde, kendisiyle birlikte etrafa yayılan kan gölünü görmüştür. Ve hepsinden öte; umarım ölümünün her saniyesini hissetmiştir.</p>

  <p class="block17">Gardıropta bir takım elbise, bir çift ayakkabı ve bir gömlek buldum. Hepsini rulo haline getirip, kolumun altına aldım. Sonra da arabaya koştum ve hızla...</p>

  <p class="block17">... hâlâ uyuyordu. Aniden bastıran yağmurun altında üşümüş ve ıslanmıştım. Çarşafların arasına girdim ve Helena'ya sokuldum. Fırın gibi sıcaktı ve bedenimi onun bedenine yaslayınca sessizce inledi. Vücudunun her bir santimini, kendi tenimle kaplamak istiyordum. Bu şekilde sonsuza dek kalabileceğimize inanmak istiyordum. Saate bakmaktan kaçıyordum. Trenimin hareket etmesine iki saat vardı. İki saat içinde, Avusturya 'da aranan bir katil olacaktım. Ne zaman ayrılacağımı ya da hangi rotayı izleyeceğimi bilmiyorlardı. Ama Oslo 'ya gittiğimde, beni yakalamak için hazır olacaklardı. Hayatım boyunca bir daha göremeyeceğimi bildiğim bu kadına sıkıca sarıldım.</p>

  <p class="block1">&nbsp;</p>

  <p class="block2">Harry, zilin çaldığını duydu. Ne kadar zamandır çalıyordu? İnterkoma bastı ve Weber’i içeri aldı.</p>

  <p class="block2">"Televizyondaki spor haberlerinden sonra, en nefret ettiğim şey budur," dedi Weber. Öfkeyle içeri girdi ve yanında getirdiği valiz büyüklüğündeki çantayı yere bıraktı. "Bağımsızlık Günü. Bütün ülke, aklını milliyetçilikle bozuyor. Yolları kapatıyor ve sen de şehir merkezinden geçemediğin için şehrin etrafını dolaşıyorsun. Yüce Tanrım! Nereden başlamamı istersin?"</p>

  <p class="block2">"Mutfaktaki kahve makinesinin oralarda güzel parmak izleri bulabilirsin. Viyana'daki bir meslektaşımla konuştum ve 1944 yılından kalma parmak izi örnekleri istedim. Yanında tarayıcını ve bilgisayarını da getirdin, değil mi?"</p>

  <p class="block2">Weber, çantasına hafifçe vurdu.</p>

  <p class="block2">"Harika, parmak izlerini taramayı tamamladığında cep telefonumdan internete bağlanabilirsin. Fritz, Viyana olarak kaydedilen adrese e-posta atarsın. O da izleri karşılaştırmak için hazır bekliyor olacak. Temelde yapılacaklar bunlar. Benim oturma odasında birkaç kağıt okumam gerek."</p>

  <p class="block2">"Onlar ne...?"</p>

  <p class="block2">"POT görevi," dedi Harry. "Bilinmesi gerekenler prensibi."</p>

  <p class="block2">"Öyle mi?" Weber dudaklarını ısırdı ve Harry'ye meraklı gözlerle baktı. Harry de adamın gözlerinin içine baktı ve bekledi.</p>

  <p class="block2">"Biliyor musun, Hole?" dedi Weber. "Bu ülkede birilerinin profesyonelliği elden bırakmadığını görmek güzel."</p>

  <p class="block1">&nbsp;</p>

  <p class="block5">-96 -</p>

  <p class="block6">Oslo. 17 Mayıs 2000.</p>

  <p class="block17">Hamburg. 30 Haziran 1944.</p>

  <p class="block17">Helena 'ya yazdığım mektubu tamamlayınca, mataramı açtım ve daha önce içine koyduğum Sindre Fauke belgelerini çıkarttım. Mektubu mataraya koydum ve mataranın üzerine Helena'nın adresini kazıdım. Sonra da dışarı çıktım. Dışarı çıkar çıkmaz, sıcaklığı hissettim. Rüzgar üniformamı parçalayacak gibiydi. Gökyüzü, kirli bir sarı renge dönmüştü. Uzaklardan alevler yükseliyordu ve kaçmayı başaramayan insanların çığlıkları duyuluyordu. Bombardımana son vermişlerdi. Cadde boyunca yürüdüm ama bu yola artık cadde bile denemezdi. Sadece molozların arasında kalmış, asfalt parçaları vardı. Bu sözde caddenin üzerinde, ayakta kalmayı başaran tek şey kurumuş bir ağaçtı. Dalları bir cadının parmakları gibi göğe yükseliyordu. Alevler içinde bir ev vardı. Çığlıklar yükseliyordu. Eve yaklaştıkça, nefesim daraldı. Rıhtıma yöneldim. Orada küçük bir kız çocuğu vardı. Simsiyah gözlerindeki korkuyu gördüm. Ceketime asıldı. Avazı çıktığı kadar bağırıyordu.</p>

  <p class="block17">"Annem! Annem!"</p>

  <p class="block17">Yoluma devam ettim. Yapabileceğim başka bir şey yoktu. Üst katta iskelet haline dönmüş bir insan bedeni olduğunu gördüm. Bir bacağını pencereden dışarı sarkıtmıştı. Kız beni izlemeye devam etti. Annesine yardım etmem için yalvarıyordu. Daha hızlı yürümeye çalıştım ama küçük kızın kolları beni çekiyordu. Gitmeme izin vermeyecekti ben de onu beraberimde sürükledim.</p>

  <p class="block17">Birlikte denize doğru ilerledik. İki kişi, bilinmeze doğru gidiyorduk.</p>

  <p class="block1">&nbsp;</p>

  <p class="block17">Ağladım. Evet, ağladım. Ama gözyaşlarım, yuvalarından çıkar çıkmaz kuruyordu. Önce hangimiz durdu bilmiyorum ama kızı kucağıma aldım. Az evvel ayrıldığım koğuşa götürdüm. Battaniyemi etrafına sardım. Sonra diğer yataklardaki örtüleri de aldım ve yere serip kızın yanına uzandım.</p>

  <p class="block17">Adını hiçbir zaman öğrenemedim ya da başına neler geldiğini. Çünkü o gece ortadan kayboldu. O kız benim hayatımı kurtardı. Onun sayesinde içimde bir umut ışığı belirdi.</p>

  <p class="block17">Ölmek üzere olan bir şehirde uyandım. Birkaç yerde yangın devam ediyordu. Limana yakın evlerin tamamı yerle bir olmuştu. Yaralıları kurtarmak için tekneler, Aufienalster'de bekliyordu. Yanaşmaları imkansızdı.</p>

  <p class="block17">Mürettebatın yaralıları teknelere alabilecek bir yer bulmaları, akşamı buldu. Ben de kalabalığa karıştım. Bir tekneden, diğerine geçtim. Sonunda aradığımı buldum. Norveç yolcusu taşıyan bir gemi. Geminin adı Anna'ydı. Trondheim'a çimento götürüyordu. Benim için oldukça uygundu. Çünkü arama emrinin oraya ulaşmış olmasına imkan yoktu. Her yerde kargaşa vardı ve kimse neyin doğru olduğuna emin olamıyordu. Üniformamdaki SS arması, bir etki yaratmıştı. Beni güverteye aldılar ve elimdeki emir kaptanı Oslo 'ya gitmem gerektiğine ikna etmek için yeterli oldu. Onlara göre; Anna ile Trondheim 'a, oradan da trenle Oslo 'ya gidecektim.</p>

  <p class="block17">Yolculuk 3 gün sürdü. İnince, herkese el salladım. Sonra Oslo 'ya giden bir trene bindim. Yolculuğun tamamı dört gün sürdü. Trenden inmeden önce tuvalete girdim ve Christopher Brockhard'dan aldığım giysileri giydim. İlk testten geçmek için hazırdım. Karl Johans Gate'e geldim. Hava ılıktı ve yağmur çiseliyordu. İki kız bana doğru geldi. Kol kola yürüyorlardı ve yanımdan geçerken kıkırdayarak güldüler. Hamburg'daki cehennem çok uzaklarda kalmıştı. Kalbim neşeyle doldu. Sevgili ülkeme geri dönmüştüm ve bu topraklarda ikinci kez doğdum.</p>

  <p class="block1">&nbsp;</p>

  <p class="block17">Continental Otel'in resepsiyonisti, kimliğime baktı ve sonra gözlüklerinin ardından beni inceledi.</p>

  <p class="block17">"Continental Otel 'e hoş geldiniz, Bay Fauke. "</p>

  <p class="block17">Sarı otel odasında yatarken, tavana baktım ve dışarıdan gelen sesleri dinledim. Kendi kendime yeni ismimi tekrarlayıp duruyordum. Sindre Fauke. Alışmam kolay olmayacaktı ama eninde sonunda işe yarayacağını biliyordum.</p>

  <p class="block19">Nordmarka. 12 Temmuz 1944.</p>

  <p class="block17">... Even Juul adında bir adam. Hikayeme tamamen inandı. Diğer Direnişçiler gibi. Neden inanmayacaklardı ki? Gerçeği söylemiştim. Cephede savaştım ve adam öldürmem istendi. Bu hikayeler, İsveç 'ten Norveç 'e kaçış hikayemden daha ilgi çekiciydi. Verdiğim bilgileri, kendi kaynakları aracılığıyla kontrol ettiler. Sindre Fauke adında bir askerin kaçtığı bilgisine ulaştılar. Muhtemelen Rusların arasına karışmıştı. Almanların da kendi içlerinde bir sistemleri vardı!</p>

  <p class="block17">Sıradan bir Norveçli gibi konuşabiliyordum. Amerika 'da yetişmemin getirdiği bir avantajdı. Kimse Sindre Fauke adındaki bu adamın, Gudbrandsdal şivesinden kurtulmuş olmasına dikkat etmedi. Norveç 'te küçük bir yerden geliyordum ama gençlik yıllarımdan (Aman Tanrım! Sadece 3 yıl öncesinden söz ediyorum ve hayatım bitmiş gibi konuşuyorum) bir tanıdık karşıma çıksa bile beni hatırlayamazdı. Kendimi tamamen farklı hissediyordum.</p>

  <p class="block17">Asıl korkum, Sindre Fauke 'u tanıyan birileriyle karşılaşmaktı. Şansıma, adam benim doğduğum yerden çok daha uzaklarda dünyaya gelmişti ama yine de onu tanıyan akrabaları olabilirdi.</p>

  <p class="block17">Bunları düşünerek ortalıkta dolaşıyordum ki aynı gün içinde (Fauke 'un) Nasjonal Samling üyesi kardeşlerinden birini öldürmem istendi. Gerçekten taraf değiştirip değiştirmediğime inanmak için yaptıkları bir testti. Daniel ve ben neredeyse kahkahayı patlatıyorduk. Sanki zihnimizi okumuşlardı. Bütün çabalarımı boşa çıkarabilecek insanları öldürmemi istiyorlardı! Bu sözde askerlerden biri çok ileri gittiklerini düşünüyordu. Ama onlar fikrini değiştirmeden, bu isteği yerine getirmeliydim. Hava kararır kararmaz şehre gidip, silahımı alacaktım. Üniformamla birlikte, istasyondaki emanet dolabına bırakmıştım. Oradan gece hareket eden trene binecektim. Fauke'ların çiftliğine en yakın köyü biliyordum. Tek yapmam gereken sorup... "</p>

  <p class="block19">Oslo. 13 Mayıs 1945.</p>

  <p class="block17">İlginç bir gün daha. Ülkede hâlâ bağımsızlık heyecanı vardı ve bugün Prens Olav, hükümetten bir delegasyonla birlikte Oslo 'ya gelecekti. Aslında rıhtıma gitmeye niyetim yoktu ama Oslo halkının yarısının oraya gideceğini duydum. Sivil kıyafetlerle Karl Johans 'a gittim. Direnişçi arkadaşlarım, neden Direniş üniformalarımı giymediğimi merak ediyorlardı. Bu şekilde, kahraman gibi görüneceğimizi düşünüyorlardı. Genç kızların kalbini çala-bilecektik. Kadınlar ve üniformalar. Yanılmıyorsam, 1940'larda yeşil üniformaların peşinden koşmaya meraklıydılar.</p>

  <p class="block17">Saraya gittim. Prensin balkona çıkıp, bir şeyler söyleyip söylemeyeceğini görmek istiyordum. Büyük bir kalabalık vardı. Oraya ulaştığımda, nöbet değişimi vardı. Almanlardan kalma bir ritüeldi ama insanlar yine de alkışlıyorlardı.</p>

  <p class="block17">Prensin balkona çıkıp, bu sözde iyi Norveçlilerin üzerine buz gibi bir kova su dökmesini umuyordum. Çünkü bunca insan, beş yıl boyunca kıllarını kıpırdatmadan olan biteni izlemişti ve şimdi hainlerden intikam alınması için avaz avaz bağırıyorlardı. Bence Prens Olav bizi anlıyordu. Çünkü bir rivayete göre, Kraliyet ailesi içinde bir tek o Krala karşı çıkmış ve Norveç 'te kalıp halkın kaderini paylaşmak istediğini söylemişti. Fakat hükümet karşı çıkmıştı. Hükümet ve Kraliyet ailesi kaçıp giderken, onun geride kalması hiç hoş olmazdı.</p>

  <p class="block17">Evet, ("son günlerin azizleri"nin aksine, üniforma giymenin anlamını bilen) genç Prensin halka seslenip, Doğu Cephesi 'ndeki askerlerin nasıl bir başarı elde ettiklerini anlatacağını umuyordum. Çünkü o da ulusumuza karşı doğuda yeşeren (ve hâlâ var olan) Bolşevik tehdidini görmüştü. 1942 yılında bizler Doğu Cephesi 'ne gönderilmek üzereyken; Prensin, Başkan Roosevelt ile görüştüğü ve Rusların Norveç 'e yönelik planlarından endişe duyduğunu söylediği haberleri yayılmıştı.</p>

  <p class="block17">Bayraklar sallanıyor, şarkılar söyleniyordu. Ömrüm boyunca, buradakilerden daha yeşil ağaçlarla karşılaşmamıştım. Ama Prens balkona çıkmadı. Ben de sabırla beklemeye karar verdim.</p>

  <p class="block1">&nbsp;</p>

  <p class="block2">"Viyana'dan aradılar. Parmak izleri aynıymış."</p>

  <p class="block2">Weber, oturma odasının kapısında dikiliyordu.</p>

  <p class="block2">"Güzel," dedi Harry. Elindeki kağıtları okumaya dalmıştı.</p>

  <p class="block2">"Birisi, çöp kovasına kusmuş," dedi Weber. "Hasta bir olmalı. Kusmuktan çok kan var çünkü."</p>

  <p class="block2">Harry baş parmağını yaladı ve sayfayı çevirdi. "Doğrudur."</p>

  <p class="block2">Bir sessizlik oldu.</p>

  <p class="block2">"Yardım edebileceğim başka bir şey olursa..." Weber başını yana yatırdı ve bekledi.</p>

  <p class="block2">Sonunda dayanamadı ve "Telsizden ikazda bulunman gerekmiyor mu?" diye sordu.</p>

  <p class="block2">Harry başını kaldırdı ve boş gözlerle Weber'e baktı.</p>

  <p class="block2">"Neden?"</p>

  <p class="block2">"Lanet olsun, nereden bileyim?" dedi Weber. "Bilinmesi gerekenler prensibi, unuttun mu?"</p>

  <p class="block2">Harry güldü. Yaşlı polisin yorumu hoşuna gitmişti.</p>

  <p class="block2">"Hayır. Tam da bu nedenle telsizden ikazda bulunmayacağım."</p>

  <p class="block2">Weber biraz daha bekledi ama istediği tepkiyi göremedi.</p>

  <p class="block2">"İstediğin gibi olsun, Hole. Smith Wesson yanımda. Tamamen dolu. Yedekleri de burada. Yakala!"</p>

  <p class="block2">Harry tam zamanında başını kaldırdı ve Weber’in kendisine fırlattığı emaneti yakaladı. Revolveri aldı. Yağlanmış ve güzel cilalanmıştı. Tabii öyle olacaktı. Bu, Weber’in kendi silahıydı.</p>

  <p class="block2">"Yardımların için teşekkür ederim Weber."</p>

  <p class="block2">"Kendine dikkat et."</p>

  <p class="block2">"Denerim. Mutlu ... Günü."</p>

  <p class="block2">Weber, bu hatırlatmanın ardından homurdandı. Adam kapıdan çıkmadan, Harry kağıtlara gömülmüştü bile.</p>

  <p class="block17">Oslo. 27 Ağustos 1945.</p>

  <p class="block17">İhanet - ihanet - ihanet! Orada öylece kaldım. Şok olmuştum. En arka sırada oturuyordum ve kadınımın içeri alınıp sanık sandalyesine oturtulmasını izliyordum. Even Juul 'e döndü ve gülümsedi. Kısa sürdü ama bu gülümsemenin gözden kaçması imkansızdı. Bu küçücük gülümseme, bana her şeyi anlatıyordu. Öylece kaldım. Tırnaklarımı oturduğum banka geçirdim. İzlemek ve dinlemekten başka bir şey yapamıyordum. Acı çekiyordum. İki yüzlü yalancı! Even Juul, Signe Alsaker 'in kim olduğunu biliyordu. Ona, Signe 'den söz eden bendim. Ama adamı suçlamak yersizdi. Daniel Gudeson 'ın öldüğünü sanıyordu ama o, Signe ölünceye dek sadık kalacağına söz vermişti. Evet, tekrar ediyorum: ihanet! Prens henüz tek kelime etmedi. Akershus Kalesi'nde hayatını Norveç için tehlikeye atan insanları bir bir vuruyorlardı. Silahlardan çıkan ses birkaç saniyeliğine şehri gürültüye boğuyor; ardından derin bir sessizlik çöküyordu. Sanki hiçbir şey olmamış gibi.</p>

  <p class="block17">Geçen hafta benim davamın düştüğünü söylediler. Kahramanca hareketlerim, cephede işlediğim suçların silinmesi için yeterli gelmişti. Mektubu okurken, gülmekten gözlerimden yaşlar geldi. Demek Gudbrandsdalen'deki zavallı çiftçileri öldürmemi kahramanca bulmuşlardı. Öyle ki Leningrad'da ülkemi savunmak için işlediğim suçları silip atmışlardı! Yanımdaki sandalyeyi duvara fırlattım. Ev sahibi bayan geldi ve kendisinden özür dilemek zorunda kaldım. Delirmemek elde değildi!</p>

  <p class="block17">O gece Helena'yı düşündüm. Sadece Helena. Unutmaya çalışmalıydım. Prens tek kelime bile etmedi. Bu kadarına katlanamazdım. Bence...</p>

  <p class="block1">&nbsp;</p>

  <p class="block1">&nbsp;</p>

  <h2 id="sigil_toc_id_80">- 97 -</h2>

  <p class="block6">Oslo. 17 Mayıs 2000.</p>

  <p class="block2">Harry, tekrar saatine baktı. Birkaç sayfa atladı ve birden tanıdık bir isimle karşılaştı.</p>

  <p class="block17">Schroder Kafe. 23 Eylül 1948.</p>

  <p class="block17">... geleceği olan bir iş. Ama bugün korktuğum başıma geldi.</p>

  <p class="block17">Gazete okuyordum ki masamın başında duran birinin bana baktığını hissettim. Başımı kaldırdım ve o anda kanım dondu! Biraz yıpranmıştı, görebiliyordum. Kıyafetleri eskiydi. Hatırladığım o canlı, diri duruşundan eser kalmamıştı. Karşımdaki adamda bir şeyler eksikti. Ama eski birlik liderimizi hemen tanıdım. Asla kapatmadığı tek gözüyle Edvard Mosken karşımdaydı.</p>

  <p class="block17">"Gudbrand Johansen," dedi. "Öldüğünü sanıyordum. Hamburg 'da öldüğün söylendi. "</p>

  <p class="block17">Ne söyleyeceğimi ya da ne diyeceğimi bilemedim. Tek bildiğim karşımda oturan adamın beni dolandırıcılıktan ya da cinayetten ipe götürebileceğiydi.</p>

  <p class="block17">Ağzım kurumuştu. Kendimi topladım ve konuşmaya başladım. Evet, hayattayım dedim. Vakit kazanmak için Viyana'daki askeri hastaneye gittiğimi ve başımdan ve ayağımdan yaralandığımı anlattım. Ona ne olmuştu? Geri döndüğünü ve Sinsen 'deki hastaneye kaldırıldığını anlattı. Neredeyse beni de oraya göndereceklerdi. Diğerleri gibi ona da üç yıl hapis cezası vermişlerdi. İki buçuk yıl sonra serbest bırakılmıştı.</p>

  <p class="block17">Biraz havadan sudan konuştuk. Bir süre sonra rahatladım. Bir bira ısmarladım ve sahibi olduğum inşaat malzemeleri işinden söz ettim. Ona düşüncelerimi açıkladım: Bizim gibi insanların kendi işletmelerini kurmaları gerektiğini; çünkü kimsenin eski Cephe askerlerini işe almak istemediğini söyledim. (Özellikle de savaş yıllarında Almanlarla çalışan şirketlerin.) "Peki ya sen? " diye sordu.</p>

  <p class="block17">Ona "doğru tarafa" gelmiş olmamın hiçbir faydası olmadığını söyledim. Hâlâ Alman üniforması giymiş biri olarak kabul ediliyordum.</p>

  <p class="block17">Mosken, yüzündeki buruk gülümseme ile bana bakıyordu. Sonunda kendini tutamadı. Uzun süre benim izimi sürdüğünü söyledi. Ama bütün izler Hamburg 'da son buluyordu. Tam beni aramaktan vazgeçecekken; Direnişçilerin arasında Sindre Fauke 'un ismini görmüştü. Bu bilgi ilgisini çekmişti. Fauke'un nerede çalıştığını bulmuş ve orayı aramıştı. Birilerinden muhtemelen Schroder 'de olduğuma dair bilgi almıştı.</p>

  <p class="block17">Gerildim ve işte başlıyoruz dedim. Ama söyledikleri, beklediklerimden tamamen farklıydı.</p>

  <p class="block17">"O zaman Hallgrim Dale'i durdurduğun için, yeterince teşekkür edememiştim. Hayatımı kurtardın, Johansen. "</p>

  <p class="block17">Omzumu silkerek önemsiz olduğunu vurgulamak istedim ama ağzım açık kalmıştı. Elimden başka bir şey gelmiyordu.</p>

  <p class="block17">Mosken, hayatını kurtararak büyük bir erdem gösterdiğimi söyledi. Çünkü onun ölmesini istememi gerektirecek pek çok haklı sebebim vardı. Sindre Fauke'un cesedi bulunsaydı, Mosken muhtemelen katilin ben olduğumu söyleyecekti. Başımı sallamakla yetindim. Sonra bana baktı ve ondan korkup korkmadığı- mı sordu. Bütün hikayemi anlatmakta bir sakınca görmedim.</p>

  <p class="block17">Mosken dinledi. Hiç kapanmayan gözünü bir kez bile benden ayırmadı. Yalan söyleyip söylemediğimden emin olmaya çalışıyordu. Birkaç kez başını salladı ama söylediklerimin doğru olduğunu o da biliyordu.</p>

  <p class="block17">Hikayemi tamamladığımda, iki bira daha söyledim. O da kendi hikayesini anlattı. O hapisteyken, karısı başka bir adamla birlikte olmuş; oğlunu da alıp o adamın yanına yerleşmişti.</p>

  <p class="block17">Bu durumu anlayışla karşıladığını söylüyordu. Oğlu Edvard için böylesi daha iyiydi. En azından vatan haini olarak anılan bir babanın yanında kalmayacaktı. Mosken bu duruma gücenmiş gibiydi. Nakliye işinde çalışmak istediğini söyledi ama başvurduğu hiçbir şirket onu kabul etmemişti.</p>

  <p class="block17">"Kendi kamyonetini al, " dedim. "Sen de kendi işletmeni kurmalısın. "</p>

  <p class="block17">"Yeterince param yok," dedi ve bana baktı. Konuşmanın nereye gittiğini az çok anlamıştım. "Bankalar da eski cephe askerlerine kredi vermiyor. Hepimizin düzenbaz olduğunu düşünüyorlar. "</p>

  <p class="block17">"Ben biraz para biriktirdim," dedim. "Benden borç alabilirsin."</p>

  <p class="block17">Önce itiraz etti ama ben bu konunun burada kapandığını söylediğimde kabullendi.</p>

  <p class="block17">"Faizini alırım ama. Bu konuda şüphen olmasın, " dedim. Bu sözlerin ardından biraz daha rahatladı. Sonra da yeniden ciddileşti ve faiziyle birlikte borcunun epey yüksek olacağından bahsetti. Ben de faiz oranının çok yüksek olmayacağını, sembolik bir şey olacağını söyledim. Birer bira daha ısmarladım ve ikimiz de yeterince içince kafeden ayrıldık. El sıkıştık ve bir anlaşmaya vardık.</p>

  <p class="block17">Oslo. 3 Ağustos 1950.</p>

  <p class="block17">... posta kutumda Viyana'dan gelen bir mektup vardı. Mutfak masasının üzerine koydum ve uzun süre mektuba baktım. Zarfın arkasında onun adı ve adresi yazılıydı. Mayıs ayında Rudolf II Hastanesi 'ne bir mektup yollamıştım. Helena'yı tanıyan ve nerede olduğunu bilen birinin eline geçmesini umuyordum. Meraklı birinin eline geçer ve okur diye ikimiz için de tehlike oluşturabilecek şeyler yazmadım. Gerçek adımı kullanmadım tabii ki. Bir cevap alacağımı da düşünmüyordum. Kendime bile itiraf edemesem de bir cevap gelmesini istemiyordum aslında. Yazacaklarının, istediğim gibi olmayacağını düşünüyordum. Evli ve bir çocuk annesi. Hayır, böyle bir cevabı kaldıramazdım. Halbuki onun çocuk sahibi olmasını dilemiş ve rıza göstermiştim.</p>

  <p class="block17">Tanrım, ikimiz de çok gençtik. Helena, 19 yaşındaydı. Şimdi ise mektubunu elimde tutmuş, bunun gerçek olup olmadığını sorguluyordum. Zarfın üzerindeki el yazısı ile altı yıl önce tanıdığım Helena arasında bir bağ olamayacağını düşünüyordum. Titreyen parmaklarla zarfı açtım. En kötüsüne hazırlıklıydım. Uzun bir mektuptu ve ilk okuyuşumun üzerinden birkaç saat geçmişti. Şimdiden her cümleyi ezberlemiştim.</p>

  <p class="block17">Sevgili Uriah,</p>

  <p class="block17">Seni seviyorum. Hayatımın geri kalanında hep seni seveceğimi biliyorum. Ve hatta bütün hayatım boyunca hep seni sevmişim gibi hissediyorum. Mektubunu aldığımda mutluluktan ağladım.</p>

  <p class="block17">Bu...</p>

  <p class="block1">&nbsp;</p>

  <p class="block2">Harry, elindeki kağıtlarla birlikte mutfağa girdi. Lavabonun üzerindeki dolapta duran kahveyi buldu ve kahve makinesini çalıştırdı. Okumaya devam etti. Mutlu günler, ardından gelen zorluklar ve acılar... Nihayet Paris'te bir otel odasında gerçekleşen buluşma. Ertesi gün gerçekleşen nişan.</p>

  <p class="block2">Gudbrand, bu noktadan itibaren Daniel'e daha az yer vermeye başlamıştı. Görünüşe göre Daniel ortadan kaybolmuştu.</p>

  <p class="block2">Daniel yerine, birbirine deliler gibi aşık bu çiftin Christopher Brockhard'ın cinayeti yüzünden karşılaşabilecekleri tehditlere yer vermişti. Kopenhag, Amsterdam ve Hamburg'da gizli buluşma yerleri vardı. Helena, Gudbrand'ın yeni kimliğini biliyordu ama Doğu Cephesi 'ndeki cinayetten ve Fauke çiftliğindeki katliamdan haberi var mıydı? Pek öyle görünmüyordu.</p>

  <p class="block2">Müttefik ülkeler 1955 yılında Avusturya'yı terk ettiklerinde, nişanlandılar. Helena ülkeyi terk etti; çünkü hatalarından ders almayan fanatikler tarafından savaş suçlusu olarak yargılanması söz konusuydu. Oslo'ya yerleştiler. Gudbrand, hâlâ Sindre Fauke'un adını taşıyordu ve küçük işletmesinin başında duruyordu. Aynı yıl Helena’nın Viyana'daki atölyesini satarak elde ettiği para ile Holmenkollveien'den aldıkları evin bahçesinde, bir Katolik rahip huzurunda, küçük bir törenle evlendiler. Gudbrand, mutlu olduklarını yazmıştı.</p>

  <p class="block2">Harry ıslık benzeri bir ses duydu ve kahve makinesinin kaynamakta olduğunu görünce şaşırdı.</p>

  <p class="block1">&nbsp;</p>

  <h2 id="sigil_toc_id_81">- 98 -</h2>

  <p class="block6">Oslo. 17 Mayıs 2000.</p>

  <p class="block17">Rikshospital. 1956.</p>

  <p class="block17">Helena o kadar çok kan kaybetti ki hayati tehlike altındaydı. Ama şanslıydık ki hemen müdahale ettiler. Bebeği kaybettik. Doğal olarak Helena'yı teselli etmek mümkün değildi. Ben yine de çok genç olduğunu ve önümüzde daha pek çok fırsat olduğunu hatırlatmaya devam ettim. Doktor o kadar da umutlu değildi. Dediğine göre uterusun...</p>

  <p class="block17">Rikshospital. 12 Mart 1967.</p>

  <p class="block17">Bir kız. Adı Rakel olacak. Ben gözyaşlarımı engel olamıyor ve ağlıyordum. Helena yanağımı okşadı ve Tanrı 'nın planlarının...</p>

  <p class="block2">Harry oturma odasına geri döndü. Eliyle gözlerini kapadı. Beatrice’in odasında Helena’n Rakelın fotoğrafını görünce bağlantıyı kurması gerekirdi. Nasıl bu kadar geç kalabilmişti? Anne ve kız. Akli başka bir yerde olmalıydı. Evet, kesinlikle akli başka bir yerdeydi. Çünkü her yerde Rakel’i görüyordu: Yolda yürüyen kadınların yüzlerinde, televizyon kanallarında, kafedeki tezgahın arkasında. Duvarda fotoğrafı asılı duran güzel bir kadının yüzünde de Rakel’i görünce, her zamanki saplantısı olduğunu düşündü. Aksini düşünmesi için bir neden var mıydı?</p>

  <p class="block2">Gudbrand Johansen, ya da bilinen adıyla Sindre Fauke’un hikayesini doğrulamak için Edvard Mosken'i aramalı mıydı? Buna gerek var mıydı? Hayır, şimdi yoktu.</p>

  <p class="block2">5 Ekim 1999 tarihli kısma gelene dek, bütün sayfalan atladı. Geriye birkaç sayfa kalmıştı. Harry, avuçlarının terlemeye başladığını hissediyordu. Rakel’in babasının Helena’nın mektubunu aldığı an yaşadıklarını yaşıyordu. Kaçınılmaz sonla karşılaşmaktan korkuyordu.</p>

  <p class="block20">Oslo. 5 Ekim 1999.</p>

  <p class="block17">Öleceğim. Yaşadığım bunca şeyden sonra, son darbeyi pek çok insan gibi yaygın bir hastalıktan yiyecek olmak oldukça tuhaf geliyordu. Bunu Rakel ve Oleg 'e nasıl söyleyeceğim? Karl Johans 'a yürüdüm ve hayatın ne kadar güzel olduğunu düşündüm. Gerçi Helena 'nın ölümünden bu yana yaşamaktan hiç zevk almadım. Seninle tekrar kavuşacağım için mutluyum Helena, ama hayattaki asıl amacımı gerçekleştirmek için çok az vaktim kaldı. 13 Mayıs 1945 tarihinde yürüdüğüm yolda ilerledim. Prens hâlâ balkona çıkıp, bizi anladığına dair tek kelime etmedi. O, diğerlerinin ihtiyaçlarını anlayabiliyordu. Balkona çıkacağını sanmıyorum. Bence o da bize ihanet etti.</p>

  <p class="block17">Bir ağaca yaslanıp, uykuya daldım. Uzun ve tuhaf bir rüya gördüm. İntikam. Uyandığımda eski dostum da yanımdaydı. Daniel geri dönmüştü. Ve onun ne istediğini biliyordum.</p>

  <p class="block1">&nbsp;</p>

  <p class="block2">Harry, geri vitese sert bir geçiş yapınca; Ford Escort model arabasından can çekişmesine benzer bir ses geldi. Birinci ve ikinci vitese geçiş daha kolay oldu. Gaz pedalına sonuna kadar basınca, araba yaralı bir hayvan gibi kükredi. Festival için Osterdal kostümü giymiş bir adam Vibes Gate ve Bogstadveien arasındaki caddeden geçerken hızla kenara sıçradı. Aksi takdirde bacağında unutulmaz bir tekerlek izi olacaktı. Hedgehaugsveien'de şehir merkezine doğru uzanan bir trafik vardı. Bu nedenle Harry sol şeride geçti ve kornaya basarak ilerlemeye başladı. Acelesi olduğunu gören arabaların kenara çekileceğini umuyordu. Lorry Kafe'nin yanından döner dönmez, mavi bir ışık görüş alanını kapladı. Tramvay!</p>

  <p class="block2">Durmak için çok geç kalmıştı. Bu yüzden direksiyonu tam kırdı ve frene basarak kaldırıma sürtmeye başladı. Sonunda tramvaya çarptı. Arabanın sol tarafı, tramvaya bitişik haldeydi ve bu şekilde ilerlemeye devam ettiler. Arabanın sol aynası kırılınca tok bir ses çıktı. Ayna yere düşüp parçalandı. Fakat tramvaya sürtmeye devam eden kapı kolundan uzun ve tiz bir ses geliyordu.</p>

  <p class="block2">"Lanet olsun! Lanet olsun!"</p>

  <p class="block2">Sonunda tramvaydan kurtuldu ve raylardan çıktı. Asfalta tutunmaya çalışırken, trafik lambalarıyla karşılaştı. Yeşil, yeşil, san.</p>

  <p class="block2">Son sürat ilerliyor, bir yandan da komaya basıyordu. 17 Mayıs sabahı, saat 10.15'te Oslo'nun merkezinde, korna sesiyle dikkat çekmeye çalışıyordu. Sonunda frene bastı ve Escort çaresizce yere tutunmaya çalışırken; boş kaset kutuları, sigara paketleri ve Harry Hole öne doğru fırladı. Araba nihayet durmuştu ama Harry başını ön cama çarpmaktan kurtulamadı. Önündeki yaya geçidinden bayraklarını sallayan ve neşeyle şarkılar söyleyen çocuklar geçiyordu. Saray Bahçeleri tam karşısındaydı ve Saraya çıkan yolda bir yığın insan vardı. Yanındaki üstü açık arabanın radyosundan, her yıl yapılan tanıdık bir anons yükseliyordu.</p>

  <p class="block2">"Şimdi Kraliyet Ailesi balkondan, Saray Meydanına toplanmış çocukları selamlıyor. İnsanlar Kraliyet Ailesini alkışlıyor. Özellikle de Amerika Birleşik Devletleri'nden yeni dönüş yapan Prens... "</p>

  <p class="block2">Harry debriyaja bastı ve birden hızlanarak çakıllı yolun yanındaki kaldırıma çıktı.</p>

  <p class="block1">&nbsp;</p>

  <h2 id="sigil_toc_id_82">- 99 -</h2>

  <p class="block6">Oslo. 16 Ekim 1999.</p>

  <p class="block17">Yine gülmeye başladım. Aslında gülen Daniel'di. Daniel uyanır uyanmaz ilk işi Signe'yi aramak oldu. Schroder Kafe'deki ankesörlü telefonu kullandık. O kadar komik bir durumdu ki gülmekten gözlerimde yaşlar birikti.</p>

  <p class="block17">Bu gece biraz daha plan yapmam lazım. Hâlâ silahı nereden bulacağımı düşünüyorum.</p>

  <p class="block1">&nbsp;</p>

  <p class="block1">&nbsp;</p>

  <h2 id="sigil_toc_id_83">- 100 -</h2>

  <p class="block6">Oslo. 15 Kasım 1999.</p>

  <p class="block17">... Problem sonunda çözüme kavuştu. Bu kez de Hallgrim Dale’le karşılaştım. Pisliğe bulaşmış olmasına hiç şaşırmadım. Beni tanımamasını umuyordum. Hamburg'daki bombardımanda öldüğüme dair söylentileri o da duymuş olacak ki; beni görünce hayalet gördüğünü sandı. Ortada bir düzen olduğunu düşündü ve çenesini kapalı tutmak için para istedi. Oysa benim tanıdığım Dale'e dünyanın bütün parasını versen de çenesini tutamazdı. Bu yüzden, bu dünyada görüp göreceği son insan ben olmalıydım. Onu öldürmekten hiç zevk almadım ama itiraf etmeliyim ki eski meziyetlerimi unutmadığımı görmek hoşuma gitti.</p>

  <p class="block1">&nbsp;</p>

  <p class="block1">&nbsp;</p>

  <h2 id="sigil_toc_id_84">- 101 -</h2>

  <p class="block6">Oslo. 17 Mayıs 2000.</p>

  <p class="block17">Oslo. 8 Şubat 2000.</p>

  <p class="block17">Edvard ve ben elli yılı aşkın süredir, yılda altı kez olmak üzere Schroder Kafe 'de buluşuyoruz. Her iki ayda bir, ayın ilk salı günü, sabah saatlerinde. Bu ritüeli başlattığımızda Schroder, Youngstorget'deydi. O zamandan beri, Karargah Toplantıları adını verdiğimiz buluşmalarımızı gerçekleştiriyoruz. Edvard ve beni birbirimize bağlayan asıl nedenin ne olduğunu hâlâ merak ederim. Çünkü birbirimizden çok farklıyız. Belki de nedeni ortak bir kaderi paylaşıyor olmamızdır. İkimiz de aynı güçlüklere göğüs gerdik. Doğu Cephesi'nde savaştık, eşlerimizi kaybettik ve çocuklarımızı büyüttük. Bilemiyorum. Benim için asıl önemli olan Edvard'ın sadakatiydi. Savaştan sonra ona yaptığım yardımı hiçbir zaman unutmadı. Gerçi zaman içinde başka yardımlarım da oldu. Örneğin; 1960'ların sonunda içki ve at yarışı tutkunluğu kontrolden çıktı. Kumar borçlarını ödemeseydim, nakliye işini kaybedecekti.</p>

  <p class="block17">Leningrad'da tanıdığım o etkileyici askerden eser kalmamıştı. Edvard, son yıllarda hayatının hayal ettiği gibi olmadığının farkına vardı ve günlerini en iyi şekilde değerlendirmeye karar verdi. Hissedarı olduğu atın yarışlarına odaklandı. Artık ne içki içiyor, ne de sigara. Bana bahis tüyoları vererek kendini tatmin etmeye çalışıyor.</p>

  <p class="block17">Tüyo demişken; beni Even Juul'ün Daniel'in hâlâ hayatta olup olmadığını sorguladığından haberdar eden de Edvard Mosken'dir. Aynı akşam Even'ı aradım ve bunama belirtileri gösterdiğini söyledim. Even da bana birkaç gün önce evlerine bir telefon geldiğini ve Daniel olduğunu iddia eden bir adamın karısını korkuttuğunu anlattı. Telefondaki adam her salı aramaya devam edeceğini söylemiş. Even, arayan kişinin bir kafede olduğunu anlamış ve bu yüzden her salı Oslo'daki kafeleri dolaşmaya karar vermiş. Polisin böylesi bir davranıştan şüphelenmeyeceğini biliyordu. Signe 'ye de hiçbir şey söylememişti. Kadının kendisini durdurmak için çaba harcamasını istemiyordu. Kahkaha atmamak için ellerimi ısırmak zorunda kaldım. O yaşlı salağa da bol şans diledim.</p>

  <p class="block17">Majorstuen 'deki daireye taşındıktan sonra, Rakel Ve fazla görüşmedim. Ama telefonda konuşuyorduk. İkimiz de savaşmaktan yorulduk. Eski bir Bolşevik aileden gelen o Rusla evlenmesinin annesi ve benim için neler ifade ettiğini anlatmaktan vazgeçtim.</p>

  <p class="block17">"Bu evlilikle size ihanet ettiğimi düşündüğünüzü biliyorum, " dedi. "Ama üzerinden çok zaman geçti. Lütfen bu konuyu kapatalım artık."</p>

  <p class="block17">Oysa üzerinden çok zaman geçmemişti. Artık hiçbir şey eskide kalmıyordu.</p>

  <p class="block17">Oleg beni soruyormuş. O iyi bir çocuk. Oleg. Umarım annesi kadar inatçı ve hırslı olmaz. Rakel, bu özelliklerini Helena 'dan almış. Birbirlerine o kadar çok benziyorlar ki bu satırları yazarken bile gözlerime yaşlar doluyor.</p>

  <p class="block17">Önümüzdeki hafta Edvard'ın dağ evine gideceğim. Tüfeği denemem lazım. Daniel çok mutlu olacak.</p>

  <p class="block1">&nbsp;</p>

  <p class="block2">Harry kaldırıma çıkınca araba epey sarsıldı. Kendini birdenbire havada bulan Escort, oradan çimlere iniş yaptı. Yolda çok sayıda insan olduğu için çimlerden gitmeye karar vermişti. Parkta piknik yapan dört genç ve göletin arasından geçti. Aynadan yanıp sönen mavi ışığı gördü. Kalabalık çoktan güvenlik binasının etrafını sarmıştı. Bu yüzden Harry arabayı durdurdu ve Saray Meydanı'ndaki bariyerlere doğru koşmaya başladı.</p>

  <p class="block2">Kalabalığın arasından geçmeye çalışırken; "Polis!" diye bağırıyordu. Konser veren grubu daha iyi görmek için önlere geçen gençlerin, yoldan çekilmeye hiç niyeti yoktu. Harry, bariyerlerin üzerinden atlayınca; bir güvenlik görevlisi gelip onu durdurmak istedi. Ama Harry hemen kimliğini gösterdi ve boş meydanda koşmaya devam etti. Çakıl taşlan ayaklarının altında eziliyordu. Yürüyüş yapan çocuklar arkasında kalmıştı. Slemdal Anaokulu ve Vâlerenga gençlik korosu, şimdiden balkonun altındaki yerlerini almıştı. Kraliyet Ailesi el sallamaya devam ediyordu. Güler yüzlü insanlar, ellerinde kırmızı-beyaz ve mavi bayraklarla adeta etten bir duvar örmüştü. Harry kalabalığı şöyle bir taradı: emekliler, fotoğraf çeken amcalar, çocuklarını omuzlarına almış babalar. Ama Sindre Fauke orada değildi. Gudbrand Johansen ya da Daniel Gudeson da yoktu.</p>

  <p class="block2">"Lanet olsun! Lanet olsun!" Panik içinde bağırıyordu.</p>

  <p class="block2">Birden bariyerlerin önünde, tanıdık bir yüzle karşılaştı. Sivil kıyafeti, telsizi ve aynalı güneş gözlükleriyle görevinin başındaydı. Belli ki Harry'nin tavsiyesini dinleyip Scotsman'a gitmek yerine; Emniyet Müdürlüğündeki babalara yardımcı olmaya karar vermişti.</p>

  <p class="block2">"Halvorsen!"</p>

  <p class="block1">&nbsp;</p>

  <p class="block5">-102 -</p>

  <p class="block6">Oslo. 16 Mayıs 2000.</p>

  <p class="block17">Oslo. 16 Mayıs 2000.</p>

  <p class="block17">Signe öldü. Üç gün önce bir vatan haini gibi infaz edildi. Art niyetli kalbinden geçen bir kurşun, hayatına son verdi. Daniel Ve o kadar uzun zamandır birlikteydik ki Signe 'nin ölümünün ardından beni terk etmesi, çok sarsıcı bir deneyim oldu. Beni karmakarışık ve yapayalnız bıraktı. Pek çok şeyden şüpheliydim ve çok kötü bir gece geçirdim. Doktor Buer'in bir tane almamı öğütlediği ilaçlardan, üç tane içtim. Buna rağmen, dayanılmaz ağrılar içindeyim. Sonunda uykuya teslim oldum. Uyandığımda Daniel yanımdaydı ve daha da güçlenmişti. Sondan bir önceki aşamaya gelmiştik ve artık ikimiz de hazırdık.</p>

  <p class="block17">Ateşin etrafına toplanan erkeklerin arasına katıl, Ateş altın rengi, ışıl ışıl</p>

  <p class="block17">Daha yüksekleri hedefleyen askerler, dimdik savaşıyor.</p>

  <p class="block17">Büyük ihanetin intikamının alınacağı gün yaklaşıyor. Şu anda hiçbir şeyden korkum yok.</p>

  <p class="block17">Asıl önemli olan, ihanetin kamuoyuna duyurulması. Eğer anılarım yanlış kişilerin eline geçerse, imha edilebilir ya da kamuoyunun tepkisinden çekindikleri için gizli tutulabilir. Güvenliğim açısından, POT'daki genç polis memuruna birkaç ipucu verdim. Bakalım ne kadar zeki. Ama içgüdülerim, o adamın en azından dürüst biri olduğunu söylüyor.</p>

  <p class="block17">Son günlerim oldukça hareketliydi.</p>

  <p class="block17">Bu hareketlilik, Signe'yle olan hesabımı kapatmaya karar vermemle başladı. Arayıp, yanına geleceğimi söyledim. Schroder 'den ayrılınca Even Juul 'ün yolun karşısındaki kafede oturduğunu gördüm. Görmezlikten gelip, yoluma devam ettim. Ama Even 'ın ikiyle ikiyi toplayıp, olayları çözeceğinden emindim.</p>

  <p class="block17">POT'daki polis, dün yine aradı. Ona verdiğim ipuçları çok da net sayılmazdı. O yüzden misyonumu tamamlayıncaya kadar parçaları birleştirebileceğini düşünmüyorum. Görünüşe göre Gudbrand Johansen 'ın izini takip edip Viyana 'ya gitmeye karar vermiş. Vakit kazanmam gerektiğini biliyordum. En az 48 saate ihtiyacım vardı. Bu yüzden ona Even Juul Ve ilgili bir hikaye uydurdum. Herhangi bir durum olursa, ilk ondan şüphelenecek- ti. Even'ın hastalıklı bir ruha sahip olduğunu ve Daniel'i içine hapsettiğini söyledim. Hikayeme göre her şeyin arkasında Juul vardı. Signe 'nin ölümünden bile o sorumluydu. Ayrıca Juul için planladığım intiharın daha da inandırıcı olmasını sağlayacaktı.</p>

  <p class="block17">Polis yanımdan ayrılır ayrılmaz kolları sıvadım. Even Juul, bugün kapıyı açıp; beni karşısında görünce hiç şaşırmadı. Çoktan ölmüş gibi görünüyordu. Bıçağı boğazına dayadım ve tek bir yanlış hareketinde, köpeğinin boğazını doğradığım gibi onunkini de doğrayabileceğimi söyledim. Ne demek istediğimi anlaması için çöp torbasını açtım ve ölü hayvanı gösterdim. Birlikte yukarı çıktık. Yatak odasına girdik. Sandalyeyi uygun konuma getirdim. O da köpeğin tasmasını tavana astı.</p>

  <p class="block17">"Bu iş son bulana dek, polislere ipucu bırakmak istemiyorum; o yüzden senin ölümüne intihar süsü vereceğiz, " dedim. Hiç tepki vermedi. Olacaklar, umurunda değilmiş gibi davranıyordu. Kim bilir, belki de ona bir iyilik yapıyordum.</p>

  <p class="block17">Sonra parmak izlerimi sildim ve çöp torbasını derin dondurucuya, bıçakları da kilere kaldırdım. Her şey yerli yerindeydi. Yatak odasını son bir kez kontrol ediyordum ki polis arabasının geldiğini gördüm. Park halinde bekliyordu. Köşeye sıkıştığımın farkındaydım. Gudbrand panikledi, tabii ki. Ama şansımıza, Daniel hızla harekete geçti.</p>

  <p class="block17">Diğer iki yatak odasının anahtarlarını aldım. Bir tanesi, Even 'ın asılı olduğu odanın kapısına uyuyordu. Anahtarı, kapının arkasına denk gelecek şekilde yere bıraktım. Orijinal anahtarı aldım ve yatak odasını dışarıdan kilitledim. Sonra diğer odanın anahtarı ile değiştirdim. Çünkü o, bu kapıya uymuyordu. Orijinal anahtarı, diğer odalardan birinin kapısına taktım. Her şey birkaç saniye içinde bitmişti. Sonra sakince aşağı indim ve Harry Hole 'ü aradım.</p>

  <p class="block17">Ve bir dakika içinde Harry içeri girdi.</p>

  <p class="block17">İçimde uyanan gülme isteğine rağmen, şaşırmış görünmeyi başardım. Aslında gerçekten de şaşırmıştım. Bu polislerden birini daha önce de görmüştüm. Saray Bahçelerinde olduğum akşam. Ama onun beni tanıdığını hiç sanmıyorum. Belki de bugün Daniel'i gördüğü için, tanıyamamıştı. Ve EVET, tabii ki anahtarların üzerindeki parmak izlerini sildim.</p>

  <p class="block1">&nbsp;</p>

  <p class="block2">"Harry! Burada ne işin var? Bir şey mi oldu?" "Dinle, hemen telsizle irtibata geç ve..."</p>

  <p class="block2">"Efendim?"</p>

  <p class="block2">Boltelokka Okul bandosu yanımızdan geçiyordu.</p>

  <p class="block2">"Dedim ki"</p>

  <p class="block2">"Ne?" diye bağırdı Halvorsen. Harry, adamın elindeki telsizi aldı.</p>

  <p class="block2">"Herkes dikkatle dinlesin. Gözlerinizi dört açın. Aradığımız adam yetmiş yaşlarında, 1.75 boyunda, mavi gözlü, beyaz saçlı. Büyük olasılıkla silahlı. Tekrar ediyorum, silahlı ve çok tehlikeli. Suikast girişiminde bulunabilir. O yüzden bölgedeki bütün pencereleri ve çatıları kontrol edin. Tekrar ediyorum... "</p>

  <p class="block2">Halvorsen, ağzı açık olan biteni izlerken; Harry anonsu tekrar etti. Sonra da telsizi, Halvorsen'e attı.</p>

  <p class="block2">"Halvorsen, şimdiki görevin 17 Mayıs şenliklerini iptal etmek." "Ne dedin?"</p>

  <p class="block2">"Sen görevlisin. Bense... çok kızgın biri gibi görünüyorum. Bu haldeyken onlara söz geçiremem."</p>

  <p class="block2">Halvorsen; Harry'nin çenesinde uzamaya başlayan sakalına, yanlış iliklenmiş kırışık gömleğine ve çorapsız giydiği ayakkabılarına baktı.</p>

  <p class="block2">"Onlar dediğin kim?"</p>

  <p class="block2">Harry; "Hâlâ neden bahsettiğimi anlamadın mı?" diye bağırarak; titreyen parmağıyla Kraliyet Ailesini işaret etti.</p>

  <p class="block1">&nbsp;</p>

  <h2 id="sigil_toc_id_85">- 103 -</h2>

  <p class="block6">Oslo. 17 Mayıs 2000.</p>

  <p class="block17">Bu sabah. Dört yüz metrelik bir menzil. Daha önce başarmıştım. Bahçe taze ve yemyeşil olacak. Hayat dolu. Ölümden çok uzak. Ama kurşunun geçeceği yolu temizledim. Tek bir yaprağı bile olmayan, ölü bir ağaç. Kurşun, gökten zembille inmiş gibi hainin torununa isabet edecek ve herkes Tanrı 'nın ihanet edenleri nasıl cezalandırdığını görecek. Hain, ülkesini sevdiğini söylemişti ama terk edip gitti. Ülkeyi Doğudan gelen istilacılardan kurtarmak için bizi görevlendirdi ve sonra bize vatan haini dedi.</p>

  <p class="block1">&nbsp;</p>

  <p class="block2">Halvorsen, Saray girişine doğru koşmaya başladı. Harry, meydanda sarhoşlar gibi dolanıyordu. Olduğu yerde dönmeye başladı. Balkondakilerin içeri girmesine birkaç dakika vardı. Önemli adamlar, önce karar alır; sonra açıklama yapardı. 17 Mayıs gibi bir şenliği, sırf bir polis memuru; diğer bir meslektaşı ile varsayımlar üzerine tartıştığı için iptal etmek hiç de mantıklı görünmüyordu. Harry, kalabalığı baştan aşağı taradı. Tam olarak ne aradığını bile bilmiyordu.</p>

  <p class="block2">Beklediği hamle, gökyüzünden gelebilirdi.</p>

  <p class="block2">Başını kaldırdı. Yeşil ağaçlar. Ölümden ne kadar uzak duruyorlar. Çok uzunlar ve yapraklan çok sık. Tüfek ne kadar iyi olursa olsun, bu ağaçların arasından görüşünü ayarlamak imkansız.</p>

  <p class="block2">Harry gözlerini kapattı. Dudaklarını kıpırdattı. Bana yardım et, Ellen.</p>

  <p class="block2">Yolu açtım.</p>

  <p class="block2">Dün gördüğü iki Saray görevlisi neden bu kadar şaşırmışlardı? Ağaç. Üzerinde hiç yaprak yoktu. Gözlerini tekrar açtı ve ağaçların tepelerine baktı. İşte oradaydı: Ölü meşe ağacı. Harry kalp atışlarının hızlandığını hissedebiliyordu. Arkasını döndü. Neredeyse bandodakileri yere seriyordu. Saraya doğru koşmaya başladı. Balkon ve ağaç arasındaki yolun ortasında durdu. Ağaca doğru uzanan hattı takip etti. Dalların hemen arkasında, buz mavisi pencereleri gördü. SAS Otel. Tabii ya. Ne kadar da kolay. Tek bir kurşun. Kimse 17 Mayıs günü, tek bir kurşunun nereden geldiğini anlayamaz. İşini bitirir bitirmez kalabalığa karışır ve ortadan kaybolur. Sonra? Sonra ne olur?</p>

  <p class="block2">Bunu düşünecek vakti yoktu. Hemen harekete geçmesi gerekiyordu. Ama çok yorulmuştu. Harry, bunca heyecana rağmen; evine gitmek istiyordu. Yatıp, uyumak; her şeyin rüya olduğu yepyeni bir güne uyanmak istiyordu. Drammensveien'den geçen bir ambulansın sesiyle kendine geldi. Bu ses, bandonun sesini delip geçmişti.</p>

  <p class="block2">"Lanet olsun! Lanet olsun!"</p>

  <p class="block2">Koşmaya başladı.</p>

  <p class="block1">&nbsp;</p>

  <h2 id="sigil_toc_id_86">- 104 -</h2>

  <p class="block6">Radisson SAS. 17 Mayıs 2000.</p>

  <p class="block2">Yaşlı adam, ayaklarını altına almış; sırtını da cama dayamış bir şekilde oturuyordu. Tüfeğe iki eliyle sarılmıştı. Uzaklara gittikçe kaybolan ambulans sirenlerini dinledi. Çok geç, diye düşündü. Herkes ölür.</p>

  <p class="block2">Yine kustu. Çoğu kandı. Acı yüzünden bilinci kapanır gibi oldu ama yere uzanıp ilaçların etki etmesini bekledi. Dört ilaç birden. Acı dindi ama son anda bıçak gibi saplanan son bir ağrı, geri geleceğinin habercisiydi. Banyoyu yeniden, eskisi gibi görmeye başladı. Çift gördüğü banyo, teke inmişti. İçeride bir jakuzi vardı. Yoksa sauna mıydı? Televizyon da vardı. Açtı. Kahramanlık şarkıları ve milli marşları çalıyordu. Tüm kanallarda, festivale uygun giyinen spikerler, çocukların yürüyüşünü anlatıyordu.</p>

  <p class="block2">Şimdi salonda oturuyordu. Güneş, sönmek bilmeyen bir alev gibi gökyüzünde parlıyordu. Doğrudan alevlere bakmaması gerektiğini biliyordu. Yoksa gece körü olurdu ve ateş hattında, karlar içinde sürünen Rus tetikçileri göremezdi.</p>

  <p class="block2">Onu görebiliyorum, diye fısıldadı Daniel. Saat bir yönünde, balkonda. Ölü ağacın sağında.</p>

  <p class="block2">Ağaçlar mı? Ateş hattında hiç ağaç yoktu ki.</p>

  <p class="block2">Prens, balkona çıktı ama hiçbir şey söylemedi.</p>

  <p class="block2">Gudbrand'ın sesine benzeyen bir ses, "Kaçacak!" diye bağırdı.</p>

  <p class="block2">Hayır, kaçamayacak, dedi Daniel. Hiçbir lanet olası Bolşevik, buradan kaçamaz.</p>

  <p class="block2">"Onu gördüğümüzü biliyor. Çukura saklanacak."</p>

  <p class="block2">Hayır, saklanamayacak.</p>

  <p class="block2">Yaşlı adam, tüfeği pencereye yasladı. Camı çatlatmadan üzerinde bir delik açabilmek için, tornavida kullanmıştı. Resepsiyondaki kız ne demişti? Konuklarının saçma düşüncelere kapılmasını engellemek için çift cam yapmışlardı. Tüfeğin nişan gözünden baktı. İnsanlar küçücük görünüyordu. Menzilini ayarladı. Dört yüz metre. Yukarıdan aşağı doğru ateş etmeliydi. Çünkü yer çekimini hesaba katması gerekiyordu. Ama Daniel bunu zaten biliyordu. Daniel, her şeyi biliyordu.</p>

  <p class="block2">Yaşlı adam saatine baktı. 10.45. Vakti gelmişti. Yanağını tüfeğe yasladı, sol elini yavaşça kabzanın altına uzattı. Sol gözünü ayarladı. Balkonun korkulukları görüş açısına giriyordu. Sonra siyah pelerin ve kraliyet taçları. Aradığı yüz tam karşısındaydı. Birbirlerine çok benziyorlardı. 1945 yılında gördüğü o gencecik yüz, yine karşısına çıkmıştı.</p>

  <p class="block2">Daniel, sessizliğe gömüldü ve hedefe kilitlendi. Artık ağzından duman bile çıkmıyordu.</p>

  <p class="block2">Balkonun önünde, ölü meşe ağacının dallan gökyüzüne uzanıyordu. Dallardan birine, bir kuş konmuştu. Tam ateş hattındaydı. Yaşlı adam gerildi. Kuş, önceden burada değildi. Birazdan uçup gider diye düşündü. Tüfeği indirdi ve derin bir nefes aldı.</p>

  <p class="block2">Klik-klik.</p>

  <p class="block2">Harry direksiyona vurdu ve kontağı yeniden çevirmeye çalıştı.</p>

  <p class="block2">Klik-klik.</p>

  <p class="block2">"Çalış, seni aşağılık! Yoksa yarın, hurdalığı boylarsın!"</p>

  <p class="block2">Escort kükreyerek çalışmaya başladı ve egzoz borusundan çıkan duman, ortalığı birbirine kattı. Harry, göletin sağından döndü. Piknik yapan gençler, bira şişelerini kaldırıp Harry'yi selamladılar. Harry SAS Oteline doğru ilerliyordu. Birinci viteste giden motor, can çekişiyordu. Harry, komaya basarak yolu açmaya çalışıyordu. Ama birdenbire ağaçların arkasından anaokulu öğrencileri göründü. Direksiyonu sola kırdı ve son anda direklere çarpmaktan kurtuldu. Araba, Wergelandsveien'e çıktı ve Norveç bayraklarıyla donatılmış bir taksinin önüne fırladı. Taksi şoförü, frene asıldı. Harry hızını arttırdı ve trafiğin aksi yönünde ilerleyerek Holbergs Gate'e geldi.</p>

  <p class="block2">Otelin döner kapısı önünde durdu ve arabadan indi. Resepsiyona girince, içerisinin ne kadar sessiz olduğunu fark etti. Herkes eşsiz bir gösteri izleyecekleri için heyecanlıydı. 17 Mayıs'ta, sarhoş bir adam otele gelmiş gibi görünüyordu. Bunun gibi olaylar daha önce de yaşanmıştı. O yüzden eski gürültülü konuşmalarına geri döndüler. Harry bu tuhaf görünümlü "adacıklardan" birine yöneldi.</p>

  <p class="block2">"İyi günler," dedi biri. Kıvırcık saçlı bir sarışın, Harry'yi baştan aşağı süzdü. Harry, kızın yaka kartına baktı.</p>

  <p class="block2">"Betty Andersen, şimdi sana söyleyeceklerim şaka değil. O yüzden dikkatle dinle. Ben bir polisim ve otelinizde bir suikastçı var."</p>

  <p class="block2">Betty Andersen, karşısında duran bu uzun boylu, yarı giyinik adama baktı. Gözleri kan çanağına dönmüştü. Ya sarhoştu, ya da deli. İkisi de olabilirdi. Adamın kimliğine baktı. Adamı tekrar süzdü. Uzun uzun.</p>

  <p class="block2">"İsim nedir?" diye sordu.</p>

  <p class="block2">"Adamın adı Sindre Fauke."</p>

  <p class="block2">Kızın parmaklan, klavyenin üzerinde gezindi.</p>

  <p class="block2">"Üzgünüm, bu isimde biri yok."</p>

  <p class="block2">"Lanet olsun! Gudbrand Johansen olarak deneyin."</p>

  <p class="block2">"Gudbrand Johansen diye biri de yok, Müfettiş Hole. Belki de yanlış otele geldiniz."</p>

  <p class="block2">"Hayır! Burada olduğuna eminim. Şu anda odasında."</p>

  <p class="block2">"Onunla konuştunuz, öyle mi?"</p>

  <p class="block2">"Hayır, hayır. Ben... Açıklaması uzun sürer."</p>

  <p class="block2">Harry, yüzünü ovuşturdu.</p>

  <p class="block2">"Bir bakalım. Düşünüyorum. Üst katlarda olmalı. Burası kaç katlı?" "Yirmi bir."</p>

  <p class="block2">"Kaç tanesi anahtarlarını teslim etmedi?" "Korkarım, pek çoğu."</p>

  <p class="block2">Harry iki elini çaresizlik içinde havaya kaldırdı ve kıza baktı. "Tabii ya," dedi. "Bu Daniel’in işi."</p>

  <p class="block2">"Afedersiniz?"</p>

  <p class="block2">"Lütfen Daniel Gudeson olarak aratın."</p>

  <p class="block2">Peki sonra ne olacaktı? Yaşlı adam, bu kısımdan emin değildi. Sonrası diye bir şey yoktu. En azından şimdilik öyle görünüyordu. Tüfeğe dört mermi yerleştirdi.</p>

  <p class="block2">Tekrar nişan gözünden baktı. Kuş hâlâ oradaydı. Bu kuşun türünü biliyordu. Hepsine aynı isim verilirdi. Sonra kalabalığa bir göz attı. Mercekle, bariyerlerin önüne dizilmiş insanlara baktı. Tanıdık yüzleri görünce durdu. Bu mümkün müydü? Dikkatle baktı. Evet, hiç şüphesi kalmamıştı. Orada gördüğü kadın, Rakel'di. Saray Meydanı'nda ne işi vardı? Oleg de oradaydı. Çocukların yürüyüşünü izliyordu. Rakel, oğlanı havaya kaldırdı. Güçlü bir kadındı. Güçlü elleri vardı. Annesi gibi. Şimdi de güvenlik binasına doğru yürüyorlardı. Rakel saatine baktı. Birini bekliyor gibiydi. Oleg, ona yılbaşında aldığı ceketi giyiyordu. Rakel, çocuğun bu cekete Dede ceketi dediğini söylemişti. Şimdiden biraz küçük gelmeye başlamıştı.</p>

  <p class="block2">Yaşlı adam güldü. Bu sonbahar, yeni bir ceket alması gerekecekti.</p>

  <p class="block2">Birden gelen ağrı, yaşlı adamı nefessiz bırakmıştı. Alevler azalıyordu ve ışığın etkisiyle uzayan gölgeler, sipere vuruyordu.</p>

  <p class="block2">Her şey karardı. Yaşlı adam karanlığa sürüklendiğini hissediyordu. Ağrılar kesildi. Tüfek yere düşmüştü. Gömleği, terden bedenine yapıştı.</p>

  <p class="block2">Tekrar doğruldu ve tüfeği eski konumuna getirdi. Kuş, uçup gitmişti. Ateş hattı açıktı.</p>

  <p class="block2">O genç yüz, yeniden görüş alanındaydı. Prens eğitim almıştı. Oleg de böyle bir eğitimden geçmeliydi. Rakel'e söylediği son söz buydu. Brandhaug'u vurmadan önce söylediği son söz buydu. Birkaç kitap almak için Holmenkollveien'e gittiğinde, Rakel evde değildi. İçeri girdi ve masanın üzerinde duran mektubu gördü. Rus Büyükelçiliğimden geliyordu. Okudu, yerine bıraktı ve camdan dışarı baktı. Dışarısı karla kaplıydı. Kışın son günleri. Sonra çekmeceleri karıştırdı ve diğer mektupları gördü. Norveç Büyükelçiliği'nden gelenler de vardı. Bir de Brandhaug'un mektupları. O an, Christopher Brockhard'i hatırladı.</p>

  <p class="block2">Bizim nöbetçi olduğumuz yerde, hiçbir Rus köpeği ateş edemeyecekti.</p>

  <p class="block2">Yaşlı adam, emniyet kilidini açtı. Üzerinde bir rahatlık vardı. Brockhard’ın boğazını kesmenin ne kadar kolay olduğunu hatırladı. Bernt Brandhaug'u vurmak da öyle. Dede ceketi. Yeni bir Dede ceketine ihtiyaç vardı. Derin bir nefes aldı ve parmağını tetiğe yerleştirdi.</p>

  <p class="block2">Harry, elinde bütün kapıları açan bir kartla asansöre doğru koştu ve kapanmakta olan kapıların arasına ayağını uzattı. Kapılar tekrar açıldı. İçeridekiler hayretler içinde ona bakıyordu.</p>

  <p class="block2">"Polis!" diye bağırdı. "Herkes dışarı!"</p>

  <p class="block2">Sanki okulun bitiş zili çalmıştı. Ama ellili yaşlarında, mavi çizgili takım elbise giyen bir adam yerinden kıpırdamadı.</p>

  <p class="block2">"Bizler Norveçli vatandaşlarız dostum. Burası, polis ülkesi değildir."</p>

  <p class="block2">Harry adamın yanına geçti ve 21. katın düğmesine bastı. Ama adam cümlesini tamamlamamıştı.</p>

  <p class="block2">"Bana vergi ödeyen biri olarak bu asansörden inmem için tek bir neden söyle, neden sana katlanıp..."</p>

  <p class="block2">Harry, Weber’in Smith Wesson tabancasını çıkardı.</p>

  <p class="block2">"Bana bak, vergi ödeyen adam. Elimde altı güzel neden var! Çık dışarı!"</p>

  <p class="block2">Zaman hızla ilerliyordu. Yeni bir gün doğacak; herkes kimin dost, kimin düşman olduğunu görecekti.</p>

  <p class="block2">Düşman, düşman. Er ya da geç, onun hakkından geleceğim.</p>

  <p class="block2">Dede ceketi.</p>

  <p class="block2">Kahretsin, sonrası diye bir şey olmayacaktı. Mercekten görünen yüz, ciddileşmişti. Gülümse, oğlum. İhanet, ihanet, ihanet.</p>

  <p class="block2">Tetiği çekmeye hazırdı. Geri dönüş yoktu. Çıkacak sesi ya da karmaşayı düşünme. Sadece tetiği çek. Ne olacaksa olsun.</p>

  <p class="block2">Patlama sesi, yaşlı adamı hazırlıksız yakaladı. Sonra her yer sessizliğe büründü. Patlama sesinin yankısı bütün şehri sardı ve ardından her yer sessizliğe büründü.</p>

  <p class="block2">Harry, 21. katın koridorlarında koşuyordu ki patlama sesini duydu. "Lanet olsun!"</p>

  <p class="block2">Duvarlar üstüne üstüne geliyor, onu her iki yandan sıkıştırıyordu. Sanki bir borunun içinde yürüyordu. Kapılar. Resimler, motifler, mavi küpler. Kalın halının üzerinde attığı adımlar duyulmuyordu. Harika. Büyük oteller, gürültüyü azaltmak için elinden geleni yapıyor. İyi polisler de ne yapmaları gerektiğini düşünüyor. Kahretsin, beynimde laktik asit oluştu. Buz makinesi. Oda no 2154, oda no 2156. Bir patlama daha. Kral Dairesi.</p>

  <p class="block2">Kalp atışlarını duyabiliyordu. Harry kapının yanında durdu ve kartı yuvadan geçirdi. Vızıltıya benzer bir ses duydu. Sonra bir "klik" sesi ve kilidin üzerindeki yeşil ışık. Harry, yavaşça kapının kolunu çevirdi.</p>

  <p class="block2">Polislerin bu gibi durumlar için, belirli prosedürleri vardır. Harry, eğitimde bunları öğrenmişti. Ama şu anda hiçbirini uygulamaya niyeti yoktu.</p>

  <p class="block2">Kapıyı açtı, silahını iki eliyle tutuyordu. Tek dizinin üzerine çöktü ve salondaydı. Odadaki aydınlık, gözlerini kamaştırdı. Pencerelerden biri açıktı. Camın arkasındaki güneş, beyaz saçlı adamın tepesinde bir hare gibi görünüyordu. Yaşlı adam yavaşça arkasına döndü.</p>

  <p class="block2">Harry; "Polis! Silahı bırak," diye bağırdı.</p>

  <p class="block2">Harry'nin göz bebekleri küçüldü ve karşısındaki siluetin tüfeği kendisine doğrulttuğunu gördü.</p>

  <p class="block2">"Silahı bırak," diye tekrarladı. "Yapman gerekeni yaptın, Fauke. Misyon tamamlandı. Hepsi geçti."</p>

  <p class="block2">Tuhaf ama bando hiçbir şey olmamış gibi çalmaya devam ediyordu. Yaşlı adam tüfeği kaldırdı ve kabzasını çenesine dayadı. Harry'nin gözleri, ışığa alıştı ve daha önce fotoğraflarını gördüğü tüfeği incelemeye başladı.</p>

  <p class="block2">Fauke bir şeyler mırıldanıyordu. Ama yeni bir patlama sesi duyuldu ve Harry yaşlı adamın ne dediğini anlamadı. Patlama bu kez daha net duyulmuştu.</p>

  <p class="block2">"Ben... " diye fısıldadı Harry.</p>

  <p class="block2">Dışarıda, Fauke'un tam arkasında; beyaz bir duman göğe yükseliyordu. Akershus Kalesi'nden top atışları yapılıyordu. 17 Mayıs kutlamaları. Koridorda duyduğu patlama sesi, 17 Mayıs kutlamalarından geliyordu! Harry, alkışlan duyabiliyordu. Burnundan nefes alıp vermeye başladı. Odada barut kokusu yoktu. Fauke'un ateş etmediğini anladı. Henüz gerçekleşmemişti. Revolverini sıkıca kavradı ve karşısındaki adamın doğruca kendisine baktığını gördü. Artık ne kendi hayatı, ne de yaşlı adamın hayatı söz konusuydu. Emirler açıktı.</p>

  <p class="block2">"Vibes Gate'den geliyorum. Günlüğünü okudum," dedi. "Gudbrand Johansen. Yoksa şu anda Daniel'le mi konuşuyorum?"</p>

  <p class="block2">Harry, dişlerini sıktı ve parmağını tetiğe yerleştirdi.</p>

  <p class="block2">Yaşlı adam yine bir şeyler mırıldandı.</p>

  <p class="block2">"Ne dedin?"</p>

  <p class="block2">"Parola," dedi yaşlı adam. Sesi boğuktu ve daha önce duyduğu sesten tamamen farklıydı.</p>

  <p class="block2">"Yapma," dedi Harry. "Beni zorlama."</p>

  <p class="block2">Harry'nin alnından bir damla ter süzüldü. Burnunun ucunda asılı kaldı. Harry, silahı farklı bir açıyla tutmaya başladı. "Parola," dedi yaşlı adam.</p>

  <p class="block2">Harry, yaşlı adamın tetiği kavradığını görebiliyordu. Ölüm korkusu, kalbini sıkıştırıyordu.</p>

  <p class="block2">"Hayır," dedi Harry. "Çok geç sayılmaz."</p>

  <p class="block2">Ama söylediklerinin doğru olmadığını kendisi de biliyordu. Çok geçti. Yaşlı adam mantık yürütecek durumda değildi.</p>

  <p class="block2">"Parola."</p>

  <p class="block2">Birazdan ikisi için de her şey sona erecekti. Az bir zaman kalmıştı. Noel öncesi yaşanan...</p>

  <p class="block2">"Oleg," dedi Harry.</p>

  <p class="block2">Tüfek, doğruca kafasına yöneltilmişti. Uzaklardan bir korna sesi geliyordu. Yaşlı adamın yüzü kasıldı.</p>

  <p class="block2">"Parola, Oleg," dedi Harry.</p>

  <p class="block2">Tetiğin üzerindeki parmak, hareketsiz kaldı. Yaşlı adam bir şey söylemek üzere ağzını açtı. Harry, nefesini tutmuştu.</p>

  <p class="block2">"Oleg," dedi yaşlı adam. Bu isim, dudaklarından bir fısıltı halinde çıktı.</p>

  <p class="block2">Harry sonrasında neler yaşandığını tam olarak ifade edemiyordu ama o anda neler olduğunu gördü: Yaşlı adam ölüyordu. O kırışıklıkların ardından Harry'ye bakan, küçük bir çocuğun yüzüydü. Tüfek artık kendisini hedef almıyordu, o yüzden revolverini indirdi. Elini uzattı ve yaşlı adamın omzuna koydu.</p>

  <p class="block2">"Bana söz verir misin?" Yaşlı adamın sesi güçlükle duyuluyordu. "Onların bundan... "</p>

  <p class="block2">"Söz veriyorum," dedi Harry. "Hiçbir isim kamuya duyurulmayacak. Oleg ve Rakel hiçbir şekilde acı çekmeyecek... "</p>

  <p class="block2">Yaşlı adam, uzun süre Harry'ye baktı. Önce tüfek, sonra da yaşlı adam yere düştü.</p>

  <p class="block2">Harry bir dergi ile tüfeği kavradı ve koltuğun üzerine kaldırdı. Sonra da resepsiyonu arayıp, Betty'den bir ambulans çağırmasını istedi. Halvorsen’i arayıp, tehlikenin geçtiğini haber verdi. Sonra yaşlı adamı koltuğa taşıdı ve bir sandalye çekip yanına oturdu.</p>

  <p class="block2">"Sonunda onu yakaladım," dedi yaşlı adam. "Elimden kurtulmak üzereydi, anlıyor musun? Çamurun içinde."</p>

  <p class="block2">"Kimi yakaladın?" diye sordu Harry. Sigarasından derin bir nefes çekti.</p>

  <p class="block2">"Daniel’i tabii ki. Sonunda onu yakaladım. Helena haklıydı. Ben her zaman ondan daha güçlüydüm."</p>

  <p class="block2">Harry sigarasını söndürdü ve pencerenin yanına gitti. "Ölüyorum," dedi yaşlı adam fısıldayarak. "Biliyorum." "Göğsümün üzerinde. Görebiliyor musun?"</p>

  <p class="block2">"Neyi?" "Sansarı."</p>

  <p class="block2">Ama Harry, ortalıkta sansar filan göremiyordu. Gökyüzünden geçen beyaz bir bulutu gördü. Şehir genelinde dalgalanan Norveç bayraklarını görüyordu. Gri bir kuş pencerenin önünden geçip gitti. Ama ortalıkta tek bir sansar bile yoktu.</p>

  <p class="block1">&nbsp;</p>

  <p class="block9" id="calibre_pb_22">&nbsp;</p>
</body>
</html>
