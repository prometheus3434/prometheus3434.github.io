<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-82-</h4>

  <p style="text-align: justify;">Burası, dümdüz bir araziydi.</p>

  <p style="text-align: justify;">Her 10 kilometrede 40 santimetrelik bir seviye farkı oluyordu. Botu kullanan adam onlara açıklamıştı. Bitki örtüsünün filtre görevi görerek oksijeni sürekli tazelediği durgun bir dünya. <span style="font-style:italic;">Estero</span>’lar -lagünler- göz alabildiğine uzanıyordu. Su ve toprak yatay bir aşk halindeydi. Hayvanlar, nilüferlerin ve yabani otların arasında görünmeden kayıp gidiyordu. Burada, zaman geçmiyordu. Ve pus, bu taşlaşmış evreni damgalarcasına her tarafı kaplıyordu.</p>

  <p style="text-align: justify;"><span style="font-style:italic;">Lancha’nın</span> pruvasına oturmuş olan Jeanne, kendini çok sıcak bir banyoya girmiş gibi hissediyordu. Yoğun ve yakıcı hava durgundu. Her hareket, maket bıçağıyla yapışkan bir bandı kesmek gibiydi. İnsan, karanlık sulara dalan bitki adacıkları gibi bu atmosferin içine dalıyordu. Ama Jeanne bir arınmışlık duygusu da hissediyordu. Bot sürücüsü bu bataklıkları besleyen tek şeyin yağmur olduğunu söylemişti. Lagünlere hiçbir ırmağın suyu karışmıyordu, bu da kirlenmeyi önlüyordu.</p>

  <p style="text-align: justify;">Adam bir goşoydu. Bu ayrıntı Jeanne’ı düşündürdü: Arjantin sınırından geçtiğinden beri hiçbir ata rastlamamıştı. Ne de bir tango müziği kulağına çalınmıştı.</p>

  <p style="text-align: justify;">Bu goşoya gelince, çizgi romanlardaki tasvirlerle -geniş bir şapka ve posbıyıklar- hiçbir ilgisi yoktu. Esmer tenli ve şahin gagasını andıran bir burnu olan bir yerli. Kafasına kırmızı renkli bir beysbol şapkası geçirmiş, delik bir tişört giymişti. Sadece pantolonu -ağ kısmı geniş bir tür şalvar- ile deri çizmeleri onun profesyonel binici olduğunu vurguluyordu.</p>

  <p style="text-align: justify;"><span style="font-style:italic;">Lancha,</span> yarı sulak bir savanayı geçer gibi, bataklığın ölü kolları arasında ustaca yol alıyordu. Saz ve kamış topluluklarının içinde su kuşları zarafetle yürüyordu. Buranın ötesinde orman vardı. Şimdilik, nehir boyunca onlara eşlik etmiş duvarın bir eşiydi.</p>

  <p style="text-align: justify;">Jeanne suya bakıyor ve bazen, çevrenin rengi ve dokusuyla uyum içinde yaratıklar görüyordu. Gri renkli. Yeşil renkli. Dolmenler gibi hareketsiz dev timsahlar. Ağaç dallarını andıran, kör ve ağır kanlı sürüngenler. Botun su üzerinde bıraktığı dümen iziyle karıştırılan yılanlar... <span style="font-style:italic;">“Doğmamış orman”</span> diye yineleyip duruyordu Jeanne. Hâlâ kendi amniyon sıvısının içinde duran, gelişmekte olan bir ekosistem.</p>

  <p style="text-align: justify;">Bitkilerin oluşturduğu bir tonozun altından geçtiler. Su kanalları otların arasına, saça giren bir tarağın dişleri gibi giriyordu. Sanki sis gitgide daha yoğunlaşıyordu. Jeanne kıyıyı, ıslak kökleri, nemli dudakları andıran vıcık vıcık toprağı seyrediyordu. Buralarda balçık, çürümüş çamur ve nemli ağaç kabuğu kokusu hâkimdi.</p>

  <p style="text-align: justify;">Açıklayamasa da, orada olduklarını hissediyordu. Doğmamışlar. Burada, bu ulaşılamaz labirentin derinliklerinde, bir yaranın etrafındaki gazlı bezi andıran bu sis tabakasının ardında gizleniyorlardı. Birden, sanki bu düşüncelerine cevap verircesine çığlıklar duyuldu. Jeanne’ın hemen tanıdığı boğuk bağırtılar. Uluyan maymunlar. <span style="font-style:italic;">Carâya</span> lar. Çığlıklar bir birine karışıyor, birbirine cevap veriyor, birbiriyle çatışıyor, insanın içini parçalayan bir konsere dönüşüyordu.</p>

  <p style="text-align: justify;">Jeanne Feraud’ya baktı. Birbirlerini anladılar. Thanatos insanlarının topraklarına varmışlardı.</p>

  <p style="text-align: justify;">Maymunlar onların nöbetçileriydi.</p>

  <p style="text-align: justify;">Alarm sistemleriydi.</p>
</body>
</html>
