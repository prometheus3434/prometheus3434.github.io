<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-36-</h4>

  <p style="text-align: justify;">-Uyandırdım mı?</p>

  <p style="text-align: justify;">-Saatten haberin var mı?</p>

  <p style="text-align: justify;">-Sana hoşça kal demek istiyorum.</p>

  <p style="text-align: justify;">-Gidiyor musun?</p>

  <p style="text-align: justify;">-Managua. Nikaragua.</p>

  <p style="text-align: justify;">Reischenbach telefonun diğer ucunda derin iç çekti.</p>

  <p style="text-align: justify;">-Katilin orada olduğunu mu düşünüyorsun?</p>

  <p style="text-align: justify;">-Katilin ve cinayet sebebinin.</p>

  <p style="text-align: justify;">-Taine ve senin psikiyatr aynı herifi aradı diye mi?</p>

  <p style="text-align: justify;">-Sadece o değil. Nelly Barjac, ölümünden beş gün önce Manzarena’nın UPS’yle yolladığı bir paket veya bir koli almış.</p>

  <p style="text-align: justify;">-İçinde ne varmış?</p>

  <p style="text-align: justify;">-Tam olarak bilmiyorum. Ama sanırım kan örnekleri.</p>

  <p style="text-align: justify;">-Hepsi bu mu?</p>

  <p style="text-align: justify;">-Hayır. Hatırlarsan, benim psikiyatr, Antoine Feraud da Managua’ya gitti. Önce katilden, hastasının oğlundan kaçtığını düşünüyordum. Ama tam tersine, katilin peşinden gitti. Şu veya bu sebepten, onun Managua’ya gitmiş olabileceğini biliyordu. Onu durdurmak için peşinden gitmeye karar verdi Eğer bazı olayları yanlış değerlendirmiyorsam, Managua’ya ondan önce bile gitmiş olabilir.</p>

  <p style="text-align: justify;">-Sonraki kurban kim olacak? Manzarena mı?</p>

  <p style="text-align: justify;">-Yüksek bir olasılıkla.</p>

  <p style="text-align: justify;">-Neden o?</p>

  <p style="text-align: justify;">-Bilmiyorum. Tüm bunların merkezinde bir kan meselesi olduğunu düşünüyorum. Bulaşıcı bir hastalık. Ya da henüz tahmin edemediğim çok daha özel bir şey.</p>

  <p style="text-align: justify;">-Şu senin hikâye romandan farksız.</p>

  <p style="text-align: justify;">-Göreceğiz.</p>

  <p style="text-align: justify;">-Tam olarak beni neden aradın?</p>

  <p style="text-align: justify;">-Telefon numaraları için. Bana Manzarena’nın cep numarasını ver. Ve Arjantin Tucuman’daki enstitünün numaralarını.</p>

  <p style="text-align: justify;">-Bundan vazgeçmeyeceksin değil mi? Numaralar artık bende değil. Ayrıca kendin de onları bulabilirsin.</p>

  <p style="text-align: justify;">-Managua’da rehberde kayıtlı olmayan bir cep numarasını mı?</p>

  <p style="text-align: justify;">-Kan bankasının adını biliyorsun. Tarım enstitüsüne gelince, şehirde gizlenmiş değildir herhalde. Başının çaresine bak.</p>

  <p style="text-align: justify;">Jeanne bu cevabı bekliyordu.</p>

  <p style="text-align: justify;">-Temasta olalım istiyorum, diye bitirdi Jeanne.</p>

  <p style="text-align: justify;">Reischenbac yeniden derin bir iç çekti, bu kez daha sevecendi.</p>

  <p style="text-align: justify;">-Dosyamı Batiz’e teslim ettim. Davayı en başından ele alacaklar. Taine’in telefon görüşmelerini saptayacaklar. Tıpkı bizim yaptığımız gibi. Ve bizimle aynı ipuçlarını araştıracaklar.</p>

  <p style="text-align: justify;">-Resmi prosedürü takip edecekler. Paris’teki Orta Amerika’nın irtibat görevlisiyle temasa geçecekler. Ve tabii Arjantin’inkiyle de. Katilin de, onlar herhangi bir bilgi elde edene kadar, bir orduyu ortadan kaldıracak zamanı olacak.</p>

  <p style="text-align: justify;">-Yapacak bir şey yok.</p>

  <p style="text-align: justify;">-Benim yapacağım dışında. Seni oradan ararım.</p>

  <p style="text-align: justify;">-İyi şanslar.</p>

  <p style="text-align: justify;">Salonunda oturmakta olan Jeanne dizüstü bilgisayarını açtı ve Iberia Lineas Aereas şirketinin sitesine bağlandı. İspanyolca olarak bilet rezervasyonu yaptırma düşüncesi bile onu ürpertiyordu. O denli çok sevdiği bu dili konuşmayalı ne kadar zaman olmuştu?</p>

  <p style="text-align: justify;">Ertesi sabah Madrid uçuşu için tek bir yer vardı. IB 6347 numaralı uçuş. Saat 12.40’ta Madrid’e iniyordu. Sonra 15.10’daki Managua uçuşu için aktarma yapacaktı. Ardından yedi saatlik bir uçuşla, yedi saat geriye gidecekti. Demek ki öğleden sonranın ilk saatlerinde Managua’ya inmiş olacaktı. Yeniden ürperdi. Buna inanamıyordu.</p>

  <p style="text-align: justify;">Elektronik bileti onaylamadan önce verdiği bilgileri teyit etmesi gerekiyordu. Soyadı. Adı. Doğum tarihi. Paris adresi. Gideceği yer. Saat çizelgesi. Banka kartı numarası...</p>

  <p style="text-align: justify;">Son bir kez daha, bilgisayar programı ona aynı soruyu sordu: Managua için tek bir gidiş bileti almak istediğinden emin miydi?</p>

  <p style="text-align: justify;">Onay tuşuna basıyordu ki durdu. Hızlandırılmış görüntüler halinde son iki haftada yaşadıkları gözünün önüne geldi. Thomas. Dinlemeler. Kurban edilmiş Venüsler. Görür görmez. Feraud’ya vurulması. Taine’in dairesindeki yangın. Joachim’le karşılaşması. Şeytani bir teslis hakkında peş peşe yaptığı görüşmeler. Baba, Oğul ve Kötü Ruh teslisi.</p>

  <p style="text-align: justify;">“OK” üzerine tıkladı ve geleceği düşünmeye başladı.</p>

  <p style="text-align: justify;">Manzarena’yla temas kuracaktı. <span style="font-style:italic;">Diğerleri</span> bulmadan önce Feraud’yu bulacaktı. Ona rağmen onu koruyacaktı. Sonra, yeniden kan akmamamsı için Joachim ile babasının yerlerini saptayacaktı. Artık bu ikilinin de Nikaragua’ya gittiğine inanıyordu.</p>

  <p style="text-align: justify;">Clair’e, zabıt kâtibesine, bazı talimatlar vermek için e-mail yolladı. Sonra oturumu kapattı ve yüzünü kuruladı. Sıcak, gecenin ortasında bile etkili olmaya devam ediyordu. Yaz mevsiminden hiç bu denli bıkkınlık duyamamıştı.</p>

  <p style="text-align: justify;">Seyahat için çantasını hazırladı. En ufak bir yorgunluk hissetmiyordu. Onu hem atağa atmayı isteyen, hem de Asliye Ceza Mahkemesi’de ayağını kaydıran Başkan’ı düşündü. Jeanne’ı seven ancak -erkekler arasındaki- işler gerçekten rayına oturana kadar da onu büyük bir zevkle dolaba kaldırmış olan Reischenbach’ı düşündü. François Taine’i, onu tavlamak için seri cinayetleri kullanış olan zavallı Fançois’yı düşündü.</p>

  <p style="text-align: justify;">Aklına, gençliğinin kahramanı olan Rosa Luxemburg’un sözleri geldi: “Özgür insan, başka türlü karar verme imkânı olan insandır.”</p>

  <p style="text-align: justify;">Gülümsedi.</p>

  <p style="text-align: justify;">Bu beylerin hoşuna gitmese de, o diğerleri arasında özgür bir insandı.</p>
</body>
</html>
