<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-68-</h4>

  <p style="text-align: justify;">Izgara etler. Dumanı tüten <span style="font-style:italic;">churasco’</span> lar. Kızaran sosisler. Domuz sucukları... Tüm bunlar, birkaç metre uzunluğundaki bir barbekünün üzerinde cazırdıyor, çıtırdıyor, alazlanıyordu. <span style="font-style:italic;">Asado’su</span> için Vinicio Pellegrini her şeyi düşünmüştü.</p>

  <p style="text-align: justify;">Palermo Chico, şehrin kuzeybatısındaydı. Fransız tarzı villalar, köşkler, İngiliz konakları, hepsi ağaçların ve asmaların arasındaydı. Değerli konutlarını ve nöbetçi kulübelerini daha iyi gizlemek istercesine evlere giden elektrik kabloları, bile sarmaşıklarla örtülmüştü.</p>

  <p style="text-align: justify;">Kameralar. İnterfon. Nöbetçiler. Köpekler. Metal detektörleri. Üst aramalar... Pellegrini’nin bahçesine ulaşana kadar, Jeanne ve Feraud tüm bu etaplardan geçtiler. Fransız uyruklu olmaları içeri girmelerinde kolaylık sağlamıştı. Villa, mahalledeki diğer binalardan çok daha moderndi. Mallet-Stevens tarzı sert çizgileriyle, kare biçimli küçük kuleleri ve sanatsal pencereleri olan aydınlık bir binaydı. Jeanne, Pellegrini’nin ev hapsini düşündü: Burası hiç görmediği kadar güzel bir hapishaneydi.</p>

  <p style="text-align: justify;">İlerlediler. Çimenlerin üzerinde salkımsöğütler, yüzyıllık meşeler, ulu çınarlar vardı. Ağaçların altında, beyaz başlıkları ve önlükleriyle Fransız şefleri gibi giyinmiş aşçılar et dağlarıyla uğraşıyordu. Pellegrini’nin misafirleri, ellerinde tabak, sabırla bekliyordu...</p>

  <p style="text-align: justify;">Jeanne burada üniformalı generaller, tayyörlü kadınlarla karşılaşacağını düşünüyordu. Bir klişe daha... Topluluk daha ziyade, Miami’deki bir <span style="font-style:italic;">club-house’de</span> bir <span style="font-style:italic;">garden-party’ye</span> gelmiş gibiydi. Erkekler ve Arjantin güneşinde esmerleşmişlerdi. Üzerlerinde pensli pantolonlar, Ralph Lauren pololar vardı, golf ayakkabıları giymişlerdi. Kadınlara gelince, adamların küçük kızlarıymış gibi bir havaları vardı. Çoğu yüzünü gerdirmişti; bisturiyle biçimlendirilmiş yüzleri Asyalıların hatlarını andırıyordu. Barbie’ler Gucci, Versace veya Prada kıyafetler giymişti; hepsi de yakın bir geçmişte Miss Arjantin veya Miss Latin Amerika yarışmasına katılmış gibi görünüyordu.</p>

  <p style="text-align: justify;"><span style="font-style:italic;">Diktatörlükler devam ediyor,</span> diye düşündü Jeanne. Öldürmüş, işkence etmiş, insanları zorla içerde tutmuş ve otuz yıldan beri ülkelerinin mahkemeleri tarafından kovuşturulan bu subaylar turp gibiydi. Arjantin adaletinin, her ne olursa olsun Azrail’den bile daha yavaş olduğunu bilerek, davalarının sonuçlanmasını bekliyorlardı.</p>

  <p style="text-align: justify;">Jeanne Feraud’ya baktı. Psikiyatr ızgarada üst üste duran et yığınına gözlerini dikmişti.</p>

  <p style="text-align: justify;">-Her şey yolunda mı?</p>

  <p style="text-align: justify;">-Ben...ben vejetaryenim.</p>

  <p style="text-align: justify;">Jeanne nasıl ıslak tişört yarışmasına katılmak için yaratılmışsa, bu psikiyatr da Arjantin’i fethetmek için yaratılmıştı.</p>

  <p style="text-align: justify;">-İşte benim genç Fransız dostlarım!</p>

  <p style="text-align: justify;">İspanyolca bağıran sese doğru döndüler. Çok kısa kesilmiş gri saçları olan, koyu mavi yünlü bir polar ile iyi kesim bol bir kot pantolon giymiş iriyarı bir adam onlara doğru yürüyordu. Altın kaplama ince çerçeveli gözlüğü, küçük bir tahta fırçasını andıran bıyığıyla Vinicio Pellegrini’nin kendine has ayırt edici özellikleri vardı. Bu özellikler yüzünün düz hatlarını daha da belirginleştiriyordu. Bir yırtıcınınki gibi kusursuz işleyen kaslı bir ağız yapısı vardı. El Puma yetmiş beş yaşında olmalıydı. Ama yirmi yaş genç gösteriyordu.</p>

  <p style="text-align: justify;">-Sizi buraya hangi rüzgar attı, <span style="font-style:italic;">muchachos?</span> (İspanyolca,”çocuklar.”)</p>

  <p style="text-align: justify;">Sağ elinde, içinde pizza büyüklüğünde bir sığır eti bulunan bir tabak tutuyordu. Diğer elindeki kadehte, taze kanı andıran kırmızı şarap vardı. Neşeli bir masal canavarı. Jeanne, Mayıs Meydanı Anneleri evinin önüne gösteri yapmaya geldiğinde Pellegrini’nin yüz ifadesini hayal etmeye çalışıyordu. Yaşlı kadınların üzerine köpeklerini salıyor veya basınçlı su püskürtüyor olmalıydı.</p>

  <p style="text-align: justify;">Jeanne ziyaret sebeplerini özetledi. Soruşturma. Kitap. Generaller. Her zamanki yalanlar.</p>

  <p style="text-align: justify;">-Ha, ha, ha, diye bir güvercin gibi kuğurdadı Pellegrini, en ufak bir rahatsızlık duymadan. Amatör anı derleyicileri, ha?</p>

  <p style="text-align: justify;">Göz ucuyla oturacak sakin bir köşe aradı. Bir çınarın gölgesindeki tikağacından bir masayı işaret etti. Her biri bir sandalye çekti.</p>

  <p style="text-align: justify;">Albay, ellerinin boş olduğunu görünce kaşlarını kaldırdı.</p>

  <p style="text-align: justify;">-Yemiyor musunuz?</p>

  <p style="text-align: justify;">Jeanne, masanın ortasında duran bir sepetin içinden bir <span style="font-style:italic;">empanada</span> -içi etle doldurulmuş bir tür börek- aldı. Feraud’ya da almasını işaret etti. Psikiyatr başını “hayır” anlamında salladı.</p>

  <p style="text-align: justify;">-Size adresimi ki verdi?</p>

  <p style="text-align: justify;">-Mayıs Meydanı Anneleri ofisi.</p>

  <p style="text-align: justify;">-Orospular!</p>

  <p style="text-align: justify;">-Biz sadece bir...</p>

  <p style="text-align: justify;">-Hepsi kaltak! Dedikten sonra bıçağını uzatarak ekledi: Şu diğer orospu Cristina Kirchner’ İn sultası altındalar! O fahişenin bu yaşlı kaçıklara muazzam bir bütçe tahsis ettiğini biliyor musunuz? Hem de ülke uçurum eşiğindeyken!</p>

  <p style="text-align: justify;">Cristina Fernandez Kirchner, kocasının ardından ülkenin cumhurbaşkanı olmuştu. Jeanne, çiftin Yüce Divan’da reformlar yaptığını hatırladı.</p>

  <p style="text-align: justify;">-Mayıs Kaçıklarının hepsi üçkağıtçı. Oğulları yaşıyor. Avrupa’da mutlu mesut bir hayat sürüyorlar.</p>

  <p style="text-align: justify;">Bu muazzam bir yalandı, ama Jeanne, Buenos Aires’te böyle söylentiler dolaşmasına şaşırmamıştı. Zaten Pellegrini’nin öfkesi de öylesine bir öfkeydi.</p>

  <p style="text-align: justify;">-Kitabımızda yer vermek istediğimi kişiler arasında, dedi Jeanne soğukkanlılığını koruyarak, Amiral Alfonso Palin de var.</p>

  <p style="text-align: justify;">El Puma bifteğini yemeye başladı. Kanlı etini coşkuyla kesiyordu.</p>

  <p style="text-align: justify;">-Size iyi şanslar dilerim, dedi kestiği parçayı ağzına atarken. Yirmi yıldan beri kimse onu görmedi.</p>

  <p style="text-align: justify;">-Ama siz onu tanıyorsunuz, değil mi?</p>

  <p style="text-align: justify;">-Elbette.Gerçek bir yurtsever. Arjantin ordusu haber alma servisinde önemli bir mevkideydi.</p>

  <p style="text-align: justify;">Bozgunculara karşı verilen savaşın temel direği.</p>

  <p style="text-align: justify;">-Onun hakkında ne söyleyebilirsiniz? Yani kişisel düzeyde?</p>

  <p style="text-align: justify;">Pellegrini etini var gücüyle çiğniyordu. Bu da beyninin bir bölümünü tahrik ediyor gibiydi. Ama diğer bölümü düşünüyordu. Amiral Palin’i tanımlamak için kelimeler arıyordu.</p>

  <p style="text-align: justify;">-Bir kusuru vardı, dedi şarabından büyük bir yudum aldıktan sonra. Bir sofuydu. Çok sık kiliseye giderdi. Katolik çevrelere çok yakındı.</p>

  <p style="text-align: justify;">-Onun bu inançları askerlik mesleğiyle uyum gösteriyor muydu?</p>

  <p style="text-align: justify;">-Sizce? Palin’in elleri kanlıydı. Hem de çok. Ve yapmak zorundaydı... Hoş, o dönem Katolik makamlar bozguncuların kökünün kazınmasını teşvik ediyordu, ama yine de bu pek normal değildi.</p>

  <p style="text-align: justify;">Albay yeniden ağzını doldurmuştu. Sığır eti. Şarap. Kazan içini yakıt.</p>

  <p style="text-align: justify;">-Bir olay hatırlıyorum, dedi Pellegrini. Diktatörlüğün ilk yıllarında, 1976’da, Palin ilk <span style="font-style:italic;">vuelo</span> lardan birine katılmıştı. Ne olduğunu biliyorsunuz, değil mi?</p>

  <p style="text-align: justify;">Jeanne cevap vermedi, subayın geçmişin şiddetinden bu denli rahat bahsetmesine şaşırmıştı.</p>

  <p style="text-align: justify;">-Ne olduğunu biliyor musunuz, bilmiyor musunuz?</p>

  <p style="text-align: justify;">-Biliyorum, evet. Ama...</p>

  <p style="text-align: justify;">-Ama ne? Zamanaşımı diye bir şey var, değil mi? Ancak bir şeyi unutmayın: Savaştaydık. Ülkemiz frengiye yakalanmıştı. Arjantin bir felaketin eşiğinden döndürüldü. Eğer bu solcular -kelimenin İspanyolcasını, <span style="font-style:italic;">“izquiedrdistas"ı</span> tiksintiyle söylemişti- yok edilmesiydi, daha sonra yeniden başlayacaklardı.</p>

  <p style="text-align: justify;">El Puma bifteğinden bir parça daha kopardı. Arkasından, kareli pantolonlar, cafcaflı pololar, çok renkli elbiseler giymiş davetliler gidip geliyordu -gerçek bir sirk alayı.</p>

  <p style="text-align: justify;">-Yine de ders alınmadı, dedikten sonra çatalını Jeanne’a doğru yöneltti. Siz Fransızlar, her şeyi siz icat ettiniz! Bozgunculara karşı savaşı. İşkenceyi. Ölüm taburlarını. Hatta denize insanları atmayı bile! Tüm bunlar Cezayir’de oldu. Hepsi Albay Trinquier’nin <span style="font-style:italic;">La Guerre Moderne</span> adlı kitabında kuram halinde dile getirildi. Biz sadece bu modeli uyguladık, hepsi bu. Fransızlar bizi eğitmek için buraya geldi. OAS’nin {Organisation Armee Secrete,Gizli Ordu Örgütü} yarısı Buenos Aires’e yerleşmişti. Ausaresses’in {Paul Ausseresses:Cezayir savaşında tutsaklara sistemli işkence yapmasıyla ünlü Fransız general} Fransız elçiliği’nde ofisi vardı. Tüm o dönem boyunca!</p>

  <p style="text-align: justify;">Jeanne bir <span style="font-style:italic;">empanada</span> daha aldı. Sırf soğukkanlılığını korumak için.</p>

  <p style="text-align: justify;">-Yine de, diye devam etti albay, etkili olduğunu kabul etmek gerekiyor. Üç yıl içinde işler yoluna girmişti. Düşman yok edildi. Sonra bazı küçük sorunları yoluna koymamız gerekti.</p>

  <p style="text-align: justify;">-Condor Planı gibi mi?</p>

  <p style="text-align: justify;">Pellegrini kayıtsızca omuzlarını silkti.</p>

  <p style="text-align: justify;">-Bütün eski dosyaları açmayalım.</p>

  <p style="text-align: justify;">Jeanne küstahı oynadı:</p>

  <p style="text-align: justify;">-Askerler ayrıca Arjantin’i iflasa sürükledi.</p>

  <p style="text-align: justify;">Pellegrini, çatal ve bıçağının saplarıyla masaya vurdu.</p>

  <p style="text-align: justify;">-Bilinen tek başarısızlık Falkland Savaşı’dır’ Aptal bir generalin aptalca bir kararı. Kahrolası İngiliz! XIX. Yüzyılda İngilizler Buenos Aires’i kuşattığında, kadınlarımız onların suratlarına kızgın yağ atmıştı. İyi zamanlardı.</p>

  <p style="text-align: justify;">Bir an susan albay çatalını Feraud’ya yönelterek sordu:</p>

  <p style="text-align: justify;">-Bu çocuk, neden hiçbir şey yemiyor?</p>

  <p style="text-align: justify;">-Karnı tok. Amiral Palin’den söz ediyordunuz...</p>

  <p style="text-align: justify;">-Evet, Sıradan bir deniz subayıyken, ilk <span style="font-style:italic;">vuelo</span> ladan birinde başına bir iş geldi. Uçakta doktor, tutukluları uyuşturuyordu. Uyuduklarında da onları soyuyorlardı. Bu operasyonlara katıldım. Bir Nazi, kampını andıran, üst üste yığılı çıplak bedenlerin görüntüsü pek güzel değildi. Ardından ambar kapakları açılıyor ve tutuklular aşağı atılıyordu. Palin bir tutukluyu aşağı iterken oğlan uyanmış. Ona tutunmuş. (Pellegrini bir kahkaha patlattı.) Bu aptal az kalsın <span style="font-style:italic;">subversivo’yla</span> birlikte uçaktan düşüyormuş!</p>

  <p style="text-align: justify;">Kahkahası biraz daha yükseldi, sonra öksürüğe dönüştü. Kötücül görüntüsüyle, yeniden tabağındaki sığır parçasıyla ilgilenmeye başladı.</p>

  <p style="text-align: justify;">-Her gece, o oğlanın kâbuslarına girdiğini söylüyordu. Palin onun korkudan deliye dönmüş yüzünü görüyordu. Koluna sarılan elini. Düşerkenki sesiz çığlığını... Palin için bu sahne <span style="font-style:italic;">vuelo</span> ların korkunçluğunun bir özetiydi. Sanki Tanrı, yaptığı şeyin korkunçluğunu yüzüne haykırması için o tutukluyu uyandırmıştı.</p>

  <p style="text-align: justify;">Pellegrini teatral bir havaya büründü ve Fransızca olarak yüksek sesle devam etti:</p>

  <p style="text-align: justify;">-Göz mezardaydı ve Kabil’e bakıyordu...</p>

  <p style="text-align: justify;">Kanlı bıçağını, bir cam sileceği gibi salladı.</p>

  <p style="text-align: justify;">-Ama bu onun devam etmesine engel olmadı. Ve AAA örgütünü kurmasına da. İyi işti.</p>

  <p style="text-align: justify;">Jeanne bu örgütü biliyordu. Arjantin Antikomünist İttifakı. Karanlık yıllar boyunca, ölüm taburları oluşturmuş aşırı sağcı terörist bir grup.</p>

  <p style="text-align: justify;">-Ardından, diye devam etti Pellegrini, amiral oldu. Videla ona hayrandı. Grubun entelektüeli olarak geçiniyordu. Bu çok zor değildi. Enformasyon Bakanlığı genel sekreteri olarak atandı. Artık ellerini kirletmiyordu. Ve sonra psikanalizi keşfetti.</p>

  <p style="text-align: justify;">-Psikanaliz mi?</p>

  <p style="text-align: justify;">-Arjantin’de bu tür zımbırtılara bayılırlar. Palin’in psikanalizi yıllarca sürdü...</p>

  <p style="text-align: justify;">Jeanne, baş işkenceci, seri katil, antikomünist hareketin “ beyni” Amiral Alfonso Palin’in vicdanını rahatlamak için her hafta psikanalistine giderken hayal ediyordu. <span style="font-style:italic;">Görevimiz Tehlike.</span></p>

  <p style="text-align: justify;">Esas konuya girmenin tam sırasıydı.</p>

  <p style="text-align: justify;">-Siz Campo Alegre’nin komutanıyken, Alfonso Palin’in 1981 ’de sizi görmeye geldiğini biliyoruz.</p>

  <p style="text-align: justify;">Pellegrini achuralarını yemeye başladı. “Hiçbir işe yaramayan” anlamına gelen bir sözcük. Sosisler. Domuz sucukları...</p>

  <p style="text-align: justify;">-Bayağı bilgi toplamışsınız.</p>

  <p style="text-align: justify;">-O dönemde neler olduğunu bize anlatabilir misiniz?</p>

  <p style="text-align: justify;">El Puma düşünceli bir hal aldı.</p>

  <p style="text-align: justify;">-Neden size bunu anlatayım?</p>

  <p style="text-align: justify;">Jeanne yaşlı adamın gururuna hitap etmeye karar verdi:</p>

  <p style="text-align: justify;">-Kitabımızın merkezinde yer almanız için, dedikten sonra Fransızca olarak devam etti: <span style="font-style:italic;">Afişin en tepesinde olmak için.</span> Zaten zamanaşımı var, bunu siz söylediniz.</p>

  <p style="text-align: justify;">Albayın yüzünde kibir dolu, acımasız bir gülümseme belirdi. Evet. Gurur, onun Aşil tendonuydu. Jeanne bu adama karşı en ufak bir şey hissedemiyordu. Bir katildi. Bir soykırımcıydı. Ama yalan söylemeyen bir suçluydu.</p>

  <p style="text-align: justify;">-O dönemde, bir sorunumuz vardı, diye söze başladı. Generaller tutukluların çocuklarını öldürmeme kararı almıştı. Bu durumda onları devşirmek gerekiyordu. Ve eğitmek. Şili’de “Yavrulamadan önce dişi köpek öldürülmelidir” denir. Burada dişi köpeklerin yavruları devşiriliyor ve doğru yola sevk ediliyordu. Farklı bir ekol. Bana göre, bu bir hataydı. Onları öldürmemiz gerekiyordu. Hepsini. Bugün, bunların bizi nereye getirdiğini gayet iyi görüyoruz: Hayatlarını kurtardığımız, eğitip büyüttüğümüz bu pislikler bizim aleyhimize döndü. Onları kargo uçaklarına bindirmemiz gerekirdi! Güzel bir iğne ve...</p>

  <p style="text-align: justify;">-Ne oldu?</p>

  <p style="text-align: justify;">-Tam bir karmaşaydı, dedi Pellegrini daha sakin bir şekilde. Kural yoktu. Kadın mahkûmlar zindanlarda doğuruyorlardı. Subaylar, bebekleri gözde fahişelerine veriyorlardı. Bir komiser, yaşlılık günlerinde “küçük bir sevgilisi” olması için bir kız çocuğunu evlat edinmişti. Rütbeliler bebekleri zengin ailelere satıyorlardı. Videla bu karmaşaya bir son vermek istedi. Palin’i sayım yapmakla görevlendirdi.</p>

  <p style="text-align: justify;">-Tutukevlerinde doğmuş çocuklar için mi?</p>

  <p style="text-align: justify;">Albay bir sosisi yuttu.</p>

  <p style="text-align: justify;">-Evet.</p>

  <p style="text-align: justify;">Feraud söze karıştı, ilk kez:</p>

  <p style="text-align: justify;">-Ama... ya anneler? Bebeklerin anneleri?</p>

  <p style="text-align: justify;">-Onlar nakledilmişti.</p>

  <p style="text-align: justify;">-Nereye?</p>

  <p style="text-align: justify;">Pellegrini önce Feraud’ya, sonra Jeanne’ baktı. Onların bu saflığı yüreğini yakıyor gibiydi.</p>

  <p style="text-align: justify;">-Buenos Aires’e RIP notuyla bir teleks yollanıyordu. <span style="font-style:italic;">Resquiescat in pace.</span> (Latince,”Huzur içinde yatsın.”) O dönemde insanlar hâlâ nükteden anlıyordu.</p>

  <p style="text-align: justify;">-Kasım 1981 ’de, dedi Jeanne, Palin, yeni doğmuş çocukların sayımı için Campo Alegre’ye geldi. O sırada beklenmedik bir olay oldu: Amiral de bir çocuğu evlat edinmek istedi.</p>

  <p style="text-align: justify;">Albay hayranlık dolu bir ıslık çaldı.</p>

  <p style="text-align: justify;">-Gerçekten çok iyi bilgi toplamışsınız, <span style="font-style:italic;">companera...</span></p>

  <p style="text-align: justify;">-Çocuk dokuz yaşındaydı. Adı Joachim’di. Askeri üsteki alt rütbeli bir subay olan Hugo Garcia tarafından evlat edinilmişti. İntihar etmeden önce karısını öldüren bir alkolik. Joachim ormana kaçtı. Belçika asıllı bir Cizvit, Pierre Roberge onu bulana kadar üç yıl ormanda yaşadı. Mart 1982’de Roberge çocuğu Palin’e vermektense onunla birlikte Guatemala’ya kaçtı. Sonuçta sizinle temasa geçti ve intihar etmeden önce oğlanı Palin’ verdi.</p>

  <p style="text-align: justify;">Pellegrini güldü.</p>

  <p style="text-align: justify;">-Size daha fazla ne anlatabilirim, bilmiyorum.</p>

  <p style="text-align: justify;">-Sadece şu soruya cevap verin: Alfonso Palin, otistik belirtileri olan ve öldürme dürtülerine sahip bir çocuğu neden evlat edinmek istedi?</p>

  <p style="text-align: justify;">El Puma başını salladı; düşünceliydi. Ancak dudaklarındaki, gülümseme kaybolmamıştı. Sanki kaderin yaptığı güzel bir şakayı unutamıyordu.</p>

  <p style="text-align: justify;">-Bir sebebi vardı. Hepsinden iyi bir sebep. Joachim onun oğluydu<span style="font-style:italic;">.Biyolojik oğlu.</span></p>

  <p style="text-align: justify;">-Nasıl?</p>

  <p style="text-align: justify;">-Eğer tarihleri karşılaştırırsanız, kronolojide bir aykırılık olduğunu hemen fark edeceksiniz. 1982’de Joachim dokuz yaşındaydı. Yani 1973’te doğmuştu. Diktatörlükten üç yıl önce. Dolayısıyla 1976’dan itibaren çalınmaya başlamış çocuklarla bir alakası yoktu. Annesi, biz daha iktidara el koymadan önce bize sorun çıkarmıştı.</p>

  <p style="text-align: justify;">-Annesi kimdi?</p>

  <p style="text-align: justify;">-ESMA’da bir sekreter. Adını hatırlamıyorum. Solcu olduğu anlaşıldı. Bizi ispiyonluyordu. Campo Alegre’ye yollandı ve sorguda konuşturuldu.</p>

  <p style="text-align: justify;">-Alfonso Palin’le ilgisini anlayamıyorum.</p>

  <p style="text-align: justify;">-Kadın onun ESMA’daki özel sekreteriydi. İşi pişirmişler. Kız sevişirken Palin’in ağzından ustalıkla laf alıyor olmalıydı. Ya da başka bir hikâyeleri vardı, bilmiyorum. Kısacası Palin, kadın mahkûmların gizli doğum listesini görünce kızın ismi dikkatini çekti. Kızın hamile olduğunu bilmiyordu. Hesap yaptı ve çocuğun babası olduğunu anladı.</p>

  <p style="text-align: justify;">-Ama kız başka bir âşığından da hamile kalmış olabilir. Bir solcudan. Bir <span style="font-style:italic;">Montonero</span> 'dan.</p>

  <p style="text-align: justify;">-Bunu ona ben de söyledim, ama kafasına koymuştu bir kere. Sonrası onu haklı çıkardı.</p>

  <p style="text-align: justify;">-Hangi anlamda?</p>

  <p style="text-align: justify;">-Çocuk büyüdükçe ona benziyordu.</p>

  <p style="text-align: justify;">-Fiziksel olarak mı?</p>

  <p style="text-align: justify;">-Fiziksel olarak, evet. Ve kafaca. Aynı kan dökücü kasap, daha küçüğü. Daha vahşisi...</p>

  <p style="text-align: justify;">Jeanne, Feraud’ya baktı. Bu inanılması güç olay, hikâyenin hem başını hem de sonunu açıklıyordu. Joachim’i alma konusunda Palin’in inadı. Psikiyatrın muayenehanesinde onu gerçek oğlu olarak tanıtması.</p>

  <p style="text-align: justify;">-Daha sonra ne oldu? Yani Guatemala’dan sonra?</p>

  <p style="text-align: justify;">-Tam olarak bilmiyorum. Palin, Atitlan’a Joachim’i bulmaya gitti. Cizvit soğukkanlılığını yitirmişti. İntihar etmişti. Üçünü de bir daha görmedim. Falkand Savaşı’ndan sonra da Palin tamamen ortadan kayboldu.</p>

  <p style="text-align: justify;">Pellegrini saatine göz attı. Elini beline dayadı ve kaşlarını çatarak onlara dikkatle baktı.</p>

  <p style="text-align: justify;">-Sorularınızı gitgide tuhaf bulmaya başlıyorum...</p>

  <p style="text-align: justify;">Jeanne’ın cevabı hazırdı:</p>

  <p style="text-align: justify;">-Kitabımızda Joachim’in, yani Palin’in oğlunun, adli bir vaka olarak ayrı bir yeri olacak.</p>

  <p style="text-align: justify;">-Neden?</p>

  <p style="text-align: justify;">-Çünkü, o da bir katile dönüştü. Fransa’da.</p>

  <p style="text-align: justify;">El Puma, bu haber karşısında ne heyecanlandı, ne de şaşırdı. Masanın üstünde duran, içinde yüksek alkollü bir içki bulunan şişeyi aldı ve bir bardağı silme doldurdu. Jeanne, yanan bir kazana benzin dökülüyormuş gibi bir izlenime kapıldı.</p>

  <p style="text-align: justify;">-Kahrolası bebekler... diye homurdandı, içkisini bir dikişte bitirdikten sonra. Hepsini öldürmek gerekiyordu.</p>
</body>
</html>
