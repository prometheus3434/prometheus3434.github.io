<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-60-</h4>

  <p style="text-align: justify;">Jeanne irkilerek uyandı, kafasının içinde bir uluyan maymunun korkunç çığlıkları yankılanıyordu. Doğruldu ve homurtunun başucuna bıraktığı cep telefonunun zili olduğunu fark etti.</p>

  <p style="text-align: justify;">-Alo?</p>

  <p style="text-align: justify;">-Reischenbach. Uyandırdım mı?</p>

  <p style="text-align: justify;">-Evet. Hayır.</p>

  <p style="text-align: justify;">Kalbinin göğsünün içinde çarptığını hissediyordu. Ama bu, tersine bir çarpmaydı. Geriye doğru dönük. Sanki yüreği göğüs kafesinin içine gömülüyormuş gibi. Rüyasında Joachim’i görmüştü. Çığlıklarını. Ellerini. Gece karanlığında gören gözlerini...</p>

  <p style="text-align: justify;">-Ne istiyorsun?</p>

  <p style="text-align: justify;">-Tamam, diye güldü polis. Seni uyandırdım. Fedex’le gelen koli hakkında yeni şeyler öğrendim.</p>

  <p style="text-align: justify;">Jeanne yatak örtüsünü tuttu ve yüzünü kuruladı. Soğuğa rağmen terlemişti. Hava aydınlanıyordu. Çevresindeki her şey tanıdıktı. Bir televizyon. Bir koltuk. Duvarlardaki ahşap kaplama...</p>

  <p style="text-align: justify;">Gizli korkusunu, yaşadığı şiddeti azaltmak ister gibi, aklına “kâbus” kelimesini İspanyolcası <span style="font-style:italic;">-pesadille-</span> geldi. Bu kelimenin yumuşak bir ses uyumu vardı.</p>

  <p style="text-align: justify;">-Seni dinliyorum. Kolinin içinde ne olduğunu biliyor musun?</p>

  <p style="text-align: justify;">-Bir kafatası.</p>

  <p style="text-align: justify;">-Nasıl?</p>

  <p style="text-align: justify;">-Bir kafatası kalıbı.</p>

  <p style="text-align: justify;">Jeanne parçalar, topladığı bilgiler, kelimeler arasında bir bağ kurmaya çalışıyordu. Ama hiçbir anlamı yoktu.</p>

  <p style="text-align: justify;">-Bu kadar mı?</p>

  <p style="text-align: justify;">-De Almeida’yı o şeyi paketlerken gören enstitüdeki bir herifle konuştuk. Hepsi bu. Antropoloğun bu kalıbı Francesca Tercia’ya göndermeye can atar bir hali varmış. Ama ne amaçla, bilinmiyor. Bunun, antropoloğun Arjantin’in kuzeydoğusunda gerçekleştirdiği kazılarla bir ilişkisi olabilir. Ama kimseye bundan bahsetmemiş. Bize yardımcı olabilecek tek kişi... diyen Reischenbah notlarını karıştırdı. Daniel Taı'eb. Tucumân’daki paleontropoloji laboratuarının müdürü. Ama şu sıralarda bir sergi hazırlığı içinde olduğundan laboratuara hiç gelmiyormuş.</p>

  <p style="text-align: justify;">-Şu kafatası hakkında, başka bir şey bilmiyor musun?</p>

  <p style="text-align: justify;"><span style="font-style:italic;">-Nada.</span> Konuştuğumuz herif, bunun bir çocuk kafatası olduğunu düşünüyor. Doğuştan kusurları olan bir kafatası.</p>

  <p style="text-align: justify;">-Ne tür kusurlar?</p>

  <p style="text-align: justify;">-Hiçbir fikrim yok. Bir şey anlamadım. Benim ekipteki herif Brezilya asıllı ve İspanyolcası pek iyi değil...</p>

  <p style="text-align: justify;">Jeanne Juan-Joachim’i düşünüyordu. Onun kafatası olabilir miydi? Hayır. Çocuk Arjantin’den <span style="font-style:italic;">sonra</span> Guatemala’ya gelmişti. Daha sonra Arjantin’in kuzeydoğu bölgesine geri mi dönmüştü? Orada da ölmüş müydü? Hayır. Joachim hâlâ hayattaydı. Paris’te ve Managua’da cinayetler işlemişti.</p>

  <p style="text-align: justify;">-Bana enstitünün numarasını ver, dedi.</p>

  <p style="text-align: justify;">-Seni uyarayım, onlar Fransızca...</p>

  <p style="text-align: justify;">-İspanyolca biliyorum. Gırtlağıma kadar bu hikâyenin içine battım. Bana numarayı ver!</p>

  <p style="text-align: justify;">Reischebach isteği yerine getirdi. Jeanne numarayı not etti. Kafasının içinde bir sürü soru vardı. Bu kafatası tam olarak nereden geliyordu? Neden Francesca’ya yollanmıştı? Jeanne, Isabelle Vioti’nin atölyesindeki sanatçıların fosil kafataslarından hareketle yeni yüzler oluşturduklarını hatırlıyordu. Francesca, kendi atölyesinde de aynı yöntemi mi uyguluyordu? Hangi yüzü yeniden oluşturmuştu? Bu kalıntıyı kullanarak tasvir ettiği sahne neydi?</p>

  <p style="text-align: justify;">-Başka bilgi var mı?</p>

  <p style="text-align: justify;">-Jorge de Almeida’yı araştırdım. Tam olarak neyi üstünde çalıştığını anlamak zor. Kendi laboratuarında herkesten farklı takılıyormuş. Kendi heyecanları doğrultusunda hareket ediyormuş gibi bir hali var.</p>

  <p style="text-align: justify;">-Ne tür heyecanlar?</p>

  <p style="text-align: justify;">-Anlamadım. Benden istediğin gibi adamın fotoğrafını da buldum.</p>

  <p style="text-align: justify;">-Bana mail’le yollayabilir misin?</p>

  <p style="text-align: justify;">-Sorun değil. Ya sen, sen ne durumdasın?</p>

  <p style="text-align: justify;">Anlatmak istemedi. Çok olay vardı. Çok tutarsızlık. Çok çılgınlık... Basmakalıp, belli belirsiz birkaç cümle söyledi ve onu arayacağına dair söz verdi. Reischenbach üstelemedi.</p>

  <p style="text-align: justify;">Yeniden çay hazırladı. Artık saatin farkında değildi. Sadece sel suları gibi odasına yayılan gri gün ışığı vardı... Yeniden Eduardo Manzarena’nın gündeme getirdiği hastalığı düşündü. Juan da mı bu hastalığa yakalanmıştı? Yoksa tam tersi miydi? Hastalığın kaynağı o muydu? Kafatasındaki doğumsal kusurlarla bir bağ var mıydı?</p>

  <p style="text-align: justify;">Elinde fincanı, camlı balkon kapısının önüne dikildi. Bu soruları düşünmeye bir son vermeliydi. Pierre Roberge’in günlüğünü bitirmeliydi. Ya sonra? Otelin bahçesine baktı. Yığınlar halinde bitkiler. Muz ağacı yaprakları, kurumuş palmiye dalları... Yağmur hüznü...</p>

  <p style="text-align: justify;">Bir hüzün bir diğerini davet ediyordu, buna emindi. Gerçekten de kafasının içinde tonlarca şey vardı. Antoine Feraud ölmüştü. Eduardo Manzarena gibi. Paris’teki üç kurban gibi.</p>

  <p style="text-align: justify;">Feraud, baba ile oğulun peşine düşmek istemiş, ama sadece Kötü Ruh’la karşılaşmıştı.</p>

  <p style="text-align: justify;">Yeniden okumaya başladı.</p>

  <p style="text-align: justify;">Juan-Joachim’in hikâyesini bitirmeliydi...</p>

  <p style="text-align: justify;">Gerçek, belki de o sayfaların devamındaydı.</p>
</body>
</html>
