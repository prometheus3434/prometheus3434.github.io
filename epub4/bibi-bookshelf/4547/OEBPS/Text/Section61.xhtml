<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-61-</h4>

  <p style="text-align: justify;">28 haziran 1981</p>

  <p style="text-align: justify;">Hiç gelişme yok. Carlos Estevez’in gözlemlerine rağmen, ilk izlenimim doğrulanıyor. Otizm.</p>

  <p style="text-align: justify;">Postayla çeşitli kitaplar sipariş ettim. Özellikle de Aveyron’lu vahşi çocuğun bakımını üstlenen Doktor Jean Marie Gaspard Itard’ın anılarını. Juan’ın az da olsa bir eğitim aldığına inanıyorum. Juan kendi yansımasını görünce hiç şaşırmadı. Ve yansımasını olduğu gibi kabullendi. Hatta onu eğlendirmişe benziyordu.</p>

  <p style="text-align: justify;">31 haziran 1981</p>

  <p style="text-align: justify;">Yeni testler, yeni alıştırmalar. Çok yavaş da olsa, ona iki ayağının üstünde yürümeyi öğretmeyi başarıyorum. Ayakta birkaç adım atıyor, sonra yine tercih ettiği konuma geri dönüyor: dört ayak üstünde, sırtı kambur, eller içe dönük. Çalışmaya devam etmeliyim. Aziz Paulus’un yazdığı gibi: “Aşk sabır ister...”</p>

  <p style="text-align: justify;">13 temmuz 1981, Bermejo Nehri</p>

  <p style="text-align: justify;">Rio Bermejo. <span style="font-style:italic;">Lal renkli nehir.</span> İki günden beri Campo Alegre çevresinde dolanıyorum. Her köye uğruyorum... Özellikle de küçük köylere... Vaaz veriyorum. Gıda ve ilaç dağıtıyorum. Dinliyorum. Nasihat ediyorum...</p>

  <p style="text-align: justify;">Juan’ın varlığının bir keşif olmadığını öğreniyorum. Çocuğu tanıyorlar. Daha önce onu nehrin birkaç noktasında görmüşler. Hatta bir iki kez yakalamışlar, Ama her seferinde kaçmış.</p>

  <p style="text-align: justify;"><a id="bookmark8"></a>29 temmuz 1981, Campo Alegre</p>

  <p style="text-align: justify;">Arta arda gelişmeler. Juan yürüyor. Ama hep öne eğik olarak, sanki doğrulmaktan korkuyor gibi. Bazı davranışları öğreniyor. Tek başına giyiniyor. Kâseden süt içiyor. İşaretparmağıyla cisimleri gösteriyor... Papaz evinin avlusunda serbestçe dolaşmasına izin veriyorum ve ona yatakta uyumasını öğrettim -aslında uyumak için yatağın altına giriyor.</p>

  <p style="text-align: justify;"><a id="bookmark9"></a>3 ağustos 1981</p>

  <p style="text-align: justify;">Juan çok daha iyi kilo alıyor. Kas yapısı gelişiyor. İki ayak üstünde duruyor. <span style="font-style:italic;">Homo viator, spe erectus.</span> İnsanı dik ve ayakta kılan, güçlü kılan umuttur.</p>

  <p style="text-align: justify;"><a id="bookmark10"></a>11 ağustos 1981</p>

  <p style="text-align: justify;">Ismarladığım ilk kitapları, özellikle de Itard’ın anılarını aldım. Onun yöntemini izliyorum, pedagojik alıştırmalar uyguluyorum. Juan iyi sonuçlar veriyor. Şu sözlü anlatım sorunu olmasa, onun beş yaşındaki bir çocuğun zekâsına sahip olduğunu söyleyeceğim. Şimdilik.</p>

  <p style="text-align: justify;">Dün sürpriz bir şey oldu. Juan, bahçenin dip tarafına oturmuş, her zamanki gibi ileri geri sallanıyordu. Ona doğru yaklaştım, şarkı söylüyordu. Bir melodi mırıldanıyordu. Bazı sözcükleri telaffuz etmeye çalışıyormuş gibi geldi. Acaba ormandan önceki hafızası geri mi geliyor?</p>

  <p style="text-align: justify;"><a id="bookmark11"></a>21 eylül 1981</p>

  <p style="text-align: justify;">Zaman geçiyor. Sürekli ilerleme kaydediyor. Juan ilk kez eti yedi. Önce onu kokladı. Sonra tadına baktı. Ve bir çırpıda yedi. Memnuniyetimi belli etmek için ona doğru yaklaştım. Kafasını kaldırdı. Korktum. Bakışları bir tuhaftı. Sanki kanın tadıyla esrimiş gibiydi. Bilinçaltındaki hayvani dürtülerle gözlerini bana dikmiş gibiydi...</p>

  <p style="text-align: justify;"><a id="bookmark12"></a>10 ekim 1981</p>

  <p style="text-align: justify;">Bundan böyle Juan’ın beslenme rejiminde, her yemekte bir parça et var. O da bunu tercih ediyor. Doğru ya da yanlış bu tadı insani davranışların anımsanması olarak değerlendiriyorum. Öte yandan iyi sonuçlar almaya devam ediyoruz, özellikle tahta harflerle. Bir gün yazmayı öğrenecek mi?</p>

  <p style="text-align: justify;">Jeanne hayal kırıklığına uğramıştı. Roberge’in günlüğünde, hoyratça ormana bırakıldığı için bilişsel gelişmesi durmuş bir çocuğun gösterdiği ilerlemelerden başka bir şey yoktu. Bu eğitimin sonunda da ne olduğunu biliyordu Jeanne. Joachim, <span style="font-style:italic;">içindeki onu,</span> bir zamanların kurt çocuğunu muhafaza ederek, sıradan genç bir erkeğe dönüşmüştü.</p>

  <p style="text-align: justify;">Ayrıca Joachim’in gerçek ailesi hakkında hiçbir şey öğrenememişti. Ona ne zaman Joachim demeye başlamışlardı? Gerçek babasıyla- Antoine Feraud’nun muayenehanesinde kendini bu şekilde tanıtan şu adam- ilgili de tek bir satır yoktu. Ormana terk edilme koşulları hakkında da. Öldürme içgüdüsüyle ilgili olarak da...</p>

  <p style="text-align: justify;">Birkaç sayfayı daha atladı.</p>
</body>
</html>
