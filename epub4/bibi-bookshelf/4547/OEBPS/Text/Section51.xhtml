<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-51-</h4>

  <p style="text-align: justify;">-Oğlu mu? <span style="font-style:italic;">Hay Dios mio!</span> Asla.</p>

  <p style="text-align: justify;">Rosamaria Ibanez evsiz kadınları andırıyordu. Maya kökenliydi, yüzü bir maymunun kıçı gibi buruş buruştu. Dağınık ve uzun saçları hindistancevizinin liflerini çağrıştırıyordu. Alkoliklerinki gibi göz torbaları, yassı bir burnu, etli dudakları vardı. Gerçekten de çirkin bir kadındı. Üzerinde eski püskü bir anorak ile çok bol bir Levis 501 vardı, ayağındaki kırmızı Crocs sabolar bir turistten araklanmış gibi bir intiba yaratıyordu.</p>

  <p style="text-align: justify;">Kafasını inançla sallıyordu.</p>

  <p style="text-align: justify;">-Roberge’i iyi tanırdım. Bir çan kulesi kadar doğruydu. Kadınlarla ne seks, ne de başka zırvalıklar söz konusu olabilir.</p>

  <p style="text-align: justify;">Kelimeleri kısaltarak konuştuğu için İspanyolcası neredeyse zorlukla anlaşılıyordu. <span style="font-style:italic;">Muy bien</span> (İspanyolca,”çok iyi.”) yerine <span style="font-style:italic;">Muy bie, buenos dias</span> (İspanyolca,”iyi günler.”) yerine <span style="font-style:italic;">s ’dia</span> diyordu.</p>

  <p style="text-align: justify;">-Peki ya çocuğu tanıyor muydunuz?</p>

  <p style="text-align: justify;">-Juan’ı mı? Elbette.</p>

  <p style="text-align: justify;">Jeanne bunu dikkate aldı. “Juan”dı, “Joachim” değil. Küçük çocuğun kimliği hakkında yanılmış olabilir miydi?</p>

  <p style="text-align: justify;">-Nasıl bir çocuktu?</p>

  <p style="text-align: justify;">-Çok güzel.</p>

  <p style="text-align: justify;">-Kaç yaşındaydı?</p>

  <p style="text-align: justify;">-On iki civarında, sanırım.</p>

  <p style="text-align: justify;">-Ellerinde bir sorun var mıydı?</p>

  <p style="text-align: justify;">-Hayır. Ne tür bir sorun?</p>

  <p style="text-align: justify;">-Boş verin. Neden Roberge onu beraberinde Guatemala’ya getirmişti?</p>

  <p style="text-align: justify;">-Juan’ın bazı psişik rahatsızlıkları vardı. Roberge onu Arjantin’de, Formosa’daki bir yurda bırakmak istememişti.</p>

  <p style="text-align: justify;">-Ne tür psişik rahatsızlıklar?</p>

  <p style="text-align: justify;">-Bir tür otizm. Aslında tam olarak anlaşılamadı.</p>

  <p style="text-align: justify;">-Ruhuna... şeytan girmemiş miydi?</p>

  <p style="text-align: justify;">Rosamaria iri dudaklarıyla bir osuruk sesi çıkardı. Son derece klas bir hareket.</p>

  <p style="text-align: justify;">-Köylü zırvaları! Genelde otizm insanları korkutur. Bu sendrom, şeytanın çocuğun bedenini ele geçirmesi olarak görülür. Özellikle de burada, insanların bir cebinde Tanrı, diğer cebinde şeytan vardır.</p>

  <p style="text-align: justify;">Jeanne bir moloz taşının üstüne oturmuş defterine notlar alıyordu. İkisi, kazı alanında bir köşeye çekilmiş konuşuyordu. Burası bir inşaat alanını andırıyordu. Ama inşaatı yoktu. Sadece çukurlar vardı. Molozlar. Bitmemiş duvarlar -gerçekte yerin altından yüzeye çıkarılmış çok eski duvarlar. El arabaları. Kürekler. Kazı çukurlarını ve bu çukurlardan çıkarılan “hazineleri” yağmurdan korumak için arazinin dört bir yanına gerilmiş plastik örtüler.</p>

  <p style="text-align: justify;">Jeanne yazmayı bıraktı. Başı dönmeye başlamıştı. Açlık. Yorgunluk. Saat farkı, belki de, dahası...</p>

  <p style="text-align: justify;">-İyi misiniz? Diye sordu Rosamaria ona doğru eğilerek. Nefesi rom kokuyordu.</p>

  <p style="text-align: justify;"><sup>-İ</sup>y<sup>i</sup>y<sup>im</sup>.</p>

  <p style="text-align: justify;">-Kahve ister misin? Diye sordu. “Sen” diye hitap etmeye başlamıştı.</p>

  <p style="text-align: justify;">-Hayır, teşekkür ederim.</p>

  <p style="text-align: justify;">Rosamaria, karşısında ayakta duruyordu, ellerini kalçalarına dayamıştı.</p>

  <p style="text-align: justify;">-Dünyanın en güzel kahvesi.</p>

  <p style="text-align: justify;">Eva Arias onu uyarmıştı: Mayalar ulusal gurur kaynağı olan konularla asla dalga geçmezlerdi.</p>

  <p style="text-align: justify;">-Tamam, isterim.</p>

  <p style="text-align: justify;">-Benimle gel.</p>

  <p style="text-align: justify;">Naylon iplerin, örtülerin, çukurların arasından dikkatle geçtiler. Dört ayaklı desteklerin üzerine oturtulan tahtalara sıralanmış bir yığın küçük taş parçasının bulunduğu bir kazı laboratuarına kadar gittiler. Sağ tarafta bir ocak ile bir kahve değirmeni vardı. Rosamaria hemen hareketlendi.</p>

  <p style="text-align: justify;">Jeanne masalardan birine oturdu. Yorgunluğu, taşmak üzere olan bir kanalizasyon gibi artıyordu. Etkili, iç bulandırıcı, boğucu. Gitgide kendini daha kötü hissediyordu.</p>

  <p style="text-align: justify;">Rosamaria kahve getirdi.Havaya kavrulmuş kahvenin acı kokusu yayıldı. Onu içme fikri bile Jeanne’ın midesinin ağzına gelmesi için yeterli olmuştu.</p>

  <p style="text-align: justify;">-Sana bir fotoğraf göstereceğim, dedi arkeolog çelik bir dolabın içini karıştırırken.</p>

  <p style="text-align: justify;">Kötü durumdaki siyah-beyaz bir fotoğrafı getirip masasının üzerine bıraktı. Üzerinde yerli tuniğine benzeyen bol bir gömlek bulunan altmış. Yaşlarında bir adamın yanında duran Rosamaria hemen fark ediliyordu, bugüne göre biraz daha gösterişliydi. Adamın bir din adamı olduğunu gösteren tek şey boynundaki altın haçtı.</p>

  <p style="text-align: justify;">Jeanne eğildi ve daha dikkatle baktı. Fotoğrafın aşırı ışık almış veya tozlanmış olduğunu sanmıştı, ama toz Pierre Roberge’in yüz hatlarındaydı. Saçları ve kaşları gibi kül rengi bir yüz. Bu bitkin, çatlamış, kurumuş çöldeki tek su kaynağı gibi duran açık renkli, nemli gözler. Jeanne Hıristiyanlığın ilk dönemlerinde çölde yaşayan inananları, keşişleri düşündü.</p>

  <p style="text-align: justify;">-Sizde Juan’ın fotoğrafı yok mu?</p>

  <p style="text-align: justify;">-Hayır. Fotoğraf çektirmeyi reddediyordu.</p>

  <p style="text-align: justify;">-Neden?</p>

  <p style="text-align: justify;">-Korkuyordu. Juan her şeyden korkuyordu. Otizmi biliyor musunuz?</p>

  <p style="text-align: justify;">-Biraz.</p>

  <p style="text-align: justify;">-Böyle bir çocuk için en iyisi, dış dünyanın hiç var olmamasıdır. Bu, onun için bir tehdittir. Kimse onun uyuduğu odaya giremezdi. Her nesnenin belirli bir yeri vardı.</p>

  <p style="text-align: justify;">-Roberge onunla ilgileniyor muydu? Eğitimiyle?</p>

  <p style="text-align: justify;">-Bu onun tutkusuydu. Bazı sonuçlar alıyordu. Onu normal bir çocuk haline getirmeyi umut ediyordu. Eğitim öğrenim görebilecek bir oğlan.</p>

  <p style="text-align: justify;">Jeanne hâlâ fotoğrafa bakıyordu.</p>

  <p style="text-align: justify;">-Cinayet işlendiğinde burada mıydınız?</p>

  <p style="text-align: justify;">-Hayır. Gölün çevresindeki şehirlerden birinde, Sololâ’da bir şantiyenin başındaydım. Roberge de Panajachel’deydi. Olayı duyunca, hemen döndüm.</p>

  <p style="text-align: justify;">-Ne söyledi?</p>

  <p style="text-align: justify;">-Onunla konuşamadım; çoktan tutuklanmıştı.</p>

  <p style="text-align: justify;">-Suçlanmasına sebep olan kanıtları hatırlıyor musunuz?</p>

  <p style="text-align: justify;">-Kanıt yoktu. Kendisi teslim olmuştu.</p>

  <p style="text-align: justify;">-Cinayeti itiraf mı etti?</p>

  <p style="text-align: justify;">-Tüm yönleriyle. Enine boyuna.</p>

  <p style="text-align: justify;">-Sonra ne oldu?</p>

  <p style="text-align: justify;">-Serbest bırakıldı. Kanıt yetersizliğinden. Burada, Guatemala’da bile itirafta bulunmak her zaman yeterli olmaz. Polisler onun aklına estiği gibi konuştuğunu düşündüler.</p>

  <p style="text-align: justify;">Bu itirafın polisleri tatmin etmemesi Jeanne’ı şaşırtmıştı. Böyle bir ülkede, öyle bir dönemde, bu tür bir ifade sonuca gitmek için yeterli olmalıydı.</p>

  <p style="text-align: justify;">Rosamaria, Jeanne’ın düşüncelerini okumuştu sanki.</p>

  <p style="text-align: justify;">-Atitlan polisleri kurnazlık yapacak yapıda değildir. Başka bir olay söz konusu olsa, suçluya itirafını imzalatırlar ve aynı gün infaz ederlerdi. Ama Roberge Belçikalıydı. Ve birkaç ay önce idam ettikleri bir İngiliz rahip yüzünden bir sorun yaşamışlardı. Sanırım Guatemala City, onlara Gringolarla iyi geçinmelerini söylemişti...</p>

  <p style="text-align: justify;">-Roberge normal hayatına geri döndü mü?</p>

  <p style="text-align: justify;">Arkeolog kahve fincanını iki eliyle tutuyordu. Anorağının kollarından ancak parmaklarının uçları görünüyordu.</p>

  <p style="text-align: justify;">Çürük dişlerini sergileyerek boğuk bir kahkaha attı.</p>

  <p style="text-align: justify;"><span style="font-style:italic;">-No, mujer, no...</span> (ispanyolca,”Hayır, bayan, hayır.”) Bu olayla ilgili gerçekten hiçbir şey bilmiyorsun! Karakoldan çıkar çıkmaz Roberge bir dispansere girdi ve kafasına bir kurşun sıkıp intihar etti.</p>

  <p style="text-align: justify;">Jeanne’ın midesinde bir ağrı hissetti. Bir ateş oku karnının tam ortasına saplanmıştı. Bu yeni haber... Sonunda dayanamadı... Gözleri bulandı, sonra karardı, sonra...</p>

  <p style="text-align: justify;">Rosamaria üzerine eğilmişti elinde bir bardak vardı.Bardağın içinde de renksiz, yoğun bir karışım.</p>

  <p style="text-align: justify;">-Ne... ne oldu? Diye kekeledi Jeanne.</p>

  <p style="text-align: justify;">-Bayıldın, <span style="font-style:italic;">hijita.</span> (İspanyolca, “kızım”)</p>

  <p style="text-align: justify;">-Özür dilerim. Bütün gece araba kullandım.</p>

  <p style="text-align: justify;">Jeanne bir dirseği üzerinde doğruldu. Kazı örtüsünün üzerine boylu boyunca uzanmıştı. Nemli toprağın serinliğini hissedebiliyordu.</p>

  <p style="text-align: justify;">-İç şunu, dedi Rosamaria bardağı uzatarak.</p>

  <p style="text-align: justify;">-Bu ne?</p>

  <p style="text-align: justify;"><span style="font-style:italic;">-Atol.</span> Su, tuz, şeker ve sütle pişirilmiş mısır bulamacı. Bu başlangıç. Sonra seni bir şeyler yemeye götürürüm...</p>

  <p style="text-align: justify;">-Hayır... Gitmem gerekiyor.</p>

  <p style="text-align: justify;">-Nereye?</p>

  <p style="text-align: justify;">_Atitlan’a.</p>

  <p style="text-align: justify;">-Dur bakalım. Orada ne halt edeceksin?</p>

  <p style="text-align: justify;">Jeanne zorlukla ayağa kalktı ve karışımı içmek için masalardan birine oturdu. Bir an gerçekten kusacağını sandı. Ama hayır. Bütün dikkatini önünde duran küçük taşlara ve seramik kalıntılarına verdi. Ve sonuçta kendini daha iyi hissetti.</p>

  <p style="text-align: justify;">-Ben sana orada ne yapacağını söyleyeceğim, dedi Rosamaria. Hansel adlı birini göreceksin. Katıksız bir yerli. Kötü nam salmış bir herif. Kolomb öncesi kalıntıların kaçakçılığını yapıyor. Peten bölgesinde, henüz arkeolojik kazı yapılmamış sit alanlarında yasadışı kazılar organize ediyor.</p>

  <p style="text-align: justify;">Jeanne başını kaldırdı. Karışım etkisini gösteriyordu. Gri ışık, topraktaki çukurlar, naylon örtüler, her şey farklı bir gerçekliğe kavuşuyordu. Sanki toprak bile yeniden canlanıyordu.</p>

  <p style="text-align: justify;">-Neden bu adamı görmem gerekiyor?</p>

  <p style="text-align: justify;">-Roberge’e çok yakındı. Bana neden olduğunu sorma. Soyguncu ve rahip, tuhaf bir ikili oluşturuyorlardı... Ama bu olay hakkındaki gerçek ayrıntıları öğrenmek istiyorsan, görmen gereken kişi o...</p>

  <p style="text-align: justify;">Jeanne kalkmak istedi. Rosamaria oturması için omzunu tuttu.</p>

  <p style="text-align: justify;">-Bu halde gidemezsin. Ve araba sürmen söz konusu bile olamaz. Sahi araban var mı?</p>

  <p style="text-align: justify;">Jeanne başını salladı.</p>

  <p style="text-align: justify;">-Sana şoförüm Nicolası vereceğim. Bir Ladino. Bir <span style="font-style:italic;">Caxlano.</span> Her halükârda Hansel gibi bir herife yaklaşmak için bir arabulucuya ihtiyacın var.</p>

  <p style="text-align: justify;">Jeanne bir kez daha başını salladı, şaşkındı. Kendini küçülmüş hissediyordu. Kırılgan. Sefil... Ve aynı zamanda da, belirgin bir şekilde <span style="font-style:italic;">yenilenmiş.</span></p>

  <p style="text-align: justify;">-Bir Ladino, diye mırıldandı Jeanne.</p>

  <p style="text-align: justify;">Rosamaria yere tükürdü.</p>

  <p style="text-align: justify;">-Dünyanın asla taşıyamadığı en kötü ırk. Yüzde elli yerli, yüzde elli İspanyol, yüzde yüz pislik. İnsanın kendi soyunu daima onlardan koruması gerekiyor. Ladinolar, yüzyıllardır yerlileri öldürüyorlar. En kötü zulmü onlar yaptı. Köylülerin topraklarını onlar çaldı... (yeniden tükürdü) Hırsızlar, tecavüzcüler, katiller!</p>

  <p style="text-align: justify;">Jeanne gülümsedi.</p>

  <p style="text-align: justify;">-Ve siz onlardan birini şoför olarak bana öneriyorsunuz, öyle mi?</p>

  <p style="text-align: justify;">O sırada uzun boylu, sarsak görünümlü bir tip belirdi. Otuzlu yaşlarda, soluk tenli kel kafalı biri. Kuzey Amerika üniversite öğrencileri gibi giyinmişti. Puma ayakkabılar. Sütlü kahverengi bir kayak anorağı. Üzerinde “Harvard University” yazan yeşil bir sweat-shirt.</p>

  <p style="text-align: justify;">-Sana Nicolas’ı tanıştırayım. Bir Gringo’ya benzemek için her şeyi yapıyor, ama aslında o gerçek bir kiçe.</p>

  <p style="text-align: justify;">-Bir kiçe mi?</p>

  <p style="text-align: justify;">-Çöl çevresinde yaşayan kavimlerden biri. Dünyanın en güzel gölünün çevresinde, <span style="font-style:italic;">Chiquita!</span> (İspanyolca,”Küçüğüm, yavrum.”) Üç bin yıldan beri Mayaların yaşadığı göl. Hiçbir şey onları değiştiremedi. Ne Cizvitler. Ne Protestanlar. Ne de Ladinolar, ne de onların katliamları (Rosamaria ona göz kırptı) Eğer bir şeyler bulman gerekiyorsa, bu kraterin dibindedir!</p>
</body>
</html>
