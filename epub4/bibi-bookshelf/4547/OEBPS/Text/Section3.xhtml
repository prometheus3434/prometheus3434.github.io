<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-3-</h4>

  <p style="text-align: justify;">-Soyadı. Ad. Yaş. Meslek<br /></p>

  <p style="text-align: justify;">-Perraya. Jean-Yves. Elli üç. Apartman yöneticiliği yapan bir şirkette idareciyim. COFEC.</p>

  <p style="text-align: justify;">-Adres?</p>

  <p style="text-align: justify;">-Quatre-Septembre Sokağı, numara 14, II.Bölge.</p>

  <p style="text-align: justify;">-İkametgâh adresiniz?</p>

  <p style="text-align: justify;">-Suchet Bulvarı, numara 117, XVI. Bölge</p>

  <p style="text-align: justify;">Jeanne, zabıt kâtibesi Claire’ın söylenenleri yazması için bekledi. Saat sabahın 10’uydu. Hava şimdiden ısınmıştı. Sabahları çok nadir olarak tanık dinlerdi. Genellikle günün ilk saatlerini dava dosyalarını incelemeye ve öğleden sonraki adli muamelelerle-tanık dinlemeler, sorgulamalar, yüzleştirmeler- ilgili telefon görüşmelerine ayırırdı. Ama bu kez, tanığını hemen almak istemişti. Bir önceki akşam ona bir celp yollatmıştı. Sıradan bir tanık olarak hazır bulunmasını istemişti. Bu klasik bir kurnazlıktı. Bir tanığın ne avukat bulundurma, ne de dava dosyasına bakma hakkı vardı. Bir tanık, bir şüpheliden iki kat daha güçsüzdü.</p>

  <p style="text-align: justify;">-Bay Perraya, size olayları bir kez daha hatırlatmam gerekiyor mu ?</p>

  <p style="text-align: justify;">Adam cevap vermedi. Jeanne donuk bir sesle konuştu:</p>

  <p style="text-align: justify;">-Buraya, Nanterre, George-Clemenceau Caddesi, numara 6’daki olayla ilgili olarak çağrıldınız. Grigny,Sadi-Carnot Sokağı, Fleurs Toplu Konutları, numara 12’de ikamet eden Çad uyruklu Bay ve Bayan Assalih’in şikayeti üzerine. Bununla ilgili bir başka şikayet de, Dünya Hekimler ve KUZBAK (Kurşun Zehirlenmeleri Kurbanı Aileler Birliği) tarafından yapılmış.</p>

  <p style="text-align: justify;">Perraya sandalyesinde kıpırdanıp duruyordu, gözlerini ayakkabılarına dikmişti.</p>

  <p style="text-align: justify;">-Şikayete yol açan olaylar şunlar: 27 ekim 2000’de Georges-Clemenceau Caddesi, numara 6’da ailesiyle birlikte yaşayan, altı yaşındaki Goma Assalih, Robert-Debre Hastanesi’ne kaldırıldı. Şiddetli karın ağrıları çekiyordu. Ayrıca ishali de vardı. Kanında yüksek oranda kurşun tespit edildi. Goma kuşundan zehirlenmişti. Bir hafta boyunca şelasyon [vücutta biriken zehirli mineral ve metallerin atılması amacıyla yapılan tedavi] tedavisi görmek zorunda kaldı.</p>

  <p style="text-align: justify;">Jeanne sust.”Tanığı” nefesini tutuyordu, gözleri hâlâ ayakkabılarındaydı.</p>

  <p style="text-align: justify;">-12 mayıs 2001, Boubakar Nour, On yaşında,o da Georges-Clemenceau Caddesi, numara 6’da oturuyordu, Necker Çocuk Hastalıkları Hastanesi’ne kaldırıldı. Aynı teşhis kondu. İki hafta boyunca şelasyon tedavisi gördü. Bu çocuklar yaşadıkları, gerçek birer kümes olan dairelerin duvarlarındaki boyadan zehirlenmişler. Assalih ve Nour aileleri, gerekli temizlik işlemlerini gerçekleştirmeniz için sizin yöneticilik şirketine başvurdu. Ama siz dilekçelerine cevap vermediniz.</p>

  <p style="text-align: justify;">Jeanne kafasını kaldırdı. Perraya ter içindeydi.</p>

  <p style="text-align: justify;">-Aynı yılın 20 kasımında, Georges-Clemenceau Caddesi, numara 6’da oturan bir başka çocuk, yedi yaşındaki Mahomed Tamar hastaneye kaldırıldı. Bir başka kurşun zehirlenmesi vakası daha. Küçük oğlan iki gün sonra Necker’de çırpına çırpına öldü. Otopside karaciğerinde, böbreklerinde, beyninde kurşun kalıntıları bulundu.</p>

  <p style="text-align: justify;">Perraya kravatını gevşetti. Avuçlarını pantolonunun dizlerine kuruladı.</p>

  <p style="text-align: justify;">-Bu kez apartman sakinleri, KUZKAB tarafından açılan davaya müdahil taraf olarak katılıyor. Sizden birçok kez temizlik çalışmalarına başlamanızı talep ettiler. Ama siz her zamanki gibi cevap verme lütfunda bulunmadınız. Doğru mu?</p>

  <p style="text-align: justify;">Adam gırtlağını temizledi ve mırıldandı:</p>

  <p style="text-align: justify;">-Bu aileler yeni konut talebinde bulundular. Nanterre Belediyesi onların sorumluluklarını üstlenmek zorundaydı. Temizlik çalışmalarına başlamak için onların taşınmalarını bekliyorduk.</p>

  <p style="text-align: justify;">-Bu tür taleplerin cevaplanmasının ne kadar zaman aldığını biliyor musunuz? Harekete geçmek için herkesin ölmesini mi bekliyordunuz?</p>

  <p style="text-align: justify;">-Biz... bizim onları yeni konutlara yerleştirecek imkânlarımız yoktu.</p>

  <p style="text-align: justify;">Jeanne, bir an adama dikkatlice baktı. Uzun boylu, geniş omuzlu, marka takım giymiş, başının üstünde bir hale gibi görünen kıvırcık, gri saçlı bir adamdı.Bu görkemli görüntüsüne rağmen, Jean-Yves Perraya silik, gereğinden fazla alçakgönüllü bir insan izlenimi veriyordu.</p>

  <p style="text-align: justify;">Jeanne başka bir dosya açtı.</p>

  <p style="text-align: justify;">-İki yıl sonra 2003’te, bir bilirkişi raporu hazırlandı. Keşif tutanağı son derece üzücüydü. Dairelerin duvarları, l948’den beri yasak bir ürün olan üstübeçli boyayla boyanmıştı. Bu arada, apartmanda yaşayan dört çocuk daha hastaneye kaldırıldı.</p>

  <p style="text-align: justify;">-Çalışmalar planlanmıştı! Belediye bize yardım etmeliydi.</p>

  <p style="text-align: justify;">-Bilirkişi raporunda,yaşanılan mekânların sağlıksız olduğundan söz ediliyor. Her daire, aslında stüdyo demek daha doğru olur, yirmi metrekareden büyük değildi ve tuvaleti, banyosu yoktu. Kirası 600 veya 700 avronun üstünde olan yerler. Suchet Bulvarı’ndaki daireniz kaç metrekare, Bay Perraya?</p>

  <p style="text-align: justify;">-Cevap vermeyi reddediyorum.</p>

  <p style="text-align: justify;">Jeanne bu kişisel saldırıdan dolayı pişman olmuştu. <span style="font-style:italic;">Olaylarla yetinmeliydi, daima.</span></p>

  <p style="text-align: justify;">-Birkaç ay sonra, diye devam etti, haziran 2003’te, Georges-Clemenceau Caddesi, numara 6’da oturan bir başka çocuk kurşun zehirlenmesinden öldü. Ve siz hâlâ temizleme çalışmalarına başlamamıştınız.</p>

  <p style="text-align: justify;">-Başlamıştık.</p>

  <p style="text-align: justify;">Jeanne ellerini iki yana açtı.</p>

  <p style="text-align: justify;">-Raporlar nerede? İşletme keşif defterleri? Bürolarınız bize hiçbir şey vermedi.</p>

  <p style="text-align: justify;">Perraya dilini dudaklarında gezdirdi. Avuçlarını yeniden pantolonun dizlerine kuruladı. Nasırlı, iri elleri vardı. Bu herif inşaatçılıktan geliyor, diye düşündü Jeanne. O halde ne yapacağını çok iyi biliyordu.</p>

  <p style="text-align: justify;">-Zehirlenmenin boyutunu tam olarak anlayamadık,diye yalan söyledi Perraya.</p>

  <p style="text-align: justify;">-Bilirkişi raporuna, kurbanların tıbbi değerlendirmelerine rağmen, öyle mi?</p>

  <p style="text-align: justify;">Perraya gömlek yakasının düğmesini açtı.</p>

  <p style="text-align: justify;">Jeanne bir sayfa çevirdi ve devam etti:</p>

  <p style="text-align: justify;">-“Bu ölümler için, sonsuza dek heder olmuş bu hayatlar için, Versailles İstinaf Mahkemesi’nin 23 mart 2008 tarihli kararıyla kurbanlara maddi tazminat ödenmesine hükmedildi.” Sonuçta ailelerin zarar ve ziyanları tazmin edildi ve aileler başka konutlara yerleştirildi. Bunun yanı sıra bilirkişi raporunda, apartmanınızda, son derece yıpranmış, eskimiş apartmanınızda yapılacak iyileştirme çalışmalarının bir işe yaramayacağı belirtiliyordu. Zaten, öyle görünüyor ki, aslında siz de orayı büro katları olan bir bina olarak yeniden inşa etmek için yıkmayı düşünüyordunuz. İronik olansa, Georges-Clemenceau Caddesi, 6’daki binanın yıkımı ve yeniden inşası için Nanterre Belediyesi’nin size mali yardımda bulunmasıydı. Bu olay da, amacınıza ulaşmanızı sağlamış oldu.</p>

  <p style="text-align: justify;">-Sürekli olarak “siz” demeyi bıraksanız. Sadece apartman yöneticiliği yapan bir şirketin patronuyum.</p>

  <p style="text-align: justify;">Jeanne cevap vermedi. Büronun sıcaklığı bir fırınınkinden farksızdı. Güneş camlardan içeri sızıyor ve bir fritözü dolduran yağ gibi odayı dolduruyordu. Bir ara Claire’den storları indirmesini istemeyi düşündü ,ama bu durumda da içerisi hamam gibi olacaktı.</p>

  <p style="text-align: justify;">-Olaylar burada kalabilirdi, diye devam etti Jeanne, ama Dünya Hekimleri ve KUZKAB gibi iki dernek tarafından desteklenen birçok aile şahsi hak davası açtı. Size ve mülk sahiplerine. İstemeden ölüme sebebiyet verme.</p>

  <p style="text-align: justify;">-Biz kimseyi öldürmedik!</p>

  <p style="text-align: justify;">-Öldürdünüz. Cinayet silahı da bina ve kullanılan boyalar.</p>

  <p style="text-align: justify;">-Böyle olmasını istemedik.</p>

  <p style="text-align: justify;"><span style="font-style:italic;">-İstemeden ölüme sebebiyet verme.</span> Son derece açık.</p>

  <p style="text-align: justify;">Perraya başını öne eğdi, ardından homurdandı:</p>

  <p style="text-align: justify;">-Ne istiyorsunuz? Neden buradayım ?</p>

  <p style="text-align: justify;">-Gerçek sorumluları bulmak istiyorum. Binanın sahibi olan anonim şirketlerin arkasında kim var? Emirleri size kim verdi? Siz sadece bir piyonsunuz, Perraya. Ve başkalarının yerine cezayı siz çekeceksiniz!</p>

  <p style="text-align: justify;">-Bilmiyorum. Kimseyi tanımıyorum.</p>

  <p style="text-align: justify;">-Perraya, en az on yıl hapisten söz ediyorum. İyi halden tahliyesi olmayan bir ceza. Eğer karar verirsem, şu andan itibaren soruşturma sonuçlanana kadar tutuklanmanızı isteyebilirim.</p>

  <p style="text-align: justify;">Adam bakışlarını kaldırdı. Gür gri kaşlarının altında iki parlak göz. Konuşmak üzereydi, Jeanne bunu hissediyordu. Çekmecesini açtı ve A4 boyutunda bir zarf çıkardı. Zarftan da yine aynı boyutta siyah-beyaz bir fotoğraf.</p>

  <p style="text-align: justify;">-Tarak Alouk, sekiz yaşında, hastaneye kaldırıldıktan altı saat sonra öldü. Zehirlenmişti. Otopside, iç organlarındaki kurşun oranının, zehirli olarak kabul edilen eşikten yirmi kat fazla olduğu saptandı. Size göre bu fotoğraflar mahkeme heyeti üzerinde nasıl bir etki yaratır?</p>

  <p style="text-align: justify;">Perraya gözlerini kaçırdı.</p>

  <p style="text-align: justify;">-Bugün size yardımı dokunabilecek tek şey, başkalarının da bu işte sorumluluğu olduğunu itiraf etmek. Emirleri aldığınız bu anonim şirketlerin arkasında kimin olduğunu bize söylemek.</p>

  <p style="text-align: justify;">Adam cevap vermedi, başı öne eğikti,terliyordu. Jeanne, adamın omuzlarının titrediğini Görebiliyordu. Ter içinde kalmış gömleğine rağmen o da titriyordu. Savaş, gerçek savaş başlamıştı.</p>

  <p style="text-align: justify;">-Perraya,en az beş yıl hapiste kalacaksınız. Hapishanelerde çocuk katillerine ne yaptıklarını biliyor musunuz?</p>

  <p style="text-align: justify;">-Ama ben çocuk katili değilim...</p>

  <p style="text-align: justify;">-Bunun bir önemi yok. Söylentiler yeterli, sizi bir pedofil olarak göreceklerdir. Anonim şirketlerin arkasında kim var?</p>

  <p style="text-align: justify;">Adam ensesini ovuşturdu.</p>

  <p style="text-align: justify;">-Onları tanımıyorum.</p>

  <p style="text-align: justify;">-İşler kötüye gittiğinde, karar verme yetkisinde olanları ister istemez bilgilendirmiş olmalısınız.</p>

  <p style="text-align: justify;">-Mail yolladım.</p>

  <p style="text-align: justify;">-Kime?</p>

  <p style="text-align: justify;">-Bir büroya. Gayrimenkul işiyle ilgilenen bir şirket. FIMA.</p>

  <p style="text-align: justify;">-O halde size cevap verdiler. Bu cevaplar imzalı değil miydi?</p>

  <p style="text-align: justify;">-Hayır. Bir yönetim kuruluydu. Kıllarını kıpırdatmak istemiyorlar, hepsi bu.</p>

  <p style="text-align: justify;">-Onları uyarmadınız mı? Onlarla yüz yüze konuşmanın yolunu aramadınız mı?</p>

  <p style="text-align: justify;">Perraya hafifçe irkildi. Jeanne bir tutanak çıkardı.</p>

  <p style="text-align: justify;">-Bu nedir, biliyor musunuz?</p>

  <p style="text-align: justify;">-Sekreteriniz Sylvie Desnoy’un ifadesi.</p>

  <p style="text-align: justify;">Perraya hafifçe irkildi. Jeanne konuşmasını sürdürdü.</p>

  <p style="text-align: justify;">-Sizin 17 temmuz 2003’te binanın sahibiyle birlikte Georges-Clemenceau Caddesi, numara 6’ya gittiğinizi hatırlıyor.</p>

  <p style="text-align: justify;">-Yanılıyor.</p>

  <p style="text-align: justify;">-Perraya, bir yerden bir yere giderken, abonesi olduğunuz G7 taksi şirketini kullanıyorsunuz“Kulüp kart” aboneliğiniz var.Bütün taksi seferleri bilgisayarda kayıtlı. Devam edeyim mi?</p>

  <p style="text-align: justify;">Cevap yoktu.</p>

  <p style="text-align: justify;">-17 temmuz 2003’te bir taksi çağırdınız; 345 DSM 75 plakalı, gri bir Mercedes. İki gün önce ilk bilirkişi raporunu almıştınız. Durumu bizzat kendiniz değerlendirmek istediniz. Kiracıların sağlık durumu. Yapılacak işler.</p>

  <p style="text-align: justify;">Perraya, Jeanne’a kaçamak bakışlar atıyordu.</p>

  <p style="text-align: justify;">Bakışları donuktu.</p>

  <p style="text-align: justify;">-G7 taksi şirketinin kayıtlarına göre önce Marceau Caddesi’ne gitmişsiniz.45 numaraya.</p>

  <p style="text-align: justify;">-Hatırlamıyorum.</p>

  <p style="text-align: justify;">-Marceau Caddesi, 45 numara FIMA’nın bulunduğu adres. Şirket patronunu görmeye gittiğinizi tahmin etmek pek zor olmasa gerek. Taksi şoförü sizi yirmi dakika bekledi. Şüphesiz, adamı durumun ciddiyetine inandırmak ve onu olay mahalline sizinle birlikte gelmeye ikna etmek için yeterli bir süre. O gün, oraya kiminle görüşmeye gittiniz? Kimi koruyorsunuz, Bay Perraya?</p>

  <p style="text-align: justify;">-Size herhangi bir isim veremem. Meslek sırrı.</p>

  <p style="text-align: justify;">Jeanne masaya vurdu.</p>

  <p style="text-align: justify;">-Saçmalık. Siz ne doktor, ne de avukatsınız. FIMA’nın patronu kim? Kimi görmeye gittiniz, Tanrı aşkına?</p>

  <p style="text-align: justify;">Perraya sessizliğe gömülmüştü. Pahalı takımı içinde iyice ihtiyarlamış gibiydi.</p>

  <p style="text-align: justify;">-Dunant, diye mırıldandı. Adı Michel Dunant. Binanın sahibi olan en az iki anonim şirketin ana hissedarı. Aslında, gerçek mülk sahibi o.</p>

  <p style="text-align: justify;">Jeanne, zabıt kâtibesi Claire’e işaret etti. Yazması gerekiyordu: Tanık ifade vermeye başlıyordu.</p>

  <p style="text-align: justify;">-O gün, sizinle birlikte geldi mi?</p>

  <p style="text-align: justify;">-Elbette. Bu kahrolası hikâye pis kokuyordu.</p>

  <p style="text-align: justify;">Jeanne o günkü sahneyi hayal ediyordu. Temmuz 2003. Güneş. Sıcak. Bugün olduğu gibi. Hugo Boss takımları içinde terleyen, bir grup zencinin rahatlarını kaçırmasından, başarılarını altüst etmesinden, düzenlerini bozmasından korkan iki işadamı...</p>

  <p style="text-align: justify;">-Dunant herhangi bir karar almadı mı? Hiçbir şey yapmadan duramazdı.</p>

  <p style="text-align: justify;">-Yaptı.</p>

  <p style="text-align: justify;">-Nasıl?</p>

  <p style="text-align: justify;">Adam hâlâ tereddüt ediyordu. Jeanne bir kez daha altını çizdi:</p>

  <p style="text-align: justify;">-Elimde, o dönemde bu sorunu dikkate aldığınızı gösteren en ufak bir belge yok.</p>

  <p style="text-align: justify;">Yeniden sessizlik. Geniş ve sağlam yapısına rağmen Perraya son derece çelimsiz görünüyordu.</p>

  <p style="text-align: justify;">-Tina’nın yüzünden, diye mırıldandı sonunda.</p>

  <p style="text-align: justify;">-Tina kim?</p>

  <p style="text-align: justify;">-Assalihlerin büyük kızı. On sekiz yaşında.</p>

  <p style="text-align: justify;">-Anlamıyorum.</p>

  <p style="text-align: justify;">Jeanne beklenmedik, önemli bir açıklama geleceğini hissediyordu. Masasının üstünden eğildi ve yumuşak bir ses tonuyla konuştu:</p>

  <p style="text-align: justify;">-Bay Perrata.Tina Assalih’le ne oldu?</p>

  <p style="text-align: justify;">-Dunant onunla ilgileniyordu, diyen Perraya alnında biriken terleri koluyla kuruladı, sonra devam etti: Onu becermek istiyordu, sanırım.</p>

  <p style="text-align: justify;">-Temizleme çalışmalarıyla ne ilgisi var, anlamıyorum.</p>

  <p style="text-align: justify;">-Şantaj.</p>

  <p style="text-align: justify;">-Şantaj mı?</p>

  <p style="text-align: justify;">-Tina onu reddediyordu. Dunant istiyordu...Eğer onunla olursa, çalışmaları başlatacağına dair söz verdi.</p>

  <p style="text-align: justify;">Jeanne midesinin kasıldığını hissetti. Demek bir sebebi vardı.Göz ucuyla Claire’e baktı, biteviye yazıyordu. Odanın içi sıcaktan kavruluyordu.</p>

  <p style="text-align: justify;">-Kız kabul etti mi? Diye ifadesiz bir sesle sordu.</p>

  <p style="text-align: justify;">Adamın bakışlarında uğursuz bir pırıltı vardı.</p>

  <p style="text-align: justify;">-Çalışmalar başladı mı, başlamadı mı?</p>

  <p style="text-align: justify;">Cevap yoktu. Bir sebep. <span style="font-style:italic;">İstemeden ölüme sebebiyet verme..</span></p>

  <p style="text-align: justify;">-Tina’yla ne zaman tanıştı? Diye sordu Jeanne.</p>

  <p style="text-align: justify;">-O gün.2003’te.</p>

  <p style="text-align: justify;">Demek ki birçok zehirlenme önlenebilirdi. Ya da en azından daha erken tedaviye başlanabilirdi.Mülk sahibinin bu alçaklığı Jeanne’ı şaşırtmıyordu. Başkalarını da görmüştü. Daha çok, genç kızın adamı reddetmiş olmasına şaşırıyordu. Apartmanda yaşayan kız ve erkek kardeşlerinin, diğer çocukların sağlığı söz konusuydu.</p>

  <p style="text-align: justify;">-Tina, adamı reddetmesinin doğuracağı sonuçları biliyor muydu?</p>

  <p style="text-align: justify;">-Elbette. Ama asla bunu kabul etmezdi. Dunant’a da söyledim.</p>

  <p style="text-align: justify;">-Neden?</p>

  <p style="text-align: justify;">-Çünkü o bir Tubu. Çok katı kuralları olan bir kavim. Ülkelerinde, kadınlar koltukaltlarında bıçak taşır. Savaş sırasında kocaları sırtlarından yaralanırsa, onları boşarlar. Olaya bakın.</p>

  <p style="text-align: justify;">Jeanne başını öne eğdi. Tanığı dinlerken karaladığı notlar gözlerinin önünde dans ediyordu. Devam etmek zorundaydı. Bu yumağı açmalıydı. Şu Tina Assalih’i bulmalı ve o pisliğin, Dunant’ın planlarını bozmalıydı.</p>

  <p style="text-align: justify;">-Hapse mi gireceğim yoksa?</p>

  <p style="text-align: justify;">Jeanne başını kaldırdı. Adam yıkılmış gibiydi. Çökmüştü. Son derece acıklıydı. Her şeyden önce kendini, ailesini,rahatını düşünüyordu. Jeanne, öfkeden boğazının düğümlendiğini hissetti. Bu tür anlarda depresyonunun nihilizmiyle yeniden barışırdı. Hiçbir şey yaşanmaya değmezdi...</p>

  <p style="text-align: justify;">-Hayır, dedi hiç düşünmeden. Önemli ipuçlarına ve cezai bağlantıların mevcudiyetine rağmen sizi tutuklamıyorum. Zorlama olmadan, açık yüreklilikle yaptığınız itirafları göz önünde bulunduruyorum. İfadenizi imzalayın ve gidin.</p>

  <p style="text-align: justify;">Claire’in yazdığı ifade yazıcıdan çıkmıştı bile. Jean-Yves Perraya ayağa kalktı. İmzaladı. Jeanne masasının üzerinde dağınık bir halde duran fotoğraflara dikkatle baktı. Serum bağlanmış çocuklar. Oksijen maskesi takılmış bir oğlan. Otopsi için hazırlanmış siyah bir ceset. Fotoğrafları zarfa yerleştirdi. Sonra hepsini dosyaya koydu ve masasının sağ tarafında bıraktı. Perraya gitmişti.</p>

  <p style="text-align: justify;">Bir sonraki.</p>

  <p style="text-align: justify;">İki kadının günleri böyle geçiyordu. Normal bir hayat sürdürmeye çabalayarak, sıradan kazanımları düşünerek, bir sonraki şaşkınlığa kadar insanlığı gri görerek. Bir sonraki dehşete kadar.</p>

  <p style="text-align: justify;">Jeanne saatine baktı. 11 olmuştu. Çantasını karıştırdı ve cep telefonunu çıkardı. Thomas aramış olabilirdi. Özür dilemek için. Durumu açıklamak için. Ona başka bir tarih vermek için. Ama ne bir çağrı, ne de mesaj vardı. Hıçkırarak ağlamaya başladı.</p>

  <p style="text-align: justify;">Claire ona doğru yaklaştı, bir kâğıt mendil uzattı.</p>

  <p style="text-align: justify;">-Kendinizi koyuvermemeniz lazım, dedi, Jeanne’ın ağlamasını yanlış yorumlayarak. Başkalarını da gördük.</p>

  <p style="text-align: justify;">Jeanne başıyla onayladı. <span style="font-style:italic;">Sunt lacrimae errum.</span> “Mutsuzluklarımız için gözyaşlarımız vardır.” Emmanuel Aubusson’un,akıl hocasının söylediği gibi.</p>

  <p style="text-align: justify;">-Acele etmeniz gerekiyor,dedi zabıt kâtibesi. Duruşmanız var.</p>

  <p style="text-align: justify;">-Ya sonra? Öğle yemeği mi?</p>

  <p style="text-align: justify;">-Evet. François Taine’le. Usine’de. Saat 13.00’te.</p>

  <p style="text-align: justify;">-Can sıkıcı.</p>

  <p style="text-align: justify;">Claire, Jeanne’ın omzunu sıktı.</p>

  <p style="text-align: justify;">-Her seferinde böyle diyorsunuz. Ama saat l5.30’da sarhoş ve mutlu bir şekilde dönüyorsunuz.</p>
</body>
</html>
