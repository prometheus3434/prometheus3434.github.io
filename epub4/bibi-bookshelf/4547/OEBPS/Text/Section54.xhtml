<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-54-</h4>

  <p style="text-align: justify;">Hansel, Panajachel’de, Atitlan Gölü’nün kenarında yaşıyordu. Burası Solola’dan daha küçük, yamaçta kurulmuş bir şehirdi. Çimentodan, killi tuğladan, saç damlı küçük evlerden oluşan bir labirent. Son derece dar sokaklara girebilecek bir <span style="font-style:italic;">tuk-tuk’a</span> -gürültülü bir triportör-Binmek için arabayı şehrin girişinde bırakmak zorunda kaldılar. Nicolas Mitsubishi’yi park alanına bıraktıkları için huzursuzdu. Arabaya göz kulak olmaları için birilerine bir kaç quetzal verdi, ancak onlara güvenmediği de belli oluyordu. Buradaki her şeyi küçümsüyor, her şeyden tiksiniyordu.</p>

  <p style="text-align: justify;">Kötü aydınlatılmış şehrin tepelerine doğru yola çıktılar. Tropikal bir şehrin bütün özellikleri burada mevcuttu. Cansız ampuller, havadaki kabloların yarattığı karmaşa. Pişmiş topraktan tepsilerin arkasında ayakta durmuş, bir saat düzeni içinde tortillalarını çeviren şişman, siyah kadınlar. Evlerin önündeki sekilerde gruplar halinde oturmuş, hiç konuşmadan düşünen, kırış kırış, koyu renkli erkekler. Sıcak dışında her şey tamamdı. Bu gece, hemen her şeyden buhar çıkacak kadar soğuktu. Şehir, nemli bir ateş gibi tütüyordu...</p>

  <p style="text-align: justify;"><span style="font-style:italic;">Tuk-tuk</span> daracık sokaklarda yoluna devam ediyordu. Köyün tepelerine varınca, yeni bir yoldan aşağıya doğru inmeye başladılar. Jeanne aşağıda gölün yüzeyini gördüğünü sandı. Yıldızlarını aydan yansıyan ışıkların oluşturduğu sıvı bir gökyüzü...</p>

  <p style="text-align: justify;">Nicolas dişlerini sıkıyordu. Müşkülpesent yüz ifadesi daha ciddi bir hal almıştı; tedirgindi. Şimdi bir <span style="font-style:italic;">poblacion’da</span> (İspanyolca,”topluluk.”) ilerliyorlardı. Bir gecekondu mahallesi. Çimentonun ve kilin yerini taşlar, brandalar, çamurdan sıvalar almıştı. Barakalar yıkılmamaları için bitişik nizam yapılmıştı. Dar sokaklar çöpten ve pis sulardan geçilmiyordu; her yerde köpekler, domuzlar ve çocuklar vardı. Sıkıştırılmış topraktan avlularda sökülmüş motorlar, yarısına kadar su birikintilerine batmış lastikler göze çarpıyordu. Her yer kıpkırmızıydı. Her yer kanıyordu. Canlı canlı derisi yüzülmüş bir mahalle. Bağırsaklarını sokakların oluşturduğu, kanalları ishalle dolu organik bir yer...</p>

  <p style="text-align: justify;">Ara sıra Nicolâs, alçak sesle konuşan <span style="font-style:italic;">pobladores’lere</span> (İspanyolca,”mahalle sakini.”) yolu sormak için şoförden yavaşlamasını istiyordu. Jeanne ne konuştuklarını anlamıyordu -aksanları, gece ve soğuk algılamasını etkilemişti. Bu duraklamalar sadece birkaç saniye sürüyordu, ama bu, bir yığın çocuğun yarasalar gibi ortaya çıkması, ellerini uzatması, arabaya asılması, yalvarması veya küfretmesi için yeterli oluyordu. Nicolâs’ın korkusu Jeanne’a da bulaşmaya başlıyordu. Sonra <span style="font-style:italic;">tuk-tuk,</span> korkularını boşa çıkararak yeniden yola koyuluyordu Ta ki bir daha durana dek.</p>

  <p style="text-align: justify;">Sonunda vardılar. Hansel’in ini, az önce gördükleri yerlere benzeyen, birçok eski parçanın bulunduğu bir garajdı. Dip tarafta yanan çıplak bir ampul, kir pas içindeki eski eşyaların satıldığı bu yerin Ali Baba’nın mağarası gibi görünmesini sağlıyordu. Jeanne, Maya tapınaklarını yağmalayan birinin inini başka türlü hayal etmişti.</p>

  <p style="text-align: justify;">Nicolâs triportörden indi.</p>

  <p style="text-align: justify;">-Beni burada bekle.</p>

  <p style="text-align: justify;">Atölyeye doğru ilerledi. Jeanne yalnız kaldı. Etrafta ne dilenci ne de ayaktakımı vardı. Şu anda o kadar da kötü değildi. Lambaların ölü ışığında sadece dar sokaktaki iç karartıcı ayrıntıları fark edebiliyordu. Simsiyah bir çamur birikintisinde oynayan bir çocuk. Kemirecek bir leş arayan, kadidi çıkmış köpekler. Üzerinde, yarısı donmuş, çürümeye yüz tutmuş et karkasları bulunan dört ayaklı destekler. Jeanne’ın dişleri takırdıyordu. Korku. Soğuk. Açlık. Hâlâ bir kazak alamamıştı.</p>

  <p style="text-align: justify;"><span style="font-style:italic;">Tuk-tuk</span>’tan indi ve garajın kapısına kadar gitme tehlikesini göze aldı. Nicolâs arkası dönük, tıknaz ufak tefek bir adamla konuşuyordu. Tek duyduğu garaj sahibinin yarı tiz, yarı kısık sesiydi.</p>

  <p style="text-align: justify;"><span style="font-style:italic;">-No me gustan losgringos...</span> (İspanyolca,”Gringolardan hoşlanmam.”)</p>

  <p style="text-align: justify;">İyi başlamıştı. Maço herifin yürürlükteki kurallarının tersine güçlü bir giriş yapmaya karar verdi.</p>

  <p style="text-align: justify;">- <span style="font-style:italic;">Y el dinero? Te gusta?</span></p>

  <p style="text-align: justify;">Jeanne Guatemala aksanıyla konuşmuştu. Hansel bir an durdu, sonra döndü. Ampulün halesi içinde, eni boyuna denk, çok esmer, saf görünümlü bir adam duruyordu; üzerinde kir pas içinde bir salopet ile tarazlanmış bir kazak vardı. Ellerini ceplerine sokmuştu. Bacakları iki parantez gibi eğriydi.</p>

  <p style="text-align: justify;">Hiçbir şey söylemeden Jeanne’a yaklaştı. Genç kadın çok daha yaşlı bir adam bekliyordu, ama elli yaşında bile yoktu. Suratında tümsekler, ezikler, bereler vardı. Sanki esmer teninin altındaki bütün kemikleri kırılmıştı. Tüm yüzü parçalanmış ve sonradan az çok onarılmıştı. Tek düzgün yeri bakışlarıydı. Bir maket bıçağı bibi insanı delip geçen çekik, yerli gözleri.</p>

  <p style="text-align: justify;"><span style="font-style:italic;">-Chela,</span> (İspanyolca,”sarışın kadın”.) senin gibi bir pilici ısmarlayabilmem için bir parça heykel satmaktan başka çarem yok.</p>

  <p style="text-align: justify;">Bu hakaret karşısında Jeanne kızardı. Nicolâs yumruklarını sıkarak yaklaştı. Hansel bir anda gülümsedi.</p>

  <p style="text-align: justify;">-Şaka yapıyorum <span style="font-style:italic;">companera</span> (İspanyolca,”arkadaş.”) [Ustalıkla tükürdü, tükürüğü yerdeki lastik yığınının tam ortasına geldi.] <span style="font-style:italic;">Mea culpa.</span> (İspanyolca,”benim suçum.”)</p>

  <p style="text-align: justify;">Ne karşılık vereceğini bilemeyen Jeanne söylenenleri yuttu.</p>

  <p style="text-align: justify;">-Yani? Diye sordu.</p>

  <p style="text-align: justify;">-Yanisi, ne öğrenmek istiyorsan sor. Senin gibi güzel kadınlara dayanamıyorum.</p>

  <p style="text-align: justify;">Jeanne’a bir öpücük yolladı. Nicolâs ona doğru bir adım daha attı, ama Jeanne bir el hareketiyle onu durdurdu.</p>

  <p style="text-align: justify;">-Pierre Roberge hakkında bilgi topluyorum</p>

  <p style="text-align: justify;">Hansel ıslık çaldı.</p>

  <p style="text-align: justify;">-Çok eski bir hikâye.</p>

  <p style="text-align: justify;">-O sizin için ne ifade ediyordu?</p>

  <p style="text-align: justify;">-Bir dost, diyerek elini kalbinin üstüne götürdü. Gerçek bir dost.</p>

  <p style="text-align: justify;">-Nasıl tanıştınız?</p>

  <p style="text-align: justify;">-Karışık iş. 1982’de, G2’nin adamları garajımda alçak kabartmalar buldu, beni hapse attılar ve bayağı hırpaladılar. Eğer Roberge müdahale etmeseydi beni geberteceklerdi.</p>

  <p style="text-align: justify;">-Bunu neden yaptı?</p>

  <p style="text-align: justify;">-Çünkü tanışıyorduk. Zaman zaman bir tek atıyorduk. Ve Roberge, ne olursa olsun, kan akmasına tahammül edemiyordu.</p>

  <p style="text-align: justify;">-Onlara ne söyledi?</p>

  <p style="text-align: justify;">-Tapınaktaki parçaların bir Cizvit arkeoloji misyonunun sorumluluğu altında olduğunu. O dönemde Tikal’de bir sürü misyon vardı. Ne olduğunu bilmediğim bazı izin belgeleri gösterdi. Parçaları bana kendisinin verdiğini, çünkü dispanserde çalınmalarından korktuğunu ifade etti. Milisler tek kelimesine bile inanmamıştı, ama Roberge onlara reddedemeyecekleri bir teklifte bulundu -alçak kabartmaları onlar muhafaza edebilirlerdi. Her şey, yanında kaldığı rahibin evini soyan bir zindan mahkûmunun anlatılığı o Fransız romanındaki gibi gelişti.</p>

  <p style="text-align: justify;"><span style="font-style:italic;">-Sefiller.</span></p>

  <p style="text-align: justify;"><span style="font-style:italic;">-Sefiller</span>,evet o.</p>

  <p style="text-align: justify;">-Sonra?</p>

  <p style="text-align: justify;">-Sonra, bir elin iki parmağı gibi olduk.</p>

  <p style="text-align: justify;">-Çocuğu hatırlıyor musunuz?</p>

  <p style="text-align: justify;">-Hem de nasıl. Karanlık ruhunu. Gerçek bir iblis.</p>

  <p style="text-align: justify;">-Çocuğun otistik olduğunu söylemek istiyorsunuz herhalde.</p>

  <p style="text-align: justify;">Hansel yeniden lastiklerin arasına tükürdü.</p>

  <p style="text-align: justify;">-Otistikmiş, kıçımın otistiği. O, şeytanın ete kemiğe bürünmüş haliydi.</p>

  <p style="text-align: justify;">Yeniden batıl itikatlar ortaya çıkmıştı.</p>

  <p style="text-align: justify;">-Onun yüzüne asla bakamazdınız, diye devam etti mezar soyucu. Gerçek bir riyakâr. Roberge bile ondan çekinirdi. Sanki her an korkunç bir şey yapacakmış gibi hep korkardı. Bazen ondan söz ederdi. Bu çocuğun ona Tanrı tarafından yollandığını söylerdi. Ben ise tam tersini düşünürdüm: Bu piç, ona emanet edilmiş şeytanın ta kendisiydi.</p>

  <p style="text-align: justify;">Kaçakçının ses tonu acayipti. Tiz, ancak paslanmış gibi cılız, tozlu.</p>

  <p style="text-align: justify;">-Çocuğun soyu sopu hakkında hiç açıklama yapmadı mı?</p>

  <p style="text-align: justify;">-Hayır, dedikten sonra eliyle sakallı çenesinin altını sıvazladı. Ama çok tuhaftı...</p>

  <p style="text-align: justify;">-Tuhaf olan neydi?</p>

  <p style="text-align: justify;">-Roberge çocuğun kendisinden alınmasından korkuyordu. Hep tetikteydi. Böyle bir pisliği ondan kim çalmak isteyebilir, anlamıyorum...</p>

  <p style="text-align: justify;">Jeanne bloknotunu çıkarmaya cesaret edemedi.</p>

  <p style="text-align: justify;">-Onun uğursuz taraflarından söz eder misiniz?, bana örnek verin.</p>

  <p style="text-align: justify;">Adam omuzlarını silkti; ellerini hâlâ ceplerinden çıkarmamıştı.</p>

  <p style="text-align: justify;">-Hep odasında otururdu. Sadece geceleri çıkardı. Gerçek bir vampir. Bir gün Roberge bana onun karanlıkta görebildiğini söylemişti.</p>

  <p style="text-align: justify;">-Ellerinde bir sorun var mıydı, hatırlıyor musunuz?</p>

  <p style="text-align: justify;">-Elbette! Bir gün geçirdiği krizlerden birine tanık oldum. Yerlerde yuvarlanıyordu. Bir jaguar gibi kükrüyordu. Birden bir barakanın kazık temellerinin altına kaçtı. Elleri tamamen içe dönük bir şekilde, son hızla emekleyerek gidiyordu. Kahrolası bir makak!</p>

  <p style="text-align: justify;">Geçmişi bugüne bağlayan ilk somut bulgu. 1982 yılının uğursuz çocuğu. Bu günün yamyam katili.</p>

  <p style="text-align: justify;">-Bana genç yerli kızın öldürülmesinden bahsedin.</p>

  <p style="text-align: justify;">-Tarihini hatırlamıyorum</p>

  <p style="text-align: justify;">-Tarihleri boş verin.</p>

  <p style="text-align: justify;">-Kız göl kenarında, Santa Catarina Palopo yakınlarında yaşıyordu. Tam olarak neler olduğunu hiçbir zaman öğrenemedim, ama kız bulunduğunda parçalanmıştı. Ve bazı organları yenmişti.</p>

  <p style="text-align: justify;">-Pierre Roberge size cinayetten bahsetti mi?</p>

  <p style="text-align: justify;">-Hayır. Cinayeti itiraf ettiğini öğrendim, sonradan.</p>

  <p style="text-align: justify;">-Peki siz cinayetle ilgili olarak ne düşünüyorsunuz?</p>

  <p style="text-align: justify;">Hansel yeniden tükürdü. Etrafında tavana asılı veya raflara yerleştirilmiş demir parçaları, tamponlar, araba plakaları vardı. Ampul bu parlak şeylerin üzerinde altın rengi bir film katmanı oluşturuyordu; insan bunların değerli ve eşsiz parçalar olduğunu düşünebilirdi.</p>

  <p style="text-align: justify;">-Saçmalık. Roberge karıncayı bile incitemezdi.</p>

  <p style="text-align: justify;">-Neden cinayeti itiraf etti?</p>

  <p style="text-align: justify;">-İblisini korumak için.</p>

  <p style="text-align: justify;">-Joachim kızı öldürmüş olabilir mi?</p>

  <p style="text-align: justify;">-Ne Joachim’i? Oğlanın adı Juan’dı.</p>

  <p style="text-align: justify;">Jeanne farkında olmadan iki ismi karıştırmıştı. Bu isim farklılığına rağmen, onun aynı çocuk olduğunu biliyordu - <span style="font-style:italic;">hissediyordu.</span></p>

  <p style="text-align: justify;">-Juan, diye fısıldadı, özür dilerim. Katilin o olduğundan nasıl bu kadar eminsiniz?</p>

  <p style="text-align: justify;">-Korkunç şeyler yapıyordu. Bir keresinde, kümeste tavukların kanını içerken yakalandı. Onları çiğ çiğ yerken. Bir canavar.</p>

  <p style="text-align: justify;">Jeanne katile yaklaşıyordu. Fiziksel olarak onun yakınında olduğunu hissedebiliyordu... Daha sonraki evreleri hızla kafasında canlandırdı. Roberge’in serbest bırakılması. İntiharı. Bir ayrıntı kafasını kurcalıyordu.</p>

  <p style="text-align: justify;">-Bana onun ateşli bir silahla intihar ettiğini söylediler. Silahı nereden bulmuştu?</p>

  <p style="text-align: justify;">Hansel bir kahkaha patlattı.</p>

  <p style="text-align: justify;">-Dönemin koşullarını kafanızda canlandıramıyorsunuz. Savaştaydık <span style="font-style:italic;">se-no-ri-ta.</span> (Jeanne’ın saflığını vurgulamak için son kelimeyi heceleyerek söylemişti.) Roberge yaralı gerillaları dispanserinde saklıyordu. Bahçesine gömülü gerçek bir cephaneliği vardı.</p>

  <p style="text-align: justify;">-Öyle olsun. Hayatına son vermeden önce onunla konuşma imkânı buldunuz mu?</p>

  <p style="text-align: justify;">-Hayır. Ama bana bir mektup bırakmıştı.</p>

  <p style="text-align: justify;">-Mektubu sakladınız mı?</p>

  <p style="text-align: justify;">-Hayır. Benden cenazesiyle ilgilenmemi istiyordu. Zaten başka hiç kimse cenazesiyle alakadar olmadı. Öyle bir dönemde bile bir Cizvit’in kafasını uçurması karmaşık bir durumdu. Nasıl gömülmek istediğini bana yazmıştı. Mezarının üstüne ne yazılması gerektiğini.</p>

  <p style="text-align: justify;">-Bir mezar taşı yazısı mı?</p>

  <p style="text-align: justify;">-Latince bir şey, evet. Ama hatırlamıyorum.</p>

  <p style="text-align: justify;">-Mezarı nerede?</p>

  <p style="text-align: justify;">-Solola Mezarlığı’nda. Yani mezarlığın yan tarafında. Köylüler intihar etmiş bir din adamını kendi ölülerinin arasında istemediler. Bu uğursuzluk getirirdi.</p>

  <p style="text-align: justify;">-Hepsi bu mu?</p>

  <p style="text-align: justify;">-Hayır. Benden çok tuhaf bir şey daha yapmamı istemişti.</p>

  <p style="text-align: justify;">-Nedir?</p>

  <p style="text-align: justify;">-Yanından hiç ayırmadığı günlüğüyle gömülmek. Günlük için “her şeyin anahtarı” diyordu. Onu ensesinin altına yerleştirdim.</p>

  <p style="text-align: justify;">Jeanne hiç tereddüt etmeden sordu:</p>

  <p style="text-align: justify;">-Bu günlüğü mezardan kaça çıkarırsın?</p>

  <p style="text-align: justify;"><span style="font-style:italic;">-Chella,</span> anlamadın. Sana günlüğün onunla birlikte gömüldüğünü söyledim.</p>

  <p style="text-align: justify;">-Rahibi mezarından çıkarmak için ne kadar istersin?</p>

  <p style="text-align: justify;">Hansel şaşırdı. Nicolas gerildi.</p>

  <p style="text-align: justify;">-Mayalar bu tür şeyler yapmaz.</p>

  <p style="text-align: justify;">İlk kez Nicolâs da bu eciş bücüş herifle aynı fikirdeydi. Hansel öfkeden titriyordu. Sağ bacağı kasılıp duruyordu. Jeanne herifin bir bıçak kapıp kafasını yarmasından korkuyordu. Ama adam gülümsemeye başladı. Yüzüne kurnaz bir ifade geldi.</p>

  <p style="text-align: justify;">-Bu sana 1 000 dolara patlar, <span style="font-style:italic;">nena.</span> (İspanyolca,”Yavrum,küçüğüm.”) Mezar açmak benim işim.</p>

  <p style="text-align: justify;">-500.</p>

  <p style="text-align: justify;">-800.</p>

  <p style="text-align: justify;">-600.</p>

  <p style="text-align: justify;">-700. Ve senin sahte beyaz da bizimle geliyor. Yardıma ihtiyacım olacak.</p>

  <p style="text-align: justify;">Jeanne soran gözlerle Nicolâs’a baktı. Adam gözleriyle “evet” dedi. Hansel’in önünde korktuğunu göstermesi söz konusu olamazdı. Jeanne ceplerini boşalttı. 300 dolar.</p>

  <p style="text-align: justify;">-Kalanı defteri aldığımda.</p>

  <p style="text-align: justify;">-Gece yarısı gelip beni alın.</p>

  <p style="text-align: justify;">-Teşekkür ederim, diye mırıldandı Jeanne. Çok cesursunuz.</p>

  <p style="text-align: justify;">Hansel yeniden güldü. Umulanın aksine bembeyaz dişleri vardı.</p>

  <p style="text-align: justify;">-Buralarda yeşim taşı nasıl tanınır biliyor musun?</p>

  <p style="text-align: justify;">-Yeşil bir taş, öyle değil mi?</p>

  <p style="text-align: justify;">-Bölgede yeşil renkli çok taş vardır. Bıçağını alırsın. Taşı kazırsın. Eğer iz bırakırsa, o yeşim taşı değildir. Bıçak hiç iz bırakmaza, işte o yeşim taşıdır.</p>

  <p style="text-align: justify;">-Hiçbir şey sizde iz bırakmıyor, öyle mi?</p>

  <p style="text-align: justify;">-Burada değerli olan her şey gibi.</p>

  <p style="text-align: justify;">Dışarı çıktıklarında, Jeanne yeniden Nicolâs’a baktı. Öfkeli bir hali vardı. Ve haksızlığa uğramış. Jeanne mesajı aldı. Eğer şoförün de bu macerada yer almasını istiyorsa, bu ona bir 700 dolarak daha patlayacaktı.</p>
</body>
</html>
