<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-39-</h4>

  <p style="text-align: justify;">Saat 16.00.</p>

  <p style="text-align: justify;">Plasma Inc.’e yeniden telefon açtı.</p>

  <p style="text-align: justify;">Eduardo Manzarena hâlâ gelmemişti. Jeanne <span style="font-style:italic;">La Prensa</span> 'ya doğru yola koyuldu. Taksinin kliması onu kendine getirdi. Gazete binası şehrin diğer ucundaydı. Başkenti biraz daha gözlemlemek için zamanı vardı.</p>

  <p style="text-align: justify;">Trafik yoğundu. Ve daha yoğun olan, kırmızı ışıkta duran arabaların arasında satış yapan seyyar satıcılardı. Pamukhelvalar, köpekler, hamaklar, sigaralar, kâğıt mendiller... Hepsi arabaların arasında satılıyordu. Jeanne yol boyunca gezinen genç kadınları da fark etti.</p>

  <p style="text-align: justify;">Sımsıkı topuz yapılmış saçlar. Oval yüzler. Bol paça kot pantolonlar. Birbirlerinden ayırt edilmelerini sağlayan tek şey bistüyerlerinin rengiydi: turkuvaz, pembe, çağla yeşili, ayçiçeği sarısı... Her şeye rağmen Jeanne, onların hem hüzünlü hem de ışıldayan güzelliklerini, gençliklerini, toprakla, havayla ve gökyüzüyle etkileşimlerini kıskanıyordu. Birbirlerine olan benzerliklerini de -sanki rekabet duygusu yaşamadan, büyük bir mutluluk içinde bir gençlik sırrını paylaşıyorlardı.</p>

  <p style="text-align: justify;">Ama Jeanne aynı zamanda havadaki hüznü soluyordu.Bu,geçmişte yaşananların ağırlığıydı. Tüm bu güler yüzlülüğün, kibarlığın ardından, halk hâlâ son yüzyılda maruz kaldığı şiddetin etkisi altındaydı. Akan kan hâlâ belleklerdeydi. Kesintisiz bir matem, ruhları üşütmeye devam ediyordu. Üç yüzyıl süren Amerikan sömürüsü. Kırk yıl devam eden kanlı bir diktatörlük. Bir devrim. Bir karşı devrim. Hepsi de gizli, yerleşik, çaresi olmayan bir çürümüşlüğe mahkûm olmak içindi... Gerçekten de iyimser olmayı gerektirecek bir şey yoktu.</p>

  <p style="text-align: justify;"><span style="font-style:italic;">La Prensa</span> binası ruhsuz beton bir bloktu, ama arşivi, çiçekli küçük bir iç avlusu ve yalancı mermerden süslemeleri olan, daha sevimli bir görünüme sahip ek bir binadaydı. Gazetenin eski sayıları mikrofilmlere kaydedilmişti -mürekkebin ve eski kâğıtların içine dalmaya gerek yoktu. Jeanne önce, kendisini araştırmasında yönlendirmesini için, tam bir ayaklı ansiklopedi olan arşiv şefine danışma gereği hissetti. Şef, ona öncelikli olarak incelemesi gereken yılları -Eduardo Manzarena’nın, yani Managua Vampiri’nin “altın” yılları- söyledi.</p>

  <p style="text-align: justify;">Bobinler boyunca, Jeanne Nikaragua’nın son yıllardaki tarihinin önemli bir bölümünü gözden geçirme fırsatı da buldu. Zaten muz cumhuriyetlerinin -onlara bu ad veriliyordu, çünkü Orta Amerika devletleri, tamamen ABD’nin kontrolünde olan birer tropikal meyve üreticisi konumuna dönüşmüştü- kötü yazgısını daha önceden de biliyordu. Çoğu solcu gibi Jeanne de ABD’den nefret ediyordu. Tümden. Canı öyle istediği için. Mantıksızca. Bu ülke onun tiksindiği her şeyi temsil ediyordu: emperyalist şiddet, tüketimi teşvik, tamamen maddi başarıya bağlı özgürlük. Ve özellikle de güçsüzlerin ve azınlıkların radikal bir şekilde tasfiyesi. ABD, Kuzey Amerika yerlilerine soykırım uygulaması yetmezmiş gibi Orta ve Güney Amerika’daki kanlı diktatörlükleri de finanse etmişti.</p>

  <p style="text-align: justify;">Jeanne tuhaf bir zevkle karışık öfke içinde, bazı makalelerin üzerinde durarak belleğini tazeliyordu. Anastasio Somoza Debayle’nin, katiller soyunun mirasçısının, son derece kanlı diktatörlüğü. Ölümler. İşkenceler. Tecavüzler. Soygunlar. Bu cani tiran, ona zenginlikleri hakkında sorular soran gazetecilere şu cevabı vermişti:”Bildiğim kadarıyla benim tek bir mülküm var. O da Nikaragua.” Sonra ülke çapında bir okuma yazma seferberliği başlatan, toprakları paylaştıran, köylüye saygı gösteren Sandinista devrimi. Nihayet umut. Ardından İran’a kaçak olarak yolladığı silahların parasıyla Ronald Reagan tarafından finanse edilen karşı devrim. Korkular. Korkular. Korkular. Bugün durum sakindi. Ama ülkenin kronik hastalığı pusudaydı...</p>

  <p style="text-align: justify;">Eduardo Manzarena bunun parlak bir örneğiydi.</p>

  <p style="text-align: justify;">Küba asıllıydı, yetmişli yıllarda servet yapmaya başlamıştı. Miami’ye yerleşmiş bir işadamı olarak -aynı zamanda da hematologdu- ABD’nin en önemli ihtiyacının ne olduğunu keşfetmişti: Kan. Vietnam Savaşı, bir savaş durumunda kan transfüzyonunun önemini</p>

  <p style="text-align: justify;">göstermişti. Oysa ABD’nin fazla kan rezervi yoktu. Bu değerli ürün nereden sağlanabilirdi? Yoksul ülkelerden. 1972’de, depremden hemen sonra, Manzarena Managua’ya yerleşmiş ve İlk özel kan bankasını açmıştı. Birkaç yıl içinde işini ustaca geliştirerek, sahip olduğu tek merkezle, ABD’ye kan sağlayan diğer ülkeleri -Haiti, Brezilya, Belize, Kolombiya- geride bırakmıştı... 1974’te Plasma Inc. Ayda topladığı 20 000 litre kanla, tek başına bu alanda faaliyet gösteren Amerikan özel sektörünün ihtiyacının yüzde onunu karşılar hale gelmiş.</p>

  <p style="text-align: justify;">Manzarena’nın serveti, donörlerin, yani depremle her şeylerini yitirmiş, organizmaları kendini yenilemeye fırsat bulamadan haftada bir litre kan veren köylülerin yoksulluğu oranında artmıştı. Bu ritim içinde birçok insan kan bankasının odalarında hayatını kaybetmişti. Halk öfkelenmeye başlamıştı. Plasma Inc. İnsanın -ölene dek- diktatörlük tarafından sömürülmesinin bir sembolü olmuştu. 1978 yılının bir günü, halk öfkesine hâkim olamamış ve kan bankasını yakmıştı. Böylece isyan duygusu tüm ülkeye yayılmış ve Sandinista devrimi patlak vermişti. Ama Managua Vampiri çoktan ortadan kaybolmuştu.</p>

  <p style="text-align: justify;">Sosyalist hükümet kan ve plazma ticaretini yasaklamıştı. Bundan böyle yapılan bağışlar karşılığında, para ödenmeyecek ve kan bağışı Nikaragua Cruz Roja’sının (İspanyolca, “Kızılhaç”) denetiminde olacaktı. Ardından da kanlar ücretsiz olarak hastanelere ve kliniklere gönderilecekti. Kan ihracatı da söz konusu değildi. Ama yıllar geçmişti. Arnoldo Aleman ve çürümüş hükümeti, Eduardo Manzarena’ya, Managua’da yeniden faaliyetlerine başlaması için izin vermişti. Bugün Kızılhaç’la rekabet halindeydi ve insanlar birkaç kuruş kazanmak için kapısında kuyruk oluşturuyordu.</p>

  <p style="text-align: justify;">İmparatorluğu iyice genişlemişti. Guatemala’da, Honduras’ta, Salvador’da, Peru’da, Ekvador’da, Arjantin’de kan toplama merkezleri açmıştı. Jeanne’ın gözünde, denizde -ABD’de- kaybolana kadar Manzarena halicine doğru akan kan nehirleri canlanıyordu. Böyle hikâyeler sadece dünyanın ne idüğü belirsiz yerlerinde mümkün olabilirdi. Oralarda sefalet her şeye izin verirdi. Oralarda zor yaşam koşulları ve çürümüşlük, gübrenin üstünde yetişiyormuş gibi hep canlı kalırdı.</p>

  <p style="text-align: justify;">Ekranda parlayan Vampir’in resmine baktı. Geniş çeneli, iriyarı bir herifti; arkaya doğru taranmış gümüş rengi saçları Yüz Yıl Savaşları’ndaki miğferleri andırıyordu.Her şeye doymuş Ve dingin bir havası vardı, düşmanlarını -adalet, insanlık, eşitlik- yenmiş bir şövalyeye benziyordu...</p>

  <p style="text-align: justify;">Vampir, geçen 31 mayısta UPS’yle Nelly Barjac’a ne göndermiş olabilirdi? Bir kan örneği mi? Bu nedenle mi sitogenetikçi öldürülmüş ve parçalanarak yenmişti? 9 haziran Pazar günü, Taine bu adamı neden aramıştı? Neden aynı gün Antoine Feraud onunla temasa geçmişti? Eduardo Manzarena, cinayetler ve katil hakkında ne biliyordu? Joachim’le bağı neydi?</p>

  <p style="text-align: justify;">Jeanne filmleri geri sardı, ekranı kapattı, arşiv şefine teşekkür etti. Plasma Inc.’i yeniden arama gereği duymadı.Doğrudan şirkete gitmeye karar verdi.Ve Vampir’le bizzat yüzleşmeye</p>
</body>
</html>
