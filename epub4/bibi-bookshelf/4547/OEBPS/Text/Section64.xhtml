<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-64-</h4>

  <p style="text-align: justify;">Yeni bir fırtına.</p>

  <p style="text-align: justify;">Şimşekler dışarının yarı karanlığını yırtıyor, anlık süreler içinde yer değiştiren şiddetli ışık-gölge oyunları oluşturuyordu.</p>

  <p style="text-align: justify;">Gerçeğin negatifleri...</p>

  <p style="text-align: justify;">Jeane ağzını açmaya fırsat bulamadı. Antoine Feraud sürekli konuşuyordu. Bir ara Jeanne dijital kayıtlardaki sesin tınısını işitir gibi oldu. Sevecen. Yumuşak. Sıcak. Uzun zamandan beri kendini hiç bu kadar iyi hissetmemişti.</p>

  <p style="text-align: justify;">Psikiyatr sorularını sordu. Buraya, Guatemala’ya neden geldiğini öğrenmek istiyordu. Ve buradan önce de Nikaragua’ya neden gittiğini.</p>

  <p style="text-align: justify;">Demek Feraud her şeyi biliyordu.</p>

  <p style="text-align: justify;">Ve aynı zamanda <span style="font-style:italic;">hiçbir şey</span> bilmiyordu.</p>

  <p style="text-align: justify;">Cevap vermek yerine, Jeanne onu kışkırttı.</p>

  <p style="text-align: justify;">-Beni mi takip ediyorsunuz?</p>

  <p style="text-align: justify;">-Rolleri tersine çevirdiniz sanırım, dedi adam gülümseyerek.</p>

  <p style="text-align: justify;">-Hayır, ben sizi takip etmedim.</p>

  <p style="text-align: justify;">-Elbette. Ne aradığınızı biliyorum. Bilmediğim, bu arı kovanının içine nasıl girdiğiniz. <span style="font-style:italic;">Benim</span> arı kovanımın.</p>

  <p style="text-align: justify;">Yalan, aldatma ve ikiyüzlülük sona eriyordu.</p>

  <p style="text-align: justify;">-Aşağıda bir çay içelim mi, ne dersiniz? Diye sordu Jeanne.</p>

  <p style="text-align: justify;">Birkaç dakika sonra, camlı verandanın altında oturuyorlardı, karşılarında yağmurun pıtır pıtır dövdüğü otelin havuzu vardı. Elleriyle fincanını sımsıkı kavramış Jeanne, hikâyesinin tamamını anlatmaya karar verdi. <span style="font-style:italic;">Kendi hikâyesini.</span> Yalansız ve eksiksiz. Her şeyi anlattı. Feraud’nun muayenehanesinin dinlenmesinden Pierre Roberge’in günlüğünün mezardan çıkarılmasına kadar. <span style="font-style:italic;">Cehennemi karıştıracağım...</span></p>

  <p style="text-align: justify;">Sonuç olarak kısa bir özet yaptı: Parisli katilin adı Joachim Palin’di. Arjantin cuntasının eli kanlı amirali Alfonso Palin’in evlatlık oğluydu. Sırrını, yani bir Arjantin ormanının derinliklerinde yaşayan, ilkçağlara ait bir halkın mirasçılarını korumak için üç defa Paris’te, bir kez de Managua’da cinayet işlemişti.</p>

  <p style="text-align: justify;">Bir saat boyunca, Antoine Feraud onu sessizce dinlemişti. Çay fincanına dokunmamıştı bile. Ne muayenehanesinin saçma sapan bir nedenle dinlendiğini öğrendiği için şaşırmış, ne de Jeanne’ın saptamalarından ürkmüş gibi görünüyordu. Jeanne ise, Viyana Sergisi’nde çok etkilendiği bu yüzü tekrar keşfediyordu. Yüz hatlarında, sesi ve ilgili tavırlarıyla uyum içinde bir yumuşaklık, bir barışıklık vardı. Ama yüz ifadesinde belirli bir hoşnutsuzluk da hissediliyordu. Bu yüz, böyle bir soruşturma için gerekli arzuyla bağdaşmıyordu.</p>

  <p style="text-align: justify;">-Ya siz? Diye sordu sonunda Jeanne.</p>

  <p style="text-align: justify;">Psikiyatr konuşmaya başladı. Ağırbaşlı, donuk bir ses tonuyla, bir hastasının zihinsel bilançosunu çıkarır gibi.</p>

  <p style="text-align: justify;">-Aynı soruşturmayı sürdürmüşüz Jeanne. Ben sizden daha az yetenekli ve tecrübeliyim. Ama sizin sahip olmadığınız bilgilere sahiptim. Bunu babanın şahsen ifşa ettiği unsurlara dayanarak söylüyorum. Öncelikle adları Alfonso ve Joachim Palin. Hikâyeleri Arjantin’de geçiyor. En azından bir kısmı. Garcia’lardaki o trajediden sonra Joachim’in Campo Alegre kışlası’ndan kaçtığını ve ormanda yaşadığını biliyordum ama Palin bana Manes Ormanı’ndaki bir halktan hiç söz etmedi. Bana sorarsanız, bundan haberi yok. Buna karşılık, evlatlık oğlunun cinai dürtülerine hayran. Alfonso Palin de bir tür seri katil.</p>

  <p style="text-align: justify;"><span style="font-style:italic;">Baba, Oğul ve Kötü Ruh.</span></p>

  <p style="text-align: justify;">-Başka bir bilgi de şu: Nikaragua’ya gitmeyi isteyen Joachim’di. Babası, onun Eduardo Manzarena adında birini bulmayı istediğini biliyordu.</p>

  <p style="text-align: justify;">-Joachim’in cinai mizacını ne zaman anladınız?</p>

  <p style="text-align: justify;">-Önce, Cuma günü, babasının bir uyarısı olmuştu. Ardından, Pazar günü, internet gazetesinde Francesca cinayetiyle ilgili bir haber okudum. Alfonso’nun doğru söylediğini anladım. Oğlu harekete geçmişti. Onunla temas kuramıyordum. Bana herhangi bir telefon numarası vermemişti. Managua’da, Manzarena’nın numarasını buldum. Ama onunla konuşmayı başaramadım. Çok daha riskli bir şey yapmaya karar verdim. Akşam Francesca Tercia’nın evine gittim. Atölyesine. İpucu bulmak için.</p>

  <p style="text-align: justify;">-Saat kaçta gittiniz?</p>

  <p style="text-align: justify;">-22.00’de.</p>

  <p style="text-align: justify;">-François Taine’le karşılaşmış olmanız gerekirdi.</p>

  <p style="text-align: justify;">-Sadece kafatasını buldum. Pazartesi sabahı, Nikaragua’ya bilet aldım. Manzarena’yı şahsen uyarmak istiyordum.</p>

  <p style="text-align: justify;">-Managua’daki otellerin hepsini aradım. Feraud ismine rastlamadım.</p>

  <p style="text-align: justify;">-Küçük bir pansiyonda kalmayı tercih ettim. Başka bir isim kullandım. Tedbir olarak... Pasaportumu bile istemediler. Nakit olarak ödeme yaptım.</p>

  <p style="text-align: justify;">-Nasıl araştırma yapabildiniz? İspanyolca biliyor musunuz?</p>

  <p style="text-align: justify;">-Çok iyi değil. Manzarena’yı aradım. Sonuç alamadım. Sonuçta ben profesyonel bir soruşturmacı değilim. Ayrıca şehirdeki psikiyatrlarla da temasa geçtim. Özel merkezleri ziyaret ettim. Otizm nedeniyle tedavi görmüş bir yeniyetmenin izlerini arıyordum. Palin ile Joachim’in o dönemde Nikaragua’ya gelmediğini bilmiyordum.</p>

  <p style="text-align: justify;">-Benim Managua’da olduğumu nasıl öğrendiniz?</p>

  <p style="text-align: justify;">-Tamamen rastlantı. Joachim’in kana olan takıntısını biliyordum. Onun ilgilenebileceği yerleri düşündüm. Kan bankaları da bu yerler arasındaydı. O sırada Plasma Inc.’in patronunun Eduardo Manzarena olduğunu öğrendim. Çarşamba günü oraya gittim. Tam da sizin, merkezden ürkmüş bir halde çıktığınız sırada. Bir an hayal gördüğümü sandım. O ana kadar, benim için. Önceki hafta bir sergide karşılaştığım çok güzel, biraz umutsuz genç bir kadındınız.</p>

  <p style="text-align: justify;">Jeanne “genç” ve “çok güzel” sıfatlarını kafasının bir yerine not etti. Onları özenle hazine kutusuna koydu. Ve “biraz umutsuz” söylemini anında unuttu.</p>

  <p style="text-align: justify;">-Sizi takip ettim, diye devam etti Feraud. Manzarena’nın villasının önünde bekledim. Polis arabalarının, ambulansların geldiğini gördüm. Sizi uzun boylu yerli bir kadınla konuşurken gördüm. Hiçbir şey anlamıyordum. Unutmayın ki, bana işiniz konusunda yalan söylemiştiniz. Kendinizi bir iletişim şirketinin müdiresi olarak tanıtmıştınız.</p>

  <p style="text-align: justify;">Jeanne omuz silkti.</p>

  <p style="text-align: justify;">-Sizi ürkütmek istemedim. Erkeklerin nezdinde hostes olmak, bir yüksek görevli olmaktan iyidir.</p>

  <p style="text-align: justify;">-Üniformanın prestiji... Yargıç cüppesi giyiyorsunuz, değil mi?</p>

  <p style="text-align: justify;">-Asla. Sorgu yargıçları duruşmalara girmez.</p>

  <p style="text-align: justify;">-Yazık.</p>

  <p style="text-align: justify;">İkisi de bir anda sustu. Konuşmanın seyri onları şaşırtmıştı. Kâbusun ortasında şakalaşıyorlardı.</p>

  <p style="text-align: justify;">-Sonra? dedi Jeanne, birden ciddileşerek.</p>

  <p style="text-align: justify;">-Bir internet kafe buldum. Sizin hakkınızda araştırmalar yaptım. Kendi alanınızda belli bir ününüz var. Beni kullandınız.</p>

  <p style="text-align: justify;">-Sizi kullanmadım. Sadece tesadüftü.</p>

  <p style="text-align: justify;">-Bir anda hayatıma girdiniz. Ve sonra sizin bir sorgu yargıcı olduğunuzu öğrendim. İlk akşamdan itibaren cazibenizle ağzımdan laf almaya çalıştığınızı düşündüm.</p>

  <p style="text-align: justify;">-Cazibemle mi?</p>

  <p style="text-align: justify;">-Kendinizi küçümsemeyin.</p>

  <p style="text-align: justify;">Bir kez daha flörtçü bir ses tonu...</p>

  <p style="text-align: justify;">-Daha sonra ne yaptınız?</p>

  <p style="text-align: justify;">-Cinayet akşamı izinizi kaybettim. Ertesi gün Eduardo Manzarena’yı araştırdım. Bu çok kolay oldu, bütün gazeteler ondan bahsediyordu. Bu arada, Fransız basınını da okudum ve Joachim’in, Francesca’dan önce Paris’te iki cinayet daha işlediğini öğrendim. Ama Managua’da ilerleyemiyordum. Elimde ne bir ipucu, ne de bir delil vardı. Ve bu şehirde Joachim ile babasını bulmam imkânsızdı. Hata yaptığımı anladım. Onları bulmak için ne bir imkânım, ne de yeteneğim vardı.</p>

  <p style="text-align: justify;">-Neden Guatemala’ya geldiniz?</p>

  <p style="text-align: justify;">-Bu da başka bir rastlantı. Perşembe akşamı Fransız Elçiliğine gittim. Marc adında bir kültür ateşesiyle tanıştım, bana çok yardımcı oldu.</p>

  <p style="text-align: justify;">-Orada karşılaşabilirdik.</p>

  <p style="text-align: justify;">-Kesinlikle. Konuşurken. Bana Antigua’ya gitmek üzere olan bir Fransız kadından söz etti. Özür dilerim ama, ona göre, bu kadın biraz... histeri görünümlü bir tipmiş. Sizden bahsettiğini anladım... Şafakta Guatemala City’ye gitmek için uçağa bindim. Bir araba kiraladım ve Antigua’ya kadar gittim. Varınca tüm şehri dolaştım. Zaten çok büyük değil. Sonunda sizi gördüm. Nuestra Senora de la Merced Kilisesi’nden çıkıyordunuz.</p>

  <p style="text-align: justify;">-Histerik bir halim mi vardı?</p>

  <p style="text-align: justify;">Feraud gülümsedi.</p>

  <p style="text-align: justify;">-Daha ziyade kahraman. Sonra da peşinizi bırakmadım.</p>

  <p style="text-align: justify;">Psikiyatr sustu. Seçim yapma vaktiydi. Dost mu, yoksa düşman mı? Ortak mı, rakip mi? Aslında Jeanne içten içe seviniyordu. Artık yalnız değildi. Soruşturmasını Paris’in en sevimli psikiyatrıyla birlikte sürdürecekti. Üstelik komplimanlarını esirgemeyen biriyle.</p>

  <p style="text-align: justify;">Ruh halini belli etmemeye çalışarak duygusuz yargıç sesiyle sordu:</p>

  <p style="text-align: justify;">-Ne sonuca vardınız?</p>

  <p style="text-align: justify;">-Baba ile oğul yolculuklarına devam edecekler. Arjantin’e. Kanla ilgili olan temizliği yaptılar. Şimdi orada yapacaklar, kafatası konusunda.</p>

  <p style="text-align: justify;">-Aynı şeyi düşünüyorum.</p>

  <p style="text-align: justify;">Jeanne Feraud’nun çantasını işaret etti. Kalıp içindeydi.</p>

  <p style="text-align: justify;">-Şu kafatası hakkında ne biliyorsunuz?</p>

  <p style="text-align: justify;">-Francesca’nın atölyesinde, kafatasını yollayan paleantropoloğun adresini ve telefon numarasını buldum.</p>

  <p style="text-align: justify;">-Jorge de Almeida.</p>

  <p style="text-align: justify;">-Cep telefonu cevap vermiyordu. Tucuman’daki laboratuarını aradım. Laboratuarın şef yardımcısıyla, Daniel Taıeb’le konuşabildim.</p>

  <p style="text-align: justify;">-Şansınız varmış.</p>

  <p style="text-align: justify;">-De Almeida’nın Manes Ormanı’na birçok kez gittiğini ve her seferinde tuhaf kalıntılarla döndüğünü öğrendim. Henüz son gezisinden dönmemiş. Taıeb’e göre son aylarda çok coşkuluymuş. Çığır açacak bir keyif yaptığını düşünüyormuş.</p>

  <p style="text-align: justify;">-Kafatası mı?</p>

  <p style="text-align: justify;">-Evet. Ve başka kalıntılar.</p>

  <p style="text-align: justify;">-Bu kemik parçalarının nesi çığır açıcı olabilir?</p>

  <p style="text-align: justify;">-Kemikler arkaik <span style="font-style:italic;">Homo sapiens</span> sapiens’lere ait. Söz konusu kafatası Proto-Cro-Magnon’ Ların özelliklerini taşıyorumuş: geniş ve basık bir yüz, çıkıntılı kaş kemerleri, çıkık çene. Bu maymunsu hatlar 300 000 yı öncesinde Amerika kıtasında bir “insan müsveddesi”nin varlığını ispatlıyormuş.</p>

  <p style="text-align: justify;">-Bu imkânsız, dedi Jeanne, Isa belle Vioti’nin yaptığı kronolojik özeti hatırlayarak. <span style="font-style:italic;">Homo sapiens sapiensler</span> Amerika’ya çok daha sonra geldi.</p>

  <p style="text-align: justify;">-Araştırmacının bana açıkladığı şey de bu. Ama daha delice bir şey var. De Almeida, bu kalıntıların ger.ek yaşını belirlediğini ileri sürüyormuş. Özellikle de kafatasının</p>

  <p style="text-align: justify;">-Yani?</p>

  <p style="text-align: justify;">-Yirmi yıl bile değil.</p>

  <p style="text-align: justify;">Jeanne anlamadı. Ya da daha çok anlamak istemedi. Aslında bu gerçeği birkaç saatten beri o da düşünüyordu. Antoine Feraud en can alıcı noktayı en sona saklamıştı.</p>

  <p style="text-align: justify;">-Bu Proto-Cro-Magnonlar hâlâ var Jeanne. Manes Ormanı’nın derinliklerinde yaşıyorlar.</p>

  <p style="text-align: justify;">III.Bölüm</p>

  <p style="text-align: justify;">Halk</p>
</body>
</html>
