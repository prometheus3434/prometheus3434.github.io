<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-9-</h4>

  <p style="text-align: justify;">Asliye Ceza Mahkemesi’ne, ofisinin bulunduğu kata geldiğinde bir şeylerin ters gittiğini anladı. Koridorda arkası dönük iki polis duruyordu. Atletik yapılı. Kırmızı kolluklu. Bellerinde hemen fark edilen otomatik silahlarıyla. Ciddi tavırlarıyla.</p>

  <p style="text-align: justify;">Biri onun geldiği tarafa doğru döndü. Jeanne, Cinayet Masası ekip amiri Baş komiser Patrick Reischenbach’ın biraz tombul yanaklı,kirli sakallı yüzünü tanıdı. Saçları her zamanki gibi jöleden dolayı pırıl pırıl parlıyordu. Seri bir hareketle, hâlâ nemli olan kendi saçlarının dağınıklığını düzeltmeye çalıştı. Boşuna.</p>

  <p style="text-align: justify;">-Selam,dedi Jeanne gülümseyerek. Burada ne arıyorsunuz?</p>

  <p style="text-align: justify;">-Taine’e bakmıştık.</p>

  <p style="text-align: justify;">Jeanne sebebini sormaya hazırlanıyordu ki, yeni tıraş olduğu her halinden belli olan Taine, ceketini düzelterek odasından çıktı.bir elinde deri evrak çantası vardı. Peşinde de zabıt kâtibesi.</p>

  <p style="text-align: justify;">-Ne oluyor? Diye sordu Jeanne.</p>

  <p style="text-align: justify;">-Bir tane daha, diyen Taine ceketini düzeltmek için omuzlarını oynattı. Bir başka cinayet. Şu yamyam. Oraya gidiyorum. 9-3’te. Bobigny Savcılığı olayı başsavcılığa devretti.</p>

  <p style="text-align: justify;">Jeanne ekibe dikkatle baktı. Reischenbach anlaşılmaz bir adamdı. Tanımadığı diğer polis ketum birine benziyordu. Taine ise standart duygusuz yargıç ifadesiyle duruyordu. Peşindeki zabıt kâtibesi de onlarla tam bir uyum içindeydi.Son derece ciddi.</p>

  <p style="text-align: justify;">-Tamam, dedi Taine, Jeanne’ın düşüncelerini okumuş gibi. Gelmek ister misin?</p>

  <p style="text-align: justify;">-Gelebilir miyim?</p>

  <p style="text-align: justify;">-Sorun olmaz, diye karşılık verirken saatine baktı.Stains’te. İşimizi yapar ve öğle yemeğine geri döneriz.</p>

  <p style="text-align: justify;">Jeanne hızla ofisine gitti. Dosyalarına baktı. Claire’e bazı talimatlar verdi ve asansöre binmeye hazırlanan gruba yetişmek için koştu.</p>

  <p style="text-align: justify;">Dışarıda,şafakla birlikte başlayan yağmur devam ediyordu. Güzel bir yaz yağmuruydu. Sıcak. Gri. Rahatlatıcı. Damlalar kaldırımda Çin çatapatları gibi patlıyordu. Sürekli değişen, hareketli heykeller meydana getirerek eğlenen rüzgârın koyu renk harelerle doldurduğu gökyüzü dev bir paraşütü andırıyordu.</p>

  <p style="text-align: justify;">Çift yönlü Joliot-Curie Caddesi’ne park edilmiş, bir sivil polis arabası onları bekliyordu. Reischenbach’ın yardımcısı, Leroux adındaki bir polis direksiyona geçti. Baş komiser onun yanına oturdu. Yargıçlar ile zabıt kâtibesi de arkaya.</p>

  <p style="text-align: justify;">Taine, Peugeot’nun hareket etmesini beklemeden sordu:</p>

  <p style="text-align: justify;">-Evet, elimizde ne var?</p>

  <p style="text-align: justify;">-Kurbanın adı Nelly Barjac. Yirmi sekiz yaşında.</p>

  <p style="text-align: justify;">-Meslek?</p>

  <p style="text-align: justify;">-Bir tıbbi tahlil laboratuarında teknisyen. Laboratuarın altındaki kapalı otoparkta öldürülmüş.</p>

  <p style="text-align: justify;">Jeanne sağ tarafa oturuyordu, omzu ortada oturan zabıt kâtibesinin omzuna iyice yapışmıştı.</p>

  <p style="text-align: justify;">-Gece yarısı öldürülmüş, diye devam etti Reischenbach. Geç saatlere kadar çalışıyormuş ve herkesten sonra çıkıyormuş. Katil onu aşağıda beklemiş olmalı. Arabasına binerken onu ansızın yakalayıvermiş.</p>

  <p style="text-align: justify;">-Hemen orada mı öldürmüş?</p>

  <p style="text-align: justify;">-Pek sayılmaz. Onu başka bir bodrum katına götürmüş. Daha aşağıdaki bir yere. Kuşkusuz herif mekânı tanıyor. Ya orada çalışıyor ya da her ayrıntıyı saptamak için oraya birkaç kez gelmiş olmalı. Her ne olursa olsun güvenlik kameralarına yakalanmamayı başarmış.</p>

  <p style="text-align: justify;">-Cesedi kim buldu?</p>

  <p style="text-align: justify;">-Bir gece bekçisi, bu sabah çok erken saatlerde. Hava yağmurluydu. Bodrum katları su basıp basmadığını kontrol etmek için aşağı inmiş. Bir kurbanla karşı karşıya olduğunu anlaması zaman almış. Yani bir insan cesediyle, demek istiyorum.</p>

  <p style="text-align: justify;">Her cevaptan sonra, Taine kısa bir süre suskun kalıyordu. Sanki öğrendiklerini beynindeki özel bir çekmeceye yerleştiriyordu. Jeanne bir yandan dinliyor, bir yandan da banliyönün neresinde olduklarını anlamaya çalışıyordu. Ama imkânsızdı. Anayollar. Trafik levhaları. Rakamlar. Yağmurun neden olduğu pustan dolayı hiçbiri görünmüyordu. Üzerlerindeki gökyüzü sanki genleşmişti. Gri bir sünger gibi şişmişti. Arada bir çakan bir şimşek, şiddetli bir elektrik boşalımıyla manzarayı delip geçiyordu.</p>

  <p style="text-align: justify;">Şoför, kuzeydeki Seine-Saint-Denis’ye ulaşmak için Paris’in çevresinde büyük bir daire çizmişti. Bu fırtınanın ortasında anlaşılır tek şey, ön konsola monte edilmiş, gidilecek yönü adım adım gösteren GPS ekranıydı.</p>

  <p style="text-align: justify;">-Şu laboratuar, tam olarak neyle ilgili? Reischenbach ceketinin cebinden bir not defteri çıkardı, sonra gözlüğünü taktı.</p>

  <p style="text-align: justify;">-Bir sitogenetik laboratuarı. Embriyonları analiz ediyorlar. Tam olarak nedir, bilmiyorum.</p>

  <p style="text-align: justify;">-Karım da bu tür bir tahlil yaptırdı, diye lafa karıştı şoför.Fetüsün durumunu görmek için.</p>

  <p style="text-align: justify;">-Amniyosentez.</p>

  <p style="text-align: justify;">Gözler, konuşan Jeanne’a döndü. Doktor gibi konuşmamak için sesine şakacı bir ton vermeye çalışarak devam etti:</p>

  <p style="text-align: justify;">-Jinekolog, hamile kadının rahmindeki amniyon sıvısından örnek alır.Sonra fetüsten veya onu çevreleyen zardan dökülen hücreler izole edilir,ardından bunların kültür değerlendirmesi yapılır ve oluşmakta olan bebeğin karyotipinin belirlenmesi için kromozomlar analiz edilir.</p>

  <p style="text-align: justify;">Taine, sanki cevap onu ilgilendirmiyormuş gibi dışarıya bakarak sordu:</p>

  <p style="text-align: justify;">-Karyotip, tam olarak nedir?</p>

  <p style="text-align: justify;">-Çocuğun kromozom haritası. Onun gelecekteki varlığını belirleyen 23 çift kromozom. Bu analiz,çiftlerden birinde herhangi bir anormallik olup olmadığını belirlemeyi sağlar. Örneğin trizomi 21 gibi. Paris’te bu analizi yapan çok az laboratuar vardır. Şu laboratuarın adı neydi?</p>

  <p style="text-align: justify;">Reischenbach not defterine baktı, sonra ona doğru döndü.</p>

  <p style="text-align: justify;">-Pavois. Biliyor musunuz?</p>

  <p style="text-align: justify;">Jeanne “hayır” anlamında başını salladı. Az kalsın bu tür sorunları olmadığını ekleyecekti. Hamile olmadığını. Hayatında biri bulunmadığını. Ve hayatının boktan olduğunu da. Ama vazgeçti. Burada yargıç olarak bulunuyordu. Sırlarını ortaya dökmenin hiç sırası değildi.</p>

  <p style="text-align: justify;">-İlk kurban, dedi Taine polise bakarak,zihinsel özürlü çocuklar merkezinde çalışıyordu, değil mi?</p>

  <p style="text-align: justify;">-Evet. Gelişimlerini engelleyen...(Reischenbach defterinin sayfalarını karıştırdı) hastalıkları olan çocuklar. (Gözlüğünü indirerek yeniden Taine’e döndü.) Normal olmayan bu çocuklar ile şu amniyo şeyler arasında bir ilişki olabileceğini mi düşünüyorsunuz?</p>

  <p style="text-align: justify;">-Diğer cinayetle ortak noktalar var mı? Diye devam etti Taine, polisin sorusuna cevap vermeden. Yani bir ‘modus operandı’ (Seri katillerin ceset üzerinde veya olay mahallinde yaptıkları değişiklikler) mi?</p>

  <p style="text-align: justify;">-Her şey örtüşüyor. Kapalı otopark. Duvardaki yazılar. Ve ceset,elbette. İlkiyle aynı durumda.</p>

  <p style="text-align: justify;">-Kurbanların profili, benzerlikler?</p>

  <p style="text-align: justify;">-Bunu söylemek için çok erken. İkinci kurbanın daha yüzünü bile görmedik...</p>

  <p style="text-align: justify;">Cama,kaportaya çarpan yağmur damlalarının tıpırtısı konuşmalara karışıyordu. Jeanne hâlâ dışarıdaki manzaraya bakıyordu. Yağmur nedeniyle görüş bulanıktı, ama çevrenin çirkinliğini algılamak için yeterliydi. Bu fabrika,ev ve site labirentinden her geçişinde kendi kendine soruyordu: Bu duruma nasıl gelinebilmişti?</p>

  <p style="text-align: justify;">Katil ile bu iğrenç mahalleler arasında bir bağ olduğunu düşünüyordu. Yerleşimler. Sokaklar. Bunlar arasında, katilin içindeki şiddetin aniden ortaya çıktığı noktalar vardı. Tıpkı kasıtlı olarak çıkarılan yangınlar gibi. 1, 2, 3... Bu labirentin içine girmek, kaynak noktasını bulana kadar bu şehir ormanında dolaşmak gerekiyordu. 4, 5, 6...Neden bodrumlarda öldürdüğünü anlamak için. Ritüelini neden bu ilkel mağaralarda gerçekleştirdiğini anlamak için. Kurban etme ritüelini...</p>

  <p style="text-align: justify;">-Çevre soruşturması başlatıldı mı? Diye sordu Taine.</p>

  <p style="text-align: justify;">-Evet başladı, evet. Benim çocuklar orada. Gece bekçilerini sorguluyorlar. Komşuları. Ancak o taraftan fazla umudum yok. Bir sanayi bölgesi. Gece kimse kalmıyor. Ama ne olursa olsun katil, bana göre,soğukkanlı biri. Harekete geçmeden önce her şeyi düşünüyor.</p>

  <p style="text-align: justify;">-İlk kurbanla ilgili bir haber var mı? Henüz adli tıp raporu bana ulaşmadı.</p>

  <p style="text-align: justify;">-Bana da. Bu sabah adli tabiple konuştum. Gün içinde toksikoloji ve patoloji analizleriyle birlikte raporun elimizde olması gerekiyor. Ancak yeni bir şey yok. Zaten katilin kızı boğazladığını,kanını boşalttığını ve vücudunun bazı bölümlerini yediğini biliyoruz. Otopsinin tüm bunlara ekleyecek pek fazla bir şeyi olduğunu sanmıyorum.</p>

  <p style="text-align: justify;">-Ya şüpheliler? Yakınları? Meslektaşları? Çevre soruşturması?</p>

  <p style="text-align: justify;">-Hiçbir şey yok. Kızın bir nişanlısı var. Onu da sorguladık. Masum. Kız internetle çok haşır neşirmiş. Herkes gibi.</p>

  <p style="text-align: justify;">-Arkadaşlık siteleri mi?</p>

  <p style="text-align: justify;">-Az çok. Facebook. MSN. Hepsi araştırılıyor. Ayrıca başka sitelere de bakıyoruz.</p>

  <p style="text-align: justify;">-Başka sitelere?</p>

  <p style="text-align: justify;">-Kanibalizmle ilgili olanlar. Bu konuyla alakalı birçok site var. Hepsi İngilizce. Forumlar çılgın kedi videoları, parçalama seanslarına davet eden duyurular, insan etinin kullanıldığı yemek tarifleri. Ve hatta, amatör yamyamlara yemek servisi yapmak isteyenler! Çılgınca. Binlerce insan, etini yedirmek istiyor.</p>

  <p style="text-align: justify;">Bunlar, tam olarak,”Roteburg Yamyamı” Armin Meiwes’in, mahkemesi sırasında söylediği sözlerdi. Bir türdeşini yeme hayali kuran bu adam 2001 yılında, internetten Bernd Juergen Brandes adında bir gönüllü bulmuştu.</p>

  <p style="text-align: justify;">2001’de 9 martı 10 marta bağlayan gece, Meiwes bir kamera karşısında adamın penisini kesmişti. Penisi birlikte yemişler,sonra Meiwes, Brandes’i boğazlamış, parçalamış ve yemişti; tüm bunları yaparken de, kamera karşısında yüksek sesle açıklamalarda bulunmuştu.</p>

  <p style="text-align: justify;">-Sonuç? Diye sordu Taine.</p>

  <p style="text-align: justify;">-Hiç. Benim fikrimi sorarsanız, hepsi palavra. Zaten bu saçmalıkları yazanların izini sürmek de çok zor. Ayrıca kurbanın, Marion Cantelau’nun bu taraklarda bezi olduğuna dair herhangi bir emare de yok. Bu kaçıklarla hiçbir ilgisi yok. Hayır, bana göre. Yanlış zamanda yanlış yerde bulunuyordu. Her zaman olduğu gibi.</p>

  <p style="text-align: justify;">-Ben daha çok herifin, bir süreden beri kızı izlediğini düşünüyorum.</p>

  <p style="text-align: justify;">-Aynı kanıdayım. Kızın şanssızlığı, adamla yolunun bir yerlerde kesişmiş olması.</p>

  <p style="text-align: justify;">-Ya parmak izleri? DNA? Yanlış hatırlamıyorsam her yerde etlerinin izi vardı. Tükürüğü.</p>

  <p style="text-align: justify;">-Ve boku.</p>

  <p style="text-align: justify;">-Tamam. O halde?</p>

  <p style="text-align: justify;">-Hiç. Parmak izlerine gelince, adamın sabıkası yok, fişlenmemiş. DNA analizi içinse, sonuçlar için çok erken. Ama şimdiden söyleyeyim, oradan da bir şey çıkmayacak. Eğer hiçbir önlem almıyorsa, bunun sebebi hiçbir yerde kaydı olmamasıdır.</p>

  <p style="text-align: justify;">Yargıç daha alçak bir sesle sordu:</p>

  <p style="text-align: justify;">-Bugünkü kızın ailesine haber verildi mi?</p>

  <p style="text-align: justify;">Reischenbach, Peugeot’nun direksiyonundaki polisi işaret etti.</p>

  <p style="text-align: justify;">-Leroux o işle ilgilenecek. Bugün onun formda olduğunu hissediyorum.</p>

  <p style="text-align: justify;">Şoför homurdandı, sonra GPS’in ekranına işaret parmağıyla vurdu.</p>

  <p style="text-align: justify;">-Güzel, diye kendi kendine söylendi. Geldik.</p>
</body>
</html>
