<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: justify;">-33-</p>

  <p style="text-align: justify;">-Taine’in telefon görüşmeleriyle ilgili bir ilerleme var mı?</p>

  <p style="text-align: justify;">-Bunu daha önce konuşmuştuk sanıyorum.</p>

  <p style="text-align: justify;">-Rehbere kayıtlı olmayan numaralardan söz etmiştik. Nikaragua ve Arjantin’de kimlerle görüştüğünü saptadın mı?</p>

  <p style="text-align: justify;">-Sadece Nikaragua’dakini, şimdilik.</p>

  <p style="text-align: justify;">-Herifin adı ne?</p>

  <p style="text-align: justify;">-Eduardo Manzarena.</p>

  <p style="text-align: justify;">Arabasının direksiyonundaki Jeanne cebinden, Nelly’nin ofisinden çaldığı UPS teslim belgesini çıkardı. Onun koliyi gönderen kişi olduğunu biliyordu. Damarlarının karıncalandığını hissetti. Geçen 31 mayısta, Nelly Barjac, Plasma Inc. Laboratuarı’nın müdürü Manzarena tarafından yollanan bir koliyi almıştı. 8 haziranda da François, hiç kuşkusuz bir hematolog, yani kan hastalıkları ve kan yapıcı organlar konusunda bir uzman olan bu adamı aramıştı.</p>

  <p style="text-align: justify;">-Hepsi bu kadar değil, diye devam etti Reischenbach. Şu senin psikiyatrın, Antoine Feraud’nun yaptığı görüşmelerin de listesini bir kez daha gözden geçirdim. Sadece Pazartesi günü yaptığı son iki telefon görüşmesini değil. Tüm hafta sonu yaptığı görüşmeleri. Pazar günü, saat 17.00’de Nikaragua’yı aramış.Bir cep telefonu. Kimi aramış, tahmin et?</p>

  <p style="text-align: justify;">-Eduardo Manzarena.</p>

  <p style="text-align: justify;">-Doğru.Başının çaresine nasıl bakarsın bilmiyorum ama, en sıcak ipucu senin elinde. Ve Managua’ya kadar uzanıyor.</p>

  <p style="text-align: justify;">Jeanne cevap vermedi. Bir ilişki vardı, evet. Otizm, kromozomlar ve tarihöncesi arasında. Belki de, Nikaragua kaynaklı bir plazma örneğinde bulunan organik, derin bir şeyler...</p>

  <p style="text-align: justify;">-Ya sen, dedi yeniden Reischenbach, sen ne durumdasın?</p>

  <p style="text-align: justify;">-Kurbanların patronlarıyla görüştüm. Helene Garady, Bettelheim Enstitüsü.Bernard Pavois, Aynı adı taşıyan laboratuarlar...</p>

  <p style="text-align: justify;">-Seninle konuştular mı?</p>

  <p style="text-align: justify;">-Evet. Sorun yok.</p>

  <p style="text-align: justify;">-Bir yargıcın, böyle paldır küldür gelip sorular sorması onları rahatsız etmedi mi?</p>

  <p style="text-align: justify;">-Alışıldık uygulamayı bilmiyorlar, tam tersine yardımcı oldular.</p>

  <p style="text-align: justify;">Polis üsteledi:</p>

  <p style="text-align: justify;">-Peki senin bu davadan sorumlu olmadığından haberleri var mı?</p>

  <p style="text-align: justify;">-Unvana saygı gösteriyorlar.</p>

  <p style="text-align: justify;">-Tam olarak neyin peşindesin?</p>

  <p style="text-align: justify;">-Bu akşam bu konuda daha fazla şey. Öğrenmiş olacağım.</p>

  <p style="text-align: justify;">-Saat 17.00 Jeanne. Fazla zamanın kalmadı.</p>

  <p style="text-align: justify;">-Bu senin için de geçerli. Üç kızın gündelik hayatlarını eşeledin mi?</p>

  <p style="text-align: justify;">-Evet. Bir şey yok. Yollarının kesişmesini sağlayacak ne ortak bir mekân, ne de ortak bir isim.</p>

  <p style="text-align: justify;">-Tarihöncesi müzelerinde meydana gelmiş herhangi bir hırsızlık veya vandallık olayı?</p>

  <p style="text-align: justify;">-Araştırdım. <span style="font-style:italic;">Nada</span> (İspanyolca,”hiçbir şey”.)</p>

  <p style="text-align: justify;">-Ya olay yeri araştırma tarafında? Adli Tıp Enstitüsü’nde? Yeni bir gelişme var mı?</p>

  <p style="text-align: justify;">-Varsa bile, onları arayacak olan ben değilim.</p>

  <p style="text-align: justify;">-Dava kime verilmiş biliyor musun?</p>

  <p style="text-align: justify;">-Hayır. Herhangi bir isim öğrenir öğrenmez seni ararım.</p>

  <p style="text-align: justify;">-Onlardan uzak durmam için mi?</p>

  <p style="text-align: justify;">-Düşmanlarının kimler olduğunu öğrenmen için.</p>

  <p style="text-align: justify;">Jeanne daha ciddi bir tonda konuştu:</p>

  <p style="text-align: justify;">-Bu Eduardo Manzarena’nın kim olduğunu öğren. Managua’daki Plasma Inc. şirketinin faaliyet alanlarını araştır. Ve Taine’in Arjantin’de aradığı şu diğer herifin adını da öğren.</p>

  <p style="text-align: justify;">-Jeanne, bu akşam her şeyi durduruyorum.</p>

  <p style="text-align: justify;">-Tamam. Gece telefonlaşırız.</p>

  <p style="text-align: justify;">Porte de La Chapelle görünmüştü. Çevre yolundan ayrıldı ve Chapelle Sokağı’na girdi. Otizmi araştırmıştı. Genetiği de. Geriye tarihöncesi kalıyordu. Isabelle Vioti’nin atölyesine doğru ilerledi.</p>

  <p style="text-align: justify;">Hava metrosu hattına ulaşınca, sağa, Chapelle Bulvarı’na, ardından sola, Maubeuge Sokağı’na döndü, Magenta Bulvarı’na varana kadar devam etti. Republique Meydanı’na doğru yol almaya başladı, ama oraya varmadan önce, dosdoğru yukarı, Faubourg-du-Temple Sokağı’na çıkmak için Lancry Sokağı’na girdi. Küçük arabasının içi fırın gibi ısınmıştı. Kliması artık çalışmıyordu -zaten bir gün doğru dürüst çalıştığını hatırlamıyordu. Jeanne kendi terinde boğulacağı hissine kapıldı.</p>

  <p style="text-align: justify;">Cep telefonu çaldığında 111 numaranın önünde durmak üzereydi.</p>

  <p style="text-align: justify;">-Alo?</p>

  <p style="text-align: justify;">-Kumandan Cormier.</p>

  <p style="text-align: justify;">Jeanne cevap vermedi. Bir an bu isim ona bir şey ifade etmedi.</p>

  <p style="text-align: justify;">-Size bu sabah çiçek getirmiştim.</p>

  <p style="text-align: justify;">-Ah, evet, tabii...</p>

  <p style="text-align: justify;">-İnsanları alevlerden koruyabilecek maddelerle ilgili araştırmalar yaptım. Film sektörüyle temasa geçtim. Dublörler, uzmanlar. Bu sabah biraz bilgi topladım. İnsanı alevlerden koruyabilecek herhangi bir ürün yok. Çıplak bir vücudun hiçbir tehlike olmadan alevlerin arasında girmesini sağlayacak bir madde de.</p>

  <p style="text-align: justify;">-Bu konuda kuşkum vardı. Teşekkür ederim. Ben...</p>

  <p style="text-align: justify;">Asma katta François Taine’le dövüşen, alevler içindeki çıplak adam. Herhangi bir acı hissetmeden yanmakta olan bir canavar. Yoksa hayal mi görmüştü.</p>

  <p style="text-align: justify;">-Her şey yolunda mı? diye sordu itfaiyeci. İyi misiniz?</p>

  <p style="text-align: justify;">-İyiyim, her şey yolunda. Çiçekler için tekrar teşekkürler.</p>

  <p style="text-align: justify;">-Asıl ben teşekkür ederim.</p>

  <p style="text-align: justify;">Jeanne arabasından çıktı ve titrediğini fark etti. Sinirleri bir arpın telleri gibiydi, kopma noktasına gelmişti.</p>

  <p style="text-align: justify;">Binalar ve avlular arasında bir süre kararsızlık yaşadıktan sonra, bambu ekili alanın arkasındaki atölyeyi buldu. Atölyede büyük bir hareketlilik vardı. Isabelle Vioti’nin, beyaz önlüklü yardımcıları heykelleri iki tekerlekli arabalarla taşıyorlardı. Büstleri, kafaları taşıyan başkaları da vardı. Jeanne kalabalığın içinde patroniçenin kırmızı saçlarını fark etti.</p>

  <p style="text-align: justify;">-Taşınıyor musunuz?</p>

  <p style="text-align: justify;">Jeanne eşikten içeri girmişti -kapı açıktı.Isabelle Vioti onu hemen tanıdı.Ellerini önlüğüne kurulayarak ona doğru yaklaştı, gülümsüyordu.</p>

  <p style="text-align: justify;">-Atölyede değişiklik yapmaya karar verdik. Bazı şeyleri silmeye çalışıyoruz, anlayacağınız... Mekânın ruhunu değiştirmek için.</p>

  <p style="text-align: justify;">-Anlıyorum.</p>

  <p style="text-align: justify;">-Francesca’nın cenaze töreni bugündü. Polisten kimse gelmedi. Beni arayan da olmadı. Bu normal mi? Katili buldunuz mu?</p>

  <p style="text-align: justify;">-Daha çok tam tersi.</p>

  <p style="text-align: justify;">-Tersi mi?</p>

  <p style="text-align: justify;">Jeanne bu basit kelime oyunundan pişman olmuştu. Ne zamanı, ne de yeriydi. Aniden ciddileşerek devam etti:</p>

  <p style="text-align: justify;">-Gazeteleri okumadınız mı?</p>

  <p style="text-align: justify;">-Bugün okumadım, hayır.</p>

  <p style="text-align: justify;">-Davadan sorumlu olan yargıç. Son gelişimizde benimle birlikte olan. Öldü. Bir yangında. Kuşkusuz, kadınların katili onu da öldürdü.</p>

  <p style="text-align: justify;">Isabelle Vioti’nin rengi bir anda attı. Saçlarının çarpıcı rengiyle oluşan kontrastı Klimt’in bir tablosundaki karşıtlığı andırıyordu. Beyaz ile kırmızının kontrastı.</p>

  <p style="text-align: justify;">-Siz... Siz tehlikede olduğumuzu mu düşünüyorsunuz? Yani burada, demek istiyorum.</p>

  <p style="text-align: justify;">-Hayır. Kesinlikle. Birkaç dakika konuşabilir miyiz?</p>

  <p style="text-align: justify;">Kadın, huzursuzluğunu belli etmemek için gözle görünür bir çaba sarf ediyordu.</p>

  <p style="text-align: justify;">-Böyle buyurun.</p>

  <p style="text-align: justify;">Uzun, siyah bir masanın bulunduğu sergi salonuna geçtiler. Heykeller hâlâ yerlerinde duruyordu.</p>

  <p style="text-align: justify;">-Oturun. Ne öğrenmek istiyorsunuz?</p>

  <p style="text-align: justify;">-Bazı bilgilere ihtiyacım var, dedi Jeanne lake masaya otururken.</p>

  <p style="text-align: justify;">-İşimizle mi ilgili?</p>

  <p style="text-align: justify;">-İnsan türünün evrimi hakkında.</p>

  <p style="text-align: justify;">Isabelle Vioti hâlâ ayakta duruyordu, şaşırmış gibiydi.</p>

  <p style="text-align: justify;">-Bunun soruşturmanız açısından bir önemi mi var?</p>

  <p style="text-align: justify;">-Şimdilik karanlıkta el yordamıyla ilerliyorum.</p>

  <p style="text-align: justify;">-Milyonlarca yıllık bir evrimden söz ediyorsunuz... Bunun için bütün gece...</p>

  <p style="text-align: justify;">-Bana bir özet geçin.</p>

  <p style="text-align: justify;">Kadın ellerini ceplerine soktu -üzerinde kil lekeleri olan beyaz bir önlük vardı. Kararsız gibi görünüyordu. Geçen birkaç saniyenin ardından sordu:</p>

  <p style="text-align: justify;">-Bir çay ister misiniz?</p>

  <p style="text-align: justify;">-Zahmet etmeyin.</p>

  <p style="text-align: justify;">-Hiç zahmet olmaz. Bir termosta, sürekli olarak sıcak su bulundururum.</p>

  <p style="text-align: justify;">-Peki, Koyu ve şekersiz.</p>

  <p style="text-align: justify;">Isabelle Vioti birkaç saniyeliğine gözden kayboldu. Dumanı tüten iki fincanla geri döndü ve konuşmaya başladı. Arkasında, tarihöncesi döneme ait yaratıklar hem öğrenci hem de davanın ana konusu olarak sanki onları dinliyordu:</p>

  <p style="text-align: justify;">-Genel olarak, 6 ile 8 milyon yıl önce, insanın genetik açıdan maymundan farklılaştığı düşünülüyor. O dönemde, Doğu Afrika’da, Afrika kıtasını boydan boya kat eden uzun bir çatlak oluştu. Rift çatlağı. Bu olay, bizim kaderimizi belirleyen ekolojik bir kopmaya yol açtı. Bir tarafta nemli ormanlar varlığını sürdürürken, maymunlar da maymun olarak kaldı. Diğer tarafta topraklar kurudu ve savanaların oluşmasına sebep oldu. Bu yeni koşullar gereği maymunlar vahşi hayvanları görebilmek için arka ayakları üzerinde doğruldular. Böylece iki ayaklılığa ilk adımı attılar ve insanın atası olan -ki en bilinen örneği Lucy’dir- <span style="font-style:italic;">Australopithe-cus’a</span> dönüştüler. Adını duymuşsunuzdur. Bu kadın 3,3 milyon yıl öncesine aittir. Ama bir sorun vardı.</p>

  <p style="text-align: justify;">-Neydi?</p>

  <p style="text-align: justify;">-O.</p>

  <p style="text-align: justify;">Isabelle Vioti elini, boyu tam bir metre olan, siyahımsı bir yaratığın üstüne koymuştu. Her şeyiyle bir maymuna benzeyen, ancak ayakları üzerinde dik durabilen bir yaratık.</p>

  <p style="text-align: justify;">-Toumaı. 2001 yılında bulundu. 7 milyon yıl öncesine ait. Rift çatlağının oluşmasından önceye. Üstelik Çad’da ortaya çıkarıldı. O halde ekolojik değişimle de herhangi bir ilgisi olamazdı.</p>

  <p style="text-align: justify;">-Gerçekten de çatlak olayıyla bir bağı yok mu?</p>

  <p style="text-align: justify;">-Bu da, paleoantropologların uzun süreden beri dile getirdikleri şeyi ispatlıyor. İnsanın ortaya çıkışı, Afrika’nın dört bir yanında eşzamanlı oldu. Bulunan türler iklimle, ortamla, karşılaşılan zorluklarla doğrudan bağlantılıydı... Bir arada yaşayan farklı topluluklar bu koşullara uyum sağladı ve yavaş yavaş insan türüne doğru evrim geçirmeye başladı.</p>

  <p style="text-align: justify;"><span style="font-style:italic;">-Australopithecuslardan</span> sonra ne oldu?</p>

  <p style="text-align: justify;"><span style="font-style:italic;">-Homo habilis</span> ortaya çıktı.</p>

  <p style="text-align: justify;">Vioti başka bir heykele yöneldi. Daha az kıllı, biraz daha uzun -yaklaşık 1,50 metre. Ama çok daha maymunsu.</p>

  <p style="text-align: justify;">-En az 2 milyon yıl öncesine ait. Ona bu ad verildi, çünkü taşları, aletleri kullanmaya başlamıştı. Beyni de daha büyüktü. Hepçildi. Henüz avlanmayı bilmiyordu. Daha çok vahşi hayvanların artıklarıyla ve ölü hayvan kalıntılarıyla yetinen bir leş yiyici, her ortama ayak uydurarak, onlarca bireyden oluşan gruplar halinde yaşayan bir tür.</p>

  <p style="text-align: justify;">-Sonraki aşama?</p>

  <p style="text-align: justify;"><span style="font-style:italic;">-Homo erectus.Bir</span> milyon yıl önce ortaya çıktı. Tüm dünyaya dağıldı. On binlerce yıl içinde Yakındoğu’ya, sonra Asya’ya yöneldi.</p>

  <p style="text-align: justify;">-Bu türe ait heykelleriniz yok mu?</p>

  <p style="text-align: justify;">-On yıldan beri bir kafatası bekliyorum...<span style="font-style:italic;">Homo erectus’un</span> çok bilinen iki türü vardır. Bir tarafta yavaş yavaş ortadan yok olan Neandertal insanı ve daha sonra <span style="font-style:italic;">Homo sapiens sapiens ’e</span> dönüşecek olan ve kalıntıları Avrupa ile Ortadoğu’da bulunmuş arkaik <span style="font-style:italic;">Homo</span> sapiensler, yani Cro-Magnonlar. Şu ünlü Cro-Magnonlar. Doğrudan atalarımız...</p>

  <p style="text-align: justify;">Vioti, kürk giymiş, elinde bir mızrak tutan, daha uzun boylu ve daha yapılı bir yaratığın görülmesi için kenara çekildi. Yarısı uzun saçlarla örtülmüş bir yüzün kaba hatları. Bir hard rock grubunun roadie’si (bir müzik grubunun konser öncesi ve sonrası tüm ekipmanlarıyla ilgilenen görevli) olabilecek veya eski tür bir korku filminde çığırından çıkmış bir seri katili oynayabilecek bir adam.</p>

  <p style="text-align: justify;">-Tautavel insanı. Avrupa <span style="font-style:italic;">Erectus’u.</span> İskeleti Doğu Pireneler’de bulundu. En az 450 000 yıl öncesine ait. Neandertal insanının alt şubesi. Aslında bir “Neandertal öncesi” insanı... Henüz ateşi bilmiyor. İki yüzlü aletler kullanıyor. Avlanıyor ve vahşi hayvanlardan korunmak için mağaralarda yaşıyor. Bazen yamyam davranışları sergiliyor...</p>

  <p style="text-align: justify;">Jeanne, katilin, krizler sırasında, bu ilkel yaratıklar gibi davrandığından emindi.</p>

  <p style="text-align: justify;">-Bir dinleri var mıydı? Diye sordu.</p>

  <p style="text-align: justify;">-Din daha sonra ortaya çıkıyor, mezarlarla birlikte. Bu da yaklaşık 100 000 yıl öncesine dayanıyor. Neandertal insanları ve Cro-Magnonlar doğanın güçlerine saygı gösteriyorlar.</p>

  <p style="text-align: justify;">Jeanne cinayet mahallerindeki kanla yazılmış yazıları düşündü.</p>

  <p style="text-align: justify;">-O dönemde mi, mağaraların duvarlarına resimler yapmaya başlıyorlar?</p>

  <p style="text-align: justify;">-Hayır. Neandertal insanı, fresk sanatını hiç bilmedi. Yaklaşık 30 000 yıl önce de ortadan yok oldu. Bu süre içinde de Cro-Magnon insanı gelişmeye başladı. Ve onunla birlikte de mağara resimleri.</p>

  <p style="text-align: justify;">-Cosquer ve Lascaux’daki mağara resimleri de o döneme mi ait?</p>

  <p style="text-align: justify;">-Hepsi o çağda yapılmış, evet.</p>

  <p style="text-align: justify;">-Bana bu freskler hakkında ne söyleyebilirsiniz?</p>

  <p style="text-align: justify;">-Bu benim uzmanlığım değil. Eğer isterseniz, size bir uzmanın telefonunu verebilirim. Bir dostum.</p>

  <p style="text-align: justify;">Isabelle Vioti, Sioux yerlilerini andıran, hayvan postlarına bürünmüş bir grup insana doğru yöneldi.</p>

  <p style="text-align: justify;">-İşte Cro-Magnonlar.</p>

  <p style="text-align: justify;">İlk gördüğünde olduğu gibi Jeanne bu kez de şaşırmıştı: Arkaik insanları, hep hayvan postlarına bürünmüş, mağaralarda yaşayan yarı insan, yarı maymun yaratıklar olarak hayal etmişti. Aslında daha çok, Western filmlerinde gördüğümüz Kuzey Amerika yerlilerine benziyorlardı. Siyah uzun saçlar, deri tunik ve pantolonlar, sofistike takılar ve aletler.</p>

  <p style="text-align: justify;">-Onlar avcı-toplayıcı göçebelerdi. Taşları yontmada, terzilikte ve kürkçülükte uzmanlaşmışlardı... Uygarlık gelişiyor...</p>

  <p style="text-align: justify;">-Kabileler arasında çatışma var mıydı?</p>

  <p style="text-align: justify;">-Hayır. Daha çok hayatta kalmaya çalışıyorlardı. Hatta gruplar arasında yardımlaşma olduğu bile düşünülüyor. Her ne olursa olsun, endogaminin önüne geçmek için farklı klanlar arasında evlilikler yapılıyor.</p>

  <p style="text-align: justify;">Jeanne, dünyanın en eski kurallarından biri olan ensest yasağı hakkında soru sormayı düşündü, ama şu anda gereği yoktu. Zaten tüm bu konuşmalar, cinayetler ve katil hakkında pek fazla bir ipucu vermiyordu. Katil, şu veya bu döneme ait ritüellerden, işaretlerden etkilenmiş olabilirdi, ama bir tutarlılığı yoktu. Jeanne bir sonuca vardı: Katilin ciddi bir antropoloji kültürü yoktu. Sadece kitaplardan, müzelerden rasgele edindiği hayal ürünleri...</p>

  <p style="text-align: justify;">-Sonra, diye devam etti Vioti, neolitik devrim gerçekleşiyor. Yaklaşık 10 000 yıl önce.</p>

  <p style="text-align: justify;">Hava yeniden ısınıyor. Hayvan sürülerinin yaşadığı stepler, ormanlık alanlara dönüşüyor. Mamutlar yok oluyor. Rengeyikleri, misk öküzleri kuzeye doğru hareketleniyor. Ve insan, birkaç bin yıl içinde, hayvancılığı ve tarımı öğreniyor. İşte o dönemde insanlar arasında şiddet olayları görülmeye başlıyor. Her kabile komşusunun rezervlerine göz dikiyor. Tahıl stokları. Sürüler... Jean-Jacques Rousseau haklıydı: Şiddet mülkiyetle birlikte ortaya çıkıyor. Bir süre sonra maden devrimi oluyor. Tunç, sonra demir. Dinler gelişmeye başlıyor. Yazı bulunuyor. Böylece tarihöncesinden İlkçağ’a geçiliyor...</p>

  <p style="text-align: justify;">Jeanne düşündü. Bu konuşmalardan ne beklediğini fazla bilmiyordu, ama şu ana kadar da herhangi bir ışık yanmamıştı. Ne katilin davranışını aydınlatacak bir şey. Ne de tarihöncesi ile katilin diğer iki saplantısı -otizm ve genetik - arasında bir ilişki kurmayı sağlayacak bir ipucu.</p>

  <p style="text-align: justify;">-Açıklamalar için teşekkürler, dedi neredeyse soğumuş çayını içtikten sonra. Size Francesca Tercia hakkında birkaç soru sorabilir miyim?</p>

  <p style="text-align: justify;">-Elbette, buyurun.</p>

  <p style="text-align: justify;">-Atölyenizde ne kadar süreden beri çalışıyordu?</p>

  <p style="text-align: justify;">-İki yıl.</p>

  <p style="text-align: justify;">-İki alanda eğitim almıştı, değil mi?</p>

  <p style="text-align: justify;">-Evet. Heykel ve antropoloji.</p>

  <p style="text-align: justify;">-Onu nasıl işe aldınız?</p>

  <p style="text-align: justify;">-Barcelona’daki CosmoCaixa Bilimler Müzesi’ne bir heykel yerleştiriyordum. Yanıma gelip dosyasını verdi. Bir saniye bile tereddüt etmedim.</p>

  <p style="text-align: justify;">-Fransa’da nasıl yaşıyordu? Kendine bir yol seçmiş miydi?</p>

  <p style="text-align: justify;">Vioti heykelleri gösterdi.</p>

  <p style="text-align: justify;">-Yolu, onların yoluydu. Toumai’yle, Neandertal insanlarıyla, Magdalenien insanlarıyla yaşıyordu. Gerçek bir tutkun.</p>

  <p style="text-align: justify;">-Erkek arkadaşı var mıydı?</p>

  <p style="text-align: justify;">-Hayır. Tüm hayatı heykeldi. Üstelik sadece burada değil. Evinde, yani Montreuil’deki loftunda da. Daha çağdaş, daha kişisel bir çalışma yürütüyordu.</p>

  <p style="text-align: justify;">-Bu çalışmalar neyle ilgiliydi?</p>

  <p style="text-align: justify;">-Oldukça olağandışı. Bizim kalıp tekniklerimizden yararlanıyordu, ama bunları gerçeküstü kişilerin yer aldığı modern sahneler yaratmakta kullanıyordu. Özellikle çocuklar. Gerçekten iç karartıcı şeyler... Ama yavaş yavaş tanınmaya başlamıştı. Bir sergi bile açtı.</p>

  <p style="text-align: justify;">-Francesca’nın loftunun anahtarları siz de var mı?</p>

  <p style="text-align: justify;">-Bir çiftini hep burada bırakırdı.</p>

  <p style="text-align: justify;">-Onları alabilir miyim?</p>

  <p style="text-align: justify;">Isabelle Vioti tereddüt etti.</p>

  <p style="text-align: justify;">-Bunu size sorduğum için özür dilerim ama... bir yargıcın gelip bizzat sorular sorması pek alışıldık değil, sanırım?</p>

  <p style="text-align: justify;">-Kesinlikle alışıldık değil.</p>

  <p style="text-align: justify;">-Gerçekten dosyadan sorumlu sorgu yargıcı siz misiniz?</p>

  <p style="text-align: justify;">-Hayır.</p>

  <p style="text-align: justify;">-Bundan emindim, diye gülümsedi kadın. Öyleyse bu... tamamen kişisel bir şey, değil mi?</p>

  <p style="text-align: justify;">-Artık kişisel olamaz. Ölen yargıç François Taine, benim dostumdu. Ve katili durdurmak için her şeyi yapacağım.</p>

  <p style="text-align: justify;">-Beni burada bekleyin.</p>

  <p style="text-align: justify;">Isabelle bir dakikalığına gözden kayboldu. Salona alacakaranlık hâkim oluyordu. Heykellerin gözleri, gizemli bir galaksinin yıldızları gibi karanlığın içinde parlıyordu. Işığı hâlâ dünyaya ulaşmaya devam eden ölü bir galaksi.</p>

  <p style="text-align: justify;">-İşte. Feuillantines Sokağı, numara 34. Montreuil’de, Croix-de-Chavaux’nun yakınında.</p>

  <p style="text-align: justify;">Jeanne’ın avcuna bir çift anahtar bıraktı.</p>

  <p style="text-align: justify;">-Sizi baştan uyarayım, içerisi karmakarışık bir halde. Oraya, cenaze töreni için elbise almaya gitmiştim. Francesca’nın Arjantin’de hiç kimsesi yoktu. Diktatörlük döneminin bir çocuğu. Anne babası rejim tarafından öldürülmüş. Ben...</p>

  <p style="text-align: justify;">Vioti sustu, duygulanmıştı. Biraz sonra yeniden konuşmaya başladı:</p>

  <p style="text-align: justify;">-Oraya gittiğimde tuhaf bir şey fark ettim...</p>

  <p style="text-align: justify;">-Atölyesinde mi?</p>

  <p style="text-align: justify;">-Evet. Bir heykel eksikti.</p>

  <p style="text-align: justify;">-Hangi heykel?</p>

  <p style="text-align: justify;">-Bilmiyorum. Bitirmek üzere olduklarından biri. Francesca, atölyenin tam ortasındaki bir tür iskelenin üzerinde çalışıyordu. Heykeli dik tutmaya ve bitirdiğinde de oradan indirmeye yarayan makara ve çıkrıklardan oluşan bir sistem. İskelenin üstünde hiçbir şey yoktu, ama kablo sistemi yeni kullanılmıştı. Gözümden kaçmadı. Bu benim mesleğim.</p>

  <p style="text-align: justify;">Reischenbach ve adamları bu ayrıntıyı fark etmemişti.</p>

  <p style="text-align: justify;">-Belki de bu heykeli galeriye vermiştir?</p>

  <p style="text-align: justify;">-Hayır. Telefon ettim. Galericiler hiçbir şey almamış. Zaten altı aydan önce bir şey beklemiyorlardı. Onlara göre Francesca, insanları heyecanlandıracak gizli bir proje üzerinde çalışıyordu.</p>

  <p style="text-align: justify;">-Bu heykelin biri tarafından çalındığını mı düşünüyorsunuz?</p>

  <p style="text-align: justify;">-Evet. Kuşkusuz ölümünden sonra. Bu son derece delice bir şey.</p>

  <p style="text-align: justify;">Jeanne’ın nöronları birbirine bağlanıyordu. Gerçek, Isabelle Vioti’nin düşündüğünden çok daha deliceydi. Ve o bunu hissetmişti.</p>

  <p style="text-align: justify;">Hırsızı biliyordu.</p>

  <p style="text-align: justify;">François Taine’in bizzat kendisiydi.</p>

  <p style="text-align: justify;">Ölümünden birkaç saat önce yolladığı son mesaj hâlâ kulaklarındaydı: “Saat 22.00’de bende ol. Önce gidip Francesca Tercia’nın, üçüncü kurbanın evinde bir şeylere bakacağım. Göreceksin. Çok çılgınca bir şey!” Bu söylenebilecek en hafif şeydi. Onunla konuşmadan önce Taine, Francesca’nın evine gidip bu heykeli almak istemişti. Neden?</p>

  <p style="text-align: justify;">Ama Francesca başka bir gerçeği daha biliyordu.</p>

  <p style="text-align: justify;">Çok daha delice bir şeyi.</p>

  <p style="text-align: justify;">Jeanne o heykeli görmüştü.</p>

  <p style="text-align: justify;">Yangında Taine’le birlikte yanan şu garip yaratık.</p>

  <p style="text-align: justify;">Jeanne’ın katil sandığı şu Gollum. Alevlerden kapkara olmuş bir tür çocuk-canavar. Hareketlerinin ve vücut biçimsizliğinin sebebi, silikonun alevler içinde erimesiydi. Ve o bunu bir saldırı olarak algılamıştı: François Taine’i alevlerin içine atmaya çalışan katil. Aslında her şeyi tersinden değerlendirmek gerekiyordu.</p>

  <p style="text-align: justify;">Taine, ne pahasına olursa olsun, heykeli alevlerden kurtarmak istiyordu. İşte bu nedenle, kollarında plastik, reçine ve vernik bulunmuştu. Eriyen heykelin kalıntıları. İşte bu nedenle, katilin cesedini hiçbir şekilde bulamamışlardı. Katil orada değildi. Her ne olursa olsun o dairenin içinde yoktu.</p>

  <p style="text-align: justify;">Orada sadece bir heykel vardı.</p>

  <p style="text-align: justify;">Taine’le birlikte ölüme mahkûm edilen heykel...</p>

  <p style="text-align: justify;">Isabelle Vioti hâlâ konuşuyor, ama Jeanne artık onu duymuyordu.</p>

  <p style="text-align: justify;">Aklına her şeyden fazla kurcalayan iki soru vardı.</p>

  <p style="text-align: justify;">Francois Taine neden o heykeli almıştı?</p>

  <p style="text-align: justify;">Neden, her ne pahasına olursa olsun onu alevlerden korumak istiyordu?</p>
</body>
</html>
