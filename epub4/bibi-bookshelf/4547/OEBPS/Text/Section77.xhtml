<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-77-</h4>

  <p style="text-align: justify;">Saat 07.45.</p>

  <p style="text-align: justify;">Jeanne bir sıçrayışta yatağından doğruldu. Rakamlar cep telefonun ekranında parlıyordu. Feraud ve Beto’yla kahvaltı için randevulaştığı saat gelmişti. Üzerine bir kot pantolon geçirdi. Bir tişört. İki polo. Dışarı fırladı.</p>

  <p style="text-align: justify;">Güneş doğmuştu. Beyaz, soğuk, belirgin bir güneş. Jeanne ısınmak için elleriyle kollarını ovuşturdu ve Feraud’nun oda kapısını tıklattı. Cevap yoktu. Daha kuvvetli vurdu. Psikiyatr, saç baş dağınık, yüzü gözü şişmiş bir halde kapıyı açtı.</p>

  <p style="text-align: justify;">Oda uyanamamıştı.</p>

  <p style="text-align: justify;"><span style="font-style:italic;">İki soytarı...</span></p>

  <p style="text-align: justify;">-Saat neredeyse 8, dedi Jeanne soğuk bir şekilde. Barçayı kaçıracağız.</p>

  <p style="text-align: justify;">-Ben... ben hazırlanıyorum.</p>

  <p style="text-align: justify;">-Seni ana binadaki restoranda bekliyorum, dedi. Hiç düşünmeden “sen” diye hitap etmeye başlamıştı. Beto çoktan gelmiş olmalı.</p>

  <p style="text-align: justify;">-Ta... tamam.</p>

  <p style="text-align: justify;">Jeanne odalar boyunca ilerledi. Kendini hâlâ uykuda, hayaller, karmaşık duygular içinde hissediyordu.</p>

  <p style="text-align: justify;">Beto restoranda değildi. Cep numarasını almadığını fark etti. Tasalanmasına gerek yoktu. Termoslar tezgâhın üstündeydi. Kahve. Süt. Sıcak su. Jeanne oturmadan kendine bir kahve doldurdu. Büfenin üzerine konmuş bayat ekmek dilimlerine rağbet etmedi.</p>

  <p style="text-align: justify;">Saat 08.00’di.</p>

  <p style="text-align: justify;">Barça yarım saat içinde yola çıkacaktı. Beto neredeydi? Onları yüzüstü mü bırakmıştı? Arkasında bir gürültü duydu. Feraud, az çok toparlanmış gibiydi. Elinde çantalarıyla gelmişti.</p>

  <p style="text-align: justify;">-Bir kahve iç, dedi Jeanne otoriter bir ses tonuyla. Ben çantamı almaya gidiyorum Sonra gidip Beto’yu bulacağız. Kuzeninin evine.</p>

  <p style="text-align: justify;">-Nerede olduğunu bilmiyoruz ki!</p>

  <p style="text-align: justify;">-Biliyoruz. 200 metre uzakta. Bana tarif etmişti. Herhangi bir şey olursa diye.</p>

  <p style="text-align: justify;">Birkaç dakika sonra Campo Alegre’nin anayolunda ilerliyorlardı. Her yer, çinko çatıları veya naylon damları olan çimento barakalar ve ahşap kulübelerle doluydu. Burada gri sadece bir renk değil, bir salgındı. Sokakta gıdaklayarak dolaşan tavuklar vardı. Köpekler, domuzlar, atlar... Dün geceye göre daha fazla hayvan göze çarpıyordu, ama hepsi çok ağır hareket ediyordu. Küçük kasabanın nabzı yavaş atıyordu.</p>

  <p style="text-align: justify;">Kuzenin kulübesi soldaki ikinci dar sokakta, sağdan üçüncü kulübeydi. Kum kaplı bir avlunun dip tarafında tahtalardan oluşturulmuş, kare biçiminde bir baraka. Jeanne birkaç kez kapıya vurdu. Cevap yoktu. Rehber gitmiş olamazdı. Land Cruiser’ı hâlâ otelin park alanında duruyordu.</p>

  <p style="text-align: justify;">-Beto?</p>

  <p style="text-align: justify;">Jeanne kilit görevi gören teli kaldırdı ve kapıyı itti. Tahtaların arasından sızan güneş ışınlarının, üzerlerine yol yol yansıdığı her türden eski eşyayla karşılaştı. Tencereler, budama bıçakları, ipler, kafesler, kumaşlar, sobalar, çaputlar, yerfıstığı çuvalları, kavanozlar, şişeler... Bunların tümü asılmış veya neredeyse hayran olunacak bir karmaşa içinde üst üste istiflenmişti... Bir ucuzluk pazarı gibi.</p>

  <p style="text-align: justify;">-Beto?</p>

  <p style="text-align: justify;">Kulübenin içi insana güç ve enerji veren karanlık, sıcacık bir sığınak gibiydi. Havada talaş kokusu vardı.</p>

  <p style="text-align: justify;">Jeanne hamağı gördü.</p>

  <p style="text-align: justify;">-Beto?</p>

  <p style="text-align: justify;">Oradaydı; şapkası yüzünde, ağın içinde yatıyordu. Yerde siyah bir birikinti vardı. Ölümün ağırlaştırdığı ceset, hamağı neredeyse yere değecek duruma getirmişti. Jeanne ilerledi. İnce bir ışık Betonun gırtlağını aydınlatıyordu. Bir kulaktan diğerine kadar açılmıştı. Katil geniş ve derin bir yara açarak hem şahdamarını, hem de boynunu kesmişti. Katilin kimliği hakkında Jeanne’ın en ufak bir kuşkusu yoktu.</p>

  <p style="text-align: justify;">-Artık dayanamıyorum.</p>

  <p style="text-align: justify;">Arkasında Feraud’nun sesini duydu. Sarsılarak titriyordu. Jeanne ise kımıldamıyordu. Vücudundaki kan daha ağır, daha yavaş akıyordu sanki. <span style="font-style:italic;">Joachim. Onunla yalnız buluşmamızı istiyor. Yardımsız ve malzemesiz. Manes Ormanı’nda...</span></p>

  <p style="text-align: justify;">Psikiyatr Jeanne’ı omzundan tuttu ve hoyratça çevirdi.</p>

  <p style="text-align: justify;">-Size ne dediğimi duydunuz mu? ARTIK DAYANAMIYORUM!</p>

  <p style="text-align: justify;">-Sakin ol.</p>

  <p style="text-align: justify;">Birden bir başka gerçeği daha anladı. Joachim, Manes Ormanı’na “birlikte” gelmelerini istemiyordu. <span style="font-style:italic;">Jeanne’ı bekliyordu. Yalnızca Jeanne’ı.</span> Feraud listedeki bir sonraki kişiydi. Kurt çocuk ilk fırsatta onu öldürecekti.</p>

  <p style="text-align: justify;">Feraud, Jeanne’ın omzunu bıraktı ve belli belirsiz bir hareket yaptı, başı öndeydi.</p>

  <p style="text-align: justify;">-Sakinim, evet. Ve bırakıyorum.</p>

  <p style="text-align: justify;">-Nasıl istersen.</p>

  <p style="text-align: justify;">-Yalnız mı devam edeceksiniz?</p>

  <p style="text-align: justify;">Jeanne saatine baktı.</p>

  <p style="text-align: justify;">-Barça 10 dakika içinde hareket ediyor, dedi kapıya doğru yönelirken.</p>

  <p style="text-align: justify;">-Ya o? Onu burada mı bırakıyorsunuz? Polise haber vermeden?</p>

  <p style="text-align: justify;">Kulübenin kapısında durdu, Feraud’ya döndü.</p>

  <p style="text-align: justify;">-Hangi polis? Yerlilerin en yakın polis karakoluyla temasa geçmesi üç günü bulur. Hiçbir soruşturma olmayacak. Kimse Beto ile bizim aramızda bir bağlantı kuramaz. Gece karanlığında geldik. Aynı yerde de kalmadık.</p>

  <p style="text-align: justify;">-Araba? Malzemeler?</p>

  <p style="text-align: justify;">-Hepsini bırakıyorum. Arabayla Formosa’ya dön ve...</p>

  <p style="text-align: justify;">-Hayır.</p>

  <p style="text-align: justify;">Feraud sekinin üstünde ona yetişti. Jeanne bir an Fransa’ya geri dönmesi için ona bağırmak istedi. İnsan psişesiyle ilgili eşsiz kuramlarına dönmesi için. Ve soruşturmayı tamamlamasına izin vermesi için.</p>

  <p style="text-align: justify;">Ama Feraud dikkatle ona bakıyordu, alnı kırışmıştı.</p>

  <p style="text-align: justify;">-Yüzünüzde ne var?</p>

  <p style="text-align: justify;">Merakla elini uzattı. Jeanne’ın perçemlerini kaldırdı.</p>

  <p style="text-align: justify;">-Kan. Yaralandınız mı?</p>

  <p style="text-align: justify;">-Nerede? Diye sordu Jeanne yüzünü yoklayarak.</p>

  <p style="text-align: justify;">-Cesede mi dokundunuz?</p>

  <p style="text-align: justify;">Jeanne cevap vermedi. Kafasını Beto’nun yarasının içine soksa bile bu şekilde kan bulaşması imkânsızdı. Rehberin yarası uzun süre önce pıhtılaşmıştı. Kan <span style="font-style:italic;">başka yerden</span> geliyordu. Geri döndü ve içeri girdi. Duvara asılı bir aynayı aldı. Yüzüne doğru tuttu. Sol şakağının üstünde siyahımsı bir iz vardı. Saçlarını araladı. Basit bir iz değildi. Damga gibi bir şey. Bir avcun yarım kalmış izi, halkamsı, kulak biçiminde...</p>

  <p style="text-align: justify;">Çok narin bir el.</p>

  <p style="text-align: justify;">Bir yeniyetmenin eli.</p>

  <p style="text-align: justify;">Nefesi tıkanan Jeanne gerçeği anladı. Rüyası, bir rüya değildi. Odasında kendini Venüs olarak hissettiğinde, kabuklarla kaplı Joachim’i üzerine eğilmiş, onu okşarken gördüğünde, <span style="font-style:italic;">gerçeği</span> algılamıştı.</p>

  <p style="text-align: justify;">Kurt çocuk Beto’yu öldürdükten sonra onu ziyaret etmişti.</p>

  <p style="text-align: justify;">Ayna hâlâ elindeydi, diğer eliyle saçlarını başının üstünde topladı. Şakağındaki izin <span style="font-style:italic;">ters tarafa</span> baktığını fark etti. Önce avcun keskin kenarı. Alında. Sonra aşağı dönük parmakların izleri... Joachim’in soluğunu yüzünde hissetmişti. Kanlı elini -yamyam katilin elini- alnında.</p>

  <p style="text-align: justify;">Neden <span style="font-style:italic;">tersti.</span></p>

  <p style="text-align: justify;">Cevap belliydi.</p>

  <p style="text-align: justify;">Hâlâ kriz halindeydi.</p>

  <p style="text-align: justify;">Demek ki bilekleri de içe dönüktü...</p>
</body>
</html>
