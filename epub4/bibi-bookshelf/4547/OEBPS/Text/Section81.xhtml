<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-81-</h4>

  <p style="text-align: justify;">Saat sabahın 7’si.</p>

  <p style="text-align: justify;">Jeanne panjurları açtı. Penceresi, palmiye gölgelerinin vurduğu açıklık alana bakıyordu. Ellerini siper ederek gözleriyle çevreyi taradı. Çiftlik binaları, ağılları ve kümesleriyle buranın alışıldık bir görüntüsü vardı... Ama bütün olarak bakıldığında iç karartıcı, bunaltıcıydı. Her şey yeşilden çok griydi. Her şey çamurdan çok tozdu. Arazi, her bakımdan, ormanın tenindeki açık ve derin bir yarayı andırıyordu. Kabuk bağlamaktan, ilk zamanlardaki bolluğuna dönmekten başka bir şey istemeyen bir yara.</p>

  <p style="text-align: justify;">-İyi uyudunuz mu?</p>

  <p style="text-align: justify;">Jeanne sağ tarafa, verandanın altına doğru sarktı. Fernando, sırtını güneşe vermiş, bir kamp masasında oturuyordu.</p>

  <p style="text-align: justify;">-Buyurun bir kahve için.</p>

  <p style="text-align: justify;">Birkaç dakika sonra Jeanne masadaydı, günün pırıltısı her tarafa bulaşmıştı. Her bitki sapına, her çalı dikenine nüfuz eden, pembemsi, organik bir aydınlık. Canlı bir ışık.</p>

  <p style="text-align: justify;">Jeanne için kahve.</p>

  <p style="text-align: justify;">Kendi için mate.</p>

  <p style="text-align: justify;">-Tam olarak neyin peşindesiniz?</p>

  <p style="text-align: justify;">Fernando hitabet kurallarını bir kenara bırakmıştı. Bu dobralık Jeanne’ın hoşuna gitti. O da aynı şekilde cevap verdi:</p>

  <p style="text-align: justify;">-Bir katil arıyorum.</p>

  <p style="text-align: justify;">-Nerede?</p>

  <p style="text-align: justify;">-Manes Ormanı’nda.</p>

  <p style="text-align: justify;">-Orada onlardan çok var. Kanun kaçakları, haydutlar, asker kaçakları. Ama hepsi öldü.</p>

  <p style="text-align: justify;">-Bütün yılı burada mı geçiriyorsunuz?</p>

  <p style="text-align: justify;">-Atlarla ilgilenen birkaç goşoyla {Güney Amerika’da, pampalarda büyük sığır sürülerini güden çoban} birlikte. Ben cehennemin bekçisiyim</p>

  <p style="text-align: justify;">Fernando sustuğu zamanlarda metal kamışını ağzına götürüyordu.</p>

  <p style="text-align: justify;">-Ormanda yaşayan bir halktan söz edildiğini duydunuz mu?</p>

  <p style="text-align: justify;">-Bölgede böyle bir şeyden bahsediliyor. Efsaneler.</p>

  <p style="text-align: justify;">Jeanne başını öne eğdi. Elleri titriyordu. Aklı reddederken bedeni sanki tehlikenin yakında olduğunu hissediyordu. İnsanı uyaran hiçbir belirti olmadığı halde, fırtınanın yaklaşmakta olduğunu hisseden atları düşünüyordu. Bedeni onun hayvani yanıydı.</p>

  <p style="text-align: justify;">-Bana şu efsanelerden söz edin.</p>

  <p style="text-align: justify;">Fernando yerdeki termosu aldı. Sıcak suyu yavaş yavaş metal kupasını boşalttı. Arkasındaki palmiyelerden yakıcı bir sıvı gibi ışıklar çıkıyordu sanki.</p>

  <p style="text-align: justify;">-Bu <span style="font-style:italic;">estancia’nın</span> ötesinde insana ait hiçbir şey yok. Yüzlerce kilometre boyunca. Manes Ormanı. Doğmamışlar Ormanı.</p>

  <p style="text-align: justify;">-Peki siz, kendiniz bir... şey gördünüz mü?</p>

  <p style="text-align: justify;">-Ben görmedim. Ama babam -o da eskiden burada çalışıyordu- bir hikâye anlatmayı severdi. Bütün riskleri göze alıp lagüne gittiği bir gün bir şey görmüş... Manzarayı hayal edin. Hareketsiz sular. Sizden bir baş kadar yüksek kamışlardan oluşan ormanlar. Siz farkına bile varmadan yer değiştiren topraklar... Şafak vakti. Işık manzarayı büyülü bir hale gibi kuşatıyor. Babam -o bu şekilde anlatırdı- hayaller ülkesine giriyor. Birden karşısına bir düzlük çıkıyor. Arkasında birinin varlığını hissediyor. Geriye dönüp bakıyor ve arkadan vuran ışığın altında bir siluet görüyor. Çok büyük. Gözlerinin içine girmiş saçlar. Yara izleri... Bazen babam hikâyesini değiştirirdi. Davetsiz misafirin, frengiye yakalanmış gibi çürümüş bir burnu olurdu. Bir keresinde de, dişleri sipsivri yontulmuştu. Babam hikâyeyi her anlatışında, yaratığın yüzü de başka bir biçim alırdı. Ama babam yaklaştığında her şey yok olmuş. İşte Doğmamışlarla ilgili tüm bildiklerim bunlar.</p>

  <p style="text-align: justify;">Jeanne kahvesini içti. İstençdışı bir hareketle, masasının üstünde yığılı, yağ ve reçel sürülü esmer ekmek dilimlerinden birini aldı. Acı tat ona Paris’teki kahvaltılarında yediği kepek ekmeğini hatırlattı. <span style="font-style:italic;">Gerçekdışı.</span></p>

  <p style="text-align: justify;">Fernando birden, hantal omuzlarını sarsa sarsa güldü.</p>

  <p style="text-align: justify;">-Bana sakın burada bir tür yeti veya ona benzer bir şey arayan o çılgınlardan olduğunuzu söylemeyin.</p>

  <p style="text-align: justify;">-Çılgınlar, çok mu fazlaydı?</p>

  <p style="text-align: justify;">-Şu son günlerde, en az iki kişi.</p>

  <p style="text-align: justify;">-Niels Agosto. Jorge de Almeida. İlki Nikaragua’dan geliyordu. İkincisi Tucuman’dan.</p>

  <p style="text-align: justify;">-Bayağı bilgi sahibisiniz. Onlara ne olduğunu bilmiyorum.</p>

  <p style="text-align: justify;">Jeanne ter içinde kalmıştı. Ağustosböcekleri cırlıyordu. Sesleri bir camın üzerine sürtünen bir bıçağı çağrıştırıyordu.</p>

  <p style="text-align: justify;">-Lagünün içlerine nasıl girebilirim?</p>

  <p style="text-align: justify;">-Bu intihar olur.</p>

  <p style="text-align: justify;">-Oraya nasıl gidebilirim?</p>

  <p style="text-align: justify;">Adamın kırışık yüzünde bir gülümseme belirdi.</p>

  <p style="text-align: justify;">-Anlaşılan sizi ikna etmek imkânsız, ha?</p>

  <p style="text-align: justify;">-Evet.</p>

  <p style="text-align: justify;">-Anlamıştım.</p>

  <p style="text-align: justify;">Fernando sandalyenin arkasına asılı ceketinin cebinden, üzeri keçeli kalemle çizilmiş bir kâğıt çıkardı ve masaya açtı. Manes Ormanı’nın haritası.</p>

  <p style="text-align: justify;">-Oraya girmek için tek bir yol var, dedi. Yani benim bildiğim demek istiyorum. Buradan, yani lagünden kuzeye doğru çıkmak gerekiyor.</p>

  <p style="text-align: justify;">-Tekneyle mi?</p>

  <p style="text-align: justify;">-Tekneyle, evet. Benim goşolardan biri sizi götürebilir. Sonra bir patika var. Hayvan türlerinin sayımını yapmaya gelen orman korucularının kullandığı bir yol. Bir gün boyunca bu yönde ilerliyorsunuz. Sonra durmanız gerekiyor. Daha öteye gitmek imkânsız. Diğer gün aynı yoldan geri dönüyorsunuz. Yolculuğun sonu.</p>

  <p style="text-align: justify;">-Adamın bana eşlik edecek mi?</p>

  <p style="text-align: justify;">-Ormana adımını atmayacak, <span style="font-style:italic;">comprende?</span> (İspanyolca,”anlaşıldı mı?”) Tüm yapabileceğim, onu yarından sonraki akşam üzeri sizi almak üzere patikaya geri göndermek. Bir gün boyunca yürürsünüz. Havayı teneffüs edersiniz. Geri dönersiniz. Eğer bu programdan saparsanız, patikanın daha ilerisine gitme riskini göze alırsanız, işte bu çok kötü olur. Kimse sizin için bir şey yapamaz.</p>

  <p style="text-align: justify;">Jeanne önündeki haritaya bakıyordu. Ormanın içine girmiş nehirler. Haritayı yapan kişi, cangılı belirtmek için ağaç siluetleri çizmişti. İronik bir ayrıntı vardı: Bu çizimler Joachim’in işaretlerine benziyordu; cinayet mahallerindeki gizemli alfabeye.</p>

  <p style="text-align: justify;">-Şu haç işareti nedir?</p>

  <p style="text-align: justify;">-Palin’in <span style="font-style:italic;">estancia’sı.</span></p>

  <p style="text-align: justify;">Jeanne ürperdi.</p>

  <p style="text-align: justify;">-Amiral Alfonso Palin mi?</p>

  <p style="text-align: justify;">-Onu tanıyor musunuz? Lagünün sahibidir.</p>

  <p style="text-align: justify;">Jeanne şok geçiriyordu; bir anda, anlam kazanan bir sürü unsurun altında boğuluyormuş hissine kapılmıştı. Bu çok önemli gerçeği daha önce nasıl öğrenememişti? Bu keşfedilmemiş bölge. Bu yalnız halk. Hepsi <span style="font-style:italic;">Palin ’in koruması altındaydı.</span> Bu yasak dünya amirale <span style="font-style:italic;">aitti.</span></p>

  <p style="text-align: justify;">-Diktatörlük döneminde Palin servet yaptı, diye açıkladı Fernando. Nasıl olduğu pek bilinmiyor. Falkland Savaşı’ndan sonra burada inzivaya çekildi ve hükümetten bu bölgeyi satın almayı başardı. Hiçbir zorlukla karşılaşmadan. Ekilmesi imkânsız bir balçık çukurunu kim ister ki? Orada doğal bir rezerv oluşturdu. Palin’in çok insan öldürdüğü söyleniyor. Şimdi ağaçları ve timsahları koruyor.</p>

  <p style="text-align: justify;">Her şey somutlaşıyordu. Her şey anlam kazanıyordu. Jeanne deniz subayının gerçek amacını anlıyordu. Oğlunun biyosistemini <span style="font-style:italic;">satın almıştı.</span></p>

  <p style="text-align: justify;">-Alfonso Palin, dedi duygularını ele vermeyen bir sesle, orada mı yaşıyor?</p>

  <p style="text-align: justify;">-Bazen geliyor, hepsi bu.</p>

  <p style="text-align: justify;">-Nereden geçiyor?</p>

  <p style="text-align: justify;">-Havayoluyla. Villasının yanına bir pist yaptırdı. Özel uçağının sesi duyuluyor.</p>

  <p style="text-align: justify;">-Şimdi orada mı?</p>

  <p style="text-align: justify;">-Hiç bilmiyorum. Haftalardan beri jetinin sesi duyulmadı. Ama bunun bir anlamı yok. Her şey rüzgâra bağlı.</p>

  <p style="text-align: justify;"><span style="font-style:italic;">-Estancia</span> ’sı nerede? Oturduğu yeri, <span style="font-style:italic;">posada</span> ’yı soruyorum.</p>

  <p style="text-align: justify;">-Size sözünü ettiğim patikanın kenarında. Yolun bitiminde, sağ tarafta başka bir yol daha var. Ama oraya hiç gitmedim. Orası gerçekten uzak durulması gereken bir bölge. Herif tehlikeli.</p>

  <p style="text-align: justify;">-Biliyorum.</p>

  <p style="text-align: justify;">Fernando gülümsedi.</p>

  <p style="text-align: justify;">-Kapatılması gereken eski hesaplar mı?</p>

  <p style="text-align: justify;">Jeanne cevap vermedi. Fernando, onun bir <span style="font-style:italic;">desaparecido’nun</span> kızı olduğunu düşünüyor olmalıydı. Diktatörlük tarafından çalınmış, intikamını almak için geri dönmüş bir kız çocuğu.</p>

  <p style="text-align: justify;">-İki saat içinde yola çıkıyorsunuz, dedi Fernando ayağa kalkarken. <span style="font-style:italic;">Lancha’yı</span> {Tek bir ağaç gövdesinden oyulmuş ve bir motor takılmış olan ince, uzun tekne.} hazırlamalarını ve ormanda gecelemeniz için gerekli donanımları tedarik etmelerini isteyeceğim.</p>

  <p style="text-align: justify;">Jeanne de ayağa kalktı.</p>

  <p style="text-align: justify;">-Sizden bir şey isteyebilir miyim?</p>

  <p style="text-align: justify;">-Yeterince şey yaptım sanıyorum.</p>

  <p style="text-align: justify;">-Arkadaşımı, Antoine Feraud’yu seyahatim boyunca burada konuk edebilir misiniz?</p>

  <p style="text-align: justify;">-Yalnız mı gitmek istiyorsunuz?</p>

  <p style="text-align: justify;">-O olmadan daha güçlü olurum.</p>

  <p style="text-align: justify;">Fernando pis pis sırıttı.</p>

  <p style="text-align: justify;">-Tabirimi mazur görün, ama siz...</p>

  <p style="text-align: justify;">-Tamam mı?</p>

  <p style="text-align: justify;">Verandanın altında duyulan ayak sesleri adamın cevap vermesini engelledi.</p>

  <p style="text-align: justify;">-Ben hazırım.</p>

  <p style="text-align: justify;">Jeanne arkasında döndü ve kâşif kıyafetleri içindeki Feraud’yu gördü, gözlerini siyah gözlük camlarının arkasında gizlemişti.</p>

  <p style="text-align: justify;">-Gözlerim iyileşti, dedi konuyu kısa kesmek için. Yani hemen hemen. Her halükârda sizinle gelmek istiyorum.</p>

  <p style="text-align: justify;">Jeanne cevap vermedi. Sessizliği, rıza göstermek olarak kabul edilebilirdi.</p>

  <p style="text-align: justify;">-Bir şeyler yiyin, dedi Fernando, psikiyatra masayı işaret ederek. Güç kazanmanız gerekiyor. Benim <span style="font-style:italic;">senora’ya</span> bir şeyler göstermem gerekiyor.</p>

  <p style="text-align: justify;">Feraud hiçbir şey demeden masaya oturdu. Jeanne ana binanın yanındaki müştemilata kadar Arjantinlinin peşinden gitti. Fernando zırhlı kapının kilit sistemini açtı.</p>

  <p style="text-align: justify;">Odada hiç mobilya yoktu. Sadece tüfekleri yerleştirmek için duvarlara sabitlenmiş tüfeklikler. Av tüfekleri değil. Saldırı tüfekleri. Jeanne ateşli silahlardan hoşlanmıyordu, ama konuyu yakından öğrenmek için atış ve balistik eğitimleri almıştı. İlk bakışta birçok modeli tanıdı. Holografik nişan düzeneğiyle, 9x19 mm’lik bir HK MP5 SD6. NATO’da kullanılan, uzun namlulu 5.556x46 mm’lik bir SIF 551 Commando. Bir aracı 2 000 metre mesafeden durdurabilecek güce sahip, Hecate II PGM, dürbünlü bir suikast tüfeği. 12 kalibrelik Mag, parkerize[Genellikle askeri silahların metal aksamında kullanılan gri/yeşil bir boya] mermi atan Remington, pompalı tüfek. Ayrıca yarı otomatikler, her kalibreden tabancalar da vardı...</p>

  <p style="text-align: justify;">Fernando lagündeki Doğmamışlara inanmıyor olabilirdi, ama herhangi bir saldırı durumunda onları püskürtmek için silahlanmıştı.</p>

  <p style="text-align: justify;">Tabancalara doğru yaklaştı ve yarı otomatik bir HK USP 9x19 mm’lik Para’yı asılı olduğu yerden indirdi. Bir klasik. Seri bir hareketle şarjörü çıkardı. Namlu yuvasını kontrol etti. Yeniden taktı.</p>

  <p style="text-align: justify;">İşaretparmağını namlu boyunca gezdirdi ve silahı kabza kısmından Jeanne’a uzattı.</p>

  <p style="text-align: justify;">-Yarı otomatik bir tabancadır.</p>

  <p style="text-align: justify;">-Biliyorum, dedi Jeanne silahı alırken.</p>

  <p style="text-align: justify;">-Geri tepme amortisör sistemi var, size açıklayayım mı?</p>

  <p style="text-align: justify;">-Gerek yok.</p>

  <p style="text-align: justify;">-Dönüşte iade edersiniz.</p>

  <p style="text-align: justify;">Jeanne emniyet mandalını kontrol etti, sonra silahı sırt çantasına koydu. Fernando ona dört yedek şarjör verdi. Jeanne şarjörleri ceketinin cebine koydu.</p>

  <p style="text-align: justify;">Manda-erkek, koruyucu melek görünümünde değildi.</p>

  <p style="text-align: justify;">Ama yine de onun koruyucu meleğiydi.</p>

  <p style="text-align: justify;">Jeanne alnına yapışmış perçemi düzeltti.</p>

  <p style="text-align: justify;">-Teşekkür ederim. Bu silahı ekibin erkeğine vermeyi tercih etmez miydiniz?</p>

  <p style="text-align: justify;">-Az önce bunu yaptım zaten.</p>
</body>
</html>
