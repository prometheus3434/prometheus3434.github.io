<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-67-</h4>

  <p style="text-align: justify;">Madres de Plaza de Mayo Derneği Corrientes Caddesi’nin güneyindeydi. Jeanne adresi bulmakta hiç zorluk çekmedi -Annelerin cadde üzerinde bir şubeleri vardı. Taksi Plaza de Mayo’yu ve başkanlık sarayını geçti, sonra Piedras Sokağı’na ulaşmak için J. A. Roca Caddesi’ne girdi.</p>

  <p style="text-align: justify;">Jeanne yolda Feraud’ya planını açıkladı. Otuz yıldan beri Anneler generallere karşı benzersiz bir direniş cephesi oluşturuyordu. Soruşturma büroları halinde örgütlenmişlerdi, bu bürolara bağlı avukatlar, dedektifler, genetikçiler, patoloji uzmanları vardı... Onların yüzünden suçlular huzur içinde uyuyamıyorlardı. Çünkü düzenli olarak onların evlerine kadar yürüyorlar, evlerinin önünde sloganlar atıyorlardı: <span style="font-style:italic;">“La casa no es un penal!”</span> (İspanyolca, “Ev hapishane değildir.”) ya da : &nbsp;&nbsp;&nbsp;<span style="font-style:italic;">“Si no hay justicia, hay escrache popular!”</span></p>

  <p style="text-align: justify;">(İspanyolca,”Eğer adalet yoksa, halk ihbar ediyor!”) İlk seyahati sırasında Jeanne bu gösterilerden birini izlemişti. Hepsi beyaz başörtüsü takmış, şarkılar söyleyen, bağıran, davullarına vurarak adalet isteyen bu yaşlı kadınlar onu allak bullak etmişti.</p>

  <p style="text-align: justify;">Son yıllarda, Anneler yeni bir dernek daha kurmuştu: Mayıs Meydanı Büyükanneleri. Daha özel bir alanda faaliyet gösteriyorlardı: Diktatörlük tarafından kaçırılmış çocukların kimliklerini saptamak ve onları geri almak. 1976 ile 1983 yılları arasında, hamile mahkûmların doğurduğu bebekler “saygıdeğer ailelere”, yani sağcı ailelere verilmişti. Bazen bir subay, kısır karısına bir bebek hediye ediyordu. Zengin ailelere çocuk satan kaçakçılar da vardı. Öz aileleri işkenceciler tarafından toplama kamplarına tıkılmış yüzlerce çocuk bu şekilde kendi kimliklerini, kökenlerini yitirmişti.</p>

  <p style="text-align: justify;"><span style="font-style:italic;">“Abuela”</span> lar (İspanyolca,”Büyükanne.”) büyük bir duyarlılaştırma kampanyası başlatmış, kökenlerinden şüphe duyan otuzlu yaşlardaki Arjantinlileri ofislerine kan vermeye davet etmişti. Sonra DNA’ları rejim kayıplarınkiyle -yani büyükannelerin, kurbanların tüm ailesiyle karşılaştırılıyordu. Bu karşılaştırmalar çok sayıda çocuğun kimliğinin tespit edilmesini ve onların gerçek ailelerine verilmesini -en azından isimlerinin verilmesini- sağlamıştı.</p>

  <p style="text-align: justify;">Anneler ve Büyükanneler düşmanlarını tanımakta iyi birer uzman haline gelmişti. Dosyalar, mükemmel arşivler, örgütlenme şemaları oluşturmuşlardı. Suçluların Buenos Aires’teki adreslerini biliyorlardı. Adalette kaçmak için çevirdikleri dolapları. Mali ayak oyunlarını. Avukatlarını. Vinicio Pellegrini’yi bulmak için ideal kişilerdi. Ama yine aynı sorun söz konusuydu: Günlerden pazardı ve ofislerinin kaplı olma ihtimali vardı.</p>

  <p style="text-align: justify;">Taksi Piedras Sokağı, numara 157’nin önünde durdu. Jeanne bir kez daha taksi ücretini ödedi ve Feraud’ya kızgın bir bakış attı. Gördüğü şey onu sakinleştirdi. Solgun, gergin, saçı başı dağınık psikiyatrın bitkin bir hali vardı. Grand Palais’de tanıştığı, ilk akşamki Feraud’dan on yaş daha genç görünüyordu. Kafasına cop yedikten sonra polis tarafından tutuklanmış bir üniversite öğrencisini andırıyordu. Sabah uçakta gelirken psikiyatr Pierre Roberge’in günlüğünü okumuştu. Şimdi günlüktekilere bir de Arjantin’de yaşanmış zulümler eklenmişti. Bir salon psikiyatrı için bu kadarı fazlaydı...</p>

  <p style="text-align: justify;">Bir süre, yüz hatlarının güzelliğini, siyah gözlerini, biçimli kaşlarını hayranlıkla seyretti. Gerçekten yakışıklı bir adamdı. Ama saha soruşturması için uygun değildi. Bu gösteri onu etkilemişti. Bir an için alnına düşen perçemleri düzeltmek amacıyla elini uzattı. Sonra hemen şefkat belirtisi olan bu hareketten vazgeçti. Eliyle Feraud’nun omzuna vurdu ve taksinin kapısını açarken bağırdı:</p>

  <p style="text-align: justify;"><span style="font-style:italic;">-Vamos, companero!</span> (İspanyolca,”Gidelim arkadaş!.”)</p>

  <p style="text-align: justify;">Piedras Sokağı sevimsiz ve ıssızdı. Binalarda oturan kimse yok gibiydi. 157 numaranın kapı şifresini bilmiyordu. Binadan birinin çıkması için on dakika kadar beklediler. Üşüyorlardı. Sıcak basıyordu. İçlerinde, bir hastalık gibi, sıkıntılı geçmiş gecelerinin ve son derece rahatsız yolculuklarının izlerini taşıyorlardı.</p>

  <p style="text-align: justify;">İçeride de, aynı ıssızlık devam ediyordu. Sonu gelmeyen bir koridor. Gri duvarlar. Aralarına beyaz kareler serpiştirilmiş koyu renkli bir zemin. Peş peşe kapılar. Hepsi birbirinin benzeri. Asansörü buldular. Demir parmaklıkla kapatılan bir yük asansörü, Üçüncü kat. Yeni bir koridor. Yeniden bir dizi kapı. <span style="font-style:italic;">“Madres’m</span> kapısı en dipteydi. Üzerinde Plaza da Mayo’nun siyah-beyaz bir fotoğrafı yapıştırılmıştı.</p>

  <p style="text-align: justify;">Jeanne zili çaldı. Cevap yoktu. Otele dönmek, küçük bir restoran bulmak ve ertesi sabaha kadar turist gibi davranmaktan başka çareleri yoktu. Ama birkaç saniyenin sonunda bir kilit sesi duyuldu. Kapı açıldı. Çok saçmaydı belki ama, Jeanne, yarı kadın, yarı cadı yaşlı bir hanımla karşılaşmayı bekliyordu.</p>

  <p style="text-align: justify;">Kapıda duran kişinin, bu klişeyle uzaktan yakından ilgisi yoktu. Pembe çizgili bir gömlek, iyi kesim, pensli bir pantolon, püsküllü bir mokasen giymiş, kırklı yaşlarda bir adamdı. Gönüllü bir militandan çok, bir bankacıya benziyordu.</p>

  <p style="text-align: justify;">Jeanne kendi ismini ve Feraud’nunkini söyledi, Paris’ten geldiklerini açıkladı. Adam katır kutur bir Fransızcaya Jeanne’ın sözünü kesti:</p>

  <p style="text-align: justify;">-Paris mi? Paris’i iyi bilirim! Dedikten sonra bir kahkaha attı. Eğitimimin bir kısmını orada tamamladım. Sorbonne! Georges Bataille! Sinematek!</p>

  <p style="text-align: justify;">Ses tonu ele vermişti. Bir entelektüel. Yalanını hazırlamıştı: Jeanne ve Feraud, diktatörlükler karşısında adalet konulu bir kitap projesi üzerinde çalışıyorlardı. Adam bunu duyar duymaz bir adım geri çekildi ve yüksek sesle, güçlü bir kahkaha daha attı.</p>

  <p style="text-align: justify;">-Girin! Adım Carlol Escalante. Ben de bir gazeteciyim. Araştırmalarımı yapmam için ofisin anahtarlarını bana bıraktılar.</p>

  <p style="text-align: justify;">Çelik evrak dolapları, ahş ap çekmeceler, kontrplak gömme dolaplarla kaplı bir odaya girdiler. Tavana kadar uzanan dosyalar. Kapılarda, üzerinde “<span style="font-style:italic;">Desapareciidos"</span> (İspanyolca, “Kayıplar.”) veya <span style="font-style:italic;">“Buscar elhermano "</span>&nbsp;(İspanyolca,”Kardeşini bulmak.”) yazan afişler.</p>

  <p style="text-align: justify;">Jeanne kibarlık olsun diye sordu:</p>

  <p style="text-align: justify;">-Ne üzerinde çalışıyorsunuz? Diktatörlük sırasındaki kayıplar mı?</p>

  <p style="text-align: justify;">-Hayır. Çalınmış çocuklar. Yasadışı evlat edinme.</p>

  <p style="text-align: justify;">Jeanne yan gözle Feraud’ya baktı. Bu onların soruşturması için bir şanstı. Escalante de onlara sordu:</p>

  <p style="text-align: justify;">-Bu konu ilginizi çeker mi?</p>

  <p style="text-align: justify;">-Bir bölümü bu soruna ayırmayı düşünüyoruz, evet. Birçok suçlunun mahkûm olduğunu sanıyorum...</p>

  <p style="text-align: justify;">-Suçlunun kimliği, üzerinde uzlaşmak gerekiyor. Ve suçun niteliği üzerinde de...</p>

  <p style="text-align: justify;">Carol Escalante, onları, üzerinde birçok bilgisayarın durduğu ortadaki masaya götürdü. Arjantinlinin, konuştuğu konuyla hiç alakası olmayan nazik, güler yüzlü ve neşeli bir tarafı vardı. Açıklama başladı:</p>

  <p style="text-align: justify;">-İlginç olan, çocuklara karşı işlenen suçların Arjantin’de zamanaşımına uğramaması. Bu suçlar af kapsamına girmiyor. Bu çalınan çocuklar olayı, diğer suçlamalardan kurtulmayı başarmış generalleri yargı önüne çıkarmayı sağladı. Carlos Rafael Videla bile 1998’de mahkûm edildi. Çocukların kaçırılmasında, yurttaşlık haklarının yok edilmesinde, kimliklerinin değiştirilmesinde Videla’nın başrolü oynadığına karar verildi. Bugün bu davalar tuhaf bir seyir gösteriyor. Bazı çocuklar, kendilerini evlat edinmiş aileler aleyhinde bile dava açıyor...</p>

  <p style="text-align: justify;">Jeanne, bu kâbus dolu dünyayı düşünmeye çalıştı. İşkencehanelerde doğum yapan kadınlar. Noel çikolatası gibi hediye edilen çocuklar. Kendi kurbanlarının çocuklarını büyüten işkenceciler. Kendilerini evlat edinmiş aileleri bugün sanık kürsüsüne çıkaran ve çölde veya Uruguay’ın Atlantik kıyısında bulunmuş kemiklerle kendilerini özdeşleştiren otuzlu yaşlarda insanlar...</p>

  <p style="text-align: justify;">-Askerler hapiste mi?</p>

  <p style="text-align: justify;">Escalante yeniden bir kahkaha attı. Ufak tefekti, yüksek sesle, çenesini kaldırarak konuşuyordu, cümlelerini bir duvarın üzerinden aşırmak ister gibiydi.</p>

  <p style="text-align: justify;">-Arjantin’de kimse hapse girmedi! Evlerinde gözaltında tutuluyorlar, hepsi o kadar.</p>

  <p style="text-align: justify;">-İncelediğiniz vakalar arasında, Joachim adlı bir çocuktan söz edildiğini duydunuz mu?</p>

  <p style="text-align: justify;">-Gerçek ailesinin soyadını biliyor musunuz? Ya da evlat edilen aileninkini?</p>

  <p style="text-align: justify;">Jeanne bir an tereddüt etti, sonra yalan söyledi.</p>

  <p style="text-align: justify;">-Bilmiyorum.</p>

  <p style="text-align: justify;">-Araştırabilirim, eğer isterseniz. Bu çocuk kim?</p>

  <p style="text-align: justify;">-Adını duyduğumuz bir çocuk. Var olduğunu bile bilmiyoruz. Gerçekten.</p>

  <p style="text-align: justify;">Gazeteci kaşlarını çattı. Jeanne gelebilecek tüm sorulardan kaçmak için yüz seksen derece çark etti:</p>

  <p style="text-align: justify;">-Aslında, Albay Vinicio Pellegrini’nin adresini arıyoruz.</p>

  <p style="text-align: justify;">Adam yeniden gülümsedi.</p>

  <p style="text-align: justify;">-El Puma mı? Zor değil. Gazeteleri okumak yeterli. “People” sayfası. Ama buradan da, onu bulmanıza yardımcı olabilirim.</p>

  <p style="text-align: justify;">Escalante, işi başından aşkın bir dişçi &nbsp;&nbsp;&nbsp;edasıyla tekerlekli koltuğunu sürükledi. Bir</p>

  <p style="text-align: justify;">çekmeceyi karıştırmaya başladı.</p>

  <p style="text-align: justify;">-İşte.. Ortiz de Ocampo, numara 362. Buenos Airesin en şık semti: Palermo Chico.</p>

  <p style="text-align: justify;">-Bizimle konuşmayı kabul eder mi?</p>

  <p style="text-align: justify;">-Hem de nasıl! Pellegrini diğer generallerden çok farklıdır. Gevezenin tekidir. Bir provokatör. Ama aynı zamanda oldukça karizmatiktir.En azından lafı dolandırmadan konuşur.</p>

  <p style="text-align: justify;">Jeanne ve Feraud aynı anda ayağa kalktılar. Gazeteci de kalkarak, adresi yazdığı bir post-it uzattı.</p>

  <p style="text-align: justify;">-Şimdi gidebilirsiniz. Onu bulacağınıza emin olabilirsiniz, dostlarıyla birlikte. Pazar <span style="font-style:italic;">asado</span> günüdür! Bizde barbeküden daha kutsal bir şey yoktur!</p>
</body>
</html>
