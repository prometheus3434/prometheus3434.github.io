<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;"><a id="bookmark13"></a>-62-</h4>

  <p style="text-align: justify;">17 Kasım 1981</p>

  <p style="text-align: justify;">Juan resim yapıyor! Farklı boylarda siyah çizgiler, X’ler, Y’ler çiziyor. Bu bir alfabe olabilir. Ya da ağaç. Veya insan. Belki de, son yıllarında onu çevreleyen dünyayı -maymun sürüsü- tasvir etmeye çalışıyor... Ama bağdaşmayan bir ayrıntı var. Eğer bu siluetler <span style="font-style:italic;">carâya ’</span></p>

  <p style="text-align: justify;"><a id="bookmark14"></a>26 Kasım 1981</p>

  <p style="text-align: justify;">Juan bir kravat buldu, gece gündüz onu takıyor. Sanki geçmişinden kurtulmak ve uygar insanların dünyasına ait olduğunu göstermek istiyor.</p>

  <p style="text-align: justify;">Yine de, hâlâ çatal bıçakla yemek yemeyi beceremiyor. Yemek saati gelince büyük bir iştahla tabağının içine dalıyor ve çevresine şüpheci bakışlar atmayı sürdürüyor. Artık etten başka bir şey yemiyor. Hurma, tahıl veya başka bir şey söz konusu bile değil.</p>

  <p style="text-align: justify;"><a id="bookmark15"></a>29 Kasım 1981</p>

  <p style="text-align: justify;">Bugün beklenmedik bir ziyaretçim oldu. Juan’ın gerçek ailesini bulma fikrinden vazgeçtiğim bir sırada, bir adam bana bir tepsi içinde bilgi sunmaya geldi. Hem de sıradan bir adam değil! “El Puma” lakaplı, Albay Vinicio Pellegrini, Campo Alegre Askeri Üssü’nün komutanlarından biri.</p>

  <p style="text-align: justify;">Fiziksel olarak göreviyle uyumlu biri. Alabros saçlar, kaslı bir yüz, tek kibar yanı gözlük çerçevesi ve makasla düzeltilmiş bıyıkları. Ayrıca çok hızlı konuşan, çok gülen, sırasıyla hem sıcak hem de soğuk bir etki bırakan bir adam.</p>

  <p style="text-align: justify;">Bölgede can sıkıcı bir üne sahip. El Puma burada <span style="font-style:italic;">“el vuelo”</span> denen korkunç bir işlem uyguluyor. Bu teknik, söyleyecek hiçbir şeyi kalmamış mahkûmları uyuşturmaya, sonra da boğulmaları veya timsahlar tarafından yenmeleri için helikopterden lagünün mendereslerine atmaya dayanıyor. Anlatılanlara göre bu hayvanlar genellikle insanları yiyemiyormuş. Çünkü onlar için çok büyüklermiş. Pellegrini kurbanların elektrikli testereyle doğranmasını ve parçaların bataklıklara atılmasını emretmiş. Timsahlar da gitgide bundan hoşlanmaya başlamış. Böylece ceset atma işi de hız kazanmış...</p>

  <p style="text-align: justify;">Onu karşımda görünce, benim de zamanımın geldiğini düşündüm. Ama hayır. Pellegrini, Juan hakkında bilgi almak istiyordu! Onun nasıl bulunduğu konusunda bana sorular sordu. Gerçek çabuk ortaya çıktı: Juan askeri üsten geliyordu. Pellegrini’nin üzerinde fazla konuşmak istemediği bir kazada, karısıyla birlikte ölen Hugo Garcia adlı bir subayın oğluydu. Juan -albay ona “Joachim” diyordu- bu kazadan kurtulmuş ve cangıla kaçmıştı.</p>

  <p style="text-align: justify;">El Puma onu görmek istemedi. Çocuk hakkında ne düşündüğünü de açıklamadı. Ama yeniden geleceğine söz verdi...</p>

  <p style="text-align: justify;">Şimdi olayları bir sıraya oturtmaya çalışıyorum. Bir örnek: Juan, namı diğer Joachim (gelişimini sekteye uğratmamak için ona Juan demeyi sürdürmeye karar verdim) tarafından çizilen siluetler belki de uluyan maymunlar değil, Campo Alegre’deki askerler, profesyonel işkencecilerdi. Ama neden bıçak?</p>

  <p style="text-align: justify;"><a id="bookmark16"></a>2 Aralık 1981</p>

  <p style="text-align: justify;">Yeni bir araştırma başlattım. Daha somut. İnsan ne aradığını bilince daha iyi sonuca ulaşıyor. Köyün meyhanesinde -askerler oraya sarhoş olmaya geliyorlar- bana kalenin sırrını anlatan bir onbaşı bulmakta hiç zorluk çekmedim. 1978’de, kendi boğazını kesmeden önce karısını öldüren bizzat Hugo Garcia’ymış, adam berbat bir alkolikmiş. Oğulları, Joachim, zar zor kaçmış. Sadece altı yaşındaymış... Demek ki Juan dokuz yaşında. İkinci husus: Estevez haklıydı, Juan’ın çocukluğu hiç de kolay geçmemiş.</p>

  <p style="text-align: justify;">Askeri konuştururken ve içirirken enteresan başka bir şey daha öğrendim: <span style="font-style:italic;">Joachim, Hugo Garcia’nın biyolojik oğlu değil.</span> Evlat edinilmiş. Burada bu tip olaylara sık rastlanıyor. Askerlerin, idam edilen siyasi mahkûmların çocuklarını evlat edinmesi oldukça yaygın. Aynı zamanda da iyice benimsenmiş bir uygulama. Öyleyse Juan, Campo Alegre Kalesi’nde doğmadı. Çocuğu olmayan Garcia bebeği evlat edinmiş, ama kısır ve kocası gibi alkolik olan karısı onu hiç kabullenmemiş. Çocuğun psişik gelişimini düşünemiyorum. Her yerde ölümün ve şiddetin kol gezdiği bir kışlada yaşayan, onu evlat edinmiş ailesi tarafından reddedilmiş bir öksüz.</p>

  <p style="text-align: justify;"><a id="bookmark17"></a>9 aralık 1981</p>

  <p style="text-align: justify;">Juan’ın iştahı sürekli artıyor. Mönüsünü değiştirmeye çalıştım, ama etten başka bir şey yemek istemiyor. Çok daha endişe verici bir olay: Onu mutfakta yakaladılar. Soğutucuların kilitlerini zorluyormuş. Çiğ et yemek için. Ona engel olmaya çalıştıklarında bir yırtıcı hayvan gibi dişlerini göstermiş. Bu kan isteği nereden geliyor?</p>

  <p style="text-align: justify;">Artakalan zamanlarda Juan resim çiziyor. Hep siyah siluetler. Hep bıçak. Eğer annesinin öldürülme sahnesini tasvir ediyorsa, neden bu kadar çok insan var? Juan artık şarkı söylemiyor, ama heceleri telaffuz etme noktasına geldiğini sanıyorum.</p>

  <p style="text-align: justify;"><a id="bookmark18"></a>17 aralık 1981</p>

  <p style="text-align: justify;">Juan beni endişelendiriyor. Hayvani davranışları geriledikçe kişiliğinin özellikleri ortaya çıkıyor. Eğitimini engelleyen ve son derece kaygı verici, maymunlara haz özellikler. Birçok kez onu küçük hayvanlara işkence yaparken yakaladım, “işkenceyi uzatabilmek” için azami dikkat gösteriyordu.</p>

  <p style="text-align: justify;">Ondan korkan ve uzak duran diğer yetimlere karşı da şiddet uyguluyor. Onlara saldırıyor, tuzaklar kuruyor. Dün, küçük bir kızı, yetimhanenin yakınlarında kazdığı bir çukura düşürerek yaraladı. Deliğin dibine budanmış bambular yerleştirmişti, kız kalçasından yaralandı, ama ölebilirdi de. Bunu neden yapıyor? Benden başka kimseye güvenmiyor gibi. Ve dahası...</p>

  <p style="text-align: justify;">Başka bir tehlike daha var. Ateş, Juan’ı cezbediyor. Saatlerce alevlere bakıyor. Onu birkaç kez kibritle oynarken yakaladılar. Onun bu kötü yanı beni kaygılandırıyor...</p>

  <p style="text-align: justify;">Onun bu eğilimleri yüreğimi sıkıştırıyor. Kravatı ve siyah ceketiyle, Juan içinde iblis ruhu barındıran küçük bir Şarlo’yu andırıyor. Sürekli dua ediyorum. “Benim namıma üzülen sizler için, dedi Tanrı, adaletin güneşi doğacak ve şifa onun kanatlarının altında olacak... ”</p>

  <p style="text-align: justify;"><a id="bookmark0"></a>26 aralık 1981</p>

  <p style="text-align: justify;">Pellegrini’den yeni bir ziyaret daha. Çocuğu almak istiyor. Onun için yeni bir aile bulduğunu söyledi. Ya da daha ziyade, emir almış gibi görünüyor. Juan’ı evlat edinmek isteyen nüfuzlu bir aile. Hiç kuşkusuz bir asker. Nedenini açıklayamıyorum, ama tüm bunlarn ardında bir gizem olduğunu hissediyorum.</p>

  <p style="text-align: justify;"><a id="bookmark1"></a>3 ocak 1982</p>

  <p style="text-align: justify;">Bu yeni yılda, Tanrı bana olağanüstü bir armağan verdi. Bu sabah, Juan’ı, kilisede sunağın karşısında oturur halde buldum. Şarkı söylüyordu. Hayır, bundan önceki gibi belli belirsiz bir melodi değil, gerçek bir şarkı. Sözleriyle! İlk kez ağzından kelimeler döküldüğüne şahit oluyorum. Şarkıyı tanıdım. Bir zamanlar çok sükse yapmış olan bu şarkıyı misyonumda çocuklara söylettirdim: <span style="font-style:italic;">Porque te vas,</span> Jeanete adında İngiliz-İspanyol bir sanatçının yorumladığı bir şarkı.</p>

  <p style="text-align: justify;">Bu şarkıyı nerede öğrendi? Önemli değil. İnancım -ve umudum- kuvvet kazanmaya başlıyor: Joachim geri döndürülemez bir otizmi yok. Orman sadece onun insani yeteneklerini bastırmış. Onun benimle kalması gerekiyor. Eğitimine devam etmesi. Tanrı’nın inayetiyle. “Vakit geliyor ve önünde eğilinmesi gereken daha şimdiden geldi bile, burada veya orada değil, ama ruhta ve gerçekte.”</p>

  <p style="text-align: justify;"><a id="bookmark2"></a>17 ocak 1982</p>

  <p style="text-align: justify;">Juan konuştu. Birdenbire. Kolayca. Biliyordum. Hep biliyordum. Onun konuşma yetisi olduğunu. <span style="font-style:italic;">Juan otistik bir çocuk değil.</span> Ya da, onun sendromu benim kitaplarda sözü edilen “yüksek düzeyde otizm” değil. Artık bu ilerlemeleri başka eğitimlerle de desteklemek gerekiyor. Okuma. Yazma. Dua. Savaşı, onunla birlikte kazanacağım..</p>

  <p style="text-align: justify;"><a id="bookmark3"></a>25 ocak 1982</p>

  <p style="text-align: justify;">Hızlı gelişmeler var. Juan konuşmakta hiç zorluk çekmiyor -hâlâ kekeliyor olmasına rağmen. Cümleler ağzından çok düzgün çıkıyor. Onunla konuşmaya başladım. Dili kendine has bir şekilde kullanıyor. Birinci tekil şahıs konuşmayı beceremiyor. Bir soruya olumlu yanıt vermek yerine soruyu tekrarlıyor. Bazen de yanıt yerine bir dizi kelime söylüyor. Genellikle de <span style="font-style:italic;">Porque te vas</span>’ın sözlerini. Bunun ne anlama geldiğini anlamıyorum.</p>

  <p style="text-align: justify;">Şimdilik anıları karmaşık. Ormandaki yaşamından bazı şeyler, kışladaki hayatından bölük pörçük parçalar anlatıyor. Ama tüm bunlar birbirine karışıyor. Hafızası, sayfaları birbirine yapışmış açık bir defter gibi.</p>

  <p style="text-align: justify;">Bazen maymunlara insan özellikleri veriyor. Onları konuşan varlıklar olarak gösteriyor. Bazen de, tam tersine, “ebeveynine” ormandaki yaşamına uygun ritüeller ve alışkanlıklar atfediyor. Kesin olan bir şey var: Korku ve tehditten başka bir şey görmemiş. Evlat edinen ailenin dayakları ve kırbaçları. Maymunların tırnakları ve ısırıkları.</p>

  <p style="text-align: justify;"><a id="bookmark4"></a>3 şubat 1982</p>

  <p style="text-align: justify;">Sonunda Juan kaçmış. Garcia’larda, evlatlık olarak verildiği ailenin evinde şiddet dolu bir gece. Baba, körkütük sarhoş, karısını dövmeye başlıyor. İkisi de alkolik olan karıkoca arasındaki ilişki son derece kötü olmalı. Gece yarısı, baba tüfeğinin süngüsünü alıyor ve karısının boğazını kesiyor. Sonra onu mutfakta parçalara ayırıyor. Bu, Juan’ın sürekli resmettiği sahne (Hugo Garcia oğlunu bu “gösteri”ye şahit olması için mutfağa götürüp bağlamış ve ağzını tıkamış). Ama böyle bir “vahşet” için kalabalığa neden gerek var? Gecenin ilerleyen saatlerinde, subay üzerine benzin döküp kendini yakmaya kalkışmış. Juan’ın ateşe olan ilgisinin nereden geldiğini anlamak için psikatr olmaya gerek yok...</p>

  <p style="text-align: justify;">Sonunda gün doğarken, oğlunun dumandan boğulabileceğini düşünmeden -mutfakta hâlâ yanan eşyalar varmış- gırtlağını bir kulaktan diğerine kadar kesmiş. Juan kurtulmayı başarmış. Panik halinde merdivenden inmiş, kışlanın avlusunu geçmiş ve ormana kaçmış. Yorulana kadar koşmuş. Sonra bir ağacın dibine yığılmış. Bundan sonra kara delik. Juan bu kaçış ile maymunların yanındaki hayatı arasında bir bağ kurmuyor.</p>

  <p style="text-align: justify;"><a id="bookmark5"></a>7 şubat 1982</p>

  <p style="text-align: justify;">Bu gece, fenerlerin ışığında, Juan’ı kümeste yakaladık. Usturamla tavukların boğazını kesmiş, bir matara gibi boyunlarından kanlarını içiyordu. iğrenç bir dışkı ve kan karışımıyla duvarlara siluetler çizmişti, resim defterine çizdiği siluetleri...</p>

  <p style="text-align: justify;">Gönüllüler korktu. Bazıları çoktan dispanseri terk etmişti. Juan’ın “iblisin oğlu” olduğuna dair söylentiler yayılıyor. Cezalandırmak için onu hiç penceresi olmayan bir odaya kapattım. Yanlış yolda olduğunu anlamasını istiyorum. Bu fikirler aklına nereden geliyor? Bu dürtülere ne sebep oluyor?</p>

  <p style="text-align: justify;"><a id="bookmark6"></a>9 şubat 1982</p>

  <p style="text-align: justify;">İki günlük “hücre cezası”ndan sonra Juan’ı perişan bir halde buldum. Kulübenin her tarafına pislemişti, duvarlara dışkısıyla yazılar yazmıştı. Gömleğinde ve pantolonunda kurumuş sperm lekeleri vardı. İlk kirlenme. Demek ki buluğa eriyor. Ama cinsel arzusunu uyandıran neydi?</p>

  <p style="text-align: justify;">Aklıma tüyler ürpertici bir düşünce geldi. Ona ilk cinsel heyecanını yaşatan şey o kanlı sahneydi. Sürekli dua ediyorum. Uzun zamandan beri misyonumuza uğramayan Tanrı, Juan’ı unutamaz. Bunu yazmaya utanıyorum ama O’nun bize bunu borçlu olduğunu düşünüyorum. Ölmeleri için buraya terk ettiği insanlar adına bu çocuğu kurtarmalı..</p>

  <p style="text-align: justify;"><a id="bookmark7"></a>24 şubat 1982</p>

  <p style="text-align: justify;">Juan daha sakin. Kuduza benzeyen bir tür enfeksiyon fikri geçerliliğini sürdürüyor. Ama tıbbi tahlillerden hiçbir netice çıkmadı. Daha ileri tetkikler mi yaptırmam gerekiyor? Bunun için de tek çare Buenos Aires.</p>

  <p style="text-align: justify;"><a id="bookmark8"></a>3 mart 1982</p>

  <p style="text-align: justify;">Albay Pellegrini yeniden ortaya çıktı. Şu subay. “Joachim”, ona böyle diyor, önemli birine evlatlık verilecekmiş. Şüphesiz iktidara yakın bir adam. Juan’la birlikte kaçmam gerekiyor. <span style="font-style:italic;">Onun ruhunu kurtarmam lazım.</span></p>

  <p style="text-align: justify;"><a id="bookmark9"></a>11 mart 1982</p>

  <p style="text-align: justify;">Juan, birkaç ay önce yetimhaneye aldığımız engelli bir oğlanı kanatıncaya kadar ısırdı. Yarasını tedavi ettik. Eğer Juan’ın bir hastalığı varsa, bulaşma riski olabilir mi? Ete olan bu açlığıyla ilgili bir başka şüphem daha var: <span style="font-style:italic;">Kanibalizm...</span></p>

  <p style="text-align: justify;">Aynı gün, Juan’ın kurbanını götürdüğü yerin yakınlarında bir sunak buldum. Hayvan kemiklerinden, taşlardan, çalı çırpıdan yapılmış tuhaf bir şey. Bazı parçalar, alfabesindeki işaretleri andırıyor. Juan bir seremoninin kurallarına riayet ediyor gibi. Ama bunları nereden öğrendi?</p>

  <p style="text-align: justify;"><a id="bookmark10"></a>13 mart 1982</p>

  <p style="text-align: justify;">Pellegrini geri geldi. İdari dosya hazır. Çocuğu evlat edinmek isteyen Amiral Alfonso Palin, Arjantin askeri hükümetinde yer alan üyelerden biri. Ülkenin en tehlikeli adamları arasından sayılan bir işkenceci. Palin neden bir başka çocuğu değil de Juan’ı evlat edinmek istiyor? Diktatörlük her gün yüzlerce çocuğun öksüz veya yetim kalmasına sebep oluyor. Neden Juan seçildi? Onu ilgilendiren sadece çocuğun hikâyesi mi? Yoksa uyguladığı şiddet mi?</p>

  <p style="text-align: justify;">Brüksel’deki Aziz Ignacio tarikatıyla temasa geçtim. Eğer karar verirsem, derhal Guatemala’daki başka bir misyona gidebilirim.</p>

  <p style="text-align: justify;"><a id="bookmark11"></a>21 mart 1982</p>

  <p style="text-align: justify;">Hâlâ bazı şüphelerim vardı, ama dün gece bunlar tamamen ortadan kalktı. JUAN YAMYAM. Ölülerimizi gömdüğümüz, dispanserin arkasındaki mezarlıkta yakaladık. Juan bir sürü cesedi -yeni ölenleri- mezarlarından çıkarmış, parçalayarak yiyordu. Gördüklerimi ifade etmekte zorlanıyorum. Çocuk, beyinlerine ulaşmak ve maddeyi yemek için kafataslarını taşla parçalamıştı. İlikleri emmek için kol ve bacak kemiklerini kırmıştı. Bu teknikleri nasıl biliyordu? Daha önce de insan etinin tadına bakmış mıydı?</p>

  <p style="text-align: justify;">Gitmeliyiz. Misyonu terk etmeliyiz. Juan’ kurtarmalıyım. Burada öfke her geçen gün artıyor. “Ruhuna şeytan girdiğine” inandıkları çocuğu linç etmek isteyeceklerinden korkuyorum... Bir ikilem yaşıyorum: Gitgide şiddet eylemlerini ve suçlarını artıran Joachim’i kurtarmak için yetimhanedeki çocukları, dispanserdeki hastaları, masum insanları terk etmek. Ama misyonumuzun anlamı da bu değil mi? İsa’nın şu sözlerini kendi kendime yineliyorum: “Hekime ihtiyacı olanlar sağlıklı insanlar değil hastalardır. Ben iyi ve dürüst insanları değil, günahkârları doğruluğa davete geldim.”</p>
</body>
</html>
