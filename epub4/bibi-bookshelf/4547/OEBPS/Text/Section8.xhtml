<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-8-</h4>

  <p style="text-align: justify;">Altı gün geçmişti. Hiçbir şey öngörüldüğü gibi gitmemişti. 31 mayıs Cumartesi günü Bretzel Orange ve France Telecom’dan telefon dinlemeleri için talepte bulunmuştu. Diğer taraftan SIAT’taki çocuklar Bernard Gimenez’in PRL’deki ofisine “böcekler”i yerleştirmişti -adam Savunma Bakanlığı’ndaki görevini 2007’de bırakmış ve partinin saymanı olarak çalışmaya başlamıştı. Ayrıca partinin genel sekreteri Jean-Pierre Grissan’ın ve SYT CEO’su Simon Maturi’nin büroları da dinleme aygıtlarıyla donatılmıştı. EDS ve Noron şirketlerinin dinlenmesi için, Hatzel Cuma akşamı Pau’daki adamları harekete geçirmişti. Ceza Kanunu’nun 18. Maddesi 4. Bendi’ne göre,bir sorgu yargıcı, eğer “gerçeğin ortaya çıkarılması” için gerekliyse, Fransa’nın her yerine polis yollayabilirdi. Noron’un patronu Jean-Louis Demmard ile EDS’nin müdürü Patrick Laiche’in ofislerine, hafta sonu süresince dinleme aygıtları yerleştirilmişti. Sabit hatlara girilmişti. Cep telefonları bir server’a bağlanmıştı.</p>

  <p style="text-align: justify;">3 haziran Salı günü, Jeanne ilk transkripsiyonları almıştı. Birkaç sayfaydı. Dişe dokunur bir şey yoktu. Şüphe uyandıracak herhangi bir konuşma da. Olası bir güç gösterisi olarak yorumlanacak herhangi bir ima da. Fon aktarımına, virman talimatına veya para teslimatına dair en ufak bir şey yoktu. Şifreli konuşmalar yapıldığı şüphesi uyandıracak mahfuz kelimeler de. Hiçbir şey yoktu. Şüpheliler başka bir iletişim yöntemi kullanıyorlardı, Jeanne bundan emindi.</p>

  <p style="text-align: justify;">Aynı gün,e-mail yazışmaları da eline geçmişti. Orada da elle tutulur herhangi bir şey yoktur. SYT,adına layık bir biçimde davranıyordu. Yine de Jeanne,içgüdüsel olarak heriflerin hâlâ bir dümen çevirdiklerini hissediyordu. Belki de adamlar dinlendikleri konusunda uyarılmışlardı. Bretzel güvenilir biriydi. SIAT’taki çocuklar da. Ama hep bir yerlerde kaçak olurdu. Adalet dünyası, diğer bütün idari makamlardan çok daha kokuşmuş bir dünyaydı.</p>

  <p style="text-align: justify;">Aslında Jeanne Korowa, bu büyük operasyonun en başından beri dosyanın bir başka yanıyla ilgileniyordu. Thomas’nın psikanalisti, Antoine Feraud’nun muayenehanesinde yapılan ham kayıtlar. Üzerinde Jeanne’ın isminin yazılı olduğu bir zarf içinde iki dijital disk -biri mühürlü,diğeri dinleme kopyası- her akşam kapısının altından dairesine atılıyordu. Bunlar psikanalistin bir günlük konsültasyonunu içeriyordu.</p>

  <p style="text-align: justify;">Bu tarafta av verimliydi.</p>

  <p style="text-align: justify;">Hem de son derece verimli.</p>

  <p style="text-align: justify;">Jeanne, Thomas’nın hafta içindeki seanslarının günlerini ve saatlerini biliyordu. Pazartesi 14.00. Çarşamba 15.30. İlk akşam,Pazartesi gününe ait diski bilgisayarına takmış,</p>

  <p style="text-align: justify;">Thomas’nın sesini bulana kadar diski döndürmüştü. Sonunda da aradığı bilgileri elde etmişti.</p>

  <p style="text-align: justify;">Thomas’nın başka bir değil,iki sevgilisi vardı.</p>

  <p style="text-align: justify;">Evlilikten,çocuk istediğinden söz ediyordu,ama ikisinin arasında kararsızlık yaşıyordu.</p>

  <p style="text-align: justify;">Artık birilerine bağlanma yaşının geldiğini ifade ediyordu. Bir şeyler yapması gerektiğini.</p>

  <p style="text-align: justify;">Ama Jeanne’ın ismi bu sevgililer arasında geçmiyordu. Thomas bir kez bile ondan bahsetmiyordu. Jeanne şimdiye ait değildi. Geleceğe de. Sadece, onun cinsel arzularını tatmin etmiş,kadın tavlama tutkusunu karşılamış -erkelerin rahatlıkla söylediği gibi “testislerini boşaltmasına” yardımcı olmuş- kadınlardan biriydi, şimdi artık evlenebilir, yorgun bir savaşçı gibi sakin bir hayat sürebilirdi. Gelin adaylarına gelince, her ikisi de yirmi beş yaşın üstünde değildi. Ah...</p>

  <p style="text-align: justify;">Jeanne aynı bölümü ağlayarak, öfkelenerek, küfrederek on kez dinlemişti. Bu kadar süre, bu denli umutla kendini ona nasıl vakfedebilmişti? Aynı akşam bütün mektuplarını yırtmış, fotoğraflarını atmış, e-mail’lerini bilgisayarından temizlemiş ve numarasını cep telefonunun belleğinden silmişti. Çok iyi olduğu söylenemezdi,ama en azından kafası netti.</p>

  <p style="text-align: justify;">Yine de Çarşamba akşamını, heyecanla ve itiraf etmek gerekirse, belli belirsiz bir umutla beklemişti. Kızların mezarını kazan kahrolası şu umutla. Belki de gelecek seansta, nihayet Thomas onu hatırlayacaktı. Ama hayır. Yeni disk de teşhisi doğruluyordu. İki kadını. İki genç kadını. İkisinden biriyle evlenme isteğini. Ve onunla ilgili tek bir kelime yoktu. Yaşlı kadınla.</p>

  <p style="text-align: justify;">Jeanne.böylece bir değişimin başlangıcını fark etmişti. Pazartesi akşamından itibaren başlayan bir olaydı bu. Bir şekilde, ilk kaydın ciddi bir sağaltıcı etkisi olmuştu. Bir arınma. Acıklı, ancak rahatlatıcı. Yoluna devam etmeliydi.</p>

  <p style="text-align: justify;">Artık başka bir süreç başlıyordu. Ahlaksızca bir merak içinde, Salı akşamından itibaren, Jeanne salonunda bir yandan ayakta pilavını yerken, bir yandan da bilgisayarından diğer seansları dinlemeye başlamıştı. Sesler. Hastaların sırları.</p>

  <p style="text-align: justify;">Bir konuşma dikkatini çekmişti. Ellili yaşlarda bir rahip olmalıydı konuşan.</p>

  <p style="text-align: justify;">-İnancım azalıyor,doktor. Sadece bunu sizinle konuşabilirim. Tanrı’ya olan inancım her geçen gün geriliyor... Sanki kendi kendini tüketiyor. Yanan, ancak daima belli bir noktada sönen bir meşale gibi...</p>

  <p style="text-align: justify;">-Hangi noktada?</p>

  <p style="text-align: justify;">-İsa’nın ölümüne kadar olan her şeye inanıyorum. Sonra,sonrası yok. Daha sonraki mucizelere inanmak imkânsız. Reenkarnasyon. Havarilerinin arasında İsa’nın geri dönmesi. İmkânsız.</p>

  <p style="text-align: justify;">-Öyleyse inancınız İsa’nın çarmıha gerilmesine kadar olan süreci mi kapsıyor?</p>

  <p style="text-align: justify;">-Çarmıha gerilme sürecine kadar, evet.</p>

  <p style="text-align: justify;">Sessizlik.</p>

  <p style="text-align: justify;">-Kalabalık bir ailede dünyaya geldiniz, öyle değil mi?</p>

  <p style="text-align: justify;">-Yedi kardeştik. Alsace’ta. Bundan daha önce de bahsetmiştik: Mutlu bir çocukluğum oldu.</p>

  <p style="text-align: justify;">-Ama babanız,hep yeni doğmuş kardeşinize ilgi gösteriyordu.</p>

  <p style="text-align: justify;">-Doktor,bu benim için asla bir sorun teşkil etmedi. Ben ağabeydim. Babamın bu sevgisini anlıyordum. Zaten o dönemlerde inançlı bir çocuktum.İçimi dolduran ve evimden çok erken ayrılmamı sağlayan bir inanç.</p>

  <p style="text-align: justify;">Antoine Feraud hiçbir yorum yapmadı. Rahip dilini şaklattı. Şüphesiz gırtlağı kurumuştu. Jeanne bu duyguyu çok iyi biliyordu. Başını yastığa koyup konuşmak, insanın ağzında tükürük bırakmaz ve beynine çok fazla kan gitmesine sebep olurdu.</p>

  <p style="text-align: justify;">-İsa’nın çarmıha gerilmesiyle sona eren bir inanç, diye tekrarladı Feraud.</p>

  <p style="text-align: justify;">-Yani?</p>

  <p style="text-align: justify;">-İsa’nın son sözlerini hatırlıyorsunuz, değil mi?</p>

  <p style="text-align: justify;">Yeniden sessizlik. Sonra,rahibin mağlubiyeti kabullenmiş tondaki sesi:”Baba, beni neden terk ettin?”</p>

  <p style="text-align: justify;">Jeanne,kâsenin içindeki pirinç pilavını yerken gülümsüyordu.’iyi oynadın,Feraud...’ Muayenehaneyi hayal ediyordu. Cilalı parkeler. Fas işi bir kilim. Koyu renk tonlar. Raflarda kitaplar.Divanın hemen yanında, sırtı pencereye dönük bir koltuk. Biraz uzakta, yanlamasına yerleştirilmiş bir çalışma masası.</p>

  <p style="text-align: justify;">Bütün seanslar ilginç değildi,elbette. Ama hepsi farklıydı. Vaktinden önce seansı bitiren aceleciler. Jet hızıyla konuşanlar. Ağzından dakikada bir veya iki kelime çıkan suskunlar. Sürekli analiz yapan, anılarından, hayallerinden bahseden akılcılar. Kendilerini kelimelere ve duygulara kaptıran şairler. Melankolik ses tonlarıyla, geçmişleriyle ilgili olarak içlerini döken nostaljikler. İstemeye istemeye gelen ve geldikleri her seans sonuncusuymuş izlenimi yaratan huysuzlar...</p>

  <p style="text-align: justify;">Jeanne dinliyor,yine dinliyordu.</p>

  <p style="text-align: justify;">-Onu düşündüğümde mastürbasyon yapmadan duramıyorum,dedi pes bir ses. Halbuki geçen yıl, bir alçak gibi onu başımdan savmıştım. Ve üç yıldan beri onunla ilişki kurmamıştım! Bu ani arzunun sebebi nedir? Ondan söz edilmesine bile tahammül edemezken bu takıntı neden?</p>

  <p style="text-align: justify;">-Bu mastürbasyon eyleminin altında cinsel arzunuz yok. Bu arzunun temelinde yatan sizin suçluluk duygunuz. Mastürbasyon yaparken aslında o kadının bedenini değil, çektiğiniz o vicdan azabını düşünüyorsunuz. Yaşadığınız suçluluk duygusu, işte sizin sevdiğiniz bu. Suçlusunuz ve siz bunu seviyorsunuz. Sizi cinsel doyuma ulaştıran bu.</p>

  <p style="text-align: justify;">Jeanne çılgınlar gibi eğleniyordu. Psikiyatrın bu konuşmalarını ezbere biliyordu.Hep aykırı, hep gizemli,ama bazen de doğruları söyleyen bu tür repliklere iki yıl katlanmıştı. Ancak ne olursa olsun, bunlar, yeni bir gerçeğe ulaşmak için sizi düşünmeye, kendi karanlığınızı yenmeye zorluyordu.</p>

  <p style="text-align: justify;">Onu en fazla etkileyense Antoine Ferayd’nun sesiydi. Tiz ile pes arasında, ancak erkekçe bir ses. Boğuk bir tını. Konuşması da çok farklıydı. Her kelimeye ayrı bir ciddiyet, ayrı bir ritim veren görkemli bir yavaşlık. Sesinin,insan ruhuna iyi gelen tatlı, büyüleyici bir tonu vardı.</p>

  <p style="text-align: justify;">Zaten üç diski -Pazartesi,Salı,Çarşamba- dinlerken Jeanne bu sesin lütuflarından yararlanmıştı. Disk dinleme işini bir ritüel haline getirmişti. Her akşam,ışıkları söndürüyor, kanepesine uzanıyor ve kulaklıklarını takıyordu. Gecenin karanlığına gömülmüş bir halde, bu yumuşaklığı, bu çekiciliği doyasıya yaşıyordu. Ses içine işliyor ve böğürlerini açarak, sesin tınısının etkisiyle sanki genişleyen göğsünün daha rahat soluklanmasını sağlayan bir levye etkisi yapıyordu..</p>

  <p style="text-align: justify;">Bir önceki akşam, Jeanne içinde bir şeylerin kıpırdandığını bile hissetmişti..Karmaşık bir itki... Elini külotunun içine sokmuş ve seanslar boyunca kendini okşamıştı. Her şeyi kirletmiş, onda saf duygular uyandıran bu sesi lekelemiş olmaktan pişmanlık duyarak...</p>

  <p style="text-align: justify;">5 haziran perşembe sabahı duşta çok uzun kaldı ve alçak sesle kendine sövüp saydı. Evde tek başına, karanlıkta, bir psikiyatrın sesini dinleyerek mastürbasyon yapmıştı. Son derece dokunaklı bir durumdu...</p>

  <p style="text-align: justify;">Kurulandı. Saçlarını taradı. Aynadaki buğudan kendini göremiyordu. Zaten yüzünü görmesi de gerekmiyordu. Gergin yüz hatları. Soluk bir beniz. Güzeldi, her şeye rağmen. İnce bir surat. Çillerle kaplı beyaz bir ten. Çıkık elmacık kemikleri. Ve gün ışığında akik gibi parlayan yeşil gözler. Bir keresinde Thomas onu, bugün yasak olan, ancak XIX. Yüzyılda çılgınca tüketilen ve halk arasında “yeşil peri” olarak adlandırılan absente benzetmişti. Şeker,soluk yeşil renkli alkolle dolu bir bardağın üzerinde alevde eritiliyordu. Thomas, bir şair olmamasına rağmen benzerlikleri tespit etmişti. Yeşil gözler içindi. Alevse çiller için. Sarhoşluğa gelince...Aynı akşam “Sen benim yeşil perimsin...” diye mırıldanmıştı. Bu metafor yatakta sona ermişti. Jeanne, onun tüm bunları bir dergiden arakladığından emindi, ama yine de heyecan verici bir anı olarak hâlâ hafızasındaydı.</p>

  <p style="text-align: justify;">Banyodan çıktı, saçları nemliydi. Hazırladığı kahveyi içti. Üzerine yağ, reçel sürülmüş bir dilim ekmeği küçük ısırıklarla yedi. 0,75mg’lık,her zamanki Effexor’unu içti. Giysi dolabının kapısını açtı ve bir bakışta, üniforma seçer gibi giyeceği kıyafetleri seçti.</p>

  <p style="text-align: justify;">Beyaz kot pantolon.</p>

  <p style="text-align: justify;">Siyah motifleri olan beyaz gömlek.</p>

  <p style="text-align: justify;">Keten ceket.</p>

  <p style="text-align: justify;">Ve hançer gibi sivri uçlu Jimmy Choo ayakkabılar.</p>

  <p style="text-align: justify;">Anahtarlarını, çantasını,evrak çantasını aldı ve kapıyı şiddetle çarparak çıktı.</p>

  <p style="text-align: justify;">Şimdi iş zamanıydı.</p>

  <p style="text-align: justify;">Dosyalar. Tanık dinlemeler. Yüzleştirmeler.</p>

  <p style="text-align: justify;">Ve artık suratı olmayan seslerin aptallıkları, zihinsel rahatlamalar ve gece okşamaları yoktu.</p>
</body>
</html>
