<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-85-</h4>

  <p style="text-align: justify;">Genç adam siyah camlı gözlüğünü çıkardı. Gözleri kan çanağı olmuştu.</p>

  <p style="text-align: justify;">-Evime her geri dönüşümde, görme yetimi yitiriyorum. Gözlerin kan ağlıyor. Kuşkusuz Oidipus sendromu. Yaptığı yanlışların şiddetine tahammül edemeyen suçlu...</p>

  <p style="text-align: justify;">Jeanne sağ tarafındaki siyah-beyaz fotoğrafa baktı. Uzun boylu, gri saçlı Alfonso Palin, gür kaşlı, cılız yeniyetme oğluna sımsıkı sarılmıştı. Psikiyatr yirmi yaş daha gençti.</p>

  <p style="text-align: justify;">-Babanı ne zaman öldürdün, diye sordu Jeanne, İspanyolca olarak.</p>

  <p style="text-align: justify;">-1994’te onu kurban ettim ve yedim. Burada. Buenos Aires Üniversitesi’ne, hukuk ve paleoantropoloji bölümlerine kaydolduğum dönemde. Çok okuyordum. Öncelikle de <span style="font-style:italic;">Totem ve Tabu’</span> yu. Tüm bunlar yazılıydı, anlıyor musun? ilk kurban. İlk suç. Zaten o, o gün ölmedi. Benimle bütünleşti. Hâlâ yaşıyor. (Göğsüne vurdu). Burada.</p>

  <p style="text-align: justify;">Yargıç olarak Jeanne’ın hâlâ öğrenecek çok şeyi vardı. Bir acemi gibi davranmıştı. Her şey bir kayıtla başlamıştı. 6 haziran 2008 Cuma günkü dijital disk. Üç ses vardı. Antoine Feraud. Alfonso Palin. Joachim Palin. Ve Arjantinli avukatın içinde gizli kurt çocuğunki de sayılırsa dört ses. Bu insanları hiç görmemişti. Onları, gerçekten karşılaştığı tek kişi olan psikiyatrın çevresinde yaratmış, hayal etmiş, bütün parçaları oluşturmuştu.</p>

  <p style="text-align: justify;">Ama aslında tek bir kişi vardı.</p>

  <p style="text-align: justify;">Birçok kişiliğe bürünen biri. Onun varlığıyla belirginleşen ve psişesinin derinliklerinde, geçen yıllarla üst üste eklenen kişilikler. Zihninde Jeanne, birbirinin içine geçmiş, kan kırmızısı renkli Rus bebeklerini teker teker çıkarıyordu. Campo Alegre’nin yamyam çocuğu. Buenos Aireste iyi bir eğitim almış, avukat olmuş yeniyetme. Manes Ormanı’nda yediği amiral baba. Ve başkalarının konuşmalarını sabırla dinleyen, onları cam bir fanustaki sürüngenler gibi gözlemleyen ürkek, cimri, ikiyüzlü, vejetaryen Parisli psikiyatr. Henüz kendisinin bile bilmediği bir çatışma içinde olan, farklı, bazen birbiriyle çelişik kişilikler. Joachim’in beyninde, sağ yarımküre sol yarımkürenin yaptıklarından habersizdi...</p>

  <p style="text-align: justify;">Jeanne bir ışık selinin ortasında hareketsiz duruyordu. Bol kıyafeti üzerinden dökülüyordu. Korkuyordu. Hâlâ. Yaşadıkları, bütün duyguları bastırıyordu. Birini bırakıp diğer fotoğraf çerçevesini eline alan Antoine Feraud’yu gözlemliyordu. Onlara hayranlıkla bakıyor. Sonra yerlerine bırakıyordu. O anda, bütün hatlarıyla, Jeanne’ın bir haziran akşamı Grand Palais’deki sergide peşine takıldığı çekici genç adama benziyordu.</p>

  <p style="text-align: justify;">-Bana hikâyeni anlat, diye emretti Jeanne, Fransızca olarak.</p>

  <p style="text-align: justify;">Feraud ona doğru döndü. Yüzü değişti. Yüz hatları çukurlaştı. Kırıştı. Bir anda kırk yaş birden yaşlanmış gibiydi. Emekliye ayrılmış, elleri kanlı Amiral Alfonso Palin’di artık.</p>

  <p style="text-align: justify;">-Karşılığında ne vereceksiniz? Diye sordu, İspanyolca olarak.</p>

  <p style="text-align: justify;">-Hayatımı.</p>

  <p style="text-align: justify;">Alfonso Palin gülümsedi. Yüzü yeniden değişmişti. Biraz önce kaybolmuş yumuşaklığa, gençliğe yeniden kavuşmuştu. Yeniden Antoine Feraud’ydu.</p>

  <p style="text-align: justify;">-Zaten bizim olan bir şeyi öneriyorsunuz.</p>

  <p style="text-align: justify;">Hayır. Feraud değildi. Ses tınısı uyandırdığı izlenimi tekzip ediyordu. İnsani kuruluşların savunucusu, Arjantinli avukat Joachim Palin’di. Jeanne “sen” diye hitap etmeyi sürdürdü.</p>

  <p style="text-align: justify;">-Öyleyse bunu, son bir lütuf olarak kabul et. İdam mahkûmunun son sigarası gibi.</p>

  <p style="text-align: justify;">Adam gülümsedi. Antoine Feraud’nun içtenliğine yeniden kavuşmuştu. Bu ses, yüz, kimlik değişimleri son derece büyüleyiciydi. Genetik yapısı kesinlikle sabit olmayan bir varlık...</p>

  <p style="text-align: justify;">-Haklısın. Her şeye rağmen, seni buraya kadar sürüklediğimize göre gerçeği öğrenmeyi hak ediyorsun. <span style="font-style:italic;">Tüm gerçeği.</span></p>

  <p style="text-align: justify;">Psikiyatr masaya oturdu. Konuşması boyunca, sesi, yüzü, lisanı, bakışları değişti. Doktorun düzgün yüz hatları. Avukatın neşeli gülümsemesi. Alfonso Palin’in kül rengi suratı. Ve ayrıca, bazen kurt çocuğun maymunsu yüzü. Bu sonuncusu ürkütücüydü. Yüzünün şeklini bozan bir sırıtma. Tüm suratını bir tarafa doğru çeken bir olta iğnesi gibi. Bu durumda konuşması tüm tutarlılığını yitiriyordu. Otizm sendromları bütün yönleriyle ortaya çıkıyordu.</p>

  <p style="text-align: justify;">Sonra yüz ifadesi yeniden değişiyor ve sözcükler tekrar mantıklı bir hal alıyordu.</p>

  <p style="text-align: justify;">Jeanne düşünüyordu: Muayenehanesinde, o akşam Antoine Feraud içindeki kişilikleri özgürlüğüne kavuşturmuştu. Her rolü oynamıştı. Şekil bozan aynalardan yansıyan kimlikler gibi. Gerçek boşalım seanslar. İşte bu, bir haziran akşamı, Jeanne’ın dinlediği seanslardan biriydi...</p>

  <p style="text-align: justify;">Bu itiraflardan, Jeanne yeni hiçbir şey öğrenemedi. Anlattıklarının hepsini biliyordu -ve Feraud’nun hâlâ yalan söylediğinden kuşkulanıyordu. Soruşturmaları sırasında, her ikisinin sabırla derlediği bilgilerden uyarlanmış bir versiyon. Şizofrenin hikâyesinde hâlâ karanlık noktalar vardı.</p>

  <p style="text-align: justify;">Gerçek bir sorgu yargıcı olarak dosyasına odaklandı. Onu bu soruşturmaya iten olaylara. François Taine’in ölümüne neden olan soruşturmaya.</p>

  <p style="text-align: justify;">-Paris’teki cinayetler, diye fısıldadı Jeanne. Neden?</p>

  <p style="text-align: justify;">Babanın boğuk sesi, belirgin bir aksanla Fransızca olarak cevapladı:</p>

  <p style="text-align: justify;">-Sadece olaylar böyle gerektirdi. Halkımız tehdit altındaydı.</p>

  <p style="text-align: justify;">-Nelly Barjac ve Francesca Tercia sırrınız için bir tehlike oluşturuyordu. Ama ya Marion Cantelau? Onun bu işle ne ilgisi var?</p>

  <p style="text-align: justify;">-Semptomlarımızı anlamıştı.</p>

  <p style="text-align: justify;">-Nerede?</p>

  <p style="text-align: justify;">-Bettelheim Enstitüsü’nde.</p>

  <p style="text-align: justify;">-Kontrol ettim. Joachim orada hiç kalmamış.</p>

  <p style="text-align: justify;">Alfonso Palin gülümsedi ve saç tutamını arkaya attı.</p>

  <p style="text-align: justify;">Antoine Feraud.</p>

  <p style="text-align: justify;">-Bizden hiç kimse orada tedavi görmedi. Ama ben orada başkalarını tedavi ettim. Oraya konsültasyona gidiyorum. Otizm benim en büyük tutkum. Son derece normal, değil mi? Deneylerim için başkalarından yararlanıyordum...</p>

  <p style="text-align: justify;"><span style="font-style:italic;">Ne aptallık.</span> Bettelheim’de tedavi edilmiş çocuklara odaklanmıştı. Asla tıbbi personeli listesini kontrol etmemişti. Eğer kontrol etseydi, Antoine Feraud’nun adını hemen fark edecekti. <span style="font-style:italic;">Bir ders daha.</span></p>

  <p style="text-align: justify;">-Bir gün, Marion beni kriz halindeyken yakaladı. Bizzat benim de otizmden mustarip olduğumu anladı.</p>

  <p style="text-align: justify;">-Ve senin bir riyakâr olduğunu. Joachim belki avukatlık ve paleoantropoloji eğitimi almıştı, ama Antoine Feraud psikiyatr değildi. Antoine Feraud diye biri yok.</p>

  <p style="text-align: justify;">-Ne denir biliyor musun, dedi gülümseyerek. Bir psikiyatr yetenekleri konusunda başarısız olmuş bir delidir...</p>

  <p style="text-align: justify;">-Nelly Barjac’la nasıl tanıştın?</p>

  <p style="text-align: justify;">-Joachim. Onunla Latin Amerika halklarının genetik mirası hakkında düzenlenen bir kolokyumda anıştım. Daha sonra beni aradı ve bana Manzarena’nın kan örneğinden bahsetti. Benim Arjantin’in kuzeydoğusundan olduğumu biliyordu. Örneğin geldiği bölgeden...</p>

  <p style="text-align: justify;">-Francesca Tercia?</p>

  <p style="text-align: justify;">-Francesca çok eski bir arkadaşımdı. Onu BAÜ’de tanıdım, paleoantropoloji dersleri sırasında. Jorge de Almeida’yla birlikte. Aynı sınıftaydık.</p>

  <p style="text-align: justify;"><span style="font-style:italic;">Bu da her şeye tüy dikmişti.</span> Eğer kampüste çekilmiş grup fotoğrafında -De Almeida’nın üzerine “TE QUIRO” yazdığı fotoğraf- dikkatle baksaydı, onu tanıyacaktı... Antoine Feraud’yu. Kahretsin. Kahretsin. Kahretsin. Oldum olası veya neredeyse tüm ipuçları gözünün önündeydi.</p>

  <p style="text-align: justify;">-O da benimle konuştu. Kafatası. De Almeida’nın kazıları Ama bir heykel üstünde çalıştığını bilmiyordum.</p>

  <p style="text-align: justify;">Jeanne her olguyu, her hikâyeyi zihninde işaretliyordu. Olaylar, kendi tahmininden o kadar büyük farklılıklar arz etmiyordu.</p>

  <p style="text-align: justify;">-Francois Taine?</p>

  <p style="text-align: justify;">-O, çok daha basit. Bizi aradı.</p>

  <p style="text-align: justify;">-Hanginizi?</p>

  <p style="text-align: justify;">-Joachim Palin. Nelly Barjac ile Francesca Tercia’nın elektronik ajandalarını karşılaştırmış. Her ikisinde de Joachim’in adına rastlamış. Pazar sabahı bana telefon etti. Ofisindeydi. Luxemburg Bahçeleri’nde buluşmak üzere randevulaştık. Daha önce Managua’yı, Eduardo Manzarena’yı aramış. Tucuman Tarım Enstitüsü’nü, Daniel Taıeb’i de. Cinayetlerin kilit noktasının, Arjantin’in kuzeydoğusundaki olası bir paleontolojik keşifle ilgili olduğunu anlamıştı. Aynı akşam, onu evinde ziyaret etmek zorunda kaldım...</p>

  <p style="text-align: justify;">Jeanne duvara dayandı. Klimaya rağmen sırtı ter içinde kalmıştı. Cep telefonundan yapılmış çağrıları kontrol etmiş, ama ofisinin telefonlarına bakmamıştı -bir hata daha. Gerisi için fazla yoruma gerek yoktu. Joachim Nikaragua’da yaptığı temizlikle de işini bitirmişti. Sonra kaynağa geri dönmüştü... Arkadaşlarının arasına.</p>

  <p style="text-align: justify;">Bir ayrıntı, tek bir ayrıntı uymuyordu.</p>

  <p style="text-align: justify;">-9 haziran Pazartesi günü, Antoine Feraud, Madrid üzerinden Managua’ya gitmek üzere uçağa bindi, dedi Jeanne. Akşam, onun muayenehanesinde, Joachim’in saldırısına uğradım. Birçok kişi olabilirsiniz, ama aynı anda her yerde bulunamazsınız.</p>

  <p style="text-align: justify;">Psikiyatr gülümsedi. Kanlı gözleriyle, vampirlerin kana susamış yakışıklı gençler olduğu, altmışlı yılların korku filmlerinden fırlamış gibiydi.</p>

  <p style="text-align: justify;">-Uçak için rezervasyon yaptırmıştık, ama binmedik.</p>

  <p style="text-align: justify;">-Neden?</p>

  <p style="text-align: justify;">-Roissy’de, <span style="font-style:italic;">Le Monde’un</span> öğleden sonraki baskısını gördük. Gazete Taine’in ölümünden bahsediyordu. Ayrıca yazıda alevlerin arasından son anda kurtulmuş bir sorgu yargıcından da söz ediliyordu. Fotoğrafı da vardı. Seni hemen tanıdık. Grand Palais’deki genç kadın. Bize çokça yalan söylemiş olan genç hanım. Geri döndük. Seni Nanterre Asliye Ceza Mahkemesi’ndeyken gözetledik. Sonra Le Goff Sokağı’na kadar izledik. Senin için yumuşak bir yöntem seçmiştik... Ama Joachim, Campo Alegreli çocuk, idareyi ele aldı. Ve sen bizden kurtuldun... Aynı akşam Managua için yola çıktık. Sonuçta, bize karşı ne yapabilirdin ki?</p>

  <p style="text-align: justify;">-Daha sonra bana karşı neden kıyıcı olmadınız?</p>

  <p style="text-align: justify;">-Buna merak diyelim.Ve aynı zamanda da hayranlık. Seni Manzarena’nın evinde Nikaragualı polislerle konuşurken görünce, sıradan bir hasım olmadığını anladık.</p>

  <p style="text-align: justify;">-Ama sizin için bir engel teşkil edebilirdim.</p>

  <p style="text-align: justify;">-Tarihöncesinde mağaralarına resimler çizen insanlar kaya çatlaklarından, engebelerinden yararlanıyorlardı. Onları fresklerinde de kullanıyorlardı.Sen de bizim engebemizdin. Senden yararlanmaya karar verdik. Seni freskimize dahil etmeye. Sen bizim, kendimizi daha iyi tanımamıza yardımcı olabilirdin. Hikâyemizin, henüz kendimizin bile bilmediği unsurlarını keşfetmemize.</p>

  <p style="text-align: justify;">Kaygısı şimdi gitgide artıyordu. Titremelerle sarsılıyordu. Gerçek, bitkiye nüfuz eden ışık gibi ona nüfuz ediyordu.</p>

  <p style="text-align: justify;">-Ya şimdi?</p>

  <p style="text-align: justify;">-Ormana ulaştık, güzelim. Uyumun olduğu yere. Ve kurbanın.</p>

  <p style="text-align: justify;"><span style="font-style:italic;">Bir, iki, üç...</span> Jeanne içinden saydı. O da kendi kaynağına ulaşmıştı. Ablasının ölümünden bu yana, kendini bu araştırmaya vakfetmişti.</p>

  <p style="text-align: justify;">Sessizlik ormanında kötülüğün izini sürmeye.</p>

  <p style="text-align: justify;">Karanlıkların derinliğindeki gerçeği bulmaya.</p>

  <p style="text-align: justify;">Siyah ışık artık buradaydı, ellerinin arasında.</p>

  <p style="text-align: justify;">-Ya halkın? Diye mırıldandı. Kelimeler dudaklarının arasında titriyordu. Nerede?</p>

  <p style="text-align: justify;">-Buradalar, yanımdalar... Doğmamışlar...</p>

  <p style="text-align: justify;">Odada, teker teker kapıdan süzülerek içeri giren gölgeler belirdi. Aldatmacayı anlamak için tek bir bakış Jeanne’a yeterli oldu. Söz konusu olan ilkel bir halk değildi. Sadece, bedenleri dikiş izleriyle dolu, yaralı, yaprak kalıntıları ve ağaç kabuklarıyla kaplı, beceriksizce yürüyen cılız ve sakat insanlar.</p>

  <p style="text-align: justify;">İçlerinden birinin suratının bir tarafı ütüyle ezilmiş gibiydi. Bir diğerinin yüzünün alt kısmında şişkinlik yapan yaralar vardı. Bir başkasının favori yerlerinde et parçaları vardı ve gözleri aynı hizada değildi. Bir birilerinden hiçbir farkları olmayan, son derece pis ve iğrenç görünümlü kadınlar ve erkekler. En yaşlı olanlarda ustura izleri vardı. En genç olanlarının ise kafataslarında şekil bozuklukları vardı -kuşkusuz hayatlarının ilk günlerinde, henüz kemikleri yumuşakken bazı şeylere maruz kalmışlardı. Böylece, yapay olarak oluşturulmuş maymunsu yüz hatları ortaya çıkmıştı.</p>

  <p style="text-align: justify;">Joachim, her parçasıyla bir ilkel halk yaratmıştı. Arkaik bir maskaralık. Jeanne Victor Hugo’nun <span style="font-style:italic;">Gülen Adam’daki,</span> ucuz yollu çocuklar satın alan, panayırlarda ucube olarak halka göstermeden önce onları sakat bırakan <span style="font-style:italic;">Comprachico</span> ları hatırladı.</p>

  <p style="text-align: justify;">Tüm bu hikâye ortak bir çılgınlığa dayanıyordu. Genetik olarak farklı bir halk söz konusu değildi. Ne de özel bir morfolojisi olan bir halk. Tüm bunlar sadece Joachim’in çılgın beyninin eseriydi -ve Nelly Barjac’ın, Francesca Tercia’nın, Niels Agosto’nun, Eduardo Manzarena’nın, Jorge de Almeida’nın coşkulu fikirlerinin. De Almeida da kuşkusuz bu panayır yaratıkları tarafından lagünde kurban edilmişti.</p>

  <p style="text-align: justify;">Doğmamışlar ilerliyordu. Jeanne geri çekildi. Kesilmiş, sakat kalmış, şekilleri değişmiş bu bedenlerin yarattığı korku bu uygar ortamda dayanılmazdı. Jeanne her şeye hazırlıklıydı -ormandaki pusulara, çıplak elle dövüşmeye, kazıklardan oluşturulmuş tuzaklara- ama bu duruma değil.</p>

  <p style="text-align: justify;">-Kim bunlar?</p>

  <p style="text-align: justify;"><span style="font-style:italic;">-Vuelo</span>lardan sağ kurtulanlar, diye fısıldadı yaşlı Palin İspanyolca olarak. İnsan hayatta kalma konusunda korkunç bir yeteneğe sahip. Timsahlar onlara saldırmış olabilir. Onları parçalamış da. Ama hayatta kaldılar. Yeniden ürediler. Bataklıkta akıllarını yitirdiler. Birkaç yıl içinde insanlık tarihinin ilk dönemlerine döndüler. Tamamen vahşi oldular.</p>

  <p style="text-align: justify;">Bu kez sözü Feraud aldı, Fransızca olarak:</p>

  <p style="text-align: justify;"><span style="font-style:italic;">-Baba mekanizması,</span> Jeanne, Onlar Kötülüğün çocukları. Korkunun torunları. Şiddetten geliyorlar ve yine şiddete dönüyorlar. Thanatos halkı! Ensest, tecavüz, anne baba katli, kanibalizm, başka bir şey bilmiyorlar...</p>

  <p style="text-align: justify;">Jeanne birden Joachim’in asla bir kurban olmadığını anladı.</p>

  <p style="text-align: justify;">-Sen, çocuk, seni evlat edinenleri, Garcia’ları sen öldürdün.</p>

  <p style="text-align: justify;">-Onları kurban ederken, radyoda <span style="font-style:italic;">Por que te vas</span> çalıyordu...</p>

  <p style="text-align: justify;">-Bataklıklarda hayatta kalanları yamyamlığa alıştıran da sensin.</p>

  <p style="text-align: justify;">-Bunun için fazla çabaya gerek olmadı. Zaten sürekli olarak geriye evrim gösteriyorlardı.</p>

  <p style="text-align: justify;">-Bu topluluğu şiddete, kan dökücülüğe, en güçlü içgüdülere sen yönelttin... Doğduğun andan itibaren hep vahşet dolu bir ortamda yer aldın.</p>

  <p style="text-align: justify;">Yaşlı Palin, çengel gibi eğri işaretparmağını kaldırarak konuşmaya başladı:</p>

  <p style="text-align: justify;">-Bu bizim ordumuz <span style="font-style:italic;">juanita.</span> Şiddetin kalbi... Tıpkı bir nükleer santralın kalbi gibi. Zamanda geriye gittik. İlk geceye döndük. Başlangıç eylemini yinelemeye kendimizi adadık. Yeniden ve yeniden... Ensest. Babanın öldürülmesi. Yamyamlık. <span style="font-style:italic;">Bu benim bedenim... Bu benim kanım...</span></p>

  <p style="text-align: justify;">Jeanne odanın döndüğünü hissetti. Gözleri kararır gibi oldu. Eğer bayılırsa mahvolurdu.</p>

  <p style="text-align: justify;">Joachim onun üzerine doğru atıldı, ama birden durdu.</p>

  <p style="text-align: justify;">Jeanne 9 mm’lik HK USP’sini suratına doğrultmuştu.</p>

  <p style="text-align: justify;">Antoine Feraud’nun varlığından habersiz olduğu tek ayrıntı.</p>

  <p style="text-align: justify;">Hayvan olduğu yere çakılıp kalmıştı ve tuhaf bir şekilde kafasını yana eğmişti. Jeanne pencereye doğru geriledi ve açtı. Bir anda aklına iki şey geldi. İlki. Namluya mermi sürmemişti. İkincisi. Tabancanın emniyet mandalını açmamıştı.</p>

  <p style="text-align: justify;">9 mm’liği ancak bir su tabancası kadar tehlikeliydi.</p>

  <p style="text-align: justify;">Silahını insan sürüsüne doğrultmaya devam ederek bacağını pencere pervazından dışarı attı.</p>

  <p style="text-align: justify;">-Bize karşı hiç şansın yok, diye mırıldandı Joachim. Biz ormanda yaşamıyoruz. Orman bizim içimizde. Eğer lagüne kaçarsan, sadece bize doğru yaklaşmış olursun. Biz çoktan senin içindeyiz. Biz çoktan <span style="font-style:italic;">seniz!</span> Biz...</p>

  <p style="text-align: justify;">Jeanne uyarıların sonunu duymadı.</p>

  <p style="text-align: justify;">Kızgın güneşin altında yanan ovada koşuyordu.</p>
</body>
</html>
