<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-16-</h4>

  <p style="text-align: justify;">Kapısının önünde, Jeanne paspasın üzerine bırakılmış bir zarf buldu. O günün kayıtları. Doktor Antoine Feraud’nun seansları. Zarfı yerden aldı ve ertesi gün dinlemeyi düşündü. Psikiyatrın sesini yeniden duymak istemiyordu. Az önceki izlenimlerini berbat etmeye niyeti yoktu...</p>

  <p style="text-align: justify;">Doğruca banyoya gitti ve kafası karışık bir halde duşun altına girdi. Sarhoş gibiydi. Bu görüşmenin nasıl sonuçlandığını tam olarak bilemiyordu. Birbirlerinin cep numaralarını almışlardı. Tek hatırladığı buydu.</p>

  <p style="text-align: justify;">Duş kabininden çıktı ve üzerine bir tişört geçirdi, şortunu giydi. Artık ne sıcaklık, ne de yorgunluk hissediyordu. Sadece bir uyuşukluk. Hoş bir boşluk. İçinde sadece muğlak, tam adını koyamadığı bu duygu kalmıştı: yeşeren bir aşk.</p>

  <p style="text-align: justify;">Mutfak. Işık. Aç değildi. Kendine bir fincan yeşil çay hazırladı. Hemen yatmak istiyordu. Yeniden kaygıya kapılmamak, sıkılmamak için bu sarhoşlukla uyumayı arzuluyordu. Kendini tanıyordu. Eğer uyanık kalırsa, kendini sorgulamaya başlayacaktı. Feraud da ondan hoşlanmış mıydı? Onu arayacak mıydı? Onun ruh halini anlamasını sağlayacak olumlu veya olumsuz işaretler neydi? Gecenin geri kalan kısmını, bu şekilde her şeyi en ince ayrıntısına kadar didikleyerek geçirebilirdi. Gerçek bir soruşturma yöntemi. Sonunda da tatmin edici bir kanıya varamayacaktı.</p>

  <p style="text-align: justify;">Gözleri yeniden zarfa takıldı. Sesi duymak istiyordu. Onun sesini. Kucağında dizüstü bilgisayarı, kulağında kulaklıkları, salondaki yerini aldı. Diski bilgisayarın okuyucusuna yerleştirdi.</p>

  <p style="text-align: justify;">Kaydı hızlı moda aldı. Sadece bir veya iki seans dinlemek istiyordu. Her randevunun ilk kelimelerini yakalıyor ve karar veriyordu. Sesleri, tınıları ve her hastanın labirentteki bir fare gibi dolandığı, uygun duruma getirilmiş küçük psişik cehennemleri tanıyordu.</p>

  <p style="text-align: justify;">Nihayet diskin sonuna doğru ilginç bir seansla karşılaştı.</p>

  <p style="text-align: justify;">İspanyol baba yeniden ortaya çıkmıştı.</p>

  <p style="text-align: justify;">Oğluyla birlikte.</p>

  <p style="text-align: justify;">-Size Joachim’i tanıtayım.</p>

  <p style="text-align: justify;">Karanlıkta sesi biraz daha, açtı. Baba ile oğlunun 18.00 civarında Feraud’yu ziyaret ettiğini anlıyordu.</p>

  <p style="text-align: justify;">-Merhaba, Joachim.</p>

  <p style="text-align: justify;">-Merhaba.</p>

  <p style="text-align: justify;">Sesinden,Jeanne onun kırklı yaşlarda olduğunu tahmin etmişti. Öyleyse baba, önceden de tahmin ettiği gibi, en az altmışlı yaşlarda olmalıydı.</p>

  <p style="text-align: justify;">-Birkaç soruya cevap vermeyi kabul ediyor musunuz?</p>

  <p style="text-align: justify;">-Kabul ediyorum.</p>

  <p style="text-align: justify;">-Yaşınız?</p>

  <p style="text-align: justify;">-Otuz beş</p>

  <p style="text-align: justify;">-Evli misiniz?</p>

  <p style="text-align: justify;">-Bekârım.</p>

  <p style="text-align: justify;">-İşiniz?</p>

  <p style="text-align: justify;">-Avukatım.</p>

  <p style="text-align: justify;">-Uzmanlık alanınız?</p>

  <p style="text-align: justify;">-Şu an, Güney Amerika kıtasındaki HDÖ’lerle (Hükümet Dışı Örgütler) ilgileniyorum.</p>

  <p style="text-align: justify;">Joachim’in İspanyol aksanı yoktu. Fransa’da yetişmiş olmalıydı. Veya dile karşı özel bir yeteneği vardı.</p>

  <p style="text-align: justify;">-Bu HDÖ’lerin faaliyet alanları nedir?</p>

  <p style="text-align: justify;">-Orijinal bir yanı yok. Fakirlere yardım ediyoruz. Çocukları tedavi ediyoruz, onları aşılıyoruz. Bana gelince, dünyanın her tarafından bağış topluyorum.</p>

  <p style="text-align: justify;">Sessizlik. Feraud not alıyordu. Joachim her soruya hiç tereddüt etmeden ve rahatsızlık duymadan cevap veriyordu.</p>

  <p style="text-align: justify;">-Herhangi bir sağlık sorununuz var mı?</p>

  <p style="text-align: justify;">-Hayır.</p>

  <p style="text-align: justify;">-Alkol kullanıyor musunuz?</p>

  <p style="text-align: justify;">-Hayır.</p>

  <p style="text-align: justify;">-Uyuşturucu?</p>

  <p style="text-align: justify;">-Asla.</p>

  <p style="text-align: justify;">-Babanız bana sizin, nasıl söylesem, kriz geçirdiğinizi söyledi.</p>

  <p style="text-align: justify;">Jeanne bir kahkaha duyduğunu sandı. Joachim tüm bunları hafife alıyor gibiydi.</p>

  <p style="text-align: justify;">-“Krizler.” Evet kelime bu.</p>

  <p style="text-align: justify;">-Bunlar hakkında bana ne söyleyebilirsiniz?</p>

  <p style="text-align: justify;">-Hiçbir şey.</p>

  <p style="text-align: justify;">-Yani.</p>

  <p style="text-align: justify;">-Yanisi, bunlarla ilgili hiçbir şey hatırlamıyorum. Kara delikler gibi.</p>

  <p style="text-align: justify;">-Zaten sorun da burada, diye ekledi babası.</p>

  <p style="text-align: justify;">Yeniden sessizlik. Alınan yeni notlar.</p>

  <p style="text-align: justify;">-Bu hatırlamamaların sebebi o anda başka bir kişiliğin ortaya çıkması mı?</p>

  <p style="text-align: justify;">-Size hiçbir şey bilmediğimi söyledim!</p>

  <p style="text-align: justify;">Joachim sesini yükseltmişti. İlk sinirlenme belirtisi. Feraud da ses tonunu değiştirdi. Daha kararlı, daha sert konuştu.</p>

  <p style="text-align: justify;">-Şimdi kısa bir hipnoz seansı yapmamızı kabul eder misiniz ?</p>

  <p style="text-align: justify;">-‘Şeytan’ filmindeki gibi mi?</p>

  <p style="text-align: justify;">Avukat yeniden neşeli bir ses tonuyla konuşmaya başlamıştı. Ama mesafeliydi.</p>

  <p style="text-align: justify;">-‘Şeytan’ filmindeki gibi. Evet. Çoğunlukla sürprizlere gebe bir yöntemdir.</p>

  <p style="text-align: justify;">Joachim yeniden güldü.</p>

  <p style="text-align: justify;">-İçime şeytan girdiğini mi... düşünüyorsunuz?</p>

  <p style="text-align: justify;">Asabiyet ve gevşeme.sürekli yer değiştiriyordu. Bu hem Joachim, hem de Feraud için geçerliydi.</p>

  <p style="text-align: justify;">-Hayır. Hatırlamamanızın sebebi sizin içinizde, sizden habersiz ortaya çıkan bir kişilik olabilir. Daha çok sizin kişiliğinizin başka bir yanı diyelim. Şüphesiz bu yüzünüzü birlikte ortaya çıkarabiliriz. Hipnoz bu konuda bize yardımcı olabilir. Sizin için en ufak bir tehlikesi yok.</p>

  <p style="text-align: justify;">Feradu çok daha özenli bir ses tonuyla konuşmuştu. Anestezi öncesi bir cerrah gibi. Kumaş hışırtıları. Joachim koltuğunda kımıldanıyordu.</p>

  <p style="text-align: justify;">-Bilmiyorum...</p>

  <p style="text-align: justify;">-Joachim... diye fısıldadı baba.</p>

  <p style="text-align: justify;">-Baba, sen bu işe karışma!</p>

  <p style="text-align: justify;">Kısa bir sessizlik.</p>

  <p style="text-align: justify;">-Tamam. Deneyelim.</p>

  <p style="text-align: justify;">-Müsaade ederseniz storları indireyim...</p>

  <p style="text-align: justify;">Ayak sesleri. İnen storların gürültüsü. Gıcırtılar. İskemleler bir yerlere çekiliyordu. Jeanne büyülenmiş gibiydi. Tüm bunların, karşılaşmalarından hemen önce olduğuna inanamıyordu. Bir gerçeğin farkına varıyordu. O Champs-Elysees’de dondurmasını yerken Antoine Feraud da bir şekilde rahatlamaya çalışıyordu. İyi bir değiş tokuş.</p>

  <p style="text-align: justify;">Jeanne hipnoz seansı öncesi gevşeme etaplarını atlayarak diski hızlı moda aldı. Joachim şu anda telkin durumundaydı. Ağır ağır verilen cevaplar. Gırtlaktan, doğrudan ses tellerinden çıkıyormuş gibi vurgusuz bir ses. Jeanne üçünü de loş odada otururken hayal ediyordu.</p>

  <p style="text-align: justify;">Feraud çalışma masasının ardında veya belki de hastasının yanında oturuyordu. Joachim, gözleri kapalı veya gözbebekleri sabit, sandalyesinde dimdik duruyordu. Ve biraz geride, baba ayaktaydı. Jeanne, onu neden gri veya beyaz gür saçlı olarak hayal ettiğini bilmiyordu. -Joachim, beni duyuyor musunuz?</p>

  <p style="text-align: justify;">-Evet, duyuyorum.</p>

  <p style="text-align: justify;">-Eğer oradaysa, sizin içinizde olan kişiyle konuşmak istiyorum.</p>

  <p style="text-align: justify;">Cevap yok.</p>

  <p style="text-align: justify;">-Onunla konuşmam mümkün mü?</p>

  <p style="text-align: justify;">Cevap yok. Feraud sesini yükseltti.</p>

  <p style="text-align: justify;">-Joachim’in içinde yaşayan kişiye sesleniyorum. Bana cevap ver.</p>

  <p style="text-align: justify;">Joanne, Feraud’nun “sen” diye konuşmaya başladığını fark etti. Şüphesiz iki muhatabı arasında bir ayrım yapmak istiyordu. Joachim ile davetsiz misafir arasında. Son bir deneme daha yaptı, bu kez biraz daha sakindi:</p>

  <p style="text-align: justify;">-Adın ne?</p>

  <p style="text-align: justify;">Kısa bir sessizlik. Sonra odada başka bir ses duyuldu:</p>

  <p style="text-align: justify;">-‘Senin adın yok’.</p>

  <p style="text-align: justify;">Bu ses tınısı Jeanne’ı ürküttü. Metalik, cızırtılı, iç burucu bir ses. Ne erkek, ne kadın. Belki bir çocuk. Perche’teki köyde ablasıyla birlikte geçirdiği yaz tatillerinde, iple birbirine bağlı konserve kutularından telsiz yaparlardı. Metal silindirin içinden duyulan ses de aynı bu sese benziyordu. Metalik bir ses. Tarazlı bir ses.</p>

  <p style="text-align: justify;">-Adın ne?</p>

  <p style="text-align: justify;">Baba, fısıltıyla konuştu.</p>

  <p style="text-align: justify;">-“Şey” asla “ben” demez. “Şey” hep ikinci tekil şahıs olarak konuşur.</p>

  <p style="text-align: justify;">-Susun.</p>

  <p style="text-align: justify;">Feraud boğazını temizledi:</p>

  <p style="text-align: justify;">-Kaç yaşındasın?</p>

  <p style="text-align: justify;">-‘Senin yaşın yok.Sen ormandan geliyorsun.’</p>

  <p style="text-align: justify;">-Hangi orman?</p>

  <p style="text-align: justify;">-‘Çok acı çekeceksin.’</p>

  <p style="text-align: justify;">-Ne arıyorsun? Ne istiyorsun?</p>

  <p style="text-align: justify;">Cevap yok.</p>

  <p style="text-align: justify;">-Bana ormandan bahset.</p>

  <p style="text-align: justify;">Metal gıcırtısı. Belki de alaycı bir gülüş.</p>

  <p style="text-align: justify;">-‘Onu dinlemek lazım. Manes (Romalılarda tanrı olarak düşünülen ölülerin ruhları) ormanı’nı.</p>

  <p style="text-align: justify;">--Neden bu şekilde adlandırıyorsun?</p>

  <p style="text-align: justify;">Cevap yok.</p>

  <p style="text-align: justify;">-Bu ormanla çocukken mı tanıştın?</p>

  <p style="text-align: justify;">-‘Bu ormanla çocukken mi tanıştın.’</p>

  <p style="text-align: justify;">Baba bir kez daha araya girdi, alçak sesle:</p>

  <p style="text-align: justify;">-Bu onun “evet” deme biçimi, bunu daha önce de gözlemledim. “Şey” soruyu tekrarlıyor. Feraud karşılık vermedi. Jeanne onun Joachim’e yoğunlaşmış olduğunu düşünüyordu. Şüphesiz, elleri dizlerinin üstünde, ona doğru eğilmişti.</p>

  <p style="text-align: justify;">-Bana onu tarif et.</p>

  <p style="text-align: justify;">-‘Orman, o çok tehlikeli.’</p>

  <p style="text-align: justify;">-Nasıl?</p>

  <p style="text-align: justify;">-‘Seni öldürüyor. Orman seni ısırıyor.’</p>

  <p style="text-align: justify;">-Ormanda ısırıldın mı?</p>

  <p style="text-align: justify;">‘Ormanda ısırıldın mı?’</p>

  <p style="text-align: justify;">-Joachim’in içinde belirdiğinde, ondan ne yapmasını istiyorsun?</p>

  <p style="text-align: justify;">Sessizlik.</p>

  <p style="text-align: justify;">-Ormandan intikam mı almak istiyorsun?</p>

  <p style="text-align: justify;">Sessizlik.</p>

  <p style="text-align: justify;">-Soruma cevap ver.</p>

  <p style="text-align: justify;">Sessizlik</p>

  <p style="text-align: justify;">-Cevap ver, bu bir emirdir!</p>

  <p style="text-align: justify;">Yeniden bir metal gıcırtısı. Belki de bir kahkaha. Veya bir geğirme sesi. Çocuk sesi birkaç nota yükseldi ve tekdüze bir şarkıya başladı.</p>

  <p style="text-align: justify;">-“Todas las promesas de mi amor se iran contigo / Me olvidaras me olvidaras / Junto a la estacion llorare igual que un nino / Porque te vas, porque te vas / Porque te vas, porque te vas...” (Aşkın bütün vaatleri seninle beraber gidecek / Beni unutacaksın, beni unutacaksın / İstasyonun yakınında bir çocuk gibi ağlayacağım / Neden gidiyorsun, neden gidiyorsun,/ Neden gidiyorsun, neden gidiyorsun... )</p>

  <p style="text-align: justify;">Feraud onu durdurmaya çalıştı, ama çocuk-adam aynı sözleri nefes almadan tekrarlamayı sürdürüyordu:</p>

  <p style="text-align: justify;">-...”se iran contigo / Me olvidaras, me olvidaras / Junto a la estacion llirare igual que un nino / Porque te vas, porque te vas / Porque te vas, porque te vas...”</p>

  <p style="text-align: justify;">Ses ürkütücüydü, sanki ses telleri ısınana dek, kopana dek birbirine sürtünüyordu. Feraud sesini yükselterek onu hipnoz halinden çıkarmayı başardı. Verdiği komuttan sonra ortama yeniden sessizlik hâkim oldu.</p>

  <p style="text-align: justify;">-Joachim, beni duyuyor musunuz?</p>

  <p style="text-align: justify;">-Sizi duyuyorum, evet.</p>

  <p style="text-align: justify;">Adamın sesi geri dönmüştü.</p>

  <p style="text-align: justify;">-Kendinizi nasıl hissediyorsunuz ?</p>

  <p style="text-align: justify;">-Yorgun.</p>

  <p style="text-align: justify;">-Bana hipnoz altındayken neler söylediğinizi hatırlıyor musunuz?</p>

  <p style="text-align: justify;">-Hayır.</p>

  <p style="text-align: justify;">-Çok iyi. Bugünlük bitiriyoruz.</p>

  <p style="text-align: justify;">-Neyim var doktor?</p>

  <p style="text-align: justify;">Joachim yeniden neşeli bir ses tonuyla konuşmaya başlamıştı, ama kaygısı hafifçe belli oluyordu.</p>

  <p style="text-align: justify;">-Bunu söylemek için çok erken. Buraya düzenli olarak gelmeyi kabul eder misiniz? Bazı tıbbi muayenelerden geçmeyi?</p>

  <p style="text-align: justify;">-Nasıl isterseniz, diye fısıldadı, her şeyi kabullenmiş bir ses tonuyla.</p>

  <p style="text-align: justify;">-Şimdi babanızla konuşmak istiyorum. Yalnız.</p>

  <p style="text-align: justify;">-Sorun değil. Hoşça kalın doktor.</p>

  <p style="text-align: justify;">İskemle gıcırtıları. Kapı gürültüsü. Sonra babanın titrek sesi:</p>

  <p style="text-align: justify;">-Korkutucu değil mi?</p>

  <p style="text-align: justify;">-Hayır. Ancak bazı incelemeler yapmamız gerekiyor. Nörolojik bir lezyon olup olmadığını görmek için.</p>

  <p style="text-align: justify;">-Nasıl uygun görürseniz.</p>

  <p style="text-align: justify;">-Oğlunuz -yani hipnoz altında sorguladığım şu varlık- spesifik semptomlar sergiliyor.</p>

  <p style="text-align: justify;">-Ne tür semptomlar?</p>

  <p style="text-align: justify;">-Kişi zamirini yanlış kullanma. Soruları tekrarlama. Karşısındaki ne söylerse onu yineleme. Hatta yüzü...Diğeri konuştuğunda yüzünün değiştiğini gördünüz...</p>

  <p style="text-align: justify;">-Ne tür semptomlar?</p>

  <p style="text-align: justify;">-Otizm.</p>

  <p style="text-align: justify;">-Bu kelimeyi duymak istemiyorum.</p>

  <p style="text-align: justify;">-Bununla ilgili olarak hiç tedavi görmedi mi?</p>

  <p style="text-align: justify;">-Onun hikâyesini biliyorsunuz. İlk yıllarda onun yanında değildim.</p>

  <p style="text-align: justify;">-Annesiyle ilişkileri nasıldı?</p>

  <p style="text-align: justify;">-Annesi doğumundan öldü. ‘Hay Dios mio’ (Tanrım) not almıyor musunuz ?</p>

  <p style="text-align: justify;">-Bu çocukla ne yaptığınızı anlamıyorum.</p>

  <p style="text-align: justify;">-Benim ülkemde, bu çok yaygın bir uygulamaydı. Herkes böyle yapıyordu.</p>

  <p style="text-align: justify;">Alçak sesle konuşuyorlardı. Jeanne muayenehaneyi yeniden kafasında canlandırmaya çalıyordu. Feraud storları açmamıştı. Demek ki hâlâ loş bir ortamda oturuyorlardı.</p>

  <p style="text-align: justify;">-Onun geçmişi hakkında daha çok şey bilmem gerekiyor, dedi Feraud. Size göre, “Manes Ormanı” imgesini kullandığında neden söz ediyor olabilir?</p>

  <p style="text-align: justify;">-Neden söz ettiğini bilmiyorum O zamanlar orada değildim.</p>

  <p style="text-align: justify;">-Ya sürekli olarak yinelediği İspanyolca sözcükler, ne olduğunu biliyor musunuz?</p>

  <p style="text-align: justify;">-Evet, Yetmişli yıllara ait İspanyolca bir şarkının sözleri.”Porque te vas”. Cria cuervos adlı bir filmin müziği. Kendini tehlikede hissettiğinde bu sözleri yineliyor.</p>

  <p style="text-align: justify;">-Tedavi görmesi gerekiyor. Karmaşık... bir ruh hali var. Bir başka kişiliğin varlığı şizofreninin bir göstergesi de olabilir.Semptomları otizminkilerle karışabilir. Birkaç günlüğüne onu bir hastaneye yatırmak gerekecek. İyi bir klinikte danışmanlık yapıyorum ve...</p>

  <p style="text-align: justify;">-Yapamam! Size daha önce de açıkladım. Onu kısa süreliğine de olsa bir yere kapatmak, gerçeği açığa çıkarır. ‘Bizim gerçeğimizi’. Bu imkânsız. Artık bize sadece Tanrı yardım edebilir. “Tanrı’dır daima senin kılavuzun, en çorak yerlerde ruhunu doyuran...”</p>

  <p style="text-align: justify;">Feraud artık onu dinlemiyordu sanki.</p>

  <p style="text-align: justify;">-Endişeliyim. Onun için. Diğerleri için.</p>

  <p style="text-align: justify;">-Artık çok geç.</p>

  <p style="text-align: justify;">-Çok mu geç?</p>

  <p style="text-align: justify;">-Sanırım bu gece birini öldürecek. Paris’te, X.Bölge’de. Sürekli Belleville’de dolanıp duruyor.</p>
</body>
</html>
