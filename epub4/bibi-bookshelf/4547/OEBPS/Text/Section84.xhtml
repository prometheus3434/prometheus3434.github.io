<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-84-</h4>

  <p style="text-align: justify;">Ertesi sabah, asker çantaları kaybolmuştu.</p>

  <p style="text-align: justify;">Hiçbir şey bırakmamışlardı, ne bir malzeme, ne de yiyecek.</p>

  <div>
    <p style="text-align: justify;">Evet, artık birine şahitti. Kendisininkine.</p>
  </div>

  <p style="text-align: justify;">Halbuki gece hepsini çadırın içine almışlardı. Bu da çadırı açtıklarını, içeri sızdıklarını, çantaları aldıklarını, sonra çadırı kapatıp çıktılarını gösteriyordu. Neden? Eğer gelenler <span style="font-style:italic;">diğerleri</span> ise neden onları öldürmemişlerdi? Feraud siyah gözlük camlarının ardında susuyordu.</p>

  <p style="text-align: justify;">Jeanne mesajı anlamıştı. Yanlarında, kendilerini koruyacak hiçbir şey olmadan ve bir şekilde <span style="font-style:italic;">tüm modernliklerden arınmış</span> olarak, Palin’in topraklarına gelmeleri gerekiyordu. Doğmamışlar, yaşlı Kentauros’un emirlerini yerine getiriyordu. Ve oğlunu yüceltiyorlardı: Joachim’i.</p>

  <p style="text-align: justify;">-Çıkalım, dedi Jeanne.</p>

  <p style="text-align: justify;">Dışarıya göz gezdirdiler, sonra çadırdan çıktılar. Her yere yeşilimsi bir sis çökmüştü. Çalıların üzerine serdikleri giysileri de yok olmuştu. Hiç iz yoktu. Birilerinin dolaştığına dair bir belirti de. Ne koparılmış bir yaprak, ne kırılmış bir dal. Sanki hırsızlar dumandan varlıklardı, onları çevreleyen pustan daya soyutlardı.</p>

  <p style="text-align: justify;">Jeanne birkaç metre ötedeki yola kadar gitti. Kimse yoktu. Bir kez daha aklının sesini dinledi. Henüz ölmediklerine göre, onların gittikleri yere varmalarını istiyorlardı.</p>

  <p style="text-align: justify;">Ve bu yer çok yakındaydı...</p>

  <p style="text-align: justify;">Sağdaki kiremit kırmızısı yolu takip etmelerini istiyorlardı.</p>

  <p style="text-align: justify;">Cehennemin yatağına kadar uzanan kırmızı yolu.</p>

  <p style="text-align: justify;">Yola koyuldular, mideleri boştu, soğuktan titriyorlardı, çadırlarını toplama gereği duymamışlardı. Bir saat. Belki iki saat. Saatlerine bakmayı düşünmüyorlardı bile. Buhar örtüsünün arasında uyurgezer gibi yürüyorlardı. Jeanne bir canavarın Dantevari soluğunu hayal ediyordu. Bu pus onun nefesiydi. Krater biçimindeki ağzından ilerliyorlardı.</p>

  <p style="text-align: justify;">Birden karşılarına, sadece birkaç palmiyenin dikili olduğu ağaçsızlaştırılmış, düz ve geniş bir alan çıktı. Burası, cangılın kilometrelerce içinde olması, devasa bir <span style="font-style:italic;">ekin çemberini</span> çağrıştıran düzeni ve temizliği dışında, önceki günkü <span style="font-style:italic;">estancia’</span> yı andırıyordu. Büyük bir gücün varlığını gösteren bir işaret, bir uyarı.</p>

  <p style="text-align: justify;">İhtiyatla açıklığa doğru ilerlediler. Yola çıktıklarından beri tek kelime konuşmamışlardı. Cangıl sanki konuşma yetilerini de yok etmişti. Düzlüğün dip tarafında, bir grup yapıyla karşılaştılar. Kırmızı tuğladan ot ambarları. Beyaz ahşaptan ahırlar. Fırça gibi yeleleri olan birkaç at...</p>

  <p style="text-align: justify;">Tamamen savunmasız bir manzara.</p>

  <p style="text-align: justify;">Ve mutlak bir sessizlik.</p>

  <p style="text-align: justify;">Köpek yoktu. Nöbetçi de. Herhangi bir tehdit edici unsur da. Jeanne, gözleriyle iniş pistini arıyordu. Sağ tarafta, okaliptüslerin arasından pisti gördü. Görünürde uçak yoktu. Demek ki amiral ile oğlu burada değildi... <span style="font-style:italic;">İmkânsız.</span></p>

  <p style="text-align: justify;">Yabani otların yerini şimdi, yeni biçilmiş çimenli bir arazi almıştı. Jeanne binaların arasındaki villayı gördü. Kireç beyazı büyük duvarlar, sac çatılar... Jeanne, başını onaylarcasına sallayan Feraud’ya döndü. Oraya varmışlardı. Sonunda, <span style="font-style:italic;">başarmışlardı...</span></p>

  <p style="text-align: justify;">Jeanne son bir kez daha çevresine bakındı. Ne bir kuş cıvıltısı, ne de bir böcek vızıltısı duyuluyordu. <span style="font-style:italic;">Estancia</span> nın bu ıssızlığı insanın üstünde ezici bir etki yaratıyordu. Her şey, çok yakındaki bir tehlike sebebiyle donup kalmış gibiydi...</p>

  <p style="text-align: justify;">Basamakları tırmandı. Bir sineklikle korunan kapıyı açtı: Kilitli değildi. Büyük ve zengin bir çiftliğin tipik salonuyla karşılaştı. Zeminde seramik karolar. Ahşap çerçeveli büyük ve yüksek bir şömine. Duvarlara asılı timsah ve geyik derileri. Bir köşeye konulmuş geniş ekran televizyon, üzerinde kumanda aletlerinin bulunduğu koyu renk bir ahşap sehpa ve sehpanın çevresine yerleştirilmiş koltuklar ile bir kanepe. Bundan daha sıradan ne olabilirdi. Kentauros’un inini bu şekilde hayal etmemişti.</p>

  <p style="text-align: justify;">Koridora doğru yöneldiler. Jeanne bir ayna gördü. Aynaya yansıyan görüntünün kendisi olduğuna inanamadı, ama oydu. Haki renkli giysilerin içinde bir iskelet. Gözlerinin çevresinde mor halkalar belirmiş ve avurtları çökmüş gri bir yüz. Tuhaf bir şekilde kendini tüm tehlikelerden uzak, sadece yorgun hisseden Jeanne gömülmesi ertelenmiş bir kadavradan başka bir şey değildi.</p>

  <p style="text-align: justify;">Feraud onu koridorda geçti. Jeanne peşinden gitti. Her adımda içini tuhaf bir duygu kaplıyordu. Yolunda gitmeyen bir şeyler vardı. Her şey çok kolay olmuştu. Feraud durdu. Jeanne eşikte ona yetişti.</p>

  <p style="text-align: justify;">Alfonso Palin’in çalışma odası.</p>

  <p style="text-align: justify;">Jeanne Feraud’nun yanından geçti ve içeri girdi. Beyaz sıvalı duvarlar. Cilalı meşeden yer döşemesi. Kastilya tarzı mobilyalar. Taş bir şömineyle açı oluşturacak şekilde verevine yerleştirilmiş bir çalışma masası... Pencereler dışarıdaki çitlere bakıyordu. Sabah güneşi bütün şiddetiyle odayı dolduruyor, insanda kahvaltı yapma arzusu doğuruyor, umut verici bir günü müjdeliyor, atla gezinti yapma isteği uyandırıyordu...</p>

  <p style="text-align: justify;">Klima son hızında çalışıyordu. İnsanın kemiklerini donduracak kadar. Jeanne biraz daha ilerledi. Bir ayrıntı onu allak bullak etti. Duvar boyunca uzanan raflarda, çerçeve içine yerleştirilmiş çok sayıda fotoğraf vardı. Bir baba ile oğlunu bir arada -ya da yalnızca oğlunu-gösteren fotoğrafları seçebiliyordu.</p>

  <p style="text-align: justify;">Artık nefes alamıyordu, göğsü sıkışmıştı.</p>

  <p style="text-align: justify;">Tüm hikâyenin bu fotoğraflarda olduğunu anlıyordu.</p>

  <p style="text-align: justify;">Alfonso Palin ve Joachim.</p>

  <p style="text-align: justify;">Kentauros ve gayrimeşru oğlu.</p>

  <p style="text-align: justify;">Bir adım daha attı ve bir çerçeveyi aldı.</p>

  <p style="text-align: justify;">İşte o zaman gerçeği anladı.</p>

  <p style="text-align: justify;">Kuşku götürmez bir hakikati.</p>

  <p style="text-align: justify;">Yine de, bu hiç aklına gelmemişti.</p>

  <p style="text-align: justify;">Arkasında, Joachim’in sesini duydu.</p>

  <p style="text-align: justify;">Ona şarkı söylüyordu:</p>

  <p style="text-align: justify;">-...<span style="font-style:italic;">se irân contigo /Me olvidarâs, me olvidarâs / Junto a lo estacion llorare igual que un nino /Porque te vas, porque te vas...</span></p>

  <p style="text-align: justify;">Anlaşılmaz, insanüstü bir sakinlikle Jeanne, baba ile oğlunun fotoğrafını yerine bıraktı. Arkasını dönmeden.</p>

  <p style="text-align: justify;">Alfonso Palin, pürtüklü sesiyle İspanyolca konuştu.</p>

  <p style="text-align: justify;">-Sus, Joachim. Jeanne’ın gerçeği bilmesi gerekiyor.</p>

  <p style="text-align: justify;">Jeanne yumruklarını sıktı ve arkasında döndü.</p>

  <p style="text-align: justify;">Karşısında kimse yoktu.</p>

  <p style="text-align: justify;">Antoine Feraud’nun dışında kimse.</p>

  <p style="text-align: justify;">Antoine Feraud da, tüm rafları kaplayan fotoğraflardaki, kâh polo kıyafeti, kâh okul üniforması giymiş, kâh bir yelkenlide, kâh kayak elbiseleri içinde poz veren yeniyetmeydi...</p>

  <p style="text-align: justify;">Veya babasının kucağındaki yeniyetme.</p>
</body>
</html>
