<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-63-</h4>

  <p style="text-align: justify;">Jeanne okumayı bıraktı. Elleri titriyordu. Geçmişi, bu günlükteki her unsuru bugünle, soruşturmasıyla karşılaştırmak için çok erkendi. Ama satırlar arasındaki bağlantılar son derece açıktı. Juan’ın hikâyesi bazı boşluklarına ve karanlık taraflarına rağmen, Paris’teki kanlı cinayetlere bir açıklama getirmek için ilk adımdı...</p>

  <p style="text-align: justify;">Saat sabahın 11’iydi.</p>

  <p style="text-align: justify;">Uğursuz gün, bir akvaryumun su yeşili aydınlığı içinde boğulmuş gibiydi. Böylesi daha iyiydi. Yeniden okumaya başladı.. Roberge’in, Guatemala’ya yaptıkları yolculuk hakkında açıklamalarda bulunduğu birkaç sayfayı geçti. Sonra Guatemala, Panajachel San Augusto Misyonu, 1982 ekim, yani Roberge’in yazmaya başladığı, ardından araya bir yıl öncesinin girdiği tarih yeniden ortaya çıktı.</p>

  <p style="text-align: justify;">Trajedinin yaşandığı o tarih.</p>

  <p style="text-align: justify;">18 ekim 1982 sabahı Juan ortadan kaybolmuştu. Ertesi gün, elbiseleri yırtılmış, tamamen suskunluğa gömülmüş bir halde bulunmuştu. “Neredeyse bir yıl önceki haliyle aynı durumdaydı” diye yazıyordu din adamı, umutsuzca.</p>

  <p style="text-align: justify;">Daha sonra, yarı yarıya yanmış bir kulübede genç yerli kızın cesedi, yarısı yenmiş bir halde bulunmuştu. Katil cinayet izlerini ateşle örtmek istemişti...</p>

  <p style="text-align: justify;">Kanibalizm. Piromani. Pierre Roberge’in katilin kimliği hakkında en ufak bir şüphesi yoktu. Soruşturmanın nasıl sonuçlanacağından da: Adı burada da “iblisin oğlu”na çıkan Juan hemen suçlanacaktı. Tutuklanacaktı. Hapse atılacaktı. Veya idam edilecekti. Roberge böyle bir son istemiyordu. “Ne yapmam gerektiğini biliyorum” diye yazmıştı rahip 22 ekimde.</p>

  <p style="text-align: justify;">Cizvit, cinayeti üstlenmiş ve Atitlan’a gelip çocuğu alması için Albay Pellegrini’yle temas kurmuştu. Bu bir şekilde kötünün zaferiydi. Sadece Juan’ı iyileştirmeyi başaramadığı için değil, oğlanı elleri kanlı bir işkenceciye emanet ettiği için de kötünün zaferiydi. Bunun tek bir geçerli nedeni vardı: Juan-Joachim, bundan böyle yasalar karşısında korunmalıydı. Cinai kariyeri daha yeni başlıyordu. Oysa evlat edinen adam, Arjantin’de Juan’ı her türlü yargılanmadan muaf tutabilirdi.</p>

  <p style="text-align: justify;">Roberge’in planı başarısızlığa uğramıştı. Kimse ona inanmıyordu. Tutuklanması da özel bir konjonktür dahilinde gerçekleşmişti: Ladinolar uluslararası desteklerinin kesilmesinden korkarak din adamı hakkındaki suçlamalardan vazgeçmek zorunda kalıyorlardı. Rahip yeniden özgürlüğüne kavuşmuştu.</p>

  <p style="text-align: justify;">Yaşadığı bu sıkıntıyla, Rorberge sırrını mezara götürmek için intihar etmeye karar vermişti. Bu arada Juan’ı Alfonso Palin’e bizzat teslim etmeyi başarmıştı.</p>

  <p style="text-align: justify;">Şimdi kesin olan bir şey vardı: Antoine Feraud’nun muayenehanesindeki yaşlı İspanyol, işkenceci amiraldi. <span style="font-style:italic;">Benim ülkemde bu çok yaygın bir uygulamaydı. Herkes böyle yapıyordu.</span> Kurbanların çocuklarının evlat edinilmesinden söz ediyordu.</p>

  <p style="text-align: justify;">Ölmeden önce Cizvit itirafını tamamlamak istemişti. Haftalar, aylar boyunca ve ipuçları ışığında adam Juan’ı yazgısının sebebini anlamıştı.</p>

  <p style="text-align: justify;"><span style="font-style:italic;">Sanrılı bir sebep.</span></p>

  <p style="text-align: justify;"><a id="bookmark12"></a>24 ekim 1982, San Augusto</p>

  <p style="text-align: justify;">Benim için Juan hikâyesini kapatma zamanı geldi. Onun sırrını yazıya dökmeyi kapatma zamanı. Arjantin notlarımı yeniden okudum ve çok saf olduğumu düşündüm. Hikâyesinde topluca değerlendirilmesi gereken ve tek bir cevabı olan bir sürü soru var.</p>

  <p style="text-align: justify;">Juan ormanda bir virüse maruz kalmamıştı.</p>

  <p style="text-align: justify;"><span style="font-style:italic;">Bir halkla karşılaşmıştı.</span></p>

  <p style="text-align: justify;">Ancak bu varsayımı geliştirmek imkânsız. Hangi kabile ona bu tür ritüelleri aşılamış olabilir? İlkel bir kavim mi? Kimse bana Campo Alegre bölgesinde Tobalar, Pilagalar, Viçiler dışında, başka bir kavimden söz etmedi. Ve onlar da uzun süreden beri bütün Arjantin köylüleri gibi yaşıyorlardı.</p>

  <p style="text-align: justify;">Öyleyse kim? NE? Niçin bu tip varlıklardan söz edildiğini hiç duymadım? Neden Campo Alegre köylülerinin hiçbiri, eğer varsa, bu yaratıklardan biriyle karşılaşmamıştı? İnandığım tek şey var: Misyona geldiğinden beri Juan o barbarları çiziyordu. <span style="font-style:italic;">Hem</span> insan figürleri, <span style="font-style:italic;">hem de</span> gizli bir dilin işaretleri olan siyah çizgiler.</p>

  <p style="text-align: justify;">“ <span style="font-style:italic;">Orman seni ısırıyor. ”</span> Mesaj bu.</p>

  <p style="text-align: justify;">Orman yarı insan, yarı hayvan vahşi bir halkı saklıyor.</p>

  <p style="text-align: justify;">Bir şekilde, araştırma yapmak için artık Campo Alegre’de olmadığıma üzülüyorum. <span style="font-style:italic;">Selva de las Almas</span>’ta Juan’ın izini sürmek için. Ama artık çok geç. Benim için. Juan için.</p>

  <p style="text-align: justify;">Çocuğu kaderine terk etmeliyim. Amiralin onu koruması ve her şeye rağmen ruhunun doğru yolu bulması için dua ediyorum... Bana gelince...</p>

  <p style="text-align: justify;">Kutsal Kitap’ta dendiği gibi: “Senin yüzünden nereye kaçayım? Eğer göklere çıksam, sen oradasın, ölüler diyarında yatağını sersem, işte oradasın.”</p>

  <p style="text-align: justify;">Jeanne yeniden okumaya ara verdi. Yumruk yemiş gibiydi. Pierre Roberge’in keşfi, bir anda, soruşturmasındaki gizemlerin çoğunu aydınlatıyordu.</p>

  <p style="text-align: justify;">İlkel bir topluluk...</p>

  <p style="text-align: justify;">Karanlıların içinden gelen bir kavim...</p>

  <p style="text-align: justify;">Juan-Joachim’in cinayetlerindeki ortak dürtü kesinlikle buydu...</p>

  <p style="text-align: justify;">KAN....</p>

  <p style="text-align: justify;">KAFATASI...</p>

  <p style="text-align: justify;"><span style="font-style:italic;">İnsanlık dışı fiziksel özellikler sergileyen bir halk.</span></p>

  <p style="text-align: justify;">Öğlen olmuştu.</p>

  <p style="text-align: justify;">Dışarıda, etrafı renksiz bir balçık çukuruna çeviren yağmur yeniden başlamıştı. Tahkik etmeliydi. Doğrulamalıydı. Resmen onaylatmalıydı. Jeanne cep telefonunu yeniden açtı ve Bernard Pavois’nın cep numarasını tuşladı.</p>

  <p style="text-align: justify;">Dört çalıştan sonra Buda’nın soğukkanlı sesi duyuldu.</p>

  <p style="text-align: justify;">-Hâlâ laboratuarda mısınız? diye atıldı.</p>

  <p style="text-align: justify;">-Evet.</p>

  <p style="text-align: justify;">-Size son telefon ettiğimde yanılmışım. Nelly’ye yollanan kan örneği ne virüs, ne mikrop, ne parazit barındırıyordu.</p>

  <p style="text-align: justify;">-Bu zaten mantıksızdı.</p>

  <p style="text-align: justify;">-Managua’daki adam, kan örneğini Nelly’ye bir <span style="font-style:italic;">karyotip</span> çıkarması için yolladı. Bir damla kanla bunu yapmak mümkün, değil mi?</p>

  <p style="text-align: justify;">-Evet. Bu karyotipin neyi ispatlaması gerekiyordu?</p>

  <p style="text-align: justify;">-Bir anomaliyi.</p>

  <p style="text-align: justify;">-Ne tür bir anomali?</p>

  <p style="text-align: justify;">-Yeni bir kromozom profili. Ya da çok eski. İnsan türününkinden farklı.</p>

  <p style="text-align: justify;">-Anlamıyorum.</p>

  <p style="text-align: justify;">-İkinci görüşmemizde Neandertal insanının karyotipinin 48 kromozom içerdiğini söylemiştiniz.</p>

  <p style="text-align: justify;">-Okuduklarımdan öğrendiğim bu, evet, ama ben bir uzman değilim.</p>

  <p style="text-align: justify;">-Bu tür bir anomali olduğunu düşünüyorum.</p>

  <p style="text-align: justify;">-Saçmalıyorsunuz.</p>

  <p style="text-align: justify;">-Nelly’nin <span style="font-style:italic;">çalışmalarıyla</span> ilgili somut kanıtlar bulmalıyız. Bir kan örneğinin kültür sonuçlarının izini bilgisayarda saptayabilir miyiz?</p>

  <p style="text-align: justify;">-Kültür sonuçlarının izine ulaşamayız. Metafazın fotoğrafına yani bir sonraki aşamanın izine ulaşabiliriz.. Bu fotoğrafı oluşturmak için bir dosya açmak ve ona bir referans numarası vermek gerekir. On rakamlı bir numara. Silinemez bir numara.</p>

  <p style="text-align: justify;">-Öyleyse ana programın bilgiişlem belleğinden bu tür bir analizin izini bulabilirsiniz.</p>

  <p style="text-align: justify;">-Ancak referans listesini bulabilirim.</p>

  <p style="text-align: justify;">-Ama numara analiz tarihini de içeriyor.</p>

  <p style="text-align: justify;">-Tarih, evet. Ve bilgisayarın kullanım saatini de.</p>

  <p style="text-align: justify;">-Nelly kan örneğini 31 mayısta aldı. Aynı akşam kültür işlemine başladığını kabul edelim. Kültür ne kadar sürede sonuçlanır?</p>

  <p style="text-align: justify;">-Kan için, amniyon sıvısından daha hızlı. Üç gün.</p>

  <p style="text-align: justify;">-Öyleyse Nelly 3 haziran akşamı kültürün sonuçlarını aldı. Ve bilgisayarı kullandı.</p>

  <p style="text-align: justify;">-Hayır. Metafazdan önce 24 saatlik bir çalışma süresi daha gerekiyor.</p>

  <p style="text-align: justify;">-4 haziran o zaman. O gece Nelly bir dosya açıyor. Çalıştığı parçaya bir numara veriyor. Kromozomların fotoğrafını çekiyor. O geceye ait bir referans numarası bulabilir misiniz? Herhangi bir hastanın adına da, herhangi bir fotoğrafa da gönderme yapmayan bir referans numarası. Bana göre Nelly resmi bastı ve ardından da bilgisayardan sildi.</p>

  <p style="text-align: justify;">Jeanne bilgisayar klavyesinin tıkırtısını duyuyordu.</p>

  <p style="text-align: justify;">-Referans numarasını buldum, diye mırıldandı Pavois birkaç saniye sonunda. Bilgisayara gece saat 01.24’te işlenmiş. Yani 5 haziranda. Ama başka hiçbir şey yok. Ne isim, ne resim. Her şey silinmiş. Bu numara dışında.</p>

  <p style="text-align: justify;">-Nelly sadece resmi muhafaza etti. Ve bu resim yüzünden öldü.</p>

  <p style="text-align: justify;">-Bundan nasıl bu kadar emin olabilirsiniz?</p>

  <p style="text-align: justify;">-5 haziran, onun sabaha karşı 3 civarında öldürüldüğü tarih. Katil Nelly’yi hazırlıksız yakaladı, onu öldürdü ve dosyayı yanında götürdü.</p>

  <p style="text-align: justify;">Sessizlik. Pavois yeniden lafa girdi:</p>

  <p style="text-align: justify;">-Bu karyotip tam olarak neyi ifade ediyor?</p>

  <p style="text-align: justify;">-Tekrarlıyorum. O farklı bir insan familyasına ait.</p>

  <p style="text-align: justify;">-Bu çok saçma.</p>

  <p style="text-align: justify;">-Nelly de bu saçmalık yüzünden öldü.</p>

  <p style="text-align: justify;">-Bana neden bundan bahsetmedi?</p>

  <p style="text-align: justify;">-Çünkü tepkinizin nasıl olacağını biliyordu. Somut sonuçlar elde etmeyi bekliyordu.</p>

  <p style="text-align: justify;">Sitogenetikçi karşılık vermedi. Şüphesiz sevgilisine güven telkin edemediği için üzgündü. Onun yanında araştırmalarını sürdürmemiş olmaktan. Böylece belki de Nelly katilin gazabından kurtulmuş olacaktı... Jeanne’ın ne onu teselli etmeye, ne de yanıldığını söylemeye vakti vardı. Teşekkür etti ve telefonu kapattı.</p>

  <p style="text-align: justify;">Reishenbach’ın ona verdiği Arjantin numarasını tuşladı: Tucumân Tarım Enstitüsü. Paleontolojik Kazılar Departmanı Müdürü Daniel Taı'eb orada değildi. Jeanne kendi numarasını bıraktı ve gelince aramasını istedi. Ama fazla umudu yoktu.</p>

  <p style="text-align: justify;">Dışarıda yağmur devam ediyordu. Cangıl, rüzgârdan aklını kaçırmış gibiydi. Gerçek, çok daha deliceydi... Birisiyle konuşması gerekiyordu. Ne öğrendiğini yüksek sesle anlatması.</p>

  <p style="text-align: justify;">Reischenbach.</p>

  <p style="text-align: justify;">Polis telefonu açar açmaz Jeanne tüm hikâyeyi ona anlatmaya başladı. Juan’ın kurt çocuğun 1981 ’de Manes Ormanı’nda bulunması. İnsanların dünyasına geri dönmesi. Eğitimi. Sonra Pierre Roberge’in onun hikâyesinin derinliklerine ulaşmak için yaptığı soruşturma.</p>

  <p style="text-align: justify;">Tüm bunları biraz daha açmak için ekledi:</p>

  <p style="text-align: justify;">Dokuz yaşındaki Juan, uluyan maymunlar tarafından değil, Arjantin’in bu eyaletindeki ilkel bir halkın mirasçıları tarafından yetiştirilmişti.</p>

  <p style="text-align: justify;">-Bazı şeyleri biraz zorladığını düşünmüyor musun? dedi polis, kuşkulu bir sesle.</p>

  <p style="text-align: justify;">-Bu farklı halk, Paris’teki cinayetlerin sebebi.</p>

  <p style="text-align: justify;">-Hadi ama...</p>

  <p style="text-align: justify;">-Juan, yani kurt çocuk, Paris’te yaşayan otuz beş yaşında bir avukata, Joachim’e dönüştü. Görünürde, onu sıradan bir Parisliden farklı kılan hiçbir şey yok, ama içinde vahşi bir çocuk barındırıyor. Halkının sırrını koruyan bir yamyam. Bu sırrın tehlike altında olduğunu hissettiğinde de harekete geçiyor.</p>

  <p style="text-align: justify;">Reischenbach sessizliğini koruyordu. Jeanne devam etti:</p>

  <p style="text-align: justify;">-Kan bankasının sahibi Manzarena, bu kavme ait bir kan örneğini ele geçirdi. Kanı, karyotipini çıkarması için Nelly’ye yolladı. Manzarena tarihöncesi -ve insandaki kötülüğün kökeni- takıntısı olan biriydi. Nelly Barjac örneği 31 mayısta aldı. Gerekli işlemleri yerine getirdi ve 4 haziranı 5 hazirana bağlayan gece sonuçları aldı. Aynı gece Joachim onu görmeye geldi. Kadını öldürdü ve örnekler ile analiz sonuçlarını yanında götürdü.</p>

  <p style="text-align: justify;">-Nelly’nin bunun üzerinde çalıştığını nereden biliyorsun?</p>

  <p style="text-align: justify;">-Henüz bilmiyorum. Bana sorarsan Nelly, Joachim’i tanıyordu. Adamın Güney Amerika’daki birçok insani yardım kuruluşuyla bağlantısı var. Bir temasları olmuş olabilir. Jeanne onun Arjantin’in kuzeydoğusundan olduğunu biliyordu. Ona bu hikâyeden söz etti, adam hemen anladı. Bu da onun hayatına mal oldu.</p>

  <p style="text-align: justify;">-Kızın bütün telefon görüşmelerini, e-mail’lerini kontrol ettik.</p>

  <p style="text-align: justify;">-Başka türlü temas kuruyorlardı. Belki de sadece yüz yüze görüşüyorlardı. Joachim tehlikeyi sezdi. Ve temizlik yapmaya geldi.</p>

  <p style="text-align: justify;">-Peki Marion Cantelau’yu neden öldürdü?</p>

  <p style="text-align: justify;">-Hiçbir fikrim yok. Ama merkezdeki otistik çocuklar ile Joachim’in arasında bir bağ var. Bir şekilde Marion da bu sır için tehlike oluşturuyordu. Bundan eminim.</p>

  <p style="text-align: justify;">-Ya Francesca Tercia?</p>

  <p style="text-align: justify;">-Onun için, durum daha net. De Almeida’dan kafatasını aldı. Bu kalıntı orman halkının geçmişiyle alakalı olmalı. Hatırlasana, fosilde bazı biçimsizlikler vardı. Hiç şüphesiz, insandan çok eski bir familyanın maymunsu özellikleriydi bunlar. François Taine tüm bunları anlamıştı.</p>

  <p style="text-align: justify;">-Bu dâhice, dedi Reischenbach şüpheci bir tavırla.</p>

  <p style="text-align: justify;">-Deha olmaya gerek yok. Heykeli görmüştü.</p>

  <p style="text-align: justify;">-Hangi heykeli?</p>

  <p style="text-align: justify;">-Kafatasından yola çıkarak Francesca’nın yaptığı heykeli. Bu konuda bir hata yaptım. Bu eserin heykeltıraşın kendi kişisel ilhamıyla yapıldığını düşündüm. Aslında, paleoantropolojik kafatasından hareketle yapılmış antropolojik bir tasarım söz konusuydu. Vioti atölyesinin çalışmalarından farklı bir eser. Francesca kendi atölyesinde gizli gizli çalışıyordu, çünkü gerçek bir işti... François’yı alevlerden kurtarmaya çalışırken heykeli fark ettim -onu Francesca’nın atölyesinden çalmıştı. Heykel yanıyordu, ama onun bir maymunu andıran küçük bir insan olduğunu görebildim.</p>

  <p style="text-align: justify;">-Hep aynı sorun. Kelime oyununa gerek yok. Joachim, Francesca’nın çalışmalarından nasıl haberdar oldu?</p>

  <p style="text-align: justify;">-Joachim ile Francesca tanışıyorlardı. Her ikisi de Arjantinli.</p>

  <p style="text-align: justify;">-Arjantin, büyük bir ülke.</p>

  <p style="text-align: justify;">-Paris’te o kadar Arjantinli yok.</p>

  <p style="text-align: justify;">Yeniden sessizlik oldu. Reischenbach düşünüyordu.</p>

  <p style="text-align: justify;">-Demek, elimizde kendini tarihöncesi insanı sanan bir deli tarafından işlenmiş üç yamyam cinayeti var. Cinayet sebebi bir damla kan ve bir kafatası olarak özetlenebilecek bir kaçık mı?</p>

  <p style="text-align: justify;">-Herhangi bir kan değil. Ne de herhangi bir kafatası. Çok eski bir kavmin mirasçısı bir halkın varlığını ispatlayan kalıntılar bunlar. Kafatası mesela, Ortadoğu’da veya Avrupa’da bulunmuş Proto-Cro-Magnon insanının kemiklerine benziyor olabilir.</p>

  <p style="text-align: justify;">-Bunun gibi mi?</p>

  <p style="text-align: justify;">Jeanne taş kesti. Yatağının üstüne bir kafatası düşmüştü. Aynı anda da arkasında bir ses duymuştu. <span style="font-style:italic;">Odasının içinde.</span></p>

  <p style="text-align: justify;">Kısa bir süre, siyah göz çukurları olan kafatasına baktı. Son derece beyazdı ve plastikten yapılmış gibiydi. Bir kalıp.</p>

  <p style="text-align: justify;">-Jeanne, orada mısın?</p>

  <p style="text-align: justify;">Polise cevap vermedi. Yavaş yavaş sese doğru döndü.</p>

  <p style="text-align: justify;">-Jeanne?</p>

  <p style="text-align: justify;">-Seni sonra ararım, dedi Jeanne fısıltıyla.</p>

  <p style="text-align: justify;">Kapının ağzında Antoine Feraud duruyordu.</p>

  <p style="text-align: justify;">Saçları diken diken. Hırpani. Sırılsıklam.</p>

  <p style="text-align: justify;">Ama bir ölü için gayet sağlıklıydı.</p>
</body>
</html>
