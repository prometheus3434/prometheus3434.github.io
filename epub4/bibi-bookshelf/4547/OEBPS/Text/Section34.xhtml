<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 style="text-align: justify;">-34-</h4>

  <p style="text-align: justify;">Bir çıfıt çarşısı.</p>

  <p style="text-align: justify;">Bu kelime zayıf kalıyordu.</p>

  <p style="text-align: justify;">Maskeler. Büstler. Kollar. Raptiyelerle tutturulmuş fotoğraflar. MR görüntüleri. Çizimler. Kavanozlar. Boya paletleri. Resim fırçaları. Cam gözler. Saçlar. Reçineden dişler ve tırnaklar. Alçı torbaları. Seramik toprağından tuğlalar. Kauçuk bloklar...</p>

  <p style="text-align: justify;">Ve heykeller.</p>

  <p style="text-align: justify;">Dondurucu bir gerçeklik.</p>

  <p style="text-align: justify;">Hepsi duvar boyunca sıralanmıştı. Tahtalar ve dört ayaklı destekler üzerine yerleştirilmişti. Boya kovalarının ve iplerin arasına sıkıştırılmıştı. Sekilerin üzerine konmuştu. Isabelle Vioti’nin kahverengi ve bej heykelleriyle hiçbir ilgisi yoktu. İlkel çağların suratları ve kürkleriyle de. Burada, modern bir çağın tam ortasındaydı. Ve özellikle de ilkel çağları mutlu günlere benzeten bir şiddetin içinde.</p>

  <p style="text-align: justify;">Francesca Tercia sadece korku yontuyordu.</p>

  <p style="text-align: justify;">Sadece çocuklarla ilgili.</p>

  <p style="text-align: justify;">Ve çocuklar kurban değillerdi.</p>

  <p style="text-align: justify;">Tam aksine, işkenceyi yapanlar onlardı.</p>

  <p style="text-align: justify;">Jeanne, kurşun ve çinko armatürlerin altında dolaşıyordu; atölye, modern bir lofta dönüştürülmüş, XIX. Yüzyıldan kalma bir sınai imalathanesiydi. Eğimli camlardan içeriye, günün son ışıkları giriyordu. Heykellere yaklaştı.</p>

  <p style="text-align: justify;">Bir ayaklığın üzerinde, bir çocuk, öğretmeninin işaretparmağını bir okul masasının üzerine monte edilmiş kalem açacağına sokmuştu. Çocuk, kalem talaşları yerine et parçalarının döküldüğü şeffaf hazneye bakarken kurban böğürüyordu.</p>

  <p style="text-align: justify;">Başka bir yerde, canlı renklerde bir bermuda şort ile bir tişört giymiş başa bir çocuk bir kedi yavrusunun gözlerini çay kaşığıyla oyuyordu. Dört ayaklı bir sehpanın üzerinde, sımsıkı bağlanmış, bacakları ayrık, külotu inik küçük bir kız vardı. Onun üzerinde de, diz çökmüş genç bir oğlan, elindeki, geyik boynuzunu andıran koyu turuncu renkli bir havuçla oynuyordu.</p>

  <p style="text-align: justify;">Bir başka sahnede, yere oturmuş salopetli bir oğlan çocuğu özenle bir sineğin kanatlarını yolarken tasvir edilmişti. Çocuğun kendisinin de, çok lensli ve kıllı gözleriyle koca bir sinek kafası vardı.</p>

  <p style="text-align: justify;">Francesca bu fikirleri nereden buluyordu?</p>

  <p style="text-align: justify;">Jeanne “kalem açacağı” eserine doğru yaklaştı. Francesca,heykelin alt kısmına yapıştırılmış beyaz bir kâğıda <span style="font-style:italic;">Zavallı Bayan Klein</span> yazmıştı. Kuşkusuz heykelin adı buydu. Bunun anlamı neydi?</p>

  <p style="text-align: justify;">Aklına bir şey geldi. Bu sabah, Helene Garaudy ona, otizmi ilk inceleyen psikanalistlerden biri olan Melanie Klein’dan bahsetmişti. Bu basit bir rastlantı mıydı? Bir ayrıntı dikkatini çekti: Çocuk ve “öğretmen” otuzlu yılların modasına göre giyinmişti.</p>

  <p style="text-align: justify;">Jeanne cep telefonunu çıkardı ve enstitü müdiresinin numarasını tuşladı.</p>

  <p style="text-align: justify;">-Helene?</p>

  <p style="text-align: justify;">Ona “rahibe” veya buna benzer bir şekilde mi hitap etmeliydi? Ama kadının ses tonu hep aynıydı: modern, dinç, neredeyse “jetset”...</p>

  <p style="text-align: justify;">Jeanne hemen sordu:</p>

  <p style="text-align: justify;">-Bu sabah bana, XIX. Yüzyıl başlarında otizmle ilgilenmiş Melanie Klein’dan söz etmiştiniz.</p>

  <p style="text-align: justify;">-Evet.</p>

  <p style="text-align: justify;">-Sorum için özür dilerim, ama Melanie Klein ile bir... kalem açacağı arasında bir bağ görüyor musunuz?</p>

  <p style="text-align: justify;">-Elbette.</p>

  <p style="text-align: justify;">Artık sihirli bir değnek haline gelen rasgele bir yoklama.</p>

  <p style="text-align: justify;">-Melanie Klein, otistik çocuğun sembolik yetersizliğini gözler önüne seren ilk bilim insanlarından biriydi. Birine ait bir nesne otistik bir çocuğa o kişiyi hatırlatmıyordu. O nesne <span style="font-style:italic;">Gerçekten</span> o kişinin kendisiydi. Klein, Dick adında küçük bir oğlan çocuğu üstünde çalışıyordu. Bir gün çocuk, Klein’ın açtığı kurşunkalemin talaşlarına bakarak “Zavallı Bayan Klein” demişti. Psikanalist kadın ile onun kendisine yaptırdığı resimleri hatırlatan bu talaşlar arasında ayrım yapamıyordu. Çocuk için kurşunkalem, “Bayan Klein”ın kendisiydi...</p>

  <p style="text-align: justify;">Jeanne rahibeye teşekkür etti ve telefonu kapattı. Francesca, demek ki otistik bir çocuğun zihinsel durumunu tasvir etmişti. Peki Francois Taine’in aldığı heykel neyi tasvir ediyordu? Katilin otizmiyle bağlantılı bir sır mıydı? Bir ilk travma mı? Eğer öyleyse, Arjantinli sanatçı bu olayı nasıl biliyordu?</p>

  <p style="text-align: justify;">Alevler arasında gördüğü silueti hatırlamaya çalıştı. Gözünün önüne, sadece, korlaşmış saçlarıyla François Taine’le mücadele eden kısa boylu bir yaratık geldi. Bunun hiçbir anlamı yoktu.</p>

  <p style="text-align: justify;">Jeanne, kil ve vernik kokuları arasında dolaşmaya devam etti. Bu büyük çıfıt çarşısında sakin sakin geziniyordu. Önceki gün, Antoine Feraud’nun dairesini ararkenki coşkusundan çok uzaktı. Sanki alacakaranlık doğrudan damarlarına çöküyor ve ona sakinlik ve soğukkanlılık veriyordu.</p>

  <p style="text-align: justify;">Üzerinde bir bilgisayar, boya tüpleri, kumaş parçaları, spatulalar, sayfaları kâğıtlarla işaretlenmiş kitaplar bulunan bir çalışma masası -daha çok bir tasarım masası- dikkatini çekti... Çevresini dolandı ve duvara doğru yaklaştı. Francesca Tercia, eski siyah-beyaz fotoğrafları, eskizleri, bazı gecelerde çekilmiş polaroidleri raptiyelemişti.</p>

  <p style="text-align: justify;">Jeanne, fakülte mezuniyet töreninde çekilmiş bir grup fotoğrafına dikkatle baktı. A4 formatında, eski bir resimdi. İçgüdüsel olarak bunun Buenos Aires Üniversitesi’nden bir sınıf fotoğrafı olduğunu tahmin etti, plastik sanatlar veya paleoantropoloji sınıfının Gözlerini kısarak Francesca’yı resimde bulmaya çalıştı. Genç kadın arka sırada ayakta duruyordu.</p>

  <p style="text-align: justify;">Çarpıcı bir ayrıntı vardı: Erkek öğrencilerden biri, güleç yüzlü ve kıvırcık saçlı bir oğlan, keçeli kalemle daire içine alınmış ve “ <span style="font-style:italic;">Te quiero ”</span> (lspanyolca,”Seni seviyorum!”) yazılmıştı. Jeanne bunun Francesca’nın yazısı olmadığını hissetti. Duygularını ifade eden bu resim, o dönemde, Francesca’ya bu güleç yüzlü oğlan tarafından yollanmış olmalıydı... Nişanlısı mıydı? Kısa bir süre, bu genç adamın Joachim olup olamayacağını düşündü... Hayır. Jeanne onu bu şekilde <span style="font-style:italic;">hayal etmiyordu.</span> Fotoğrafı özenle duvardaki yerinden çıkardı ve arkasını çevirdi: “BAÜ, 1998.” Buenos Aires Üniversitesi’nin kısaltmasıydı. Resmi çantasına attı.</p>

  <p style="text-align: justify;">İkinci kata, konut olarak kullanılan bölüme çıktı. Başka bir dünyaya girmiş gibi oldu. Etraf son derece düzenliydi, pastel renkler ve hafif eşyalar. Çılgın sanatçı Francesca burada tertipli bir genç kıza dönüşüyordu. Birkaç hafta içinde “50 kiloya inmek isteyen kadına.” Üzerinde “50” yazan kendinden yapışkanlı kâğıtlar, hâlâ her mobilyanın üstünde duruyordu.</p>

  <p style="text-align: justify;">Polislerin her şeyi götürdüğünü anlaması için Jeanne’ın fazla çaba sarf etmesine gerek yoktu. Özel evraklar, kişisel eşyalar, hepsi götürülmüştü. Burada oyalanmanın yararı yoktu. Zaten karanlık da çöküyordu. Saat 21.00’i geçiyordu.</p>

  <p style="text-align: justify;">Merdiveni inerken cep telefonu çaldı.</p>

  <p style="text-align: justify;">-Haleflerimizin ismini öğrendim, dedi Reischenbach. Davaya Paris Mahkemesi’nden Tamayo atanmış. Soruşturma ekibinin başına da 36 Numara’nın baş komiserlerinden Batiz getirilmiş.</p>

  <p style="text-align: justify;">-Tamayo aptalın tekidir. Beyninde sürekli rekabet halinde olan iki nöron vardır.</p>

  <p style="text-align: justify;">-Bu da, onu Batizden bir adım öne çıkarıyor. Bir gıdım bile ilerleme kaydedemezler.</p>

  <p style="text-align: justify;">-Kahretsin.</p>

  <p style="text-align: justify;">-Neden hayıflanıyorsun? dedi polis. Bu tür yeteneksiz adamlar, tek başına çalışman için sana kolaylık sağlar.</p>

  <p style="text-align: justify;">-Ben çalışmıyorum. Eşeleniyorum. Bütün imkânlar onların elinde olacak.</p>

  <p style="text-align: justify;">-Yeni bir şey var mı?</p>

  <p style="text-align: justify;">Jeanne’ın aklına çalınan heykel geldi. Suçun ispatına yarayacak, ancak alevler arasında yok olmuş bir delil. Francesca’nın Joachim’i tanıdığına inanıyordu. Ama somut bir şey yoktu.</p>

  <p style="text-align: justify;">-Hayır. Ya sende?</p>

  <p style="text-align: justify;">-Eduardo Manzarena hakkında bilgi topladım. Herif, Managua’nın en önemli özel kan bankasının yöneticisi. Gerçek bir kurum. Diktatör Moussaka döneminden beri varlığı sürdüren bir yer.</p>

  <p style="text-align: justify;">-Somoza, demek istiyorsun.</p>

  <p style="text-align: justify;">-Ha... evet. Yetmişli yıllarda Manzarena, Managua köylülerinden kanlarını parayla satın alıyor ve onları Kuzey Amerika’ya fahiş fiyatla satıyormuş. Herifin lakabı “Managua Vampiri”ymiş. Bazı ölümler olmuş. Managua halkı da laboratuarı ateşe vermiş. 1979’daki devrimin koşullarını hazırlayan olaylardan biri de bu gibi görünüyor.</p>

  <p style="text-align: justify;">Jeanne bu olayı bilmiyordu, ama küçük solcu yüreğini heyecanla çarptıran Sandinista devrimini çok iyi hatırlıyordu. Jeanne soruşturmanın onu, eskiden ziyaret ettiği ve son derece etkilendiği bu ülkeye sürüklemesinden dolayı şaşkındı.</p>

  <p style="text-align: justify;">-Kokolar iktidarı ele geçirince...</p>

  <p style="text-align: justify;">-Sandinistalar komünist değil, sosyalistti.</p>

  <p style="text-align: justify;">-Kısacası, Manzarena ortadan kaybolmuş. Hükümetler birbirini takip edip, sağ yeniden iktidara gelince de Manzarena tekrar ortaya çıkmış. Başkentte yeniden bir kan transfüzyon laboratuarı açmış: Plasma Inc.</p>

  <p style="text-align: justify;">Francois Taine ve Antoine Feraud neden bu kan tüccarını aramıştı? Manzarena, Nelly Barjac’a ne yollamıştı? Özel bir örnek mi? Managua Vampiri ile Joachim’in arasında ne tür bir ilişki vardı? Baba ile oğlu Nikaragua’dan mı geliyordu?</p>

  <p style="text-align: justify;">Jeanne atölyeden çıktı. Kapıyı kilitledi. Arabasına doğru yöneldi.</p>

  <p style="text-align: justify;">-Taine’in aradığı rehberde kayıtlı olmayan ikinci numarayı öğrenebildin mi? Arjantin’deki şu numara?</p>

  <p style="text-align: justify;">-Evet. Ancak anlaşılmaz bir durum. Kuzeybatıdaki bir şehirde bulunan bir tarım enstitüsü. Tocu... veya Tucu...</p>

  <p style="text-align: justify;">-Tucuman. Aynı adı taşıyan eyaletin başkenti. Onları aradın mı?</p>

  <p style="text-align: justify;">-Onlara ne diyecektim? Üstelik bu enstitünün bu olayda bir rolü olduğunu sanmıyorum.</p>

  <p style="text-align: justify;">-Numaraları bana ver.</p>

  <p style="text-align: justify;">-İmkânsız Jeanne. Bu konuda anlaşmıştık. Bu akşama kadar elimden geleni yaptım. Yarın her şeyi Batiz ve ekibine devredeceğim. Artık beni ilgilendirmiyor. Ve seni de.</p>

  <p style="text-align: justify;">Jeanne Twingo’suna bindi.</p>

  <p style="text-align: justify;">-Bana numaraları ver Patrick. İspanyolca biliyorum. Bu ülkeleri tanıyorum. Bu herkes için bir zaman kazanımı.</p>

  <p style="text-align: justify;">-Üzgünüm Jeanne. Çizgiyi aşamam.</p>

  <p style="text-align: justify;">Jeanne dişlerini sıktı. Bölük pörçük de olsa bir şeyler anlamıştı. Reischenbach iyi iş çıkarmıştı.</p>

  <p style="text-align: justify;">-Tamam. Başka şeyler öğrenirsen bu gece beni ara. Olmazsa yarın sabah konuşuruz.</p>

  <p style="text-align: justify;">Fazla uzatmadan vedalaştılar. Polisin bu tutumu ilk işaretti. Yarından itibaren kimse onunla konuşmak istemeyecekti. Hiçbir bilgiye ulaşamayacaktı.</p>

  <p style="text-align: justify;">Porte de Montreuil’e doğru giderken yapbozun parçalarını birleştirmeye çalışıyordu. Üç kurban. Bir hemşire. Bir sitogenetikçi. Bir heykeltıraş. Otistik eğilimleri olan bir katil. Nikaragua’da bir kan transfüzyon laboratuarı. Arjantin’de bir tarım enstitüsü. Şüphesiz bir çocuğu -ve bir travma sahnesini- tasvir eden, çalınmış bir heykel. Managua’ya uçmuş bir psikiyatr.</p>

  <p style="text-align: justify;">Bir dâhi olmadıkça, bu parçaları birleştirmenin imkânı yoktu. Yine de Jeanne doğru yolda olduğundan emindi. Ve özellikle de Managua, gecenin içinde akkor haline gelmiş bir şehir gibi parlıyordu, her şeyin anahtarı olan bir şehir...</p>

  <p style="text-align: justify;">Porte de Vincennes. Nation. Jeanne başının döndüğünü hissetti. Saat 22.00’ydi. Gün boyunca hiçbir şey yenmemişti. Midesi, obüs tarafından dövülmüş bir savaş alanındaki çukur gibiydi. Lyon Garı’na doğru yöneldi, sonra Paris’in merkezine girdi.</p>

  <p style="text-align: justify;">Mantık, evine dönmesini gerektiriyordu.</p>

  <p style="text-align: justify;">Pirinç pilavı. Kahve. Soda. Ve uyku.</p>

  <p style="text-align: justify;">Ama Jeanne’ın aklında başka bir şey vardı.</p>
</body>
</html>
