<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">YAKUP KADRİ KARAOSMANOĞLU</span></p>
<p><span style="font-weight:bold;">HAYATI</span></p>
<p>Yakup Kadri, XVII, yüzyılın sonlarından başlayarak Saruhan Vilayeti denilen Aydın ve Manisa bölgesinde hüküm sürmüş Karaosman- oğlu sülalesindendir. Mısır'da İbrahim Paşa konağına yerleşen ve orada İkbal hanımla evlenen Kadri beyin oğludur. 27 Mart 1889'da Ka- hire’de doğdu. İbrahim Paşa’nın ölümü üzerine altı yaşındayken ailesiyle birlikte Manisa’ya geldi. İlköğrenimine Fevziye Mekteb-i İptidaisinde başladı. İki yıl sonra da İzmir İdadisi’ne gönderildi (1903). Şahabettin Süleyman’la arkadaşlığı buradan gelir. Ama öğrenimini tamamlayamaz. Babası daha o <span style="font-style:italic;">öğrenime</span> başlamadan ölmüş, İkbal hanımın satılacak mücevherleri kalmamıştır. Aile yeniden Mısır'a dönünce İskenderiye'deki Fröres’ler Fransız okuluna girdi. Burada da bir yıl okudu. İdadi özlemi onu İzmir'e çektiyse de, tatilini geçirmek için geldiği Mısır’da (1906) Jön Türklerle tanıştı. İzmir’e dönmekten vaz geçti. Sınavla yeniden girdiği Freres'ler okulunda iki yıl sonra bakaloryasını vererek ortaöğrenimini tamamladı.</p>
<p>1908’de ailece yurda döndüler. İstanbul’a yerleştiler. Yakup Kadri Mekteb-i Hukuk’a girdi. Ama bitirmeden, üçüncü sınıftan ayrıldı. Bu arada İbsen'den esinlenerek yazdığı Nirvana adlı tek perdelik oyunu yayımlanmış, arkadaşı Şahabettin Süleyman'ın aracılığıyla Fecri Ati topluluğuna katılmıştır. Bir yandan Fecri Aticilere yönelik eleştirilere cevap vermekte, bir yandan da Servet-i Fünun’da küçük hikâyeler yayımlamaktadır. Mensur şiirleri de bu ilk dönemin ürünleridir,</p>
<p>1912'de tüberkü'.oza yakalandığını öğrenir. Ama ancak 1916'da tedavi için İsviçre'ye gidebilecek, üç buçuk yıl orada kalacaktır. Bektaşîlikle ilgisi de bu yıllarda, İsviçre'ye gitmeden öncedir. O sıralar Paris'ten yeni dönmüş olan Yahya Kemal'in de etkisiyle Yunan ve Latin kaynaklarına dayalı yeni bir sanat anlayışını savunmaya başlamıştı. Ayrıca Doğu mitolojisiyle de ilgileniyor, bir mistisizme yöneliyordu. Bu eğilim onu bektaşi tekkesine İtti. «Nur Baba» romanını yazdı gözlemlerinden yararlanarak. Ama hem karşılaşacağı tepkiler, hem İsviçre'ye gidişi yayımlanmasını engelledi.</p>
<p>1913'te ilk hikâye kitabını çıkarır: «Bir Serencam». Ama önce Balkan, ardından da 1. Dünya Savaşları, bu savaşlarla gelen yıkım, Yakup Kadrİ'de bir değişime yol açacak, sanatın «şahsi ve muhterem» olduğu düşüncesinden yavaş yavaş uzaklaşacaktır. Mondros antlaşmasından sonra onu İkdam yazarı olarak görürüz (1919). Güncel olayları izleyen, Kurtuluş Savaşı'nı destekleyen bir gazetecidir artık. Hikâyeleri de Milli Mücadele ile ilgilidir. Daha sonra o günlerin ürünü oian makalelerini Ergenekon'da toplayacaktır.</p>
<p>1921'de Ankara'nın çağrısı üzerine Anadolu'ya geçti. Görevli olarak Kütahya, Simav, Gediz, Eskişehir. Sakarya yörelerini dolaştı. Önce Mardin (1923-31), sonra Manisa milletvekili oldu (1931 -34). Evliliği de bu dönemdedir. Mutasarrıf Asaf Bey'in kızı, Burhan Asaf Belge'nin kızkardeşi Leman Hanımla evlenmiş (11 Ekim 1923); yine bu dönemde Kiralık Konak, Nur Baba adlı romanlarını yayımlamış. Cumhuriyet ve Hakimiyet-i Milliye gazetelerinde makaleler yazmış (1923-25), tedavi için ikinci kez gittiği (1926) İsviçre'den «Alp Dağlarından» başlığıyla izlenimlerini kaleme almıştır. 1932 yılı ise Yakup Kadri için ayrı bir önem taşır. Vedat Nedim Tör, Burhan Asaf Belge, İsmail Hüsrev Tökîn ve Şevket Süreyya Aydemirle birlikte «Kadro» dergisini çıkarırlar. Büyük yankı <span style="font-style:italic;">uyandıran ve</span> tartışmalara yol açan romanı Yaban da aynı yıl yayımlanır.</p>
<p>Başlangıçta ilgiyle karşılanan «Kadro»da savunulan düşünceler zararlı bulunarak derginin imtiyaz sahibi Yakup Kadri Tiran elçiliğine atanınca (1934) dergi de kapanır. Bunu Prag (1935), La Haye (1939), Bern (1942) elçilikleri izler. Tahran elçiliğinden sonra (1949-51) emekli oluncaya kadar kalacağı Bern elçiliğine yeniden getirilecektir. «Zoraki Diplomat» adlı anıları bu yılların ürünüdür.</p>
<p>1955'te emekli olunca yurda dönerek çeşitli dergi ve gazetelerde yazılarını sürdürdü. 27 Mayıs'tan sonra Kurucu Meclis üyeliğine seçildi. 1961'de Manisa milletvekili oldu. 1957'de de Ulus gazetesinin başyazarlığını yüklenmişti. 1962'de Atatürk ilkelerine ters düşü düğünü ileri sürerek CHP'den istifa etti. 1965'ten sonra ise politikadan çekildi. Son görevi <span style="font-style:italic;">Anadolu</span> Ajansı Yönetim Kurulu Başkanlığıydı. 13 Aralık 1974'te Ankara'da öldü. İstanbul'da, Beşiktaş'ta Yahya Efendi mezarlığında annesinin yanında yatmaktadır.</p>
<p><span style="font-weight:bold;">ESERLERİ</span></p>
<p><span style="font-weight:bold;">Hikâye: </span>Bir Serencâm (1913), Rahmet (1923), Milli Savaşın Hikâyele- * ri (1947).</p>
<p><span style="font-weight:bold;">Roman: </span>Kiralık Konak (1922), Nur Baba (1922), Hüküm Gecesi (1927), Sodom ve Gomore (1928), Yaban (1932), Ankara (1934), Bir Sürgün (1937), Panorama (2 cilt, 1953-54), Hep O Şarkı (1956).</p>
<p><span style="font-weight:bold;">Mensur Şiirler: </span>Erenlerin Bağından (1922), Okun Ucundan (1940).</p>
<p><span style="font-weight:bold;">Anı: </span>Zoraki Diplcmat (1955), Anamın Kitabı (1957), Vatan Yolunda (1953), Politikada 45 Yıl (1968), Gençlik ve Edebiyat Hâtıraları (1969).</p>
<p><span style="font-weight:bold;">Monografi: </span>Ahmet Haşim (1934), Atatürk (1946).</p>
<p><span style="font-weight:bold;">Çeşitli Makaleleri: </span>İzmir'den Bursa'ya (H. Edip, F. Rıfkı, M. Asım ile, 1922), Kadınlık ve Kadınlarımız (1923), Seçme Yazılar (F. Rıfkı, R. Eşref ile, 1928), Ergenekon (2 cilt, 1929), Alp Dağlarından ve Miss Chalfrin'in Albümünden (1942).</p>
<p><span style="font-weight:bold;">Kitaplaşmamış Oyunları: </span>Nirvana (Resimli Kitdp, s. 9, 1909), Veda (R. Kıt., s. 11). Sağanak (İst. Şehir Tiy. Ktp.), Mağara (Varlık, s. 12-17, 1934)</p>
<p><span style="font-weight:bold;">SODOM VE GOMORE ÜZERİNE</span></p>
<p>Çöküşün getirdiği bir çürümenin romanıdır <span style="font-weight:bold;">Sodom ve Gomore. </span>Yakup Kadri Karaosmanoğlu'nun romanlarının zamansal sürecinda <span style="font-weight:bold;">Hüküm Gecesi'nden </span>sonra gelir. Anlatılan çevre ve kişiler açısından da <span style="font-weight:bold;">Kiralık Konak'a </span>bağlanır. Daha doğrusu <span style="font-weight:bold;">Sodom ve Gomore'deki </span>ortamı hazırlayan koşullar Kiralık Konak'ta sergilenmiştir. Yaban’ın Ahmet Celal'i İse <span style="font-weight:bold;">Sodom ve Gomore’den </span>kaçarak kurtuluşu Anadolu'nun bir köyünde arar. Bu nedenle <span style="font-weight:bold;">Sodom ve Gomore, </span>romanlarında İmparatorluğun çöküşüyle Kurtuluş Savaşı ve Cumhuriyet’e geçişi İşleyen Yakup Kadri’nin hem bu sorunsala bakış açısını, hem de yorumunu somutlaştırdığı için önem taşır.</p>
<p>Tek cümleyle özetlenirse, <span style="font-weight:bold;">Sodom ve Gomore’de </span>işgal yıllarının İstanbul’u anlatılmaktadır. Yalnız, romanın konusu belirtilirken hemen hep yinelenen bu genellemeyi açmak gerekir. Ele alınan kişiler, belli bir çevrenin kişileridir çünkü. İngiliz ve Fransız subayları, levantenler, İşgalcilerle içli dışlı olmuş Türk aileleri... Kısacası Yakup Kadri, işgalcilerle işbirlikçilerini anlatır <span style="font-weight:bold;">Sodom ve Gomore’de. </span>Böylesi bir sınırlama ise İstanbul'un bütünüyle yansıtıldığı anlamına gelmez kuşkusuz.</p>
<p>Bu sınırlama romancının bakış açısından kaynaklanmaktadır. Yakup Kadri temeldeki çöküşü, çözülüşü görüp saptamakta, ama soruna- ahlaki bir düzeyde yaklaşmaktadır. Başka deyişle, değişme olgusunun saptanması ama bütün boyutlarıyla değerlendirilemeyişi, sonuçlara takılan romancıyı, bu sonuçların somut görünümler kazandığı en uc örnekleri anlatmaya İtmektedir. Roman kişilerinin ahlaki yozlaşmanın somutlaştığı siyasal çevrelerden, Batılılık özentisi içindeki ara sınıflardan seçilmesinin nedeni de budar. <span style="font-weight:bold;">Sodam ve Gomore, </span>bu açıdan</p>
<p>Yakup Kadri romancılığının en tipik örneğidir.</p>
<p>Yakup Kadri'nin daha romanın adından başlayarak sorunu ahlaki boyutlarda koyduğu görülür. Bununla yetinmez romancı. İkinci baskıya eklediği öndeyişte, «Sodom ve Gomore, Tevrat'tan aldığımız bilgiye göre, Lût ve İbrahim devrinde, Filistin diyarının türlü ahlâk bozukluklarıyla Tanrının gazabına uğramış iki büyük şehridir.(...) İstanbul düşman işgali altında iken romanın yazarına böyle görünmüştü.» sözleriyle <span style="font-weight:bold;">Sodom ve Gomore </span>adını seçmesinin nedenini açıklamayı gerekli bulur. Bu benzerlik, romanın her bölümünün başına, kutsal kitaplardan seçilmiş bölümler konularak pekiştirilir. Bu sözler, bir bakıma ilgili oldukları bölümün özeti gibidirler. Romancının bildirisi de bu sözlerle somutlaşır.</p>
<p>Romanın kişileri, yukarda da belirtildiği gibi, İşgalci İngiliz, Fransız subaylarıyla bunların İlişki kurdukları çevrelerden seçilmiştir. Milliyetleri ne olursa olsun, erkekler de kadınlar da bedensel tutkularının esiri bayağı yaratıklardır. Ya da Yakup Kadri'nin sözcükleriyle söylersek behimî, hayvanî, şehevî. Gerald Jackson Read aşk delisi kadınlardan baş a'amayan bir züppe. Marlovv bir eşcinsel, Will «süflî» zevkleri olan bir sapkındır. Kadınlar da öyle. Bu saptama, romana konu edinilen İlişkilerin niteliğini de açıklar. Romanın ana ekseni, anılan çevrenin sürdürdüğü Sodom ve Gomore'dekine benzer yaşama biçimidir. Başka deyişle cinselliğin, işgalcilerle bütünleşerek aşağılık bir biçimde, hayvanca yaşanması.</p>
<p>Ahlaksızlığın boyutlarım sergilemek için özellikle doyumsuz, cinsel tutkulu, kahredici kadın tipleri seçer Yakup Kadri. Hiç birinin bireysel yaşamı yoktur. Daha doğrusu romanda onîarı salt cinsellikleriyle buluruz. Ya sevişirken, ya herhangi bir yabancı subayın koynuna girmeye çalışırken ya da çılgınca eğlenirken. Bütün bu kadınlar işgale uğramış bir ülkenin kadınlarıdır. Kendi ulusuna, kendi toplumuna yabancılaşmıştır hepsi. Kocalan ya da babaları Batıklarla iş çevirmekte, onların çıkarlarına çalışmaktadır. İşgalcilere yakın olmak, onların desteğiyle köşeyi dönmektir amaçları. Silik tiplerdir hepsi. Gölge gibidirler romanda. İstanbul'u saran pislik, iğrençlik bu çevreden yayılmaktadır. Her biri ahlaksızlığın değişik yönlerini simgeleyen tipler yaban- cılaşmışlığm, bencilliğin, kokuşmuşluğun da örnekleridir.</p>
<p>Romanın ikinci ekseni Necdet'le Leyla arasındaki aşktır. Kimdir Necdet? Hangi işle uğraşır? Açık seçik belirtilmez bu. Leyla'nın nişanlısıdır. İkisinin akraba olduğunu, Necdet'in İngiliz düşmanlığını da öğreniriz daha ilk bölümlerde. Başka açıklama yoktur. İngiliz düşmanlığının ise ulusal bilinçten değil, Almanya'da öğrenim görmesinden, Heine hayranı olmasından kaynaklandığı özellikle belirtilir. Köksüz, korkak, yabancılaşmış, duygularının tutsağı bir aydın tipidir Necdet. Düyun-ı Umumiye memurlarından Sami Bey'in kızı Leyla ise, <span style="font-weight:bold;">Kiralık Konak'taki </span>Seniha'nın İşgal yıllarındaki benzeridir. Olaylar Necdet'i romanda anlatılan çevreden gittikçe koparırken, Leyla'yı iyice batağa sürükler.</p>
<p>Yakup Kadri'nin, kişilerindeki bu biri olumlu, öteki olumsuz gelişmeyi de ahlaki açıdan ele aldığı görülür. Çevresindeki ahlaki düşkünlükten iğrenir Necdet. Kötü ben, yerini iyi ben'e bırakır. Romanda kötünün iyiye doğru dönüşme süreci, Anadolu'daki kurtuluş hareketinin gelişimiyle koşuttur. Leyla'daki gelişim bunun tersidir. Batağa saplandığı gibi kurtuluşu da Batı'da arar Leyla. İşgalcilerin güçlerini yitirmelerini, birtakım kalpaklı adamların İstanbul'u salmalarını bir türlü kavrayamaz. Kötü bir düştür sanki bu. Bir karabasandır Leyla'ya göre. Babası gibi o da İngilizierin bu gidişe dur diyecekleri inancındadır. Bunun gerçekleşmeyeceğini anlayınca da yapabileceği tek şeyi yapar: Bütün dişiliğini kullanarak sunar kendini Necdet'e. Ama Necdet eski Necdet değildir artık.</p>
<p>Ne var ki Necdet'i değiştiren ve ateşli bir millici yapan bilinçlilik değil, Leyla'nın kendisini küçük düşürmüş olmasıdır. Evlenmeyi savsaklaması Leyla'nın onu terketmesiyle sonuçlanınca ne yapacağını şaşırır Necdet. Sevgilisinin ondan öç ahrcasına bayağı bir fahişe gibi davranması, Leyla tutkusundan kurtulamayışı acı çektirir Necdet'e. Sakarya savaşma katılarak, «başını düşman kurşunlarına uzatmayı» da bu sırada düşünür. Kurtuluşu ise çamurun, kokuşmanın silinip sü-pürütmesi olarak görür. Nitekim savaş kazanılıp işgalin son günleri yaklaşırken, düşmanla işbirlikçilerinin çektiği korkudan «en çok zevk duyan» odur. «Zira bu genç adam, yalnız mem'ekete ait umumi kinlerin hıncını değil, doğrudan doğruya kendi şahsi acılarının da intikamını» almaktadır.</p>
<p>Böylece sorunu ahlaki boyutlarda kavrayış, romancının Kurtuluş Savaşı'nı bir bağımsızlık hareketi olarak sergilemesini engeller. Özellikle son bölümlerde söze karışıp bu yoida düşünceler öne sürmesi bakış açısına yeni bir şey katmaz. Yorumuna da. Sorunsal başka plana kaydırılmış, roman buna uygun olarak kurulmuştur.</p>
<p>Ayrıca aynasını döneminin Şişli, Nişantaşı sosyetesine tutan, barlarda, gazinolarda, Beyoğlu'nun levanten çevrelerinde dolaştıran Ya- kup Kadri, kuşkusuz tanığı olduğu ahlak düşkünlüğünü anlatırken, bütün bir İstanbul'u lanetlemek, dar bir çevreyi İstanbul'la özdeşlemek yanlışına da düşmüştür.</p>
<p>Belki anlattıkları gerçeğin küçük bir parçasıdır. Daha iğrenç günler yaşanmıştır İstanbul'da. Kurtuluş Savaşı'nı eleştirip millicileri eşkıyalıkla suçlayan satılık kalemler çıkmış, düşman hesabına çalışan muhbirler türemiştir. Doğru olabilir bunlar. Ama bu doğrular sorunun özünü değiştirmez Yani ahlaki çöküntünün toplum yapısındaki çelişkilerin ürünü olduğu gerçeğini. Buradan yola çıkılarak, <span style="font-weight:bold;">Sodom ve Go- more’nin </span>her koşulda değişik biçimlerde, değişik adlar altında var olabileceğini söylemek de yanlış olmaz. Bu ise gerçekliğin bütünü demek değildir. Tıpkı romanda sergilenen tiplerin İstanbul'un bütününü simgeîeyemeyecekleri gibi.</p>
<p>Yine de, ana sorunsalın yanlış konulmasına karşın, okunması gerekli bir romandır <span style="font-weight:bold;">Sodom ve Gomore. </span>Salt çöken bir İmparatorluğun .Kurtuluş Savaşı'na karşı bireylerinin yozlaşmışlığını sergilediği. Batı hayranlığının yarattığı asalak tiplerin toplamlarından kopuşunu sergilediği için değil, bağımlılığın yol açtığı her türlü değer yitiminin insani olanı yok edişini de örneklediği için.</p>
<p><span style="font-weight:bold;">Sodom ve Gomore'nin </span>dördüncü basımı oluyor bu. İlkin Milliyet'te tefrika edilen (4 Haziran-4 Eylül 1923) romanın birinci basımı 1928’de yapılmış. Gözden geçirilip dilinin yalınlaştırıldığı ikinci basımı ise 1966’da. Altı yıl sonra da üçüncü baskıya ulaşmış.</p>
<p><span style="font-weight:bold;">Sodom ve Gomore'yi </span>baskıya hazırlarken, öteki yapıtlarda tuttuğum yolu İzledim. Yazarın sağlığında yayımlanmış ikinci baskıyı temel aldım ve metni birinci baskıyla karşılaştırdım. Metinde yalınlaştırma dışında önemli bir değişiklik yapılmadığı, Yakup Kadri'nîn bu konudaki tutumuyla ilgili olarak önceki yapıtlarında yeterince örnek verdiğim için ayrıntıya girmiyorum. Ayrıca kimi değişiklikleri «B.B.» {Birinci Baskı) kısaltmasıyla sayfa altlarında belirttim. Kimi eski sözcüklerle ya-.bancı sözcüklerin karşılıklarını da verdim.</p>
<p><span style="font-weight:bold;">Sodom ve Gomore </span>ile ilgili yazılardan seçilen bölümler de oldukça uzun tutuldu. Romanın konusu, kişileri, yazarın bakış açısı ve neyi anlatmayı amaçladığı bu yazılarda ayrıntılarıyla işlendiği için de benzeri düşünceleri önsözde yinelemekten olabildiğince kaçındım.</p>
<p>Genel Bibliyografya her kitapta gittikçe zenginleşiyor. Bu kez de son aylarda yayımlanan üç yazı eklendi. Yine de eksik olduğunu biliyorum. Bunun en önemli nedeni ülkemizdeki bibliyografya çalışmalarının yetersizliği. Bu konuda, başka konularla da olduğu gibi, yardıma açık olduğumuzu yinelemeye gerek görmüyorum.</p>
<p><span style="font-weight:bold;">Atilla Özkırımlı, </span>7 Mart 1981</p>
<p>Sodom ve Gomore, Tevrat'tan aldığımız bilgiye göre, Lût ve İbrahim devrinde, Filistin diyarının türlü ahlâk bozukluklarıyle Tanrının gazabına uğramış iki büyük şehridir ve «Tekvin»in on sekizinci bölümünde onların bahsi şöyle geçer:</p>
<p><span style="font-weight:bold;">«Ve Rab, Sodom ve Gomore'nin feryadı çoğalıp onların günahı pek büyük olduğu için şimdi yere inip bana gelen feryada göre hareket edip etmediklerini göreyim, etmediler ise bileyim dedi. O zaman İbrahim yaklaşıp iyileri de kötülerle beraber helâk edecek misin? Belki şehrin İçinde elli altmış iyi kimse bulunur. İmdi elli altmış iyi için o mahalli affetmey'p de helâk eder misin? Hâşâ ki sen iyi ile kötüyü bir arada öldüresin.»</span></p>
<p>İşte, İstanbul düşman işgali altında iken romanın yazarına böyle görünmüştü.</p>
<p>«Diyarınız harap olmuş ve şehirleriniz ateşe yanmıştır. Tarlalarınızı ecnebiler önünüzde yiyorlar ve ecnebiler tarafından harap edilmiş gibi viranedir ve Sahyon kızı bağda olan kulübe gibi, hıyar tarlasında bulunan hayme gibi, muhasaraya alınmış şehir gibi kalmıştır. Rab- bülcünud bize cüz'i bir bakiye bırakmasaydı biz &quot;Sodom&quot; gibi olur idik, &quot;Gomore&quot;ye benzer idik.»</p>
<p><span style="font-weight:bold;">(«Ahdi Atik» Eş'iya 7,8,9)</span></p>
<p>Captain Gerald Jackson Read bu alışık olmadığı öğle uykusundan epeyce geç uyandı; burada uyandı yerine ayıldı da diyebiliriz. Çünki, Captain Gerald Jackson Read üç saat önce lüzumundan fazla zengin,* ağır ve içkili bir yemekten sonradır ki kendini yatağa güç atmış ve sızıp kalmıştı.</p>
<p>Captain Gerald Jackson Read, gözlerini açınca ilk işi saatine bakmak oldu ve yatak örtülerinin altından kolunu dışarıya uzattı, zira yatarken saatini bileğinden</p>
<p>çıkarmayı unutmuştu. Bu, uzun, yassı ve üzeri ince altın kafesli bir kol saati idi ve alacakaranlığın içinde kaça geldiği görünmüyordu; bundan başka Captain Gerald Jackson Read’in gözleri de öğle yemeğinde içtiği Bourgogne ve Bordeaux şaraplarının mahmurluğu ile iyice buğulaşmıştı. Gerinerek, esneyerek tembel tembel uzandı, başucundaki lambayı açtı ve koyu kırmızı bir aydınlıkta saatin beşi çeyrek geçtiğini gördü.</p>
<p>— Vay canına, geç kalmışım! -diye söylendi.</p>
<p>Bu akşam bir Türk evine çaya davetli olduğunu unutmamıştı. Gerçi gitmese de olabilirdi. Fakat, davet sahibinin kızıyle aralarında henüz başlayan flörtün herhangi bir sebeple aksamasına Captain Gerald Jackson Read’in gönlü razı değildi.</p>
<p>İstanbul’a geldiği günden beri gerçi bir an flört- süz kaldığı, bir an kadınlardan baş aldığı yoktu. Captain G. J. Read aşk ve sevda oyunlarından artık doymuştu.* Bunlar yüzünden hükümetinin kendisine emanet ettiği mühim işleri bile görmeğe vakti kalmıyordu. Kışlada talim esnasında olduğu gibi, bu sıkı yürüyüşün ortasında birdenbire durup arkasından koşan, etrafını saran bu aşk delisi kadınlar alayına «Rahat dur!.. Yerinde say!..» diye bağıracağı geliyordu. Fakat, kadın cinsi disiplin altına girer mi? Büyük Britanya askere alma bürolarının Hint Okyanusu adalarındaki balta girmemiş ormanlarından çırılçıplak toplayıp getirdiği ve Captain Gerald Jackson Read gibi pembe tenli, tüysüz zabitlerin kumandasına verdiği yabanî insanlar bile kolayca disiplin altına girer de bu memleketin kadınları girmez! Genç İngiliz zabiti bu hakikati pek güzel hissediyordu ve onun için şu acayip maceraya bir nihayet vermek hususunda lâzım gelen azmi bir türlü gösteremiyordu. Hem hangi birine laf anlatacak? Etrafını saran bu sıkışık kuşatma kolu Büyük Britanya ordusundan daha karman çormandır. Bunun içinde yalnız Türk değil, Rum’u var, Ermeni’si var, Yahudi’si var; dulu, evlisi, genci, geçkini var; kumralı, esmeri, tombulu, narini var; bunun içinde Juliette gibi hassası, Ophelia gibi hayalperesti; bunun içinde Kleopatra gibi işvelisi, Katerina’dan ihtiraslısı var. Zavallı Ge- rald Jackson Read bir eski Romalı sofrasına davet edilmiş gibi hangi yemekten yiyeceğini şaşırıp kalmıştı. Henüz otuzuna girmeden yavaş yavaş kanıksamış hovardalara mahsus bir vakitsiz bezginliğe düşüyordu. Gerçi Captain Gerald Jackson Read’in bu kadınlara kendisinden bir şey verdiği yoktu. Bu coşkun Bakka- nal, içinde yalnız sevilmek, aranmak, üzerine düşülmek, birçok rekabet ve paylaşma kavgalarının mevzuunu teşkil etmek ve hiç bir dakika kendi haline bı- rakılmamaktır ki onu yoruyor, sarsıyor, sinir sistemine bir tuhaf gerginlik veriyordu.</p>
<p>Yatağının içinde bir an daha gerindi, esnedi, sağdan sola, soldan sağa döndü. Tam bu sırada odanın kapısı hafif ve tereddütlü vuruşlarla çalınıyordu. Bu da kim? Ay, manikürcü kız!.. Captain G. Jackson Read bu kıza saat 5 için randevu verdiğini tamamıyle unutmuştu. Bir dakika düşündü: savsın mı, savmasın mı? Vücudunun daha o kadar yatakta kalmağa ihtiyacı vardı ki, hemen gelmesine karar verdi.</p>
<p>Bu, duru beyaz tenli ve kıpkızıl dudaklı bir körpe Rus kızıydı. Utanarak şaşırarak birbirine dolaşan adımlarla Captain G. Jackson Read’in yatağına yaklaştı ve bir kumru ötüşünü andıran sesiyle sordu:</p>
<p>— Acaba pek mi erken geldim? Sizi rahatsız etmiş olmayayım, Captain?..</p>
<p>Captain Read, bir İngiliz lirası rengindeki saçlarını beyaz ve uzun parmaklarıyla tarıyor ve esnemelerine devam ediyordu. Neden sonra kıza hitap etmek lütfunda bulundu:</p>
<p>— Şu iskemleyi alın, yanıma yaklaşın ve hemen başlayın!..</p>
<p>Captain G. J. Read kızın acele etmesini istiyordu:</p>
<p>— Lâzım gelir ki saat altıda burada her işim bitmiş ve giyinmiş olarak çıkıp gideyim -diyordu.</p>
<p>Rus kızı, göz kapaklarının altından, koyu kırmızı aydınlığın içinde güzelliği insanlık ve tabiat dışı bir ifade alan delikanlıya bakıyordu.</p>
<p>Captain G. Jackson Read pijamasının düğmelerini iliklemeden yatmıştı: onun içindir ki genç kızm dik katini, en ziyade G. Read’in açık yakasından ileriye doğru uzanan çıplak, beyaz ve düzgün boynu çekiyor du. Bu boyun Rus kızının gözlerini, bakılması ayıp ve fakat cazibesine dayanılmaz şeyler gibi durmadan kendisine çekiyordu; öyle ki birkaç defa, elindeki törpü az kalsın G. J. Read’in tırnağından etine kayayazdı.</p>
<p>Kızcağız arada bir Captain G. J. Read’in başına da bakmaktan kendini alamıyordu. Bu baş hangi Apol- lon heykelinin gövdesinden alınıp bin özenle bu yontulmuş* boynun üzerine konulmuştu? Eski Yunanlılar heykellerini boyarlar ve yaldızlarlarmış; bu da henüz boyanmış, henüz yaldızlanmış, henüz bir sanatkârın elinden çıkmış ve zamanın cefasını hiç görmemiş, bir sanat eserine, bir mermere benziyor.</p>
<p>Bu, kaç yaşında bir insanın kafasıdır? Bunun cinsiyeti nedir? Bu kadın mıdır, erkek midir? Hattâ bu gerçek bir insan kafası mıdır? Rus kızı her bakışta şüpheden şüpheye düşüyordu?</p>
<p>Lâkin Captain G. Jackson Read birdenbire gözlerini ona çevirip gözlerinin içine dikince zannetti ki bu, nev’i tükenmiş mitolojik bir hayvanın başıdır.</p>
<p>O hayvanlar ki aslında birer yaradılış garibesi olmakla beraber dayanılmaz bir surette cazibelidir. Nice Tanrıçalar kendilerini kâh denizlerde, kâh ormanlarda, kâh yalçın dağbaşlarmda bunlara verdiler.</p>
<p>Gerçi Beyoğlu’nun bir berber dükkânının bu odaya bir manikür işi için gönderdiği zavallı Rus kızı o Tanrıçalardan biri değildi. Fakat şu dakikada Captain G. Jackson Read adını taşıyan ve ipekli yorganlar altında gevşeklik ve hararetle beyaz boynunu dışarıya doğru uzatan bu altın renkli, altın gözlü yılan isteseydi, kızcağız narin ve körpe vücudunu hiç düşünmeden ona teslime hazırdı.</p>
<p>Ne çare ki Captain G. Jackson Read’in canı bir şey istemiyordu. Onda, gerçekten avını yutup doymuş ve sıcakta çöreklenip uyumuş bir munis yılan hali vardı. Dişlerinin arasından acayip bir ıslık çalar gibi kıza sordu:</p>
<p>— Yüzüme öyle tuhaf tuhaf neden bakıyorsunuz?</p>
<p>Kızcağız başını önüne eğdi. Captain G. Jackson Read yapmacıklı bir hiddetle ilâve etti:</p>
<p>— Size çabuk bitirmenizi söylemiştim, küçük!..</p>
<p>Captain G. Jackson Read bu acelesinde pek de samimiyetsiz değildi. Öbür tarafta kara gözlü Ophelia’sı-</p>
<p>nm kendisini helecan ile beklediğinden emindi. Şimdiye kadar hiç bir şeyle harekete gelmeyen kalbi bu bekleyişi âdeta yakıcı buluyordu. Ve arada bir kendi kendisine: «Acaba âşık -mı oluyorum, nedir?..» diyordu. Gerçekten bu Türk kızıyle münasebetlerinde ta başından beri bir fevkalâdelik vardı. Captain G. Jackson Read bu fevkalâdeliğe şaşmıyordu. Zira bu kız İstanbul’da tanıdığı kadınların —mukayese edilmez bir surette— en zekisi, en bilgilisi ve İngiliz terbiyesine, İngiliz kültürüne en ziyade yakın olanıydı.</p>
<p>Öyle ki, Captain G. J. Read bunun yanında bulunduğu zamanlar muhitini hiç yadırgamıyor, kendisini kendi memleketinde, kendi evinde, kendisine va- dedilmiş ve alnına yazılmış bir hayat arkadaşıyle yaşamakta sanıyordu. Ya dansı, ya edebî sohbetleri!.. Ve bütün bunlarla beraber o ekzotik, o acayip güzelliği! Teninin o eşsiz kadifelenmiş esmerliği! Ve siyah, derin bakışlı gözleri!</p>
<p>Captain G. Jackson Read pek o kadar muhayyele sahibi değildir. Flörtünü her hatırlayışında gözünün önünde canlandırabildiği güzellikler yalnız bundan ibaret kalıyor. Fakat bu kadarı bile onu tahrike kâfi gelmektedir.</p>
<p>Captain G. Jackson Read bu sefer sahici bir sinirlilikle:</p>
<p>— Daha bitmedi mi? Daha mı Madmazel? -diye söylendi.</p>
<p>Bereket versin ki manikürcü kız Captain’in sonuncu parmağının üzerine en son tuşu vurmaktaydı; derin bir göğüs geçirerek:</p>
<p>— Bitti! -dedi.</p>
<p>Captain G. Jackson Read sanki bütün enerjisini bulmak için bu «bitti» sözünü bekliyormuş gibi bir tekmede yatağının bütün örtülerini üstünden atıp odanın ortasına hopladı. Ayaklarını terliklerine güçlükle geçirdi; ikinci bir hoplayışta soluğu banyo odasında aldı.</p>
<p>Captain G. Jackson Read bu hız sayesindedir ki yarım saat sonra davetli olduğu eve yetişmişti.</p>
<p>Bu ev Nişantaşı’nda yeni bir apartmanın ikinci katıdır. Captain G. Jackson Read ev sahibinin ismini pek iyi hatırlamıyor, fakat kızının küçük ismini dilinden düşürmüyordu: «Leylâ! Leylâ!» diyordu ve bunu her söyleyişinde ona frenkçede bir çiçek isminin sesini veriyordu. Bunun içindir ki Captain’e: «Nereye gidiyorsun, nereden geliyorsun?» diye sorulduğu vakit «Lili'lerden geliyorum; Lili’lere gidiyorum!» demeyi kâfi buluyordu. Zaten bu evde Leylâ’dan başka enteresan hiç kimse yoktu. Ana, hâlâ gençlik taslayan ve kız- lanyle rekabet eden kart işvecilerden biriydi. Baba, Düyunu Umumiye’nin eski yüksek memurlarından Sami Bey adında bir alafranga emekli tipi idi. Beyoğlu muhitindeki geniş münasebetleri sayesinde Captain G. Jackson Read’i tanımış ve ikinci, üçüncü görüşlerinde onu evine davet etmeyi çıkarma uygun bulmuştu.</p>
<p>O gün bu gündür Captain G. Jackson Read bu eve girip çıkan muhtelif yabancı zabitler arasında biricik gedikli misafir olarak kalmıştı.</p>
<p>Genç zabit kapıdan içeri girince karşısına tesadüf eden portmantoyu renk renk askerî kaputlarla, pelerinlerle, kasketlerle, tıka basa yüklü buldu ve bu kargaşalıktan irkilmiş bir adam tavrıyle:</p>
<p>— Vay, bütün işgal kuvvetleri burada! -diye söylendi.</p>
<p>Tam o sırada vestibülün* başında Leylâ göründü:</p>
<p>— Evet! yalnız siz eksiksiniz! -dedi ve eşikteki kısacık el sıkışma esnasında yavaşça ilâve etti-: Dorian Gray, Dorian Gray; şimdiye kadar neredeydiniz?</p>
<p>Captain G. Jackson Read bir küçük çocuğu azarlar gibi:</p>
<p>— Bana Dorian Gray demekten sizi menederim... -dedi ve salondan geçerek yan yana çay sofrasına doğru yürüdüler.</p>
<p>Bu birkaç adımlık geçit resmi esnasında Captain G. Jackson Read gözünün rastladığı bazı tanıdıklarını hafif ve ihmalci bir baş hareketiyle selâmladı; parmaklarının ucuyle ev sahibesinin eline dokundu ve kocasının reveransına yalnız bir gülümsemeyle karşılık verdi. Sonra herkese arkasını dönüp masanın önünde tekrar Leylâ ile konuşmağa başladı.</p>
<p>Esmer, kadife tenli kız hem misafirlerin fincanına çay koyuyor, hem de soruyordu:</p>
<p>— Neden size Dorian Gray dememi istemiyorsunuz?</p>
<p>— Çünki, bu bir roman kahramanıdır. Ben bir roman kahramanı değilim. Sonra Dorian Gray...</p>
<p>— Ee, Dorian Gray?</p>
<p>— ...katı yürekli, hain ve alçak bir adamdı.</p>
<p>— Lâkin ben onunla sizin aranızda manevî bir benzerlik olduğunu işaret etmek istemedim ki... Dorian Gray’in size benzeyen tarafı yüzüdür.</p>
<p>— O da bir parça şüpheli... Dorian Gray kendini beğenmiş...</p>
<p>— Oo, oo, oo...</p>
<p>Giriş, aralık.</p>
<p>— Nedir, benim de öyle olduğumu mu söyleyeceksiniz?</p>
<p>— Sizin öyle olduğunuzu herkes söylüyor. Lâkin ne siz, ne Doriaıi Gray kendinizi beğenmiş olmakla, yanlış, fena yahut gülünç bir şey yapmış değilsiniz. Bu kanaati, bu güveni size veren umumî efkârdır; bu, âdeta size muhitinizdeki insanlar tarafından zorla kabul ettirilmiş bir histir. Herkes sizi beğeniyor, sizi hayranlıkla seyrediyor. Bakınız, işte inanmıyorsanız, bir an başınızı arkanıza çeviriniz; salondaki bütün hanımların gözleri sizin üzerinizde...</p>
<p>— Amma yaptınız!</p>
<p>— Bakınız, bakmız diyorum.</p>
<p>Gerçekten Captain G. Jackson Read’in girdiği esnada neşeli, sathî ve havaî konuşmaların cıvıltısıyla dolu salona şimdi bir acayip sessizlik çökmüştü. Herkes huzurunu kaybetmiş gibiydi. Hanımlarda artık yanlarındaki erkeklerin kendilerine ne söylediklerini işitmeyen, erkeklerde artık bunlara ne söylemek lâzım geldiğini bilmeyen bir hal vardı. Şurada burada birkaç zoraki kahkaha, barutu bayatlamış fişekler gibi odanın içinde basit bir yüksekliğe kadar çıkıp sönü- veriyordu.</p>
<p>Sahanın burada da, îngilizler tarafından işgal edildiğini hisseden birkaç Fransız zabiti, boşuna bir mağlubiyet manzarası göstermemek için ortadan sıvıştı. Bunun üzerine meydanda konuşacak kimsesi kalmayan bazı hanımlar salonun öbür köşesinde durmadan viski içip kimsenin bir şey anlamadığı tuhaflıklarına hararet veren Majör WiU’in yanma sokuldular.</p>
<p>Bu Majör Will’in İstanbul’da ne yaptığını ve ne olduğunu bilen yoktur. Fakat bu şehrin herhangi bir âlemine girilse orada mutlaka kendisine rastlanır. Yeni doğmuş bir domuz yavrusu gibi pembe ve şişman vücudu kâh işveli kadınların ayakları altında bir puf vazifesi görür; kâh barlarda, meyhanelerde bir devrilmiş küçük fıçı haline girerdi.</p>
<p>Majör Will’in buraya, fahrî bir vazife alarak sadece eğlenmeye veya eğlencelerinin çeşnisini değiştirmeğe gelmiş haylaz bir milyoner olduğunu iddia edenler belki yanılmıyorlardı; zira, İstanbul’a geldiği günden beri sürdüğü hayat bu iddianın canlı bir ispatı idi.</p>
<p>Majör Will’i bütün o kaba saba görünüşüne, o hayvani ve süfli* zevklerine rağmen Captain G. Jackson Read’e tercih eden kadınlar pek çoktu. Bunlara göre Captain G. Jackson Read’in soğuk ve faydasız güzelliğini seyir ve temaşa ile boşuna vakit kaybetmekten ise Majör Wıll’in meclisinde hem çılgınca eğlenmek hem de bazen kıymetli hediyeler elde etmek elbette daha ziyade akıl kân idi. Bundan başka Majör Will, Captain G. Jackson Read gibi zorba ve kıskanç da değildi. Bir yerde beraber eğlenildiği vakit herkese herkesle istediğini yapmak hürriyetini verirdi. Hattâ bazen üzerlerine fazlaca düştüğü kadınlardan bile bu hakkı kaldırmağa kalkışmak asla hatırına gelmezdi.</p>
<p>Majör Will bütün manasıyle bir pişkin hovarda idi. Ancak her güzelin bir kusuru vardır; bunun kusuru da sözde irtibat zabiti adı altında daima kendi-</p>
<p>B.B.'da «o behimı ve kelbiyâne». siyle birlikte dolaşmakta olan bir züppe ve sünepe paşazade idi. Cihan Harbi’nde bir müddet yedeksu- baylık etti diye hâlâ Türk zabiti üniformasını taşıyan ve bu iğreti kıyafet sayesinde kendisine işgal kuvvetleri kumandanları yanında resmî bir mevki teminine çalışan bu serserinin varlığından Majör Will’in bütün kadın ahbapları nefret ederler ve çekinirlerdi. Fakat ne çare ki, Majör Wili onsuz bir şey yapamazdı. Bu genç adam onun dili ve kolu yerindeydi; bir dakika yanından ayırdı mı tombul ve pembe mahluk yerinde rahat duramaz, etrafına bakınmağa ve:</p>
<p>— Nerede Orhan Bey? Orhan Bey nerede? -diye söylenmeğe başlardı.</p>
<p>Bu çağrılış üzerine hayta delikanlı sırıtarak yanma sokulunca Majör Will’in keyfi yerine gelir, madenî bir sesle gülerdi:</p>
<p>— Hi, hi, hi... Beni yalnız bırakmayınız, bu kadar güzel kadınlara karşı tek başıma müdafaasız kalıyorum, korkuyorum.</p>
<p>Orhan Bey hemen bu sözü İngilizce bilmeyenlere tercüme ederdi ve herkes gülüşürken o, âmirinin emrini bildirmiş bir asker ciddiyetiyle dimdik dururdu.</p>
<p>Majör Will düzme irtibat zabitine bazen de şöyle bir vazife verirdi:</p>
<p>— Gidiniz, şu hanıma benim tarafımdan ilânı aşk ediniz ve istediğiniz kadar taahhütlere giriniz, benden size açık bono...</p>
<p>Ve Orhan Bey bu vazifeyi yerine getirmek için askerî adımlarla gidip o hanımın önünde dikilirdi. Bazı fikirlerinin çelinmesi güç kadınlar hakkında ise daha ciddî bir hava içinde ikisi başbaşa verip ya bir yandan kuşatma veya bir cepheden saldırma için lâzım gelen strateji planını tespit ederler ve ona göre sinsi bir harekete geçerlerdi.</p>
<p>Captain G. Jackson Read’i «Lili» siyle dertleşmesinde* rahat bırakmadılar. Salondaki hanımlar birer ikişer çay sofrasına sokuldular. İlk sokulan Madam Jimson isminde bir levantin oldu. Madam Sinos’tan sonra Beyoğlu salonlarında güzelliğiyle en çok şöhret bulan bu kadının Captain G. Jackson Read’in İstanbul’da ilk gözağrısı olduğunu bilmeyen yoktur. Bu, koyu elâ gözlü, levent bir kadındır. Küstah bir tarzda boyalı kalın dudaklarının arasından iri, beyaz ve sıcak dişlerini göstermek için durmadan güler ve bu gülüşüne kuvvetli cinsiyetinin bütün ifade gücünü koyardı.</p>
<p>Captain G. Jackson Read yüzlerce sesin içinde veya bir sokak kargaşalığı arasında ya da bir fırtınalı günde bir deniz kenarında bulunsa dahi bu gülüşü mutlaka yine işitir ve kime ait olduğunu, neyi ifade ettiğini sezer, anlardı. Nitekim şu saatte arkası sa- londakilere dönük olmakla beraber Madam Jimson’ un pek yakın bir yerde bulunduğunu biliyordu. Bundan dolayı genç kadının kendi varlığından ona haber vermek için bir iki defa yanından geçerken göğsüyle Captain G. Jackson Read’in sırtına sürtünmesine veya ancak onun işitebileceği bir sesle birtakım manalı laflar atmasına ve nihayet dayanamayıp Leylâ ile aralarına girmesine hiç de hacet yoktu.</p>
<p>Captain G. Jackson Read birkaç adım geri çekilip</p>
<p>* B.B.’da «hasbıhalinde».</p>
<p>Madam Jimson’u selâmladı; bir parça şaşkın ve mahcuptu:</p>
<p>— Sizin burada olduğunuzu bilmiyordum -dedi.</p>
<p>Kadın bir genç kız şımarıklığı ile Leylâ’nın koluna sokuluyor, çenesini omzuna dayıyor ve o kanlı dudaklarının arasından o beyaz, iri ve sıcak dişleriyle gülüyordu. Şaşkınlığı gittikçe artan Captain G. Jack son Read ne diyeceğini bilemedi:</p>
<p>— Kocanız burada mı? -diye sordu.</p>
<p>Bunun üzerine Madam Jimson dolgun ve taşkın bir kahkaha salıverdi. Çünki kocası biraz uzakta, sofranın öbür ucunda, tam Captain G. Jackson Read’in karşısında duruyordu.</p>
<p>Derken bir kadın daha:</p>
<p>— Bonjur Captain...</p>
<p>Captain G. Jackson Read bir ormanda avcı tuzağına düşmüş bir geyik gibi irkiliyor... Bu da onun samimî âşinâlarından biriydi ve en tehlikelisi... Çünki, en hayalperesti idi. Fransızcası pek kıt olan Captain G. Jackson Read hiç İngilizce bilmeyen bu sevdalıların başbaşa kaldıkları vakit kendisine neler söylediğini pek iyi anlamazdı ve bu husustaki cehaletidir ki onun ne kadar romanesk, ne kadar şiir, edebiyat ile bulaşmış bir kadına çattığını tam vaktinde sezmesine engel olmuştu.</p>
<p>— Captain, gözleriniz kıpkırmızı! Yoksa ağladınız mı?</p>
<p>— Neden ağlayayım, Madam?</p>
<p>— A, siz hiç ağlamaz mısınız?</p>
<p>— Hayır, asla alışık değilim.</p>
<p>— O halde bilseniz hayatta ne büyük bir zevkten mahrumsunuz! Ağlamak, ağlamak bu tatlı bir şey... Bu, <span style="font-style:italic;">yağmurun</span> bir yaz günü kuru ve kızgın toprak üzerine yağışı gibi bir şey...</p>
<p>Captain G. Jackson Read, sevgilisinin ağzında cümleler bu derinliğe ve bu karışıklığa dayanır dayanmaz artık hiçbir şey anlamaz olurdu. Kâh başını sallar, kâh lüzumsuz yere güler, kâh sadece:</p>
<p>— Well, Well, Well!.. -demekle yetinirdi ve hanım söylerdi, söylerdi.</p>
<p>Captain G. Jackson Read bu sefer de öyle olacak zannetti, fakat Azize Hanım —bu onun adıdır— bu akşam her nasılsa sözü uzatmadı. Birdenbire mahzun ve sessiz görünmeyi tercih etti. Tatlı ve mahmur bakışlı gözlerini belirsiz bir noktaya dikti, daldı, kaldı. O kadar mahzun, o kadar mahzun bir tavırla ki bu se fer Captain G. Jackson Read ona sormak lüzumunu duydu:</p>
<p>— Ne oldunuz? Birdenbire bir fenalık mı? Nedir?</p>
<p>Azize Hanım, Phedra’nm Hippolyte sahneden ayrılıp çıkarken arkasından bakışını andırır zehirli bir bakışla genç zabiti süzdükten sonra birdenbire arkasını döndü:</p>
<p>— Ben bu akşam içeceğim, çok içeceğim. Bana viski verin, bana ne isterseniz verin!., -dedi.</p>
<p>Gerçekten çay zamanı çoktan geçmiş, şimdi davetlilerden aperitif düşkünü olanlar —kiminin elinde bir viski kadehi, kiminin elinde bir likör kadehi— tekrar masanın etrafında toplanıyorlardı. Ev sahibi hanım herkesi teşvik ediyor, beyaz ve tombul kolları bardakların şişelerin arasında-.</p>
<p>— Buyurun rica ederim. Bir şey almaz mısınız? A, mutlaka bir damla alacaksınız -diye yarı Türkçe yarı Fransızca söylenip duruyordu.</p>
<p><span style="font-weight:bold;">II</span></p>
<p>«işte uzak diyardan gelenlerin sebebinden kavmim kızının feryadının sesi. Rab Sahyon'da değil mi, anın mülKü anda değil mi? Niçin kendi evime putlarıyle girip batıllıklariyle beni gazaba getirdiler?»</p>
<p><span style="font-weight:bold;">(«Ahdi Atik» Ermiya-19)</span></p>
<p>Bu çay ziyafetinden sonra samimî ve senlibenli dostlarından birkaçı yemeğe kaldılar. Gerçi Leylâ, Captain G. Jackson Read'i de alıkoymak istedi ama, bu arzusu annesinin belirsiz bir muhalefetiyle karşılaştı. Kız «Niçin?» dedikçe anası başını sallıyor.- «olmaz, olmaz; sebebi var.» diyordu. Nihayet yemek saati gelip de sofraya oturulduğu vakit Sami Bey'in eşi kızının kulağına eğildi:</p>
<p>— Biraz sonra Necdet gelecek... -dedi ve bu söz görünüşte her şeyi açıklamış oldu.</p>
<p>Leylâ'nın dayısının oğlu Necdet mutaassıp bir İngiliz düşmanı idi. Bir İngiliz'e uzaktan selâm vermek, bir İngiliz'le ahbaplık etmek, bir İngiliz'in bulunduğu topluluğa girmek, hattâ tramvay ve vapur gibi umumî yerlerde bir Ingiliz'in yanma oturmak bile bu genç adam için dayanılmaz bir azap olurdu. Leylâ'ya göre dayısı oğlunun bu hali bir çeşit övünmeden başka bir şey değildi. Gerçi tahsilin bir kısmını Fransa'da, bir kısmını Almanya'da yapmış olması, edebiyatta en çok Heine'in tesiri altında bulunması Necdet'e fikrî ve estetik bir İngiliz düşmanlığı aşılamış olabilirdi. Fa kat ilkin böyle bir yapmacıkla başlamış olması pek ihtimal içinde olan bu duygunun Mütareke’den sonra, özellikle bir Türk aydınının kalbinde, derhal millî bir kin haline çevrilivermesi için ortada sebepler yok değildi. 1920 senesindeyiz. Lloyd George siyaseti bize çoktan yapacağını yapmıştır. Taraf taraf Türk milletinin bütün nefes alma deliklerini tıkamıştır; İzmir’i bir kanlı et parçası gibi Yunanlıların önüne atmıştır. İstanbul’da işgal kuvvetleri fertlerinin halka reva görmediği cefa ve zulüm kalmamıştır. Bu memleketin aydın ve vatansever sınıfına karşı ise âdeta ilk insanların yırtıcı mahlûklara ve ilk Amerika kolonilerinin kırmızı derililere uyguladıkları «kitle halinde yok etme» sistemini kullanmıştır. Gerçi bugünlerde, Türk milletinin uğurlu kuvvetlerini darmadağın eden dişlek siyaset çarkı bir parça durmuş görünüyordu-, fakat, «namert Albion»un<a id="footnote1"></a><sup><a href="#bookmark0">1</a></sup> yarma neler hazırladığını kim tahmin edebilirdi?</p>
<p>— «Namert Albion...»</p>
<p>Necdet bunu her söyleyişinde Leylâ:</p>
<p>— Öyle deme!.. İyileri de var. Pek çok iyileri de var... -derdi.</p>
<p>Öteden beri şiddetle İngiliz meraklısı olan Leylâ’nın son zamanlarda —Captain G. Jackson Read’i tanıdıktan sonra— bu merakı âdeta bir taassup derecesine getirişinin sırrı dayısı oğlu Necdet’in gözünden asla kaçmıyordu. Onun içindir ki, bundaki İngiliz aleyhtarlığı, ondaki İngiliz taraftarlığı ile paralel bir surette derece derece artıyordu. Zira Necdet yalnız dayı oğlu değildir.</p>
<p>Yemeğin sonuna doğru kapının zili çalınınca, Sami</p>
<p>Beyin karısı deminki sözünü tamamlamak ister gibi kızma:</p>
<p>— İşte, Necdet geldi -dedi.</p>
<p>Kız, «Benim neme lâzım!» der gibi hafifçe omuzlarını silkti. Halbuki bütün ailece bu onun nişanlısı idi.</p>
<p>Necdet yemek salonundan içeriye girer girmez, öfkesini acı bir alaycı tavrı ile değiştirerek havayı koklar gibi yaptı:</p>
<p>— Hayret! Mübareklerin kokusu öyle bir sinmiş ki... Bu hususta zencilerden hiç farkları yok! -dedi.</p>
<p>Sami Bey anlamamazlıktan gelerek soruyordu:</p>
<p>— Kimlerden bahsediyorsun, Allah aşkına Necdet Bey, hanımlardan mı?</p>
<p>— Hayır, İngiliz dostlarımızdan, İngiliz dostlarımızdan...</p>
<p>Ve bir yandan herkesle selâmlaşıyor, öte yandan sözüne devam ediyordu:</p>
<p>— Hiç dikkat etmediniz mi, İngilizlerin kendilerine mahsus bir kokuları olduğuna. Bu koku miyan köküyle Sunlıght sabunu arasında bir şeydir; bazıları da iyi temizlenmemiş kösele kokar.</p>
<p>— Amma yaptınız ha!</p>
<p>— Vallahi... Ben bu hususî koku sayesindedir ki, bunlardan birinin yakınma geldiğimi hissederim ve hemen uzaklaşmak için gereken tedbirleri alırım.</p>
<p>— Ey, buradan kaçacak mısın şimdi?..</p>
<p>Bunu soran Leylâ’dır.</p>
<p>— Hayır... Mademki bu yaklaşan İngiliz’in değil, uzaklaşan İngiliz’in kokusudur, benim için tehlike atlatılmış demektir.</p>
<p>— Ya tekrar gelmeyeceklerini nereden biliyorsun?</p>
<p>Bunu söyleyen de Leylâ’dır.</p>
<p>Genç adam irkiliyor ve yüzü kıpkırmızı:</p>
<p>— Hah, bir bu eksikti! -diyor.</p>
<p>Şu «Hah, bir bu eksikti!» sözünde uzun zamanlardan beri birike birike nihayet isyan halinde taşmaya hazır bir yakınmanın tehditli acılığı vardı. Necdet «Bana çok şeyler ediyorsunuz, fakat ben artık bu kadarına gelemem; haberiniz olsun!» demek istiyordu.</p>
<p>Sami Bey, ıstıraplı bir kalbin derinliklerinden gelen bu sesteki manayı anlayacak bir hislilikte değildi. Fakat karısı, cinsiyetine mahsus sezişten gelme bir anlayışla yeğeninin ne demek istediğini çok iyi anlamıştı. Başıyle kızma yarı uyarıcı, yarı azarlayıcı bir işarette bulundu. Çay saatinden beri sinirleri türlü türlü imtihanlardan geçen Leylâ bu işaret üzerine artık tahammülünü kaybetti:</p>
<p>— Ne demek istiyorsunuz, anne! -dedi ve annesinin sürmeli gözlerinin içine öyle bir bakışla baktı ki kadıncağız söylediğine söyleyeceğine bin pişman, başını önüne eğdi.</p>
<p>Genç kız bu bakışma: «Biliyorum, biliyorum, bütün kadınlar gibi sen de Jackson Read’i kıskanıyorsun. Her gelişinde yalnız benimle başbaşa kalışını çekemiyorsun!» siteminin bütün zehrini koymuştu.</p>
<p>Bereket versin ki Sami Bey’in odadaki hanımlardan birine seslenişi bahsin akışını bir parça değiştirir gibi oldu; çünki, bu bahsin altından da İngilizler ve hususile Captain G. Jackson Read çıkıyordu. Sami Bey o hanıma dedi ki:</p>
<p>— Yazık; Makbule Hanımcığım! Bugün sizin işinizi açmağa vakit bulamadık.</p>
<p>Bu hanım Sami Bey ailesinin eski dostlarından Hayri Bey isminde gelir sahibi bir zatın karısı idi. Bir ay evvel Nişantaşı’ndaki evleri İngilizler tarafından işgal edildiği için, şimdi ne yapacaklarını bilmez bir halde, koca bir tarafta, kadın bir tarafta, kızlan öbür tarafta o ahbap evi senin, bu akraba evi benim, dolaşıp duruyorlardı.</p>
<p>Makbule Hanım derdini dökmek için Sami Beyin bu sözünü bahane bildi:</p>
<p>— Halbuki ben bütün ümidimi bugüne bağlamıştım -dedi-. Bundan sonra böyle bir fırsat elimize nereden geçecek? Herkes söylüyor, bu Captain Jackson mudur nedir, çok nüfuz sahibi imiş, her istediğini yaptırabilirmiş. Bir şey değil; hiç olmazsa bari eşyamızı kurtarabilseydik! Haydi gidip başımızı bir kira evine sokalım, fakat nereden eşya bulmalı? Vallahi sofra takımlarımıza, hattâ, hattâ çamaşırlarımıza varınca- ya kadar her şeyimizi zaptettiler.</p>
<p>Necdet’in gözleri bir çelik parıltısıyle çakarak evvelâ Sami Beyin sonra Leylâ’nın yüzüne baktı:</p>
<p>— Gördünüz mü sizin Ingilizcikleri?</p>
<p>Sami Bey ukalâca başını sallıyor!</p>
<p>— Harp bu, harp... Kimbilir biz galip gelip de bir mağlup memleketi işgal etseydik neler yapmazdık...</p>
<p>Evi işgal ve çamaşırları zaptedilen hanım bahsin ucunu kaçırmak istemiyordu:</p>
<p>— Efendim, yapanlara yapsınlar. Biz dün de bugün de kendi halinde yaşayan insanlarız. Hem doğrusu ben bu kadarını mantıksız buluyorum, haydi evi işgal ettiniz, haydi lüzumlu eşyayı alıkoydunuz. Ya kızımın çeyiz takımlarından ne istiyorsunuz? Vallahi ona varıncaya kadar efendim...</p>
<p>Makbule Hanımın kızı köşede Leylâ ile fiskos konuşuyorlardı. Genç kız, annesinin kendi hayatlarına dair bu gizli noktayı böyle açığa vurması üzerine bir av borusu duymuş bir ceylân yavrusu gibi boynunu ileriye uzattı:</p>
<p>— Aman anne, neler söylüyorsun? -diye haykırdı.</p>
<p>İngiliz yolsuzluklarına dair bu tafsilât verildikçe için için acı bir zevk duyan Necdet atıldı:</p>
<p>— Siz de mi Nermin Hanım? -dedi.</p>
<p>Leylâ en sinirli, en fena dakikalarındaki zincirleme gülüşleriyle soruyordu:</p>
<p>— «Siz de mi?», yani ne demek istiyorsun?</p>
<p>— Demek isterim ki İngiiizlerin burada lüzumundan fazla müdafaacıları var. O da mı Allah yolunda bunlar arasına katılıyor? Eğer böyle ise çok acayip bir şey olurdu: hem davacı, hem müdafaam...</p>
<p>Bunun üzerine kızcağız durumunu açıklamak zorunda kaldı:</p>
<p>— Hayır, maksadım îngilizleri savunmak değildi. Burada şimdi bu çamaşır ve çeyiz bahislerinin ne lüzumu var!</p>
<p>— Ya bu akşam fırsat bulunsaydı; Dickinson Wright’a bunu açacak değil miydiniz?</p>
<p>— Belki annem açmak isteyecekti, fakat ben mani olacaktım.</p>
<p>— Niçin?</p>
<p>— Çünki, bir insanın hususî hayatına dair başkalarına bu kadar tafsilât vermesini «shocking»t buluyorum. Sonra, sonra da... Doğrusu Captain Jackson gibi bir adama kendimi ricacı sıfatıyle tanıtmak istemem.</p>
<p>Bu sözleri söyleyen on altı on yedi yaşlarında bir okul</p>
<p>t Tiksindirici, çok kötü. çocuğu idi ve bu çocuğun küçücük, körpecik vücudu içinde şimdiden bir monden hanımın bütün ihtirasları kaynaşıyordu.</p>
<p>Necdet kaşlarının altından, acayip bir mahluka bakar gibi genç kızı süzdü ve yüreği ağır bir kederle yüklü-,</p>
<p>— Ha, maksadınızı şimdi anladım... -dedi.</p>
<p>Bu sırada içerikı odadan bir telefon çıngırağının sesi duyuldu. Leylâ bu sesi çoktan beklermiş gibi hemen odaya koştu:</p>
<p>— Alo, alo... Burası 245. Leylâ mı? Yes, yes, here is Leylâ...</p>
<p>Ve birtakım küçücük kahkahalarla ve birtakım incecik nidalarla şuh, şakrak bir konuşma başlıyor. Necdet kulağını kabarttı. Fakat bu konuşma İngilizce olarak yapıldığı için, bazı tek kelimelerden başka bir şey anlayamıyordu. Yalnız ilk seslenişten, ilk nidalardan başlayarak müthiş bir kesinlikle bildi ki, Leylâ’ya telefon eden Captain G. Jackson Read’dir. Zaten salonda bunu hissetmeyen kimse kalmadı. Çünki, Leylâ sesinin en yumuşak, en okşayıcı, en şuh, en kadın ve en kız tempolarıyla her cümlesinin sonunda veya başında bir -Captain» demekten kendini alamıyordu.</p>
<p>Necdet vaziyetini yalnız acıklı değil, biraz da gülünç buluyordu. Onun içindir ki, sözde hiç bir şeyin farkında değilmiş veyahut gece yarışma bir saat kala bu telefon konuşmasını gayet tabiî ve alışık olduğu hâdiselerden biri sayıyormuş gibi küçük Nermin Ha- nım’la deminki bahislerini tazelemeğe çalıştı:</p>
<p>— Ha, maksadınızı şimdi anladım -diye tekrar etti-: şu anda sizi tahrik eden şey millî ve vicdanî kaygılarla hiç ilgisi olmayan bir his, yani sırf şahsî bir izzetinefis meselesidir. Fakat doğrusu ben isterdim ki sizin bu hissiniz İngili zlere karşı millî bir kin ve nefret şeklinde belirsin. Bunlara karşı kin ve nefret beslemek yalnız bize, yalnız Türklere değil, bütün insanlara bir vazifedir. Zira İngilizler yalnız bizim değil, bütün insanların, insanlığın düşmanıdırlar.</p>
<p>— Evet, çok egoisttirler. Doğrusu ben de îngiliz- lerin bu tarafını hiç sevmem. Zaten Amerikalılar da İngilizleri hiç sevmezler. Bilir misiniz bizim Kolejde...</p>
<p>Lâkin ikisinin de kulağı ve aklı telefonda olduğu için ne Necdet söylerken genç kız dinliyordu; ne de kız söylerken Necdet dinleyebiliyordu.</p>
<p>— Ha, demek siz Kolejdesiniz, öyle mi?</p>
<p>— A, bilmiyor muydunuz?</p>
<p>— Öyle ya, nasıl bilmiyordum, öyle ya... Demek ki şu dakikada Leylâ'nın bütün konuştuklarını anlıyorsunuz.</p>
<p>— Dinlemedim ki... Zaten dinlemeğe ne hacet. Kendisi anlatır. Captain bana böyle dedi, ben Cap- tain’e şöyle dedim. O, hiç merak etmeyin, hem bire bin katarak anlatır. Görmüyor musunuz? Captain’le ahbaplığından o kadar mağrur, o kadar mağrur ki... Neredeyse aralarında olmamış geçmemiş şeyleri de olmuş gibi âleme ilân edecek...</p>
<p>Necdet’in benzi atıyor, sanki, göğsüne bir şey çarpmış gibi nefesi tıkanıyor, kesik kesik soluyarak.-</p>
<p>— Captain’le ahbaplığı mı? Nasıl, nasıl? -diyor.</p>
<p>Genç kız acayip bir sinizmle sesini yavaşlata ya-vaşlata açıklıyor-,</p>
<p>— Canım, bu flört işte... Siz de bilmiyor gibi soruyorsunuz. Ah, ne «malin» tsiniz, siz, ne «malin» siniz.</p>
<p>t Kötü.</p>
<p>— Gerçekten, hiç bir şeyden haberim yok.</p>
<p>— Bu işi anlamak için dikkat etmek bile lüzumsuz, Leylâ kendini hiç yoktan öyle bir «afişe» ediyor ki... Sözde Captain Jackson Read’le flört etmek bir marifet, bir şerefmiş gibi... Adam sen de. Bizim Kolej’de budala, kaba bir Ermeni kızı var. Âlemin eğlencesidir. O bile Jackson Read’in flörtü oldu. Bir gün daha başka zabitlerle beraber Kolej’e gelmişlerdi; dans ediliyor du. Jackson Read gidip gidip hep bu kızı dansa davet etmesin mi? Ondan sonra artık bana bir tiksinme geldi. Âdeta bu Jackson Read denen adamdan kaçmağa başladım.</p>
<p>Necdet:</p>
<p>— Lâkin bu telefon konuşması hâlâ devam ediyor -dedi.</p>
<p>Gerçi içerideki sesler artık bir telefon konuşması hududunu ve şeklini çoktan aşmıştı. Sanki karanlık bir alkovda§ durmadan sıkıştırılan, gıdıklanan ve öpülmek istenen bir kadın vardı ve bu işitilen sesler doğrudan doğruya onun cinsiyetinin derinliklerinden gelen haykırışlardı.</p>
<p>Bir defa çenesi açılmış olan küçük Nermin artık kendini tutamıyordu:</p>
<p>— Bugün çayda burada bulunsaydınız da görseydiniz. Ne manzaralar oldu. Şu. hani meşhurlardan bir Madam Jimson var ya, o Leylâ’nın omuzuna dayanmış, Azize Hanım denilen beyinsiz kaz öte taraftan yanma sokulmuş, Captain Jackson Read’i almışlar aralarına... Bir göz süzmeler, bir gülümsemeler, bir kırıtıp dökülmeler...</p>
<p>§ Oda, kameriye.</p>
<p>Aman Allahım, daha ne soğukluklar, ne soğukluklar!..</p>
<p>— Kız, afacan kız; Necdet Bey’e fiskos fiskos öyle neler söyleyip duruyorsun?</p>
<p>Bu, kızının genç adamla hasbıhalini bir parça faz la samimî bulmaya başlayan Makbule Hanımın sesidir.</p>
<p>Fakat işte Leylâ geldi. Küçücük, yuvarlacık göğsü kalp çarpıntısından titremektedir. Belki bir parça da utanmış ve şaşkındır. Kime doğru gideceğini bilemiyor, odanın ortasmda kırıtıp duruyor. Annesi sordu-,</p>
<p>— Neydi o kızım?</p>
<p>— Hiç-, Madam Jimson’un evinden... Akıllarına esmiş Captain’le beraber bana telefon ediyorlar. Bir bonjour demek istemişler.</p>
<p>— Aman kızım, bu ne uzun bonjour? Az daha «bonnenuit»<a id="footnote2"></a><sup><a href="#bookmark1">2</a></sup> olacaktı.</p>
<p>Bu esnada Necdet ayağa kalktı, saatine baktı:</p>
<p>— Sahi, «bonnenuit» vakti gelmiş. Bana müsaade -dedi ve herkesi selâmladıktan sonra Leylâ’nın yüzüne bakmaksızın fildişinden bir maske halini alan çe kik, solgun ve sert bir yüzle çıktı, gitti.</p>
<p><span style="font-weight:bold;">III</span></p>
<p>«Kavmim kızının yarası için yaralandım, karardım, beni dehşet tuttu.»</p>
<p><span style="font-weight:bold;">(«Ahdi Atik» Ermlya 21)</span></p>
<p>Necdet kendisini sokakta bulunca bir suda boğulmak tehlikesinden henüz kurtulmuş gibi defalarca üst üste derin derin nefes aldı. Bununla beraber göğsüne aradığı ferahlık gelemiyordu. Gerçi bir sonbahar gecesini andıran kaim ve kaba bir rüzgâr esmekteydi; fakat, bu rüzgâr her nefes alışında onu bir parça daha tıkıyordu. Sanki bu rüzgâr Necdet’in ciğerlerine gideceği yerde damarlarına doluyor, onlara dayanılması güç bir gerginlik vererek gelip kalbinde toplanıyordu ve kalbi şişiyor, şişiyor, şişiyordu. Nendeyse çatlayacaktı.</p>
<p>Necdet, âdeta koşarcasına yürürken organik bir acmm baskısı altında birdenbire durmak ihtiyacını hissetti. Şaşkın şaşkın etrafına bakındı. Bu halde ne yapması lâzım geldiğine dair bir işaret bekliyormuş gibi gözlerini havaya dikti. Ne çarpıntılı, ne facia ya ratan bir gök’.. Rüzgârın kovaladığı kara kara bulutlar, dev yarasalar gibi bir biri ardı sıra, bir büyücü başına benzeyen ayın önünden kaçıp kaçıp gidiyorlardı.</p>
<p>Necdet-. «Bu bulutlar nereye gidiyor? Ben de onlara katılsam,» dedi, «ruhumun bu bozgun gecesinde bana sizden başka kim yoldaşlık edebilir? Siz de bencileyin kimden kaçtığınızı ve nereye gittiğinizi bilmiyorsunuz! Bir lânetleme kızdan, bir cadıdan kaçıyorum. Onun yüzü bu soğuk ve solgun kış ayının yüzü gibi donmuş ve anlaşılmazdır. Ve neye kaçtığımı da pekiyi biliyorum. Unutmak için kaçıyorum!»</p>
<p>Nerede unutulur? Nasıl unutulur? Onun yüzü dünyânm neresine gidilse yine görünen bu ayın eşidir. Başımızı kaldırıp bakmasak bile onun aksini her yerde görürüz. Beyaz ve sinsi gölgesi bizim vücudumuzun ağıdır. Nereye gitsek bir ateşten gömleğe dönen derimizle beraber götürürüz!</p>
<p>Necdet demin nefes nefese koşarken korktuğu âfetten uzaklaştığını sanıyordu. Halbuki o, bu âfeti bir od gibi sırtında taşımaktadır ve o koştukça bu od daha ziyade alevleniyor, her kıvılcımı bir ayrı ateş kesiliyor. Kaçan âşık bir tarafı tutuşup da telâşından koşmağa başlayan bir kazazedeyi hatırlatmaz mı? Bu kazazede koştukça daha ziyade tutuşur, tutuştukça daha ziyade koşar.</p>
<p>Necdet de şu dakikada o gafil kazazedelerden biriydi. Gerçi kendi kendisine: «Bitti, bitti, bitti artık! Aramızda hiçbir şey kalmadı. Oh, kurtuldum!» diyor du. Fakat içinden yine kendi kendisine «Unutabilecek miyim? Nasıl unutabileceğim?» diye soruyordu. Birbirine tamamıyle zıt ve ikisine de aynı zamanda hâkim bu iki ruh hali, genç adamı fırtınalı bir denizin dalgaları arasında bir tahta parçasına çevirmiştir.</p>
<p>Yazık; keşke şu dakikada Necdet bir tahta parçasına benzeseydi; bir tahta parçası gibi iradesiz, hissiz, cansız ve hareketsiz olsaydı. Lâkin ne gezer! Necdet bir tahta parçasının tamamıyle aksi idi. Fırtına ken- dişiydi. Deniz kendisiydi, dalgalar kendisiydi. Sanki tabiatın bütün coşkun unsurları hep onda toplanmış gibiydi.</p>
<p>Necdet bir saniye kendini dinledi. Aman ya Rab- bi, ne kıyamet, ne mahşer! Vücudunun her bir takımı, hattâ her bir hücresi, başlı başlarına, şaşılacak bir hızla ve şiddetle işliyordu. Genç adam için kalbinin vuruşlarını yatıştırmak şöyle dursun, artık kollarının, ayaklarının hareketlerine hâkim olmak bile mümkün değildi. Karanlığın içinde bir saralı gibi sarsılarak çarpılarak, dağılarak kıvranarak ilerliyordu. Motoru lüzumundan fazla kızışmış bir makinanın disiplin altına alınması nasıl imkân dışına çıkarsa Necdet’in varlığı da yatıştırılması öyle imkânsız bir kaynama içindeydi. Hele muhayyelesi bir saniye durmaksızın bir cehennem aleti gibi işliyordu: meselâ Necdet’in dudakları, «Bitti, bitti artık, aramızda hiçbir şey kalmadı!» sözlerini tekrar ederken bu hummalı muhayyele Leylâ ile iki yıllık münasebetlerine dair ne kadar tatlı hâtıra varsa her birinin resmini ayrı bir dikkat ve özenle kalbinin üzerine kazıyordu. O zaman kendi kendisine, «Bitti, bitti artık!..» demesinin nasıl kendini aldatmaya yöneltilmiş masumcasına bir yalan olduğunu anlıyordu. Bu, tıpkı bir tarafımız fazla ağrıdığı ve yahut bir tarafımıza ameliyat yapıldığı esnada sözde acıyı duymamak için şarkı söylememiz gibi bir hile idi. Fakat ne yaparsak yapalım, ağn oradadır ve bıçak etimizi yarmadadır.</p>
<p>Necdet şu anda tek samimî ve mantıklı hareketinin intihardan başka bir şey olamayacağını düşünüyordu ve ona bütün aşk yoluna intihar edenler dünyanın en aklı başında insanları gibi görünüyordu. Gerçekten, gerçekten bu dayanılmaz heyecanı, bu müthiş feveranı dindirmek için ölümden başka çare var mıdır? Necdet, «İşte ben içimdeki kıyameti içime sığdırmağa yeterli güçte değilim; ya ben onu boğacağım, ya o beni boğacak!» diyordu.</p>
<p>Sonra birdenbire her hissi, her düşüncesi duruyor; kalbinde, kendisine bu büyük elemi veren mahluka karşı bir onulmaz öfkeyle başbaşa kalıyordu. Neden biraz evvel ta yanından geçerken, salonun kapısı önünde yüzüne bir tokat aşketmedi? Neden karnının ortasına bir tekme atmadı? Neden o telefonda konuşurken yavaş yavaş arkasından yanaşıp da sanki şaka yapıyormuş gibi ellerini boğazına geçirip onu sika sika boğmadı? Eğer bunlardan birini yapmış olsaydı şu dakikada kimbilir ne sakin, ne rahat bir adam olacaktı?</p>
<p>Dişlerinin arasından: «Orospu, orospu!» diye mırıldandı. «Mutlaka bir gün elime geçeceksin!»</p>
<p>Ne! Bundan sonra bir kere daha onu görmeğe, onunla yüzyüze gelmeğe, tekrar —bir an için olsun! — onun eksenine girmeğe tahammülü var mıydı? Bu eksenin nasıl büyülü «cazibe» gücüyle dolu olduğunu ne çabuk unutmuştu? Hattâ şu dakikada bile Leylâ karşısına çıkacak olsa... «Mutlaka öldürürüm!» diyordu. Fakat içinde başka bir ses, başka bir Necdet’in sesi ona «Hayır! Ayaklarına düşersin!» cevabını veriyordu.</p>
<p>Hem bu Leylâ ile birinci ayrılışları mı? Bu Necdet’in Leylâ’ya ilk öfkelenişi mi? İki seneden beri iki haftanın kavgasız geçtiği, iki hafta sükûn ve huzur içinde seviştikleri, iki haftacık olsun yaşlarının hükmünü verdikleri olmuş mudur?..</p>
<p>Necdet, «Beni hiç sevmeid ki. Beni hiçbir gün sevmedi ki...» diyordu. Uzun senelerden sonra Avrupa’ dan dönüşünde onunla ilk görüştükleri gün aralarında çaktığını zannettiği şimşek belki yalnız kendi gözünde parlayan bir ateşin ışıltısıydı. Belki Leylâ bunun farkına bile varmamıştı ve nihayet günün birinde onlara, «Siz birbirinizin olacaksınız,» dedikleri zaman genç kız bunu ihtiyarlık gibi, hastalık gibi, ölüm gibi sakınılması imkânsız hâdiselerden biri saymış, «Peki!» demişti.</p>
<p>Bu «Peki!»nin kıymeti nedir? Halbuki Necdet bütün emellerinin, bütün ümitlerinin binasını bu «Peki !»nin üstüne kurmuştu. Hayatının ufkunda bir altından saray gibi parıldayan o gelecekteki saadet yuvası bu «Peki!»ye dayanıyordu. Ah, bu saadet yuvası!.. Demek ki, son zamanlarda yaptığı, düşündüğü ve alıştığı her şey gibi bu munis hayale veda etmek lâzım geliyordu.</p>
<p>Necdet, hayatından daha çok şeyler söküp atacaktı. Fakat bunların yerine neyi koyacaktı? Hepsinin yeri boş mu kalacaktı? Meselâ, şimdi, bu gece, evine dönüp de odasına girdiği vakit yatağının başucun- da, duvarlarda Leylâ’ya ait ne kadar resim varsa hepsini ortadan kaldıracaktı ve bu resimlerin birinde gülen Leylâ’ya —iki seneden beri hemen her gece yaptığı gibi—, «Geceler hayr olsun-, artık gülme!..»; bir başkasında düşünen Leylâ’ya, «Geceler hayrolsun, artık düşünme!..» demeden boş ve çıplak tavana bakarak gözlerini kapayacaktı.</p>
<p>Sonra sıra öbürlerine gelecekti. Komodinin üstündeki küçük lambanın neşeli bir dost yüzü gibi sevimli abajuru da —Leylâ kendi eliyle yapıp oraya koydu diye— divanın köşesindeki kuştüyü yastıklarla beraber resimlerinin gittiği yere fırlatılacaktı.</p>
<p>Necdet bu manasız, bu çocukça fedakârlıkları tasarlarken sanki kendi eliyle vücudundan birer parça koparıp atmağa mahkûm imiş gibi dayanılmaz bir elemle yüreği sızladı.</p>
<p>Aşk her şeyden evvel hissi bir alışkanlıktır. Gözlerimiz belli bir güzelin yüzüne alışır-, muhayyelemiz belli bir hava içinde sarılı kalır; kalbimiz yalnız bir sesin, bir ismin tiryakisi olur ve işte, bunu değiştirmek zorunluğu başgösterince insan kendisini çırılçıplak soyulup evinden sokağa atılmış, kimsesiz, avare yaşamağa mahkûm olmuş hisseder. Kendi kendine: «Ben şimdi nereye gitsem, ne yapsam?» diye söylenir. Artık âlemdeki bütün vazifeleri ona sona ermiş gibi gelir. Bütün organizmasında, tıpkı, sıcak bir memleket mahsulü olan bir ağacın soğuk bir iklime getirildiği vakit gösterdiği hazin can çekişme manzarasına benzeyen bir hal gelip çatar.</p>
<p>îşte şu dakikada, Necdet, akıldan gelen bir anlayışla değilse bile, bir önsezi ile, bütün bu iklim değiştirmenin, bütün bu boşlukta lüzumsuz bir şey halinde kalmanın ölümden beter acılığını görüyordu.</p>
<p>Ne garip şey! Sanki ondan iyisi, ondan güzeli yok mu? Sanki kalbi için, hayatta, bütün teselli ve saadet kaynaklan kurudu mu? Leylâ’yı bıraktıktan sonra artık başka genç kızlara, başka genç kadınlara gitmesi imkânı kalmayacak mıdır?</p>
<p>Acı acı gülerek Beyoğlu’nun ilk ışıklanna baktı.</p>
<p>Bu buhran içinde farkına varmaksızın Harbiye’yi, Taksim Meydanı’nı çoktan geçmiş. Doğru Yol’a gelmişti. İmdi, acı acı gülerek Beyoğlu’nun ışıklanna baktı:</p>
<p>«Yazık, yüreğimdeki yangını bu bataklıkta mı söndüreceğim?» dedi. Kim bilir, belki, bu bataklığın serinliği etin iltihaplanna karşı birebirdir. Fakat Necdet Leylâ’ya etiyle mi bağlıydı? Genç adam bu fikri katilce bir his gibi içinden kovdu. Gerçi henüz yirmi beşini bitirmemişti. Fakat beş senelik Avrupa hayatında maddi zevklerin hemen hepsini tatmıştı. Zaman zaman metresleri de olmuştu. Bir tanesi vardı ki onu bütün bir sene binbir büyü ile oynayan yılanlara benzeyen kollarının arasında tutmuştu. Öyle ki, Necdet bu kadından ayrıldığı vakit vahşî bir kedinin pençesinden kurtulan bir kuş gibi aylarca kendisine gelememişti. Lâkin bu buhran o buhrana benzemiyordu. Bu ateş daha derinlerde yanan bir şeydi. Bu ateş Necdet’in kökünü kemiriyordu. Ve bu öldürücü yanışta şefkat ve merhamete benzeyen bir zaaf, insana için için, sine sine, ağlamak arzusu veren bir asil tat vardı. İşte Necdet şu dakikada bir sokakta olmasa, utanma- sa ağlayacaktı. Çünki, birdenbire Leylâ’nın bir başını göğsü üzerine koyuşu, bir elini dizi üzerine bırakışı hatırına geldi. Yalnız kaldıkları vakit Leylâ büsbütün başka bir kız olurdu. Yabancılar arasındaki o şuh, fettan, oynak ve hattâ bir parça da züppe hallerini bırakırdı. O iğreti, yapma örtülerini birer birer atardı, sanki soyunurdu, soyunurdu; çırılçıplak bir ruh olurdu. O kadar halis ve arınmış bir hale gelirdi ve bir küçük kız yumuşaklığı, tatlılığıyle sanki bir kaynak suyu duruluğuyle kalbe akmasını bilirdi.</p>
<p>İşte Necdet, Leylâ’nın herkese bir somaki mermer kadar sert ve parlak görünen güzelliğini böyle bir yudum su halinde, böyle bir saflık ve arılık damlası halinde tatmıştı.</p>
<p>Captain G. Jackson Read de, günün birinde, Leylâ’nın böyle eriyip akışlarını görecek miydi? Genç adamın başında, bütün saçları diken diken oldu ve bir gizli el sanki etrafındaki bütün ışıkları kıstı. Şu dakikada Captain G. Jackson Read karşısına çıksaydı... Necdet, bu akşam kendisini her kötülüğü yapmağa güçlü buluyordu. Fakat ona nerde rasgelmeli? Nerede? Nerede rasgelmeli? Düşündü. Madam Jimson’un evi Sıraselviler’e giden cadde üzerinde bir yerdedir. Herif bu saatte henüz evden çıkmamıştır. Kendi kendine «Ne olur! Gidip yolunu beklerim.» dedi. Ters yüzü geri yürüdü.</p>
<p>Tekrar Taksim Meydanı’na çıktı. Dirseği döndü. Birkaç adım daha yürüdü. İşte Madam Jimson’un evi... Durdu. Beklemeğe başladı. Fakat çok geçmedi, bu hareketinin çocukça bir şey olduğunu anladı. «Çıksa ne yapabilirim? Elimde bir baston bile yok!» diye söylendi. Hem de Jackson Read kapıdan çıkar çıkmaz otomobiline atlayacaktı; otomobil de orada hazır duruyordu.</p>
<p>Necdet, tasarladığını yerine getirememiş bir adamın sıkmtısıyle karşıki kaldırıma geçti. Tam Madam Jimson’un kapısının eşiğindeydi. Bekleyen otomobilin şoiörüne seslendi.</p>
<p>— Birini mi bekliyorsunuz?</p>
<p>Bu suali sorarken sebebini; saikini kendisi de bilmiyordu.</p>
<p>Uzun beyaz tüylü bir koyun postunun içine gömülmüş uyuklayan şoför tembel tembel başını çevirdi ve Necdet’i şöyle bir tepeden tırnağa süzdü ve cevap vermeğe bile lüzum görmeksizin tekrar eski vaziyetine döndü. Şoförün bu terbiyesizce tavrı Necdet’i çileden çıkardı. Bu gece mutlaka birine çatmak istiyordu.</p>
<p>— Ulan terbiyesiz herif! Sana soruyorum. Cevap versene!</p>
<p>Beyaz kürklü adam aynı sessizlik ve kayıtsızlık ile tekrar başını çevirdi ve ağır ağır söyledi:</p>
<p>— Captain Jackson Read’i bekliyorum. Anladın mı?</p>
<p>Necdet başına bir yumruk yemiş gibi sendeledi:</p>
<p>— Allah onun da, senin de belânızı versin! -dedi ve bir müddet bekledi ki, koyun postuna sarılı adam kurt haline girip üzerine saldırsın. Fakat o Necdet’le konuşmaya bile tenezzül etmiyordu. Bu küfrü yalnız bir omuz silkmekle karşıladı. Necdet mırıldanarak, homurdanarak yürüdü. Kırk elli adım ötede Maksim Bar’ın durmadan açılıp kapanan feneri gözüne çarptı. İçinden. «Buraya gireyim, bir iyi sarhoş olayım.» dedi. Uzak bir ihtimal: belki Jackson Read de dönüş te buraya uğrar! Zira Necdet şimdiye kadar herhangi bir bara girdiyse orada mutlaka İngiliz zabitlerine rasgelmiştir. Bu tahmin ona eşi görülmemiş bir keşifte bulunmuş bir kimsenin heyecanını verdi ve bu heyecanla Maksim Bar’ın merdivenlerini indi. Paltosunu vestiyere dar attı; soluğu içki masalarından birinin ba- cıvık cıvık gülüşüyorlar, kadınlara bakıyorlar: içlerinden biri yanmdakinin viskisini yavaşça kendi bardağına döküyor, öbürü işin farkına varıp arkadaşının omzuna bir yumruk indiriyor. Sonra başbaşa verip birbirlerine sırdaşça bir şeyler fısıldıyorlar. Necdet, bunların haftalıklarının bir kısmiyle eğlentiye çıkmış birtakım Rum mağaza çırakları olduğunda bir an şüphe edebilir mi?</p>
<p>Karşısında, tam kendi masasına karşı masada kenarları bağa çerçeveli büyük ve yuvarlak gözlüklerini zeytin renkli kalın kaşlı, yontulmamış ilkel yüzü üstünde tek medeniyet ve zarafet alâmeti gibi taşıyan şu tıraşlı ve şişman adam mutlaka ticaretle meşgul bir Ermeni’dir. Belki şu dakikada kendisini birdenbire zengin edecek en kolay ve en karanlık vurgun şekillerinden birini aklından geçirip durmaktadır. Acaba birtakım düzme belgelerle Ingilizlere müracaat edip Türklerden birinin malına sahip mi çıksam; yoksa Anadolu’da millî hareketi gözetlemek ve ihbar etmek için bir şebeke kurmak bahanesiyle «İntelligen- ce Service» in örtülü ödenek kısmından bazı paralar mı sızdırsam diye düşünüyor. Sonra bunların hiçbirini beğenmeyip daha şaşırtıcı tasarılara dalıyor.</p>
<p>Necdet’in gözleri bu adamdan kalkıp başka bir noktaya dikildi. Burada son derece süslü ve uzaktan orağa gözü alacak derecede gönül kapıcı bir kadınla elli yaşlarında kuru, küçük ve tek gözlüklü bir adam başbaşa konuşuyorlar. Daha doğrusu hep erkek söylüyor ve kadın belli belirsiz bir tebessümle gülümseyerek ve sürmeli gözlerinin ucuyle hep başka yerlere bakarak onu dinler görünmeğe çalışıyordu. Herif yalnız kadına bir şey anlatır gibi değildi. Tavırlarından aynı zamanda son derece sinirli ve öfkeli olduğu da anlaşılıyordu. Mutlaka levanten bir karı koca ki gizli münasebetlerine dair gayet kirli bir meseleyi bu umumî yerde münakaşa etmektedirler. Daha doğrusu kadın mutlaka bir yarı fahişe olacak, herif de para karşılığında susturulan bir koca... Kim bilir, ara sıra kadın kesenin ağzını kapıyordu da herifin ağzı mı açılmağa başlıyordu? Yoksa elâleme gösteriş olsun diye bazen böyle herkesin içinde birtakım yapmacık kıskançlık rolleri mi oynanıyordu?</p>
<p>Necdet, kendisinde öteden beri âdeta «insiyaki» bir halde işleyen bu müşahede ve tahlil alışkanlığını, bu gece, kendisini avutmak için zorla harekete getiriyordu. Çünki, sinirlerinin karışıklığından yavaş yavaş kendisi de korkmağa başlamıştı. Sami Bey’in kapısı önünde uzvî bir ıstırap, sonra kızgın ve menfi bir azim, daha sonra bayağı bir kıskançlık şeklini alan bu manevî buhranın gitgide bir çeşit deliliğe yaklaşmakta olduğunu hissediyordu. Bu, bütün manasıyle deliliğin başlangıcı değilse bile herhalde bir melankolinin, bir karasevdanın başlangıcını andırıyordu. Dış hayat onun görüşüyle normal ve açık manasını kaybetmiş-, bu hayatın her levhası, her parçası bir acayip kâbusun safhalarını göstermeğe başlamıştı. Meselâ, şu dakikada şu barın içinde gördüğü şeylerin onun üzerindeki tesiri midemiz fazla dolu iken yattığımız zaman rüyalarımızın bayat, tatsız ve ağır bir kargaşalıkla üstümüze çöküşünden farksızdı. Kafamızdaki uykuya rağmen hâlâ ışığından bir parçasını muhafaza eden şuurumuz boş yere bu rahatsızlık veren hayallere karşı koymak ister, boş yere kendi kendimize, «Adam sen de, bütün bunlar rüya!.. Şimdi geçecek.</p>
<p>Lâkin dışarıya çıkınca, evine gitmek, bir çeşit Leylâ mabedi olan yatak odasına girmek ve bu buhran ile, bugünün facialı hâdisesiyle başbaşa yalnız kalmak ona tahammül edemeyeceği derecede güç bir imtihan gibi göründü ve sabahı beklemek için bir başka gece meyhanesi aramağa gitti.</p>
<p><span style="font-weight:bold;">IV</span></p>
<p><span style="font-style:italic;">«Kezalikerkekler dahi nisa'nın tabiî</span> istimalini terk ile kendi şehvetlerinde birbirleriy- le kızışıp erkek erkek ile fuhşiyat işleyerek nefislerinde kendi dalâletlerine lâyık olan cezayı buldular.»</p>
<p><span style="font-weight:bold;">(«Ahdi cedid» Pavlus Resulun Romalılara hitabı)</span></p>
<p>— Gerald, Gerald! Hey Gerald...</p>
<p>Captain G. Jackson Read gözlerini uğuşturarak ve şımarık bir çocuk sesiyle homurdanarak derin ve tatlı bir sabah uykusundan uyanmağa çalışıyor. Karşısında; daha doğrusu başı ucunda dimdik duran Captain George Marlow’u görüyor. Jackson Read kendisini böyle sabah sabah rahatsız eden saygısızın o olduğunu anlar anlamaz daha ziyade şımarıyor, nazlanıyor, gözlerini tekrar kapayıp arkasını dönüyor:</p>
<p>— Beni rahat bırakınız George; haydi işinize... Elâlemi güneş doğmadan böyle rahatsız etmenin manası var mı? var. Fakat arz edeceklerim yalnız bundan ibaret değil... Aziz dostum; siz, tam sekiz saat içki içip eğlendikten sonra bir hamamda ayılmanın ne mana ifade ettiğini biliyor musunuz?</p>
<p>Zaten uykusu kaçmış olan Captain G. Jackson Read yüzünü arkadaşına dönmüş, alaycı gözlerle bakıyordu.</p>
<p>— Bu, yeniden hayata geliş gibi bir şey... Gerçekten, şu dakikada benim tenimin yeni doğmuş bir çocuk teninden farkı yoktur ve kemiklerim âdeta birer kıkırdak halindedir. Uzviyetimin bütün kesafetinden kurtuldum, bir ruh oldum. İşitiyor musunuz? Ben bir ruhum ve havalardan daha hafif bir «esiri» bölgede uçuyorum.</p>
<p>Captain G. Jackson Read arkadaşının aklından şüpheye düşmüş gibi yapmacık bir korku ile yatağı içinde doğruldu. Öbürü devam ediyordu:</p>
<p>— Ey bin kere bahtsız insan! Kim bilir, şu anda sizin kemikleriniz ne kadar ağır, etiniz ne kadar katı ve ruhunuz bu yük altında ne kadar bunalmış kal mıştır. Bakınız, hâlâ —bütün bir gece uyumuş olmanıza rağmen— uykunun sersemliğini defetmek gücünü bulamıyorsunuz. Halbuki ben, karşınızda duran Captain Marlow, şu gördüğünüz neşe dolu hafif ve ferah adam kırk sekiz saatten beri bir saniye gözünü kapamadan buraya gelmiş bir bahtiyardır.</p>
<p>— Ne diyorsunuz? Sahi, hiç uyumadınız mı?</p>
<p>— Muhammed’in cennetinde üç saat yaşamış bir Allah kulu için uykuya ne lüzum var? Melekler bizi tüyden kanatlar üstünde gezdirdiler. Huriler bizi yumuşak avuçlarıyle oğdular, okşadılar...</p>
<p>— Bu huri dediklerinizin cinsiyetini bana söyler misiniz?</p>
<p>— ...Allahın bütün mukaddes su kaynaklan bizim vücudumuzun dünyaya ait pasını silip götürmek için aktılar. Hey koca ahmak; yanarım size, yanarım size ki, bu mübarek zevkler ülkesinden hiç bir bal almadan geldiğiniz gibi gideceksiniz. O salon benim, bu salon senin; bugün çayda, yarın diner’de, öbür- gün suvare’de... Ayol, Londra’nın ne kabahati vardı? Burada herhangi bir garp şehri hayatını sürecek olduktan sonra, Büyük Britanya adasından buraya kadar aldığımız yol üzerindeki koca metropollerin, limanların, payitahtların suyu mu çıktıydı? Aziz dostum, her memleketin kendine mahsus zevkleri, sefahatleri, her iklimin kendine göre meyveleri ve çiçekleri var. Oraya gidildi mi, lâzım gelir ki zevklerinizin kaynaklarını bunlar teşkil etsin! Siz. bunun aksine, nereye gitseniz İngiltere exportation’utt yahut Fransız Contrefaçone’utt ne kadar sahte ve bayat eşya varsa onları beraberinizde sürükleyip getiriyorsunuz.</p>
<p>Captain G. Jackson Read:</p>
<p>— Sabahları hayrolsun Mephisto! Fakat ne yazık ki ben Faust gibi saf yürekli değilim ve bunu siz herkesten iyi bilirsiniz. Tam on senedir beni «cinsi lâtif» aleyhine kendi Gomore'lik meyillerinize çekmek istediniz. Hattâ... Hattâ bunun için sayısız tuzaklar kurdunuz. Fakat asla muvaffak olamadınız. Hususile o vakit tecrübesiz bir oğlandım, şimdi ise görüyorsunuz...</p>
<p>— Hah, hah... Şimdi de görüyorum ki yine o tecrübesiz, o toy oğlansınız...</p>
<p>tt İhraç malı.</p>
<p>Ü Fransız malı taklidi.</p>
<p>Captain Marlow, Captain G. Jackson Read’in çocukluk, mektep, üniversite ve kışla arkadaşıdır. Senelerden beri kâh talih, kâh kendi arzu ve iradeleri onların bir arada, bir yerde hattâ çoğu zaman bir vazifede kalmalarını temin etmiştir. Her ikisi için de günün birinde İstanbul’u gidip görmek ta mektep sırala<sup>A</sup> rmdan başlamış eski bir emeldi. Hattâ Captain Mar- low bu emelin mutlaka gerçekleşmesi ümidiyle Ox- ford’da Şark Dilleri şubesinde üç dört sene kadar Türkçe dersi almıştı. Pek acayip ve güçlükle anlaşılır bir çeşit kitap Türkçesi söylemekle beraber bütün yazılan şeyleri okuyup anlıyordu. Onun içindir ki İstanbul’da İntelligence Service’in en mühim vazifesi kendisine verilmişti. İstanbul’da siyasî cereyanların yü- rütühne.-: ve idaresini, kabine değişikliklerini ve pa- yıtabîla Anadolu arasında gizli haber alma işlerini İngiliz elçiliği baştercümanı Rayan’la beraber hep o <span style="font-style:italic;">düzenliyor ve çeviriyordu.</span> Buna karşılık Captain G. Jackson Read tamamıyle işgal kumandanlığına bağlı bulunuyor ve askeri inzibatla ilgili meselelerden başka hiç bir şeyle uğraşmıyordu. Onun içindir ki Captain Marlow’u her ele geçirişinde bütün politika dedikodularını ondan öğrenmek isterdi. Nitekim bugün de onunla ilk ciddî sözü şu sual oldu.</p>
<p>— Dar!ing, kuzum; bana bir parça da siyasî vaziyet hakkında bilgi verir misiniz?</p>
<p>Öbürü bu işlere hiç ehemmiyet vermediğini sezdirir bir tavırla:</p>
<p>— Adam sen de, ne olacak -dedi-. Yakında enerjik bir harekete geçeceğiz. İstanbul’un idaresini ta-- mamıyle elimize alacağız. Bu toplanmakta olan parlamentoyu dağıtacağız. Yine Ferit hükümeti gelecek... Of, bütün bu işler ne can sıkıcı bilseniz. Rica ederim, sabah sabah bunların bahsini açıp da benim keyfimi kaçırmayınız. Bırakın, size dün geceki eşsiz eğlenti hakkında bir parça daha tafsilât vereyim.</p>
<p>Ve şezlongun üstüne atılıp sanki kendi kendine konuşuyormuş gibi:</p>
<p>— Ah, tamamıyle Bizanten bir gece; tamamıyle Bizanten!.. -diye söylendi. Ve küçük, ince, sarışın bıyıklarıyla oynayarak kendini tatlı bir hayale bırakan bir âşık tavrıyle gözlerini süzdü:</p>
<p>— Hele o delikanlı... O tunçtan bir genç tanrı heykelidir. Esmer ve parlak derisinin üzerinden hiç durmaksızın birer billûr damlası gibi akan o berrak, o iri ter tanelerini niçin birer birer yutmadım? Daima gözlerinin üstüne doğru dökülen gür ve siyah saçlarının abanoz siperliği altında bana bakarken bütün irademi kaybediyordum, eriyordum. Ve bakışları ne kadar sertti! Ne kadar merhametsiz ve düşmanca bakışları vardı! Neden? Hoşuna mı gitmedim? İstemediği bir harekette mi bulundum? Bıraktım kendimi ona... Ta- mamıyle, tamamıyle... Arkası üstü yat diyordu; yatıyordum. Çevril, diyordu; çevriliyordum. Onun emirlerine göre oturuyordum; kalkıyordum. Kollarımı, bacaklarımı uzatıyordum. Onun çevik ve iradeli ellerinin arasında bir zavallı «şey» gibiydim. O katı ve kıllı bir kese ile vücuduma sürttükçe sanki derim yüzülüyor sanıyordum, fakat yine sesimi çıkarmıyordum. Hattâ onu bir parça güldürebilmek için bazı tuhaflıklar yapıyordum ve gözlerimin ucuyle yüzüne bakıyordum. Hiç... Yüzü daima sert ve hareketsiz duruyordu. Ne vakit ki, artık kendimi tutamadım, onu okşamağa başladım, irkildi ve beli bir yay gibi gerildi. Bütün vücudunu tuzağa düşmüş genç bir pars sinirliliği kapladı.</p>
<p>Captain G. Jackson Read yavaş yavaş hikâyeye ilgi göstermeğe başlamıştı:</p>
<p>— Bir sual! -dedi-. Bütün bu işler herkesin gözü önünde mi oluyor?</p>
<p>— Yok canım-, yok canım. Hamamın içinde hususî localar var. Her birimiz bunlardan bir tanesini kapattık. Kapatmak-, yani bunun manası kapıya bellerimize sardıkları peştamallardan bir tanesini perde yerine germek ve ayaklarımızdaki nalınları da bir barikat yerine eşikte bırakmaktan ibaret! Mesele orada değil. Ben fazla heyecanlandım mı kendimi tutamam, bağırırım. Ondan korktum.</p>
<p>— Öf, ne kadar hayvanisiniz, aziz George.</p>
<p>Dostunun bu sözü üzerine at kişnemesini andıran bir gülüşle güldü:</p>
<p>— Hayvani mi? Haydi oradan. Tıpkı Allahın yarattığı gibiyim. Yaratılışımın, yani takdirimin gerekleri ne ise onu yapıyorum. Halbuki siz, ey dandy!§§ Siz, ey bilgiç, hayatta zarif ve estetik bir manzara göstereceğim diye kendinize karşı yapmadığınız işkence ve cefa kalmıyor. Sıcak bir yaradılışınız var; soğuk görünmeye çalışırsınız. Romanesk ve saf yüreklisiniz, şüpheci ve materyalist süsü takınırsınız. Kuruntulusunuz, bunu merhametsiz hır Don Juan maskesi altında saklarsınız. Bütün bu akıntılı rolleri</p>
<p><span style="font-weight:bold;">§§ Züppe. </span>kimin için oynuyorsunuz? Birkaç tane beyinsiz kadını hayrete düşürmek için mi? Adam sen de; hayat dediğimiz şey bu sizin oynadığınız sahneden çok daha geniştir ve çok daha çeşitli, çok daha girintili çıkıntılı bir şeydir. O, yalnız güzellikleri, doğrulukları, ahenk ve düzeni ile değil aynı zamanda bütün çirkinlikleri, kirleri kabalıkları ve sizin bana yakıştırdığınız hayvanîlikleri ile güzeldir. Sarılı kaldığınız dar ve düzme âlemin pencerelerinden başınızı dışarıya çıkarın da bizi koy- nunda tutan, doğuran koca tabiata bakın! Bu ne azametli, ne yüce bir hayvandır!</p>
<p>Captain G. Jackson Read belki ilk defa olarak dikkatle dostu Marlow un yüzüne bakıyordu. Captain Marlow, kapakları bir parça şiş mahmur gözleri, büyük ve ince dudaklı ağzı, insana, içi en iyi sedeften kaplanmış hissini veren sert ve katı çenesiyle bütün söylediği şeylerin sevimli bir ifadesi gibiydi. Omuzları geniş ve kuvvetli, bacakları safkan İngiliz atlarının bacakları gibi etsiz, narin, uzundu ve bütün vücudunun çevik, çapkın, hovarda bir kımıldanışı vardı.</p>
<p>Captain G. Jackson Read:</p>
<p>— Yazık ki çok şirinsiniz! -dedi-. Yoksa size &lt;ga- latı-hilkat»* gözüyle bakacaktım ve sizden tiksinecek- tim. Zekânızın bütün kaba kusurlarını vücudunuzun ve yüzünüzün pürüzsüz fazileti affettiriyor.</p>
<p>— Vücudumun mu? Lâkin, darling, biricik gerçek vücuttadır.</p>
<p>Tam bu sırada komedinin üstünde duran telefon çaldı. Captain Jackson Read heyecanını yapma bir kayıtsızlıkla örtmeğe çalışarak tembel tembel uzandı:</p>
<p>— Alo, alo!</p>
<p>Yaradılış yanlışı, hilkat garibesi.</p>
<p>Tam beklediği gibiydi. Bu telefon Leylâ’dan geliyordu. Captain Marlow, dostu konuşurken ona yan acıyış ve yarı küçümseyiş ile bakıyordu. Leylâ ile yeni başlayan ilgilerinden haberi vardı. Captain Marlow’ un hiç anlamadığı şeylerden biri de bir genç kızla flört etmektir. Bunu, pek çocukça, pek yavan, pek manasız bir hareket buluyordu ve bütün tavırlarında estetik bir gaye takip eden arkadaşının bundaki gülünçlüğü sezmemesine şaşıyordu. İçinden: «Otuz yaşında bir Romeo!.. Allah beni böyle bir kazadan saklasın!» diyordu. Nitekim, Captain G. Jackson Read konuşmayı bitirince (çünkü, kıza Captain Marlow’un yanında olduğunu ve sözünü kısa kesmesi gereğini dolayısıyle sezdirmişti) Captain Marlow dedi ki:</p>
<p>— Hamdolsun ki Romeo - Juliette zamanında telefon icat edilmemişti. Yoksa şairler vasıtasıyle bize nakledilen ahların vahlann kırk katını dinlemek zorunda kalacaktık.</p>
<p>Captain Jackson Read keskin pembe dudaklarını ısırdı. Marlow çok ileri gittiğini anladı ve hemen tavrını değiştirdi:</p>
<p>— Bu, Leylâ idi, değil mi, sana telefon eden?.. Çok hoş kız! Çok hoş! Bütün burada gördüklerim içinde en iyisi -dedi-. Ve ne zarif, ne ince.</p>
<p>Fakat birden yine muzip ve sinik tarafı üstün geldi:</p>
<p>— Yalnız bir kusuru var: genç kız! Bir genç kızla ne yapılır? -Komik olacak derecede ciddî bir yüz ile sordu:</p>
<p>— Azizim, söyleyiniz, bu genç kızı ne yapacaksınız?</p>
<p>Captain Jackson Read dudaklarını büktü.</p>
<p>— Bununla evlenebilir inisiniz? Hayır. Bir küçük metres olarak kullanabilir misiniz? Hayır. Şu halde? Bari raket kullanmasını, golf oynamasını yahut ata binmesini biliyor mu?</p>
<p>Captain Jackson Read’in menfî cevabı üzerine-.</p>
<p>— İşte ona bunları öğret! Miss Leylâ’nın gayet mükemmel bir sportmen vücudu var. Göğüssüz, kalçasız. Bacakları çok düzgün ve uzun! Hareketlerinde ne serbestlik! Ne çeviklik!.. Bir şarklı kadın kusurlarından hiç birini almamıştır.</p>
<p>Jackson Read memnun, gülümseyerek dinliyordu:</p>
<p>— Bütün bu dediklerinizi kendisine söyleyeyim mi?</p>
<p>— Aman sakın ha; sonra adım çapkına çıkar. Arkadaşlar arasında dedikodu olur. Başıma dertler açarsınız. Sonra beni «Kulüp» ten dışarı atarlar.</p>
<p>Fakat birden tavrı ciddileşti:</p>
<p>— Bu Leylâ birisiyle nişanlı değil mi? Hani gözleri daima garip bir ateşle parıldayan, uzun kirpikli bir genç var. İsmi ne idi bakayım?.. Ha, Necdet, Necdet Bey işte, zannedersem bu onun nişanlısı olacak.</p>
<p>Captain Jackson Read:</p>
<p>— Daha doğrusu; akrabası... -dedi.</p>
<p>— Yok yok; yanılıyorsunuz. Hem o şöyle böyle bir nişanlı değil! Kıza müthiş bir surette tutkundur. Dün gece Maksim’de gördüm. Bir köşeye çekilmiş üst üste içiyordu. Deli gibi bir hali vardı. Hem de sanırım, o genç bir taraftan politika işlerine karışıyor. Sonra azgın bir İngiliz düşmanı! Rasgeldiğim yerlerde bana selâm vermemek için nefretle başını çevirdiğini kaç defa gördüm. Tahsilini Almanya’da yapmış, mutlaka mutaassıp bir «Kültür» taraftarıdır. İster misiniz, onu bir parça rahatsız edeyim? Defolup gits in de bir müddet kız rahat kalsın diye...</p>
<p>Captain G. Jackson Read hiç sesini çıkarmadı, uzun uzun, tırnaklarına baktı.</p>
<p>«... Sayhıın kızları mütekebbirdirler ve boyun tutarak yürürler; gözleriyle işaret ederek kırıta kırıta gezerler ve ayaklarındaki halkaları çıngırdatırlar.»</p>
<p><span style="font-weight:bold;">(«Ahdi Atik» Ermiya 16)</span></p>
<p>Necdet, kendisinden böyle bahsedildiği saatte uykusuz bir gecenin bütün ıstıraplanyle yatağının içinde kıvranıp duruyordu. Boş yere bir parça karanlık olsun diye perdeleri kapadı; boş yere kalbinin üstüne soğuk kompresler koydu; sokağın uğultusundan korunmak için kulaklarını tıkadı. Fakat, bir türlü uykuyu mümkün kılan sessizliği bulamadı. Garibi şu ki, doğrudan doğruya Leylâ’yı da düşünmüyordu. Yalnız belirsiz bir heyecan içinde bütün sinirleri tir tir titriyor, kalbi vücudunun her tarafında atıyor ve durmadan başına sıcak kan dalgalan hücum ediyordu.</p>
<p>İnsanlara insanlar tarafından yapılan işkenceler içinde bir tanesi vardır ki, alçaklık ve acıklılığı hepsini geçer: bu da eski Mısırlıların çok kullandıkları kazık cezasıdır. Necdet eski Mısır’a ait bir romanda okuduğu bu işkenceye dair birtakım tüyler ürpertici tafsilâtı şu dakikada birer birer kendisinde, kendi bedeninde hissediyordu. Gerçekten, Necdet’in kazığa çakılmış bir idam mahkûmundan hiç farkı yoktu. Sanki içinde, bütün varlığını baştan başa keserek gelip gırtlağına dayanan sert ve katı bir madde vardı ve bu madde onun kendi şuurunun hiçbir şeyle yumuşamayan, hiçbir şeyle uyuşmayan katılaşmasından başka bir şey değildi.</p>
<p>Sabaha karşı, alacakaranlıkta yatak odasına girince, geceden karar verdiği bütün ayrılma jestlerini yapmıştı. Leylâ’nın bütün resimleri, mektupları, hatıra eşyası hepsi birden ya kendisine geri verilmek veyahut doğruca ocağa atılmak üzere, odanın bir köşesinde, yerde, bir yatak bağının içinde sarılmış duruyordu. Necdet’in bir türlü kapanmak bilmeyen gözleri, yarı karanlığın içinde, arasıra, bu hüzünlü çıkına rastladıkça vücudunu bir fena ürperme alıyor, bu çıkın ona, bir evden bir cenaze çıktıktan sonra kendisine ait eşyanın fıkaraya dağılmak üzere geçici olarak bir köşeye yığılışını hatırlatıyordu.</p>
<p>İşte Necdet bu aşırı ve ateşli heyecanlanışlar içinde tam üç gün üç gece çırpındı durdu. Gerçi bazen nerden geldiği ve neye işaret olduğu bilinmeyen bir ümit parıltısı ona ancak birkaç dakika süren bir ferahlık veriyor, bu esnada genç adam Leylâ’dan bir haber, bir ses, bir pişmanlık belirtisi veya sadece bir münakaşayı mümkün kılacak bir sitem bekliyordu ve bu ümidinin gerçekleşmesini, her telefon çalışında, her kapı vuruluşunda, aile arasında Sami Bey’lere ait herhangi bir söz geçişinde, sabırsızlıkla gözetliyordu. Fakat, sonra, böyle bir şey olsa da, hiçbir karşılıkta bulunmamak hususundaki kararı hatırına gelip tekrar eski kederine, eski çaresizliğine düşüyordu.</p>
<p>Nihayet, günün birinde tanıdıklarından Nuriye Hanım isminde bir kadıncağızın kendisini çaya daveti onu yeni bir heyecan devresine attı. Gerçi ne Leylâ’nın, ne Necdet’in bu hanımla münasebetleri, kendi aralarında çıkan bu dargınlıkta ona bir arabulucu rolünü oynamak cüretini verecek kadar samimî değildi. Lâkin Necdet bu çaya çağırılışmda böyle hayırlı bir komplonun bulunacağına ihtimal vermekten kendini alamıyordu. Evvelâ «Gitmeyeceğim!» dedi ve birkaç saat bu «Gitmeyeceğim!» gururuyle dolaştıktan sonra fikrini bir parça değiştirir gibi oldu: «Gitsem de ne lâzım gelir?» demeye başladı. «Tutup onu zorla benim kollarım arasına itecek değiller ya!» Hem bu hanım telefonda açıkça: «Sizi bir Amerikalı gazeteci kızla görüştürmek istiyorum. Çok Türk dostu ve entellek- tüei bir kız... Memleketimizin münevver gençliğiyle tanışmak istiyor.» demişti. Zaten bu Nuriye Hanım, ötekiler gibi işin yalnız alayında ve «mondanite» sinde<a id="footnote3"></a><sup><a href="#bookmark2">3</a></sup> olanlardan değildi. Mütareke’den sonra vatan ve istiklâl davalarına karışan bazı Türk kadınları arasında kendi isminin de geçmesine çalışıyordu. Bundan başka gerek samimî, gerek yapma İngiliz düşmanlığını da kendince gaye edinmişti. Onun için salonunda Pierre Loti’ci birkaç Fransız zabitiyle Amerikalılardan başka hiçbir yabancıya tesadüf tehlikesi yoktu.</p>
<p>Nitekim Necdet davet günü bu salondan içeriye girince önceden tanıdığı iki Amerikalı deniz zabitiyle Robert Kolej muallimlerinden veya müdürlerinden biri olduğuna hükmettiği beyaz saçlı bir ihtiyardan başka hiç kimseye rasgelmedi. Tabiatıyle, Nuriye Hanım’ m bahsettiği Amerikalı kız oradaydı. Deniz zabitleri kuştüyü yastıklarla dolu geniş ve derin bir sedirin içinde bu kızı aralarına almışlar, yarı oturmuş, yarı yatmış bir vaziyette idiler. O ihtiyar da dinî bir telkinde bulunan bir rahip tavrıyle ev sahibesine sokulmuş, bir şeyler anlatıyordu.</p>
<p>Nuriye Hanım gazeteci kıza dönerek:</p>
<p>— İşte; size çok bahsettiğim Necdet Bey... -dedi. Amerikalı zabitlerden biri Necdet’e yerini verdi: — Oturun bakalım, Miss Fanny Moore’un yanına. Sizi de skandalize edecek şeyler söylesin! Biliniz ki, o her şeyden evvel yola gelmez bir «flapper» dir.ttt</p>
<p>— Flapper! Flapper nedir, bilir misiniz?</p>
<p>Ve kız anlatmağa başladı. Fakat, tam bu sırada — aman yarabbi, ne tesadüf!— salonun kapısından içeriye Sami Bey’in karisiyle kızı Leylâ girmesinler mi? Necdet herkesle beraber yeni gelenleri selâmlamak için ayağa kalkınca bir eliyle yakındaki koltuklardan birinin arkalığına dayanmak zorunda kaldı. Gövdesinin altında bacakları o kadar titriyordu ki, onun bu halini görenler mutlaka Shimmy dersine başlamış bir dans meraklısı olduğuna hükmederlerdi. Lâkin selâmlaşmaları gayet tabiî oldu; Sami Bey’in karısı öpsün diye elini uzatırken başını sallayıp:</p>
<p>ttt Hoppa, serbest tavırlı kız,</p>
<p>— Hain çocuk; kaç gündür nerelerdeydin? -sitemiyle yetindi. Leylâ, sanki aralarında hiçbir şey geçmemiş, sanki biraz önce beraber imişler gibi:</p>
<p>— Bon Jour Necdet! -dedi.</p>
<p>Ve milliyetine mahsus bir çeşit safça şuhlukla başını ondan yana çevirip:</p>
<p>— Sizin gözleriniz de çok güzel! -dedi-. Dikkat ettim; kadınlı erkekli hemen bütün Türklerin gözleri böyle çekici, siyah ve ateşlidir.</p>
<p>Necdet, kendisiyle kulak kulağa, ağız ağıza konuşan kadının yüzüne ilk defa olarak dikkatle baktı. Bu, sustuğu zaman bile insanla şakalaşır gibi duran canlı, tesirli ve sıcak bir yüzdü ve bu yüzde toy bir mektep kızı temizliği ile büyük bir Cengül kuşunun kaygı verici yabanîliği birbirine karışmış duruyordu.</p>
<p>Şımarık bir ev kedisi tavrıyle genç adama bir parça daha sokuldu:</p>
<p>— Hişt! Bana baksanız a, eski tarz evlenmeleriniz bu şimdikinden çok daha hoş değil miydi? Doğru söyleyin!..</p>
<p>Necdet:</p>
<p>— Nasıl? -dedi.</p>
<p>— Bana hikâye ettiler ki, eskiden Türkler, gerdek gecesine kadar alacakları kızın yüzünü görmezlermiş. Daha doğrusu kızı erkek adına başkaları seçer, sözü başkaları keser, düğün hazırlıklarını başkaları yapar, ve günün birinde gelinle güvey bir yatak odasının içinde buluşuverirlermiş. Ne hoş, ne heyecan verici, ne helecanlı, ne esrarlı bir buluşma... Eğer Türkiye’ de henüz bu âdet geçseydi ben ne yapıp yapar, mut laka burada evlenirdim.</p>
<p>Amerikalı kız bütün bu lâkırdıları bir kuş cıvıltısını andıran tuhaf, fakat tatlı Fransızcasıyle anlatıyordu. Necdet bir şey söylemiş olmak için dedi ki:</p>
<p>— Lâkin bu tarzda evlenmenin mahzurları, daha doğrusu tehlikeleri pek çoktur.</p>
<p>— Meselâ?</p>
<p>— Meselâ hiç görüşmeden, tanışmadan birlesen bu çiftler birbirlerini hiç sevmeyebilirlerdi.</p>
<p>Amerikalı kız, genç adamın yüzüne küçümseyici bir gülümsemeyle baktı:</p>
<p>— Sanki evvelden tanışıp görüşmemiz evlendikten sonra birbirimizden nefret etmemize mani midir? -dedi.</p>
<p>Tam bu sırada ev sahibesi elinde iki çay fincanıy- le onlara doğru eğiliyordu:</p>
<p>— Miss Fanny Moore, zannedersem çok enteresan bir bahis üzerindesiniz!</p>
<p>Nuriye Hanım’m yüksek sesle bu hitabı odanın içindekileri sedirin etrafına topladı. O vakit Miss Fanny Moore sanki bir konferans veriyormuş gibi herkese dönerek söylemeğe başladı:</p>
<p>— Geliniz, geliniz! Gerçekten enteresan bir bahis üzerindeyiz. Siz hep hakem olacaksınız. Ben diyorum ki, evlenmede anlaşmak ve sevişmek meselesi ne eski Türk hayatında olduğu gibi görüşmeden, tanışmadan, ne de bizde olduğu gibi görüşerek, tanışarak evlenmeye bağlıdır. Zira, bir karı ile bir koca arasındaki münasebet için nişanlılık devresinde tanışma asla yetmez. Çünki...</p>
<p>Herkes birbirinin yüzüne bakıyordu:</p>
<p>— ...çünki evlenmede anlaşmak uzviyetlerin anlaşması, yani —bunun bir fenni ismi olacak...— ha, bir çeşit «affinite physiclogipue» demektir. Şu halde ben koca olarak seçeceğim adamı yatakta tecrübe etmeden önce nasıl bir koca olacağını nerden bileyim?..</p>
<p>Ve bunu söyledikten sonra herkesin yüzüne ayrı ayrı bakıp berrak bir kahkaha salıverdi. Fakat, oda- nm havasında bir acayip durgunluk belirivermişti. Biraz evvel o kadar teklifsiz bir tavırla Miss Fanny Moore’un iki yanında uzanan Amerikalı delikanlılar bile bu durgunluğun tesirini yenemedi. Yalnız, Necdet’in Robert Kolej profesörlerinden olduğunu zannettiği ihtiyar gayet ciddî bir meseleyi halle davet olunmuş bir âlım vakanyle şaşkınlık ve hayret içindeki küçük kümenin arasından beyaz başını genç kıza doğru uzattı:</p>
<p>— Miss Fanny Moore, eğer iddianıza göre evlenme yalnız bir yatak arkadaşlığından ibaretse, yerden göğe kadar hakkınız var. Gerçekten Garp usulü evlenmeler de çok ileri bir millet âdeti değildir.</p>
<p>Miss Fanny Moore, herkesi hayrete düşüren bu fikrî cüretinin verdiği gurur ve azametle çayını yudum yudum içerek nazariyelerini daha ziyade derinleştirmeye ve açmaya başladı:</p>
<p>— Bir yerde bir genç adamla tanışıyorsunuz. Bakıyorsunuz, sevimli bir yüzü var. Çok da terbiyeli ve naziktir. Sizi dansa davet ediyor ve mükemmel bir surette de dans ediyor. Ertesi gün size cicili bicili kutular içinde özenilmiş, nefis bonbonlar gönderiyor, çiçekler hediye ediyor. Aranızda bir flörttür başlıyor. Genç adamın sesi de hoştur. Tesir edici bir güzel konuşma tarzı da vardır. Hah. diyorsunuz. İşte kusursuz bir adam, tam istediğim gibi bir koca!.. Fakat; fakat, ne vakit kı bütün merasim bitiyor, gerdek gecesi oluyor, yan yana bir yatağa giriyorsunuz! O mükemmel dans eden, o size bonbonlar, çiçekler gönderen, o hoş sesli, o tesirli güzel konuşan genç adam meğer beş para etmezmiş; meğer bir hiçten ibaretmiş...</p>
<p>Miss Fanny Moore böyle anlatıp dururken Leylâ’nın gözleri birkaç defa Necdet’in gözleriyle çatıştı. Bakışları zehirli bir öfkenin siyah şimşekleriyle yüklüydü.</p>
<p>«Niçin bana böyle fena fena bakıyor? Niçin? Ben ona ne yaptım?»</p>
<p>Necdet, kendi kendine böyle soruyordu. Gerçi Leylâ’nın çok hırçın bir kız olduğunu öteden beri bilirdi. Fakat şu andaki haline benzer bir halini daha hiç hatırlamıyordu. Leylâ hemen onun üstüne atılacak ve tırnaklarını boğazına geçirecek gibiydi.</p>
<p>Miss Fanny Moore koluyla Necdet’i dürterek:</p>
<p>— Ey, şimdi herkesten önce siz söyleyin bakalım... -dedi.</p>
<p>O vakit Leylâ atıldı.-</p>
<p>— Niçin hassaten herkesten önce! -diye sordu.</p>
<p>Amerikalı kız sakin cevap verdi-,</p>
<p>— Çünki, bu bahis onunla benim aramda açılmıştı. Bununla beraber isterseniz onun yerine siz söyleyin !</p>
<p>Leylâ dudaklarını ısırdı ve gözlerinin ucuyle tahkir edercesine Necdet’e bakarak-,</p>
<p>— Hakkınız var, Miss Fanny Moore; hakkınız var. Bu kadarcık görüşüp tanışma hiçbir zaman kâfi değil... Hele görünüşler her zaman aldatıcıdır... -dedi ve sözünü sinirli, acı bir gülüşle bitirdi.</p>
<p>Necdet, içinden «Nesi var? Lâkin nesi var; Ya-rabbim?» diyordu. «Bütün bu tavırlar, bu sitemler, bütün bu sinirlilik benim hakkım iken ona ne oluyor? Onu her istediğini yapsın diye kendi haline bırakmadım mı? Yoksa maksadı bana boş yere eziyet etmek midir? Gerçekten beni daima azapta görmek isteyecek ve bu zulümde bir zevk bulacak kadar fena kalbli, hain bir kız mıdır?» ve sanki Leylâ ilk defa olarak: gördüğü bir acayip mahluk imiş gibi kaşlarının altından korka korka ona bakıyordu.</p>
<p>Sami Bey’in karisiyle kızı Nuriye Hanım’ın salonunda kaldıkları müddetçe genç adamın bu eziyetli vaziyeti devam etti. Bereket versin ki çok durmadılar. Sami Bey’in karısı Necdet’e:</p>
<p>— Bizimle beraber geliyor musun? -dedi.</p>
<p>Leylâ, alçak fakat sert bir sesle:</p>
<p>— Aman anne; bizimle gelip de ne yapacak! Bırak rahatını bozma! -diye söylendi.</p>
<p><span style="font-weight:bold;">VI</span></p>
<p>«... Kalkayım ve şehirde sokaklarda ve meydanlarda dolaşayım. Canımın sevdiğini arayayım. Onu aradım ama bulamadım. Şehirde dolaşan bekçiler beni buldular. Canımın sevdiğini gördünüz mü dedim. Onlardan ayrılır ayrılmaz canımın sevdiğini buldum. Onu tuttum.»</p>
<p><span style="font-weight:bold;">(«Ağnlyetülağanİ» 2,3.4)</span></p>
<p>îşte bugünün ertesinde Necdet Leylâ’dan Fransızca yazılmış şöyle bir mektup aldı:</p>
<p>«Necdet, dün Nuriye Hanınım çayında pek fena idim. Beni affet! Bilmem neden seninle sedirin içinde yan yana oturan o soğuk, o deli Amerikan kızı benim sinirlerimi alt üst etti. Görmedin mi? Çıkarken elini bile sıkmadım. Niçin sıkacakmışım? Ne olduğu bellisiz bir kadın; avantüriyerin biri... Zaten bu Nuriye Hanım nerde böyle münasebetsiz ve şüpheli kimseler varsa âdeta mahsustan gider, arar bulur ve «mon- de»unttt içine sokmağa çalışır. Nesi enteresanmış! Nesi entellektüelmiş o kadının?</p>
<p>ttt Dünya, sosyete Küstahlığından, utanmazlığından başka neyi var? Zavallı dostum; halbuki sen dün; onun zekâsının parlaklığından pek kamaşmış bir haldeydin! Seni sarsmak istedim, seni uyandırmağa çalıştım. Sana kaç defa demek istedim ki, bu şarlatanın, «poseuse»ün§§§ birisidir, aldanma! Fakat bir kere yanıma gelmedin. Bir kere benimle konuşmadın. Hattâ yüzüme; hattâ yüzüme bile bakmıyorsun.</p>
<p>«İşte Necdet bütün bu hadiseler, sen, o kadın, o kadının hali; senin halin-, her ikinizin birden haliniz benim sinirlerimi öyle bozdu, öyle bozdu ki, senden ayrılırken yaptığım kabalığın farkına ancak şimdi varabiliyorum. Beni affet Necdet! Ben deli kızın birisiyim. Beni sevmek bana tahammül etmek demektir. Eğer beni seviyorsan bana tahammül edeceksin, bu çaresiz; bu çaresiz Neci...»</p>
<p>Ve mektup böyle saçma sapan sonuna kadar gidiyordu. Bundan bir hafta evvelki ayrılışlarına, Necdet’in bir haftadan beri semtlerine uğramayışma dair bir kelime, hattâ bir işaret bile yok! Demek ki Leylâ Necdet’in kendisine dargınlığından bile haberli değildi. Demek ki o gece, o telefon gecesi Necdet’in yaptığı jesti <span style="font-style:italic;">bile görmemişti. Demek, demek, o</span> telefon konuşması Leylâ’yı o kadar şaşırtmıştı, o kadar alt üst etmişti ki nişanlısının ilk defa olarak yüzüne bakmaksızın, elini sıkmaksızın yanından geçip gidişinin farkına bile varmamıştı.</p>
<p>Necdet kendi kendisine; «Şu halde vaziyeti açıklamalıyım!» dedi. Masasının başına geçti ve genç kıza aşağıdaki satırları yazdı:</p>
<p>§§§ Gösterişçi.</p>
<p>«Leylâ, aramızdaki yanlış anlayış senin zannettiğinden daha ağırdır. Ve bu, Nuriye Hanım’ın çayından başlamadı. Bir parça daha eskidir. Bunun başlangıcına bir tarih aramak lâzım gelirse o küstah, o terbiyesiz İngiliz zabitinin gece yarısı, bir fahişenin evinden sana telefon etmek cüretini gösterdiği saate kadar çıkmalıdır. O gece her nedense bu telefon konuşmasından sonra çok heyecanlı olduğun için benim sizin evden ne halde ve ne tarzda çıktığımın farkına varmamışsın; eğer varmış olsaydın o andan başlayarak aramızda artık hiçbir şey kalmadığını anlardın. Bundan dolayı dünkü hadise üzerinde bir saniye durmağa lüzum yoktur. Nuriye Hanım’ın evinde biz karşı karşıya iki yabancıdan başka kimse değildik. Gerçi, aramızdaki akrabalık münasebetleri devam edecektir. Buna karşı ne yazık ki ne sen, ne ben bir şey yapamayız.»</p>
<p>Necdet bu kısa mektubuna, bu soğuk ve katı edayı verinceye kadar çok güçlük çekti. Hususile, «o andan başlayarak artık aramızda bir şey kalmadığını» cümlesini yazarken ağlamamak için kendini güç tutuyordu. Bu sade, bu basit söz ona bir feryattan daha yanık ve herhangi bir aşk ve sevda ezgisinden daha tesirli geldi. Çünki, bu onun ilk kalp acısı idi ve yaşı henüz yirrni beşi geçmemişti.</p>
<p>Necdet bu mektubu gönderirken Leylâ ile aralarında açılan yazışmanın bu, sonu olmadığını pekiyi biliyordu. Nitekim o günün akşamına Leylâ’dan şu cevabı aldı-,</p>
<p>«Neci, Neci; meğer neler olmuş da benim haberim yokmuş!.. Mektubun beni çok acı bir hayret içinde bıraktı. Ne söyleyeceğimi, ne düşüneceğimi ve ne yapacağımı bilemiyorum. Aramızda artık her şey bitti, öyle mi? Bunu yazmak kolay, fakat okuyup anlamak güçtür! Ne dediğinin farkında mısın, Neci? Bu söz beni öldürebilir. Eğer manasını anlayacak olursam yalnız bu sözünden ölebilirim. Bereket versin ki manasını anlayamıyorum. Mektubu belki yüz, belki iki yüz kere okudum, hâlâ da okumaktayım, lâkin bu 'artık aramızda hiçbir şey kalmadığını’, lâkin bu 'karşı karşıya iki yabancıdan başka kimse değildik!’ cümlelerine gelince duralıyorum. İdrakimi kaybediyorum; sanıyorum ki, bana acı bir şaka yapıyorsun. Sanıyorum ki bana açayım diye bir bilmece gönderdin... Bilmem ki neler sanıyorum. Bir fena 'mystification’a uğradım sanıyorum. Yalnız sanmadığım tek bir şey varsa o da bu sözlerin, bu mektubun belli bir mana ifade edebilmesidir.</p>
<p>«Nasıl Allah aşkına, nasıl Allah aşkına! Bir mektupla, bir sözle aramızda her şeyin bitivermesi nasıl kabil olur? Hem de bir akşam birisi bana telefon etti diye... Ayol, herkes bize güler Neci? Gerçekten böyle bir şey olursa, bu kadar boş, bu kadar çocukça bir sebep üzerine gerçekten seninle benim aramda böyle kesin bir ayrılık olursa herkes bize deli gözüyle bakar, herkesin eğlencesi oluruz.</p>
<p>«Ah, biliyorum, biliyorum, seni o gece doldurdular. Neciciğim, seni o gece dolduranlar oldu ve kimdir bu, onu da şimdi hatırlıyorum. Necdet, yazık sana! Sen bir küçük kızın, sen bir mektep çocuğunun oyuncağı oldun. Çünki, onun bütün söylediklerine inandın. Kimden bahsetmek istediğimi anlıyorsun değil mi? O gece ben telefonda iken nasıl ağzına girecek gibi yanma sokulduğunu gördüm, o yılanın, o yılan yavrusunun... Ve o gece o seni soktu, o sana zehrini akıttı, Neciciğim; ve sen onun zehiriyle zehirlendin. Bir haftadan beri farkına varmaksızın sen bu zehrin ateşi içinde çırpmıyorsun; sayıklıyorsun. Lâkin ben seni tedavi edeceğim. Ne vakit evdesin,- söyle; çabuk, sana geleceğim. Bu gece, yarın sabah, söyle, hemen gelmek istiyorum. Mutlaka, mutlaka... Zaten beni görür görmez her şeyi anlayacaksın. Sana yüzüm söyleyecek, sana gözlerim söyleyecek, sana halim söyleyecek. İhtimal ki bundan sonra daha iyi anlaşmamız için böyle bir buhrana ihtiyaç vardı. Zira sen çoktan beri bana karşı bir hoştun. Bu İngiliz bizim eve girip çıkmağa başladığı günden beri bana karşı her tavrında bir düşmanlık seziyordum. Artık zamanı geldi; artık aramızda belirsiz ve çapraşık hiçbir nokta, hiçbir nokta kalmayacaktır.»</p>
<p>Pek tabiî Necdet bu mektuba cevap vermedi ve Leylâ ansızın gelip de kendisini bastırmasın diye, bir müddet için evinden uzaklaştı. Önce, gitti; İstanbul tarafından bir dostunun evinde misafir kaldı. Sonra Erenköyü’nde bir akrabanın yanında saklandı. Bununla beraber bu kaçışlar esnasında evine telefon edip Leylâ’ya dair haber almaktan bir an geri kalmıyordu. Leylâ’dan boyuna mektup geliyormuş, kendisi de sık sık uğruyormuş, bana hiç değilse yeni adresini verin, diyormuş. Bütün bunları ihtiyar dadısı günü gününe ona bildiriyordu.</p>
<p>Lâkin birden haberlerin arkası kesildi. O vakit Necdet kendi kendisinden hiç beklemediği bir kaygı ile geri döndü. Tekrar Leylâ’nın mektuplarını okumağa başladı. İçin için istiyordu ki Leylâ tekrar üstüne düşsün. Niçin? Bu hissi kendisi de iyi tahlil edemiyordu.</p>
<p>On on beş günden beri âdeta iç itkilerinden gelen hamlelerle oynadığı bu aşk ve alâka saklambacının böyle bir anda sona erişi onu bir çeşit can sıkıntısı, bir çeşit ne yapacağını bılmemezlik içine atmıştı. Bu kaçış, bu kovalanış sonuna kadar devam etsin istiyordu. Zira şimdiye kadar öğrendiği sevgi oyunları arasında hiç bilmediği bir oyun ona hepsinden tatlı gelmişti. Leylâ ile bu halecan veren oyuna devam etmekte âdeta çocukça bir heves duyuyordu. Şu halde, başladı tekrar Leylâ'nın kendisine rasgelebileceği yerlerde dolaşmağa... Öle yandan dadısını —sözde Necdet’in haberi olmaksızın kendiliğinden bir iyilik yapıyormuş gibi —evine döndüğünden Leylâ’ya haber vermeğe memur etti. Nafile! Artık Leylâ’dan hiç bir ses çıkmıyordu. Bu esnada acayip bir tesadüf oldu:</p>
<p>Necdet bir çay içmek için Lebon’a girmişti. Otururken —sözde kendisine burada randevu vermiş gibi— Miss Fanny Moore’u karşısında gülerek dikilmiş buldu. Tabiatıyle hemen ayağa kalktı, selâmlaştı. Gazeteci kız etrafına bakındı:</p>
<p>— Görüyorsunuz ki yer yok. İster istemez sizin masaya misafir olacağım -dedi.</p>
<p>İşte tam bu anda idi, tam bu anda çayhanenin eşiğinde Leylâ göründü. Necdet önce gözlerine inanmak istemedi. Bunu muhayyelesinin icat ettiği bir hayalet sandı; sonra ona doğru koşup atılmakla görmemezliğe gelmek arasında bir gülünç şaşkınlık anı geçirdi. Buna karşılık Leylâ gayet sakin ve tabii bir tavırla etrafına bakındı, sanki aradığı biri varmış da bulamamış gibi ters yüzü geri döndü. Üzerinde kendisine bir tekir kedi hali veren küçük sincap kürkü vardı. Yüzü biraz sönüktü. Gözlerinin etrafındaki gölge bir parça daha koyulaşmış gibiydi.</p>
<p>Bu gözler önce çayhanenin içini dolaşırken bir saniyecik olsun Necdet’in üzerinde durdu mu? O dakikada caniyle uğraşan Necdet hiçbir şey hatırlamıyordu. Arkası kapıya dönük oturan Miss Fanny Moore anlatmakta olduğu bir bahsin ortasında birdenbire durup:</p>
<p>— Ne oluyor? Benziniz bembeyaz kesildi -dedi.</p>
<p>Gerçekten Necdet’in yüzü bir beyaz kâğıt üzerine kömürle çizilmiş gölgesiz bir resim ebauche’unu<a id="footnote4"></a><sup><a href="#bookmark3">4</a></sup> andırıyordu ve bunu saklamağa imkân yoktu.</p>
<p>Sokrat, baldıran otunu içerken neler duydu bilmiyoruz. Fakat Sokrat’ın olgunluk ve ölçülülüğünden b ir zerreye sahip bulunmayan Necdet’in o gün Le- bon’da Miss Fanny Moore’un karşısında bir fincan çayı nasıl içtiğini tasarlamak mümkündür.</p>
<p>Miss Fanny Moore onu yalnız bırakıp gittikten sonra dayanılmaz bir ağlamak ihtiyacıyle kendisini evine dar attı. Bir hamlede odasına çıktı ve olduğu gibi bütün yüküyle yatağının üzerine kapandı; başını yastıklarının arasına soktu ve için için, sessiz sessiz, fakat sine sine ağlamağa başladı.</p>
<p>Necdet böyle ne kadar kaldı bilmiyor! Belki bir dakika belki bir saat... Her halde eve girerken henüz aydınlık olan havaya akşam karanlığı tamamıyle çökmüştü. Yavaşçacık odanın kapısı açıldı. Birisi adım adım ona doğru yürüdü.</p>
<p>— Ne o! Dadı sen misin?</p>
<p>Ona hiçbir ses cevap vermedi. Yastıklarının arasından başını kaldırdı.</p>
<p>— Necdet, Necdet!..</p>
<p>Aman ya Rabbi; bu Leylâ’nın sesi mi? Genç adam elini iki üç kere ıslak yüzünün üstünde gezdirdi. Demin bir baygınlık mı geçirmişti? Uyuyor muydu? Uyanık mıydı? Sakın bu işittiği ses bir rüya olmasın?</p>
<p>Sesin sahibi karanlığın içinde bir gölge gibi kayarak ta yanma geldi:</p>
<p>— Necdet, niçin ağlıyordun?</p>
<p>Hey Allahım. Bu, Leylâ’nın ta kendisidir. İşte, onun boyu, işte, onun nefesi, onun havası; onun kımıldanışları; işte onun eli alnının üstünde, başının üstünde dolaşıyor:</p>
<p>— Bütün günüm, seni takip etmekle geçti. Görüyorsun ki elimden kurtulmanın imkânı yoktur. Demin seni o kadınla başbaşa görünce bir an için bu inadımdan vazgeçip artık senin gibi unutmağa karar vermiştim. Lâkin ben Lebon’un kapısı eşiğinden sana bakınca benzinin nasıl attığını gördüm ve anladım ki... başına, yatağının kenarına oturdu. Bütün vücudu tit-</p>
<p>Leylâ’nm sesi tıkanır gibi oldu ve Necdet’in yanı riyordu. Sesi de hıçkırıklar ve titremelerle dolu idi:</p>
<p>— Yarını saat sonra tekrar rasgeldim. Fakat sen beni görmedin. Zaten hiçbir kimseyi görecek halde değildin. Öyle perişan idin ki Neciciğim... Telâşlı telâşlı Galatasaray’a doğru yürüyordun. Ben de arkandan koştum. Fakat tam tramvay durağına geldiğin vakit durdun, etrafına bakınmağa başladın. Hiç şüphesiz bir an önce eve yetişmek için tramvayı yeter derecede hızlı bir vasıta bulmuyordun. Nasıl bir his, nasıl bir his, bilmiyorum. Fakat derhal sezdim ki büyük bir ağlamak ihtiyacı içinde buraya koşuyorsun. Hemen bir otomobile atladın. Ben de arkandan... Ve seni işte, ve seni işte elimle koymuş gibi buldum. Söyle neden ağlıyorsun, Necdet?</p>
<p>Genç adam cevap veremiyordu. Leylâ bir eliyle Necdet’in elini kendine doğru çekti, öbür elini tekrar başına götürdü ve karanlıkta iki siyah elmas gibi parıldayan gözlerini onun gözlerine dikerek:</p>
<p>— Ağlıyorsun! -dedi-. Demek ki beni hâlâ seviyorsun, Necdet!</p>
<p>O vakit Necdet dayak yemiş bir çocuk gibi hıçkırarak haykırdı:</p>
<p>— Hem nasıl, hem nasıl... Ah, hem de nasıl!..</p>
<p>Bu hıçkıran delikanlının yanı başında, şimdi Leylâ’ya, bir genç ana tavrı gelmişti. Bir taraftan elini, bir taraftan saçlarını okşuyordu:</p>
<p>— Vah yavrucuğum, vah yavrucuğum!., -diyordu.</p>
<p>O böyle yaptıkça, öbürü sanki eriyor ve bir gözyaşı çağlayanı halinde akıyordu.</p>
<p>Leylâ ayağa kalktı; odanın içinde birkaç adım dolaştı ve elektrik düğmesini çevirdi. Biraz sonra elinde bir bardak su ile tekrar Necdet’in yanma geldi. Oturdu. Leylâ bir yandan onu bir yudum su içmeğe zorluyor, öte yandan:</p>
<p>— Şu halde bütün bunlar ne için, bütün bunlar ne için? -diye söyleniyordu-. Niçin her şeyden bir facia çıkarmak, niçin hiçbir sebep, hiçbir sebep yokken bu acıyı, bu ıstırabı çekmek!..</p>
<p>O vakit genç adam, deminden beri avcunun içinde sakladığı yüzünü çırçıplak, sırsıklam ondan yana çevirdi ve bütün bir gözyaşı sağanağının hâlâ bir türlü sönduremediği bir öfke kıvılcımıyle Leylâ’nın gözlerine baktı:</p>
<p>— İliç sebep yok mu? Hiç sebep yok mu? -dedi ve sonra birden başını önüne eğip ilâve etti-: bu bahsi kapatalım daha iyi!..</p>
<p>Bunun üzerine, Leylâ, sanki o akşam buraya gelin gelmiş veya artık buradan gitmemeğe karar vermiş gibi samimî, canayakın bir tavırla arkasından mantosunu çıkardı, başının sargısını çözdü. Genç kızın hareketleri Necdet’in gözünden kaçmıyordu ve bunların her biri bir ebedî bağlılık belirtisi kadar gönlüne ferahlık veriyordu.</p>
<p>Böyle jestlerin kıymetini hangi âşık takdir etmemiştir? Aklımızı başımızdan alan şey sevgilimizin bize kendisini teslim edişi değildir. Bundan önce gelen bu baş çözüşler, bu manto çıkarışlar, bu, sanki artık bir daha sizin hariminizden ayrılmayacaklarmış gibi yerleşip oturuşlarıdır.</p>
<p>Necdet bir dakika sürmeyen bu an içinde bu saadetleri duydu:</p>
<p>— Kokunu değiştirmişsin!</p>
<p>— A, kim demiş, hep aynı koku... Sana öyle geliyor.</p>
<p>— Ya saçların... Saçlarını tamamıyle kestirmişsin.</p>
<p>Leylâ’nın abanoz rengindeki gür, sık ve kıvırcık saçları, gerçekten o kadar çok kesilmişti ki, başı tıpkı bir haşarı oğlanın başına dönmüştü. Âsi ve çılgın perçemler gözlerinin, şakaklarının, kulaklarının üstüne düşüyordu. Necdet bu düzensiz kabarık saç yığınına bakarak yavaşça:</p>
<p>— Cadaloz! -diye seslendi.</p>
<p>Sonra birden, bu başı, tepesinden yakalayıp kendine doğru çekti. Bu hareketi yaparken genç kız, gözlerini kapamış ve dudaklarını ona uzatmıştı. Necdet, vahşî bir dikkatle kızın yüzüne eğildi ve ağzıyle dudaklarını kaptı ve onu uzun, merhametsiz, kin dolu ve yırtıcı bir öpüşle öptü.</p>
<p><span style="font-weight:bold;">VII</span></p>
<p>«Gözlerinin gösterişi kendi aleyhlerine şeha- det eder ve günahlarını setretmeyip Sodom gibi izhar ederler...»</p>
<p><span style="font-weight:bold;">(«Ahdi Atik» Eş'iya 9)</span></p>
<p>Ve bu öpüş ve onu takip eden saat, Necdet için, yeni bir hayatın başlangıcı oldu. O gece Leylâ’yı evine götürüp bıraktıktan sonra, biraz önce çıktığı yatak odasına büsbütün başka bir adam olarak döndü. Vücudunda sonsuz bir hafiflik, ruhunda âdeta sürekli bir ferahlık hissediyordu. Bütün uzviyeti yenileşmiş, cilâlanmış gibiydi. Dudaklarında devamlı bir gülümseme vardı. Nara atmak, oynamak, şarkı söylemek istiyordu. Fakat o anda duyduğu saadet o kadar içten ve derindi ki, herhangi bir sevinç gösterisi bunu ancak bulandırabilir, bunu ancak bozabilirdi.</p>
<p>Birkaç saat önce Leylâ ile beraber, tekrar yerlerine astıkları resimlere, yerlerine koydukları eşyaya baktı. Bir bora, bir kasırga bunları dağıtmıştı; odayı alt üst etmişti; şimdi hava açtı, durgunlaştı, her şey yerli yerine geldi.</p>
<p>Necdet’in gönlünde bahar oluyor ve içinden etrafına yayılıyordu.</p>
<p>Ah, yaşamak ne tatlı! Her şeye rağmen, her ihtimale, her şüpheye, hattâ her tecrübeye, her kanaate rağmen yaşamak; kâinatta insanlar için saklı bin türlü zevk ve sevinç imkânlarından avuç dolusu faydalanmak ve kendimizi ezelî ve yanılmaz tabiatın kanunlarına bırakarak devamlı bir yanlış kaynağı olan beynimizin icat ettiği birtakım rahatsız edici ve muzip malihulyalardantttt kaçmak; her dakikanın kendine mahsus tatlı özünü alıp tortusunu günler selinin akışına bırakmak, bundan daha yüksek hâkimlik,tttt bundan daha doğru hayat prensip! olabilir mi?</p>
<p>O tahlilci, o kılı kırk yaran, o karamsar ve beyni yorgun Necdet şimdi kendi kendisine bunu söylüyordu. Sanki, o öpüşte vücudunun bütün zehrini akıtmış» damarlarında kan yerine bir tatlı şerbet kalmıştı.</p>
<p>Leylâ’nın resimlerine bakarak:</p>
<p>— îşte güzel! -diyordu-. Ve biricik mazereti de bu değil mi? Onu kim yanlış bulabilir? Şuhluk, işve, keyfine buyrukluk, havaîlik onun hakkıdır, onun güzelliğinin hakkıdır. Lâzım gelir ki, herkes kendi kudreti derecesinde bu güzelliğin bacını ödesin! Tabiatın bu eşsiz şaheserini kendi bencilliğimizin icat ettiği bir sürü ağır ve koyu ahlâk ilkeleriyle yüklemeğe kalkışmak neden? Bütün medenîlik iddialarımıza rağmen hâlâ bu ne barbarlıktır!</p>
<p>Necdet, bedenle ilgili doygunluğunun hazırladığı bu</p>
<p>tttt Kuruntulardan.</p>
<p>tttt Dizgi yanlışı olmalı. Doğrusu «hakimlik»; B.B.'da «hikmet». ziypak yamacın üzerinde farkına varmaksızın yavaş yavaş kaymağa başladı. Gerçi artık Leylâ’ya eskiden olduğu gibi ideal bir mahluk gözüyle bakmıyordu. Hattâ onunla gelecekte bir hayat arkadaşlığını bile artık olması zarurî şey gibi saymıyordu. Fakat, ona eskisinden daha sıkı, daha dolaşık, daha şartsız ve kayıtsız bir surette bağlanmıştı ve günler geçtikçe bu bağ bir kördüğüm haline girecekti.</p>
<p>Bir defa affeden âşık artık durmadan affetmeğe mahkûmdur. Necdet bu kaidenin canlı bir ispatı oldu. Zira, Leylâ onunla barıştıktan sonra hareket tarzını asla değiştirmemişti. Captain G. Jackson Read, Sami Bey’lerin evine eskisinden daha sık girip çıkıyordu. Hem şimdi fazla olarak Leylâ ile uzun at gezintileri yaptıkları da oluyordu. Hattâ Necdet bu gezintilerin bir tanesine rasgelerek kendisi şahit bile oldu ve sevgilisiyle araları ikinci defa gene ciddi bir surette açılmak üzere iken Leylâ’nın yatak odasına ikinci bir ziyareti her şeyi yoluna koydu. Leylâ’ya göre bu yabancı zabitlerle ahbaplığındaki gariplik ve uygunsuzluk, aslında bu gibi arkadaşlıkların garip ve uygunsuz oluşundan değil, sırf Necdet’in de onlarla beraber düşüp kalkmak istemeyişinden doğuyordu. Genç kız nişanlısına:</p>
<p>— Sen de bu «klik» e girsen, göreceksin ki, aramızda basit «mondanite» gereklerini aşan hiçbir şey yoktur -diyordu-. Bu kadarını da yapmağa gelince, doğrusunu söyleyeyim, Neciciğim, elimde değil; eğlenmek istiyorum. Bu benim yaşımın hakkıdır. Sonra... Sonra, biliyorsun, babamın her işi yabancılarladır. Bu muhitteki bağlarını devam ettirmek onun için bir parça da geçim meselesidir. Bu hususta kendisine nasıl karşı koyabilirim? Günün birinde kendi evimiz olduğu vakit istediğimizi kabul ederiz, istemediğimizi etmeyiz. Fakat şimdi, seçme veya ret hakkı bende değildir.</p>
<p>Ve bunları söylerken kollarını Necdet’in boynuna dolayıp bir şımarık çocuk tavrıyle onun küskün ve asık yüzünden öpüyordu. O vakit Necdet'in bütün enerjisi vücudunun tayin edemediği bir noktasından sızıp gidiyordu. Günün birinde bu zaafı daha aşırı bir dereceye vardı. Gene Leylâ ile yabancı zabitlere dair şiddetli bir münakaşadan sonra-.</p>
<p>— Feki -dedi-, söylediğini yapacağım. Ben de sizin o kokmuş çürümüş «monde»unuza gireceğim. Hattâ şu alçak ırka mensup olanlarla da düşüp kalkacağım; fakat... -Gözlerinde acayip bir parıltı ile ilâve etti-; fakat, yalnız bir maksatla: seni yakından gözetlemek için... Eğer şüphelerimi haklı çıkaracak ufak bir hareketini görürsem, yapacağımı ben bilirim.</p>
<p>Lâkin, biri oldukça ehemmiyetli, öteki ehemmiyetsiz iki hadise Necdet’i bu kararını yerine getirmekten epeyce müddet alıkoydu.</p>
<p>Bir akşam Necdet bir arkadaşıyle o sıralarda yeni açılmış olan «Moskovit»te yemek yemeğe gitmişti. Gerçi vakit pek geç değildi, fakat burada her şey Rus usulüne göre olduğu İçin lokantanın her köşesi şimdiden bir sarhoş yuvası haline girmişti.</p>
<p>Ortada hora tepen ince belli, levent Kafkas delikanlıları, masaların arasında dolaşan berrak gözlü Rus prensesleri, Asyalı sefahetin ve Asyalı coşkunluğun her sesiyle haykıran çılgın bir müzik, yemek esnasında su yerine votkanın insanı birdenbire kavrayan sinsi ve kancık tesiri, vakit henüz akşamın dokuz buçuğu olmasına rağmen, herkesin aklını çoktan başından almıştı. O kadar ki burada vestiyerden başlayarak insana bütün hizmet edenler de müşteriler kadar sarhoş görünüyordu.</p>
<p>Necdet’le arkadaşı bu kermesin eşiğinde uzun bir müddet durmağa mecbur oldular. Zira, geniş şalin içinde göz alabildiğine dalgalanan bir kalabalıktan başka bir şey gözükmüyordu. Burada ne oturacak, ne de serbestçe adım atacak yer kalmıştı. Lokantanın adamlarından hiç biri de onlara bu hususta kolaylık gösterecek halde değildi; o derece meşgul ve telâşlı görünüyorlardı. Neden sonra kafası ve yüzü tama- nuyle tıraşlı babacan bir Rus bunlara yaklaşıp fena bir Fransızca ile yer bulmanın çok güç olduğunu söylemek nezaketinde bulundu. Lâkin Necdet’le arkadaşı dönmek üzere iken birden:</p>
<p>— Durun -diye seslendi, bir müddet cilâlı başını düşünceli düşünceli kaşıdı ve sonra yan tarafta bir çeşit zemin katı locayı andırır önü perdeli bir köşeyi göstererek-: Burada iki kişilik bir yer var ama, içeridekilerin iznini almak lâzım -dedi.</p>
<p>Gene bir tereddüt ve düşünce anı... Sonra gene babacanlığı üstün geldi:</p>
<p>— Bah, neden olmaz diyeceklermiş. Yanlarında kadın yok, bir şey yok...</p>
<p>Ve işaret ettiği tarafa doğru yürüdü. Perdeyi araladı, başım içeriye uzatıp bir şeyler söyledi. Hemen arkasını döndü. Necdet’le arkadaşını lâubali bir el işaretiyle çağırdı.</p>
<p>Gerçekten loca gibi yerde iki masa karşılıklı duruyor ve bunlardan birinde âlemle ilgisini kesmiş görünen üç adam başbaşa vermişler, içiyorlardı. Lâkin Necdet’le arkadaşı karşılarına oturur oturmaz aralarında rahatı bozulan kimselere mahsus bir mırıltı oldu; üçü birden hareketli bir tavırla başlarını çevirip yeni girenlere baktı ve Necdet bu üç çehrenin birinde çok defa tesadüf ettiği bir İngiliz zabitini tanıdı. Fakat, birdenbire ne ismini ne de kim olduğunu iyice hatırlayamadığı için kendisine selâm verip vermemek hususunda bir tereddüt anı geçirdi ve selâm vermek üzereyken vazgeçti. Masalarına yaklaşan garsonla konuşmağa başladı.</p>
<p>Necdet garsonla bu konuşmasının ne kadar devam ettiğini bilmiyordu. Herhalde en azdan birkaç dakika sürmüş olacaktı. Zira karışık ve uzun bir yemek listesinden birçok şey seçtiler, şarap ve aperitif ısmarladılar ve bu siparişleri yeter derecede Fransızca anlamayan garsona açıklamak zorunda kaldılar. İşte, bütün bu işler olup bittikten sonra Necdet başını yana çevirince o üç adamdan birinin hâlâ dik dik kendisine bakmakta olduğunu gördü. Lâkin, bu, biraz önce tanır gibi olduğu İngiliz zabiti değildi. Bununla beraber Necdet’in sinirleri bu üç kişinin sivil elbiseleri altında Büyük Britanya ordusunun hâki gömlekli zabitlerini seçmekte güçlük çekmedi. İçinden «Çattık belâya» dedi. Fakat yemekler ısmarlanmış iken bu tek boş yeri bırakıp kalkmanın da imkânsız olduğunu düşündü. İçi rahat görünmeğe çalışarak arkadaşına bir şeyler anlatmağa başladı. Aynı zamanda gözlerini mümkün olduğu kadar o noktaya çevirmekten kaçınıyordu.</p>
<p>Bu akşam Necdet’e arkadaşlık eden genç, Cemil Kami isminde bir doktordu. Birbirleriyle Galatasaray Lisesi’nden ahbap idiler. Almanya’da bir müddet beraber bulunmuştular. Bu Cemil Kâmi’in şimdi tek düşüncesi, biricik emeli bazı ocaklı arkadaşlanyle beraber Anadolu’ya geçip orada yeni başlayan millî harekete bîr an <span style="font-style:italic;">önce katılmaktan</span> ibaretti ve İstanbul işgal edildiği günden beri, hiç Beyoğlu tarafına geçmezken bu akşam Necdet’in ısrarına kapılarak buralara gelmiş bulunuyordu. Onun için bütün hallerinde yerini yadırgayan, kendisini emniyette hissetmeyen bir insan rahatsızlığı vardı.</p>
<p>Necdet dayanamadı, gözünün ucuyle bir kere daha yanlarındaki masaya bakacak oldu; o vakit hâlâ o dik bakışını üzerinde saplanmış tutan adamın, yüzünde hiçbir hareket olmaksızın, hattâ ağzı bile kımılda-maksızın kendisine İngilizce bir şey bağırdığını gördü. Zavallı Türk gencinin yüzü sapsarı kesildi ve Fransızca olarak:</p>
<p>— Ne söylüyorsunuz, anlamıyorum... -dedi.</p>
<p>İngiliz, yine o taş gibi donmuş vaziyetini bozmadan, ağzı kapalı, aynı sözü tekrar etti. Necdet tekrar:</p>
<p>— Anlamıyorum -diye söylendi.</p>
<p>Bunun üzerine İkincisi söze karıştı. Hemen hemen aynı donmuş tavırla ve müthiş bir İngiliz şivesiyle Fransızca ağır ağır şu cümleyi heceledi:</p>
<p>— Dostum Captain Winter, başınızdan fesinizi çıkarmanızı istiyor.</p>
<p>Necdet hayretle baktı:</p>
<p>— Ne hakla? Lütfen sorar mısınız?., -dedi.</p>
<p>Aralarında bir konuşma oldu. Yüzü Necdet’e tanıdık gelen İngiliz bu hadiseye karışmıyor, arkasını tamamıyle onlara çevirmiş bir vaziyette oturuyordu. Hattâ Necdet’e öyle geldi ki, bu adam öteki iki arkadaşını yatıştırmağa bile çalışmaktadır.</p>
<p>Tercümanlık vazifesini üzerine alan İngiliz sanki Necdet’i ısırmak istiyormuş gibi çenesini öne doğru uzattı:</p>
<p>— Dostum Captain Winter sualinize «Bir galip hakkıyla!» cevabını veriyor -dedi.</p>
<p>Sonra bir müddet, uzun bir müddet kelimelerini bulmakta güçlük çekiyormuş gibi içinden homurdandı, homurdandı ve bir okuma kitabını hecelemeğe çalışan haylaz mektep çocuğu ağırlığı ile şu sözleri ilâ ve etti:</p>
<p>— Hem, hem bir Türk’ün bir İngiliz’e sual sorması iğrenç bir küstahlıktır... Bu da benim tarafımdan...</p>
<p>Necdet’le Cemil perişan, şaşkın ve hazin bir bakışla bakıştılar. Cemil yavaşça dedi ki:</p>
<p>— Adam sen de bunu da sineye çekiver. Aldırma... Hem de görüyorsun, sarhoşturlar... -dedi.</p>
<p>Tam bu sırada hizmet eden kız da içeriye girmiş bulunuyordu. Necdet öfkeden tir tir titremekteydi. Elleri ne çatalı, ne bıçağı tutabiliyordu. Bereket versin ki, öbür taraftan Necdet’in tanıdığı üçüncü şahsın ara ya girmesi üzerine hadise kapanmış gibi görünüyordu; Necdet iki üç defa üst üste Cemil’den özür diledi:</p>
<p>— Bütün bu hakaretleri biz kanıksadık; fakat senin gibi cevheri bozulmamışları bu lâğıma sokmak bir cinayetti; nasılsa oldu. Affet!..</p>
<p>Doktor Cemil Kâmi onu teselli için elinden geldiği kadar neşeli ve kayıtsız görünmeğe çalıştı:</p>
<p>— Yok canım, sen de büyütüyorsun -dedi-. Böyle zamanlarda bu gibi hadiseleri tabiî saymalı. Ne yaparsın, bir devirdir bu; geçecek. Mutlaka günün birinde geçecek. Hem bunlar iyice sarhoş azizim, ne yaptıklarını, ne söylediklerini bilmiyorlar.</p>
<p>Gerçekten, Necdet, başını çevirmeğe ve göz üçüyle bakmağa hacet kalmadan hissediyordu ki, İngilizler sarhoşluğun bir başka safhasına geçmişler, hep bir ağızdan şarkıya benzer bir şeyler geveliyorlardı. Artık karşılarında oturan iki Türk’ün varlığından bile haberleri yok gibiydi. Sanki kendi evlerinde gibi bacaklarını uzatıyorlar, geriniyorlar, birtakım acayip sesler çıkarıyorlar ve birbirlerinin üstüne abanıyorlardı. Derken hizmetçi kıza sataştılar. İçlerinden Fransızca konuşanı kıza.</p>
<p>— Siz gidin buradan... Buraya bir garson gönderin... -dedi.</p>
<p>Bu, açık yeşil gözlü ve duru beyaz tenli bir Rus güzeliydi. Önce İngiliz’in ne demek istediğini anlamadı. Kendisiyle şakalaşıyor sandı. Güldü, kırıttı. Lâkin öbürü sert, kaba ısrara başladı:</p>
<p>— Burada hep kadınların hizmet etmesi bir kanun mu? Siz gidiniz, bize bir garson gönderiniz, diyorum. İşitiyor musunuz? Haydi, haydi!..</p>
<p>Kızcağız:</p>
<p>— Burada garson yok. İşte garson biziz... -dedi.</p>
<p>Hepsi birden fena ve çirkin bir gülüşle güldüler. O herif kaba bir şaka yaptı:</p>
<p>— Siz garson ha! Olur şey değil! Öyle ise gelin bakayım, ondakinden sizde de var mı? -diye mırıldandı.</p>
<p>Öbürü şaşırmış kalmıştı. Bu sırada deminki ha diseye sebep olan İngiliz yerinden kalktı. Bir şeyler mırıldandı ve ayaklarını birbirine çarpa çarpa, hafif sendelemelerle dışarıya çıktı. Bir müddet gözden kayboldu, bu yokluğu beş on dakika sürdü, sonra tekrar eşikte göründü; eliyle arkadaşlarını dışarıya çağırdı.</p>
<p>Üçü birden bir ip cambazı yürüyüşüyle uzaklaştılar.</p>
<p>Cemil Kâmi:</p>
<p>— Oh, yarabbi şükür, sanırım ki defolup gittiler! -dedi.</p>
<p>Necdet derin bir düşünceye dalmış görünüyordu. Birden bağırdı:</p>
<p>— Hay Allah cezasını versin, Captain Marlow, Captain Marlow!..</p>
<p>Deminden beri tanır gibi olduğu adamın ismini ve hüviyetini zihninde araştırmaktaydı; nihayet bulmuştu. Dedi ki:</p>
<p>— Bunlardan bir tanesini tanırım. İsmi aklımdan çıkmıştı. Şimdi hatırladım. Buna Captain Marlow derler. Son derece nüfuzlu zabitlerdendir. Burada olup biten işlerin yürütülmesi ve idaresi hemen hemen buna verilmiş gibidir. İyi de Türkçe bilir.</p>
<p>Gerçekten, bu üç İngiliz’den biri Captain Mar- low’du ve kendi mezhebinden iki arkadaşıyle buraya gelmelerinin tek sebebi Moskovit şalinin ortasında her akşam Kafkas dansları oynayan delikanlıyla buluşmak arzusuydu. Nitekim biraz önce içlerinden birinin kalkıp dışarıya çıkması bu Rus dansörünün serbest olup olmadığını anlamak içindi. Bundan başka iki Türk gencinin kendi localarına girmeleri onları büsbütün alt üst etmişti; şu halde, başka bir yerde, bir tenha loca bulmak gerekiyordu. Rus dansörünün serbest olup olmadığını anlamağa çıkan adam bunu temin etmişti. Yukarı katta bir hususî oda varmış ve bu oda her gece saat bire kadar serbestmiş, o saatten sonra Majör Will<sup>!</sup>in emrine tutulmuş. Şimdilik oraya geçtiler.</p>
<p>Burası tavanı basık, loş ve kuytu bir köşe idi ve frenklerin şark usulü dedikleri tarzda döşenmişti. Her tarafa halılar serilmişti. Derin ve yumuşak sedirler kurulmuştu. Bu sedirlerin önünde sedef kakmalı alçacık masalar duruyor ve tavanın çeşitli yerlerinden birtakım saçaklı, koyu renkli kandiller sarkıyordu. İngilizler buraya girince:</p>
<p>— Hurrah, hurrah, well, well!.. -diye bağırmağa başladılar ve kendilerini sedirin üzerine atıverdiler.</p>
<p>Bu sefer onların hizmetine memur edilen gerçek bir garsondu ve kapının eşiğinden bu hallere alışık bir adam tavnyle gülümseyerek bakıyordu. İngilizler- den biri: «Şampanya, şampanya!» diye haykırdı; öbürü «Birçok yemiş, bir yığm yemiş!» diyordu. Captain Marlow sordu.-</p>
<p>— Ey, hani nerde davetlimiz?</p>
<p>Öbürü:</p>
<p>— Gelecek, gelecek -diye mırıldanıyordu.</p>
<p>Nihayet Kafkas delikanlısı utangaç ve ürkek bir tavırla içeriye girdi. Ne için çağırıldığını bilmeyen bir hali vardı. Ingilizlerden her birinin yüzüne ayrı bir dikkatle bakıyordu. Zavallı genç, ihtimal ki buraya hususî bir surette dans etmek için geldiğini sanıyordu. Captain Marlow onu oturmağa davet ettiği vakit büsbütün şaşaladı. Rusça «Ben mi oturacağım?» diye sordu. Ne bir kelime Fransızca, ne de bir harf İngilizce biliyordu. Levend gövdesinin üstünde hemen hiç bir yabancı kültürün dokunmadığı halis bir Gürcü kafası taşıyordu. Kalpağını çıkardıktan sonra ikinci bir kalpak gibi kıvır kıvır kabaran koyu kumral saçlarının yarıya kadar örttüğü sert çizgili geniş alnının altından yuvarlak bir çift yabanî kedi gözleriyle bakıyordu ve omuzlarından ilikli beyaz keten gömleği, ucu gümüşlü ince kayış kemeri, dizlerine kadar çıkan uzun, yumuşak çizmeleriyle bu acayip sefahet köşesini bir tekmede yıkmağa gelmiş bir genç eşkıyayı andırıyordu.</p>
<p>Fakat içki hangi Rus’un hakkından gelmez? Vak- ta ki, ortaya şampanya masası kuruldu, Kafkas delikanlısının dudakları ıslanmağa başladı. On yaşında bir çocuk gibi yanakları çukurlaşarak sırıtıyordu. Captain Marlow’un arkadaşlarından birisi:</p>
<p>— Eğer canınız başka bir şey istiyorsa, söyleyin! -dedi.</p>
<p>Rus dansörü:</p>
<p>— Ooo, merci, merci! Beaucoup merci! -demekle yetiniyor ve bir gürbüz çocuk iştahasıyle masaya yanaşıyordu.</p>
<p>Captain Marlow birkaç dilin kelimelerini hep bir araya toplayarak sordu:</p>
<p>— Kaç yaşmdasınız?</p>
<p>Öbürü parmaklarıyle hesap vererek:</p>
<p>— Yirmi bir...</p>
<p>— Yirmi bir mi? Lâkin hani sakal, hani bıyık?.. Yüzünde bir tüy bile yok. Oh, ne güzel bir dev yavrusu, ne güzel bir dev yavrusu!..</p>
<p>Ve kolunu delikanlının omzuna attı. Öbür eliyle pazularını yokluyordu:</p>
<p>— Nasıl, sert mi, ha, söyle bakayım çok sert mi? Taş gibi... Bravo, taş gibi...</p>
<p>Kafkas delikanlısı içtikçe çocuklaşıyor, saflaşıyordu. Herhangi bir şehvetli ifadeden arınmış ağzının beyaz, sık ve küçük dişlerini göstererek gülüyordu. İngilizlerdeıı bir tanesi:</p>
<p>— Bize bir şarkı söyleyin! Rusça bir şarkı! -dedi.</p>
<p>Dansör cevap vermeğe çalıştı:</p>
<p>— Ben bilmem. Onu Kunoşka çok iyi bilir; Ku-noşka...</p>
<p>— Bu Kunoşka da kimdir?..</p>
<p>Sırıtıyor ve «Benimki, benimki!» demek ister gibi eliyle göğsüne vuruyordu.</p>
<p>— Bu Kunoşka senin nişanlın mı, dostun mu, nedir?</p>
<p>Genç adam yine parmaklarının ucunu hep bir araya toplayıp göğsünün ortasını işaret ediyordu.</p>
<p>îngilizler hep bir ağızdan gülüyorlardı:</p>
<p>— Seni gidi çapkın seni; öyleyse iç bakalım; öyleyse iç.</p>
<p>Lâkin delikanlı içtikçe Kunoşka’sını fazla anmağa başlıyordu. İngiliz zabitlerine hep Kunoşka ismiyle dolu birtakım sözler söylüyor ve eliyle yan tarafta ya pek yakın, ya pek uzak bir yeri işaret ediyordu.</p>
<p>Nihayet İngilizlerden biri sinirlendi:</p>
<p>— Ee, yeter artık bu Kunoşka bahsi!., -diyecek oldu.</p>
<p>Öbürü «Kunoşka’yı getir!» diyorlar sandı. Memnun, gülümser ayağa kalktı. Parmaklarıyle saati işaret ediyor. «On dakikaya kadar!», «Belki daha çabuk!» demek istiyordu. Sonra hiç kimsenin Kunoşka’yı çağırmak niyetinde olmadığını anlayınca mahzun şaşkın yerine oturdu. Fakat zavallı genç vakit geçtikçe sabırsızlanıyordu. Nihayet bin belâ derdini anlatmağa muvaffak oldu. Kunoşka kendisini gece saat on ikide mutlaka beklermiş. Onun içindir ki, ikide bir yerinden fırlıyor:</p>
<p>— Gitmeliyim, mutlaka gitmeliyim... -diyordu.</p>
<p>Lâkin heyecanın son derecelerine varan Captain Marlow, onu ince belinden yakalamış, çekiyordu-.</p>
<p>— Canım bu gece de gitmeyiver, ne olur!</p>
<p>Öbürüne bir çocuk inadı geldi:</p>
<p>— No, no... Pajaski, no, no... -diyerek başını sallıyordu.</p>
<p>Nihayet İngilizlerden bir tanesi bu güçlüğe bir çare buldu.</p>
<p>Kunoşka’ya beklemesin diye bir haber göndermek... Ve bunun için garsonu çağırdılar. Garson üç müşteri arasında verilen kararı genç dansöre bildirince öbürü bir müddet düşündü, sonra omuzlarını silkti-, «Peki» dedi. Fakat bunu söylerken bıyık altından bir sinsi gülüşü vardı; zira Kunoşka’nm bu haberi alır almaz koşup buraya geleceğini biliyordu va Kunoşka çok uzakta değil, şuracıkta bir barda çalışıyordu.</p>
<p>Gerçekten bu teşebbüsün sonu onun tahmin ettiği gibi çıktı. Çok geçmedi, şark işi odanın kapısı önünde bazı fısıltılar, bazı konuşmalar, sonra bir kadının dışarıdan:</p>
<p>— Matuşki, Matuşki!.. -diye seslenişi duyuldu.</p>
<p>Matu, gülerek İngilizlerin yüzüne baktı:</p>
<p>— Kunoşka, işte Kunoşka’nm ta kendisi!., -dedi ve arkadaşlarının müsaadesini almağa lüzum bile görmeden onu içeriye çağırdı. Esmer, narin, ufak tefek bir kadın odaya girdi. Etrafına bakındı. Sonra şaşkın şaşkın selâm verdi ve doğrudan doğruya Matu’ya yaklaşıp:</p>
<p>— Burada ne yapıyorsun?., -diye sordu.</p>
<p>Öbürü pembe diş etlerini göstererek sırıtıyor ve çoktan bulunduğu yere alışkın bir tavırla genç kadını yanma oturmağa teşvik ediyordu. Kunoşka koyu sürmeli gözlerini İngilizlerin üstünde dolaştırdı ve Fransızca olarak sordu:</p>
<p>— Sarhoş; tamamıyle sarhoş, öyle değil mi?</p>
<p>Öbürleri yarı kızgın, yarı cıvık:</p>
<p>— He, işte, bizim gibi, tıpkı bizim gibi... -diyorlardı.</p>
<p>Bu esnada kendisinden bahsedildiğini işiten Ma- tu kabahatli kabahatli önüne bakıp bir tek bildiği İngilizce <span style="font-style:italic;">bir sözü tekrar ediyordu.-</span></p>
<p>— Allright, allright, allright!..</p>
<p>Lâkin kadıncağız vaziyeti bir türlü kavrayamadı. Bu üç İngiliz zabitiyle bu hususî ve gizli odada Ma - tuşki’nin ne işi vardı? Bunu orada bulunanlardan ayrı ayrı soran bir tavırla ayakta duruyordu.</p>
<p>Bu kadının bulunuşu İngilizlere bir durgunluk vermişti. Ne diyeceklerini, ne yapacaklarını bilemiyorlar, esneyip geriniyorlardı. Bereket versin ki, tam bu sırada Majör Will ve grubu imdada yetişti. Bu pembe ve yağlı epiküryen önceden tuttuğu bu odada zararsız birkaç arkadaş bulunduğu için kızacağı yerde âdeta sevindi:</p>
<p>— Geceler hayrolsun, bizim kumpanya; geceler hayrolsun! -diye bağırıyordu.</p>
<p>Yanında üç kadın, bir de Orhan Bey’le Mösyö Jimson vardı. Captain Marlow bu kadınlardan birinin Madam Jimson, ötekinin çeşitli çay ve suvarelerde çok zaman tesadüf ettiği bir Türk hanımı olduğunu biliyordu, fakat üçüncüsünü hiç tanıyamadı. Bütün zıtları bir araya toplamakta ve hele erkekleri kadınlarla tanıştırmakta büyük bir alışkanlık kazanmış olan Orhan Bey o hanımdan:</p>
<p>— Samimî dostlarımdan birinin eşi... -diye bahsetmişti.</p>
<p>Üçüncü kadın ise kısaca Madmazel Sonia adını taşıyordu.</p>
<p>Kunoşka bu küçük kargaşalıktan yararlanarak Matu’yu alıp savuşmak istedi. Fakat bunun farkına varan Majör Will öbür İngilizlere dönüp:</p>
<p>— Arkadaşlarınız kaçıyor, niçin? Onlar da kalabilirler. Hep bir arada eğleniriz -diyordu.</p>
<p>Biraz önce giren kadınların tuvaletleri Kunoşka’ yı âdeta ürkütmüştü. Sonra o kadar yorgun, o kadar dinlenmeye muhtaçtı ki...</p>
<p><span style="font-weight:bold;">VIII</span></p>
<p>«Ve kavın birbirine ve herkes komşusuna zulmedecekler, çocuklar ihtiyarlara ve hakirler muteberlere küstahane muamele edecekler.»</p>
<p><span style="font-weight:bold;">(«Ahdi Atik» Eş'iya 5)</span></p>
<p>İşte bu gecenin ertesi günü Necdet her zamandan ziyade İngiliz düşmanı olarak uyandı. Birkaç zamandan beri Leylâ’nın sinsi ve devamlı işveleriyle yumuşamağa başlayan kini yeniden dikilmişti. Bir İngiliz’in elini sıkmak, bir İngilızle ahbaplık etmek ona yapılması tüyler ürpertici bir alçaklık gibi geliyordu.</p>
<p>Necdet, dün gece kendini terslemiş olan o İngiliz’ in gözlerinin içinde bu kinin bütün sırrını gördü, anladı. Bu gözlerde bir boğa yılanının, bir gorilin, bir kartalın veya herhangi yırtıcı bir mahlukun bakışını bulmak kabildi, lâkin bir insanın asla!..</p>
<p>Onun içindir ki, Leylâ ile İngilizlerin münasebeti bahis konusu olunca; Necdet şöyle böyle bir kıskançlık duymuyordu; Leylâ’nın üzerinde bir İngiliz’in izi genç adama müthiş ve garip bir hastalığın belirtisi tesiri yapıyordu; genç kız ona masallardaki gibi ya bir ejder tarafından büyülenmiş yahut bir ayının inine kaçırılmış bir zavallı mahluk şeklinde görünüyordu ve ona kızacağı yerde acıyordu.</p>
<p>Necdet, zaten, bu anglofobi§§§§ buhranının son devresine girdiği zamanlar acayip bir hisle Leylâ’dan da kaçmağa başladı. Genç kızın İngiliz dostluğu ona haddinden fazla aşağılık bir hareket gibi gelirdi ve kalbinde hüküm süren nefrete Leylâ’yı da sokmak korkusu onu sevdiği vücuttan uzaklara atardı.</p>
<p>Artık Leylâ ile sonu ayrılığa kadar dayanan kavgalardan da yılmıştı. Bu sahada geçirdiği uzun, acı ve yakıcı imtihan hatırına geldikçe eli ayağı kesiliyor, yüreğinde bir daha bu savaşa atılmak için lâzım gelen kuvveti bulmuyordu. Bununla beraber, sinirlerinin bu dayanılmaz günlerinde her ihtimale göre kaçmayı, kaçmayı biricik tedbir sayıyordu. Bu suretle kulağı hiçbir şey işitmiyor, gözleri hiçbir şey görmüyor; kendini bir çeşit yapma güven içinde avutmanın yolunu buluyordu.</p>
<p>Necdet’in üzerinden Moskovit gecesinin tesiri henüz kaybolmamıştı ki, ikinci bir hadise, âdeta bir felâket genç adamın kafasına son darbeyi indirdi. On Altı Mart işgalinin üçüncü gecesi idi; birtakım eli tabancalı İngiliz zabitleri onu bir eşkıya çetesinin adamı dağa kaldırışı tarzında yatağından alıp götürdüler. Neden? Nasıl bir maksatla? Bu, Necdet için hep açılmamış bir bilmece olarak kalmıştır. Hatırından bin türlü ihtimal geçti.</p>
<p>§§§§ İngiliz düşmanlığı.</p>
<p>Hattâ... Evet, hattâ tevkif evindeki ilk saatler içinde, bunun, kendisinden kurtulmak için Leylâ ile İngiliz dostları arasında düzenlenmiş bir komplo olmasından şüphelenecek derecede sinik bir sui-zanma kadar götürdü. Lâkin, tevkifin ertesi sabahından başlayarak Leylâ'nın gösterdiği telâş, halecan ve kırgınlık belirtileri o kadar samimî ve onu kurtarmak hususunda ettiği fedakârlıklar o kadar candan idi ki, bu kötü zan Necdet’in yüreğinde çok zaman yer etmedi, hemen silinip gitti.</p>
<p>Hattâ bu esrarlı berzahtan<a id="footnote5"></a><sup><a href="#bookmark4">5</a></sup> çıktıktan sonra Leylâ’ya biraz da minnetle bakmağa başladı. O günden başlayarak hürriyetini ve hayatını az çok Leylâ’ya borçlu olmak genç adam için bu hürriyetle bu hayata zevk verici bir kıymet bağışlamıştı. Bu hayat ve bu hürriyet ona Leylâ’nın kendi elleriyle diktiği ve kendi teriyle yıkadığı bir çeşit aşk gömleği gibi geliyordu ve bu gömleği derisi üzerinde âdeta şehvetli bir ürperişle taşıyordu.</p>
<p>Necdet’in başından geçip giden bu macera onun maneviyatında yalnız böyle hoş bir değişikliğe değil, bazı acı yıkıntılara da sebep olmuştu. Meselâ karakteri daha çok yumuşamıştı. Daha uysal, daha kalender mizaçlı olmuştu. Belirsiz bir tarzda beslediği millî emellerden soğuyup bir çeşit şüpheciliğe doğru kaymağa başlamıştı. Bu inişli yamaç üzerinde ona Leylâ’ dan daha mükemmel, daha uygun bir yoldaş bulmak mümkün müydü? Genç adam bu yoldan da Leylâ’ya doğru gidiyordu.</p>
<p>Lâkin Leylâ, Leylâ’nın kendisi nereye doğru gidiyordu? Bunu hiç kimse tayin edemiyordu. Hattâ Leylâ da kendisinin nereye doğru gittiğini bilmiyordu.</p>
<p>Bir hafif, bir tatlı başdönmesiyle gözü bağlı koşuyor ve türlü türlü heveslerle dolu olan kalbi her havaya göre çarpıyordu. Bundan başka Leylâ’nın bir dakikalık boş ve rahat zamanı yoktu ki, kalbinin hareketlerini incelemeye ve çözümlemeye ve kendini dinlemeğe ve kendini sormağa fırsat ve imkân bulabilsin! Akşam çayları, sabah gezintilerini, sabah gezintileri gece eğlencelerini takip ediyor ve bu arada Necdet’le o ihtiraslı buluşmaları da hesaba katmak lâzım geliyordu. Genç kız âdeta bir sıtma nöbeti içinde yaşıyor gibiydi. Bu nöbet onun kişiliğine on Leylâ kuvvetinde bir duygulanma ve heyecanlanma gücü katmıştı. Necdet’le olan gizli ve ateşli bağlarında başka bir zevk, Jackson Read’le devam eden İngiliz işi hafif ve zarif flörtlerinde başka bir zevk ve «mondonite» başarılarını herkesin gözü önünde bir bir sermekte başka bir zevk duyuyor, erkekler tarafından kıskanıldıkça daha havai, daha şuh oluyordu.</p>
<p>Kadınların kıskançlığı ona gittikçe daha küstah bir gösteriş, bir nisbet ve bir caka satma arzusu veriyordu. Bu sahada İngilizlere mahsus övünmeyi, züppeliği o derece ileriye götürmüştü ki, nihayet babası Sami Bey bile kızma, ara sıra «Artık bu kadarı da fazla!» demek mecburiyetini duyuyordu. Bazen bir çay davetine elinde kamçısı, ayaklarında çizmeleriyle Amazon kıyafetinde at üstünde gitmek; bazı bir İskoç çobanı kılığına girip sözde uzun bir dağ gezisine çıkmak, bazen de bir haşarı oğlan tavrıyle elleri ceplerinde, ıslık çalarak caddelerde dolaşmak Leylâ’nın hoppalıklarına ancak hafif birer misal teşkil</p>
<p>edebilirdi. Zira, genç kızın ara sıra gece yarısından çok son-</p>
<p>Leylâ’nın rakipleri arasında en acıklısı hiç şüphesiz ki bu küçük Nermin’di. Yüreği birçok hırslarla dolup taştığı halde bunların hiçbirini tatmin etmenin yolunu bulamıyordu. Meselâ Leylâ gibi sevilmek, kur edilmek istiyordu; fakat hiç kimse onu ciddîye almıyordu. Hâlâ her taraftan gördüğü muamele bir çocuk muamelesiydi. Bu sene on yedisini bitirip on sekizine bastığmı kimseler tasdik eder görünmüyordu ve kendi olgunluğuna bu umumî güvensizlik genç kızı daima bir bencillik işkencesi içinde kıvrandırıyordu. Mahzun mahzun: «On sekizime bastım; hâlâ bir tanecik ciddî maceram yok!» diyordu.</p>
<p>Güzel mi değildi? Hoş mu değildi? Hayır, hem güzeldi, hem hoştu, hem şuh ve işveliydi, hem de kâfi derecede zeki ve zarifti. Belki yalnız bir kusuru vardı, o da kibri ve gururu idi. Bu kusur ona her tarafı dikenli ve sert kabuklu bir meyve hali veriyordu. Halbuki bilseler bunun içi ne tatlı, ne iştiha açıcıdır! İşte, Nermin kendi kendini böyle tahlil ediyordu ve içinden: «Beni keşfedecek adama kayıtsız, şartsız teslim olacağım!» diyordu. Halbuki, nice zamandır, ne Kolej’e gelip giden Amerikalı deniz zabitleri arasından, ne kendisinin girip çıktığı monden çevrelerdeki yabancılar arasından bir tanesi dönüp de bu frenkinci- rini soymak zahmetine girişmiyordu. Gerçi, bol bol koklanıyordu, okşanıyordu, öpülüp emiliyordu, fakat on altı yaşından beri bir olgun kadın yaratılışı taşı yan Nermin için bu kadarı manasız birer oyundan ibaretti.</p>
<p>Kendi evlerini de İngilizler hâlâ geri vermemişlerdi. Gerek babası, gerek anası tarafından bin türlü teşebbüste bulunuldu, hattâ nihayet, günün birinde Jackson Read’e de müracaat edildi, lâkin birtakım baştan savma vaitlerden başka bir netice alınmadı. Bu da ayrıca ispat ediyordu ki, Nermin’lere zerre kadar ehemmiyet veren yoktur. Hususile evleri işgal edildiği günden beri artık hiçbir «davet» yapamadıkları için bütün dost ve ahbapları tarafından da yavaş yavaş unutulup gidiyorlardı.</p>
<p>Nisan sonlarına doğru bir gündü. Nermin’e mektep arkadaşlarından birisi şu haberi verdi: Majör Will Yeniköy’de bir yalı tutmuş; bu yalıyı acayip ve zengin eşyalarla, biblolarla, tablolarla döşetmiş, dayatmış ve mayısın birinci günü bunun açılış törenini yapacakmış. En az iki yüz kişi davet etmiş, bu davetliler iki kısım imiş, bir gündüz için, bir akşam için... Akşam enikonu bir balo olacakmış. Gündüz de yarı resmî bir toplantı... Bu haberi alır almaz Nermin’in benzi attı. Onlar, ne gündüze, ne geceye davetliydiler. Bununla beraber onlar Majör Will için hiç de yabancı değildiler. Evleri işgal edilmezden önce kaç defa Majör Will kendilerine gelmiş ve kaç defa şurada burada ahbaplık edilmişti. Birbirlerine her rasgeldikleri yerde Nermin’i «Güzel bebek! Benim bebeğim!» diye çağıran ve onunla yapmadığı el ve dil şakası kalmayan Majör Will değil miydi? Şu halde ne oldu? Aradan ne geçti ki, bu iki yüz davetlinin arasında onların ismi unutulmuştu?</p>
<p>Nermin, hemen tahkikata başladı. Bu açılış törenini düzenleyenler kimlermiş? Ev sahipliği kimin tarafından yapılacakmış; (çünki Majör Will bekârdı). Davet ecnebilere mi mahsusmuş? Yoksa Türkler de var mı imiş? Türkler varsa, kimlermiş? Ve nihayet bir gün içinde anladı ki, bunun başlıca tertipçisi Madam Jimson’dur ve ev sahibeliği de onun tarafından yapılacaktır. Davet yalnız yabanlara değil, Majör Will’in samimi saydığı bütün ahbaplara mahsustur ve bu arada Nermin bütün tanıdıklarının ismini işitti.</p>
<p>Bunun üzerine ilk işi hemen Madam Jimson’a telefon etmek oldu. Madam Jimson bütün sevdiği başlar üzerine yemin ediyor, bu işte kendisinin hiç bir mühim rol oynamadığını, yalnız bütün vazifesinin ziyafet günü evde kadm olmadığı için şöyle bir aile dekoru yapmaktan ibaret kalacağını söylüyordu. Bununla beraber Madam Jimson Nermin'e Orhan Bey’i salık verdi:</p>
<p>— Listeyi düzenleyen odur -dedi.</p>
<p>Orhan Bey’i nerede bulmalı? Kızcağız çırpınmağa başlamıştı. Babasını zorluyor, anasını zorluyor: «Gidin Orhan Bey’i bulun. Bu bize bir hakarettir, mutlaka düzeltilmeli!» diye tepiniyordu. Orhan Bey bulundu. Fakat o da Madam Jimson gibi işi üzerinden atıyordu: «Listeyi ben yazdım. Lâkin Majör Will kimleri söylediyse onları yazdım!» cevabını veriyordu.</p>
<p>O vakit Nermin bütün enerjisini topladı ve yaydan çıkmış bir ok gibi koştu, soluğu Majör Will’in resmi dairesinde aldı. Majör Will, Krocker Oteli’nin üst katında, ne olduğu, ne yapıldığı bilinmeyen bir büroda çalışır, onun için polis şefi Maxwell’in yardımcısı diyenler de vardır. Fakat Majör Will gibi dünya umurunda olmayan rint ve geniş yürekli bir adamı gerçekten Maxwell’in yardımcısı saymağa hiç kimsenin aklı ermediğinden onun bu sıfatı herkesçe meçhul kalmaktaydı. Nermin de ancak son hadise münasebetiy- ledir ki, Majör VVill’in böyle bir yerde çalıştığından haberli olmuştu.</p>
<p>Genç kız kısa bir bekleyişten sonra polis şefi yardımcısının yanma girdiği vakit bütün sinirliliğine ve telâşına rağmen gülmekten kendini alamadı. Majör Will, geniş, lüzumundan fazla geniş ve bomboş bir odanın ortasında kocaman ve heykel gibi bir masaya ayaklanın uzatmış yarı uykuda gibi piposunu içmekle meş,güldü. Nermin'i görür görmez toplandı, daha doğrusu toparlandı;</p>
<p>— Vay benim güzel bebeğim siz miydiniz, beni görmek isteyen?.. Lâkin nöbetçi bana sadece, «bir hanım kız sizi görmek istiyor,» demişti. Ben de isim filan sormadım, doğrusu... Herhalde dostlarımdan biri olacak, dedim. Meğer gelen dostların dostu, benim güzel bebeğim imiş. Nasılsınız bakayım? Nasılsınız bakayım?</p>
<p>Nermin küskün bir çehre takındı:</p>
<p>— Ben sizinle kavga etmeğe geldim -dedi.</p>
<p>Pembe ve tombul adam ellerini birbirine vurdu:</p>
<p>— O neden, söyleyin bakayım, o neden?</p>
<p>•— Neden olacak. 1 Mayıs’a herkesi davet edersiniz. îki yüz kişiyi, evet iki yüz kişiyi davet edersiniz ve bütün bu kalabalık arasında beni, güzel bebeğinizi unutursunuz? Bu olur mu?</p>
<p>Majör Will’in yumuk ve yuvarlak yüzünün çok tuhaf bir ifadesi vardır. Bu ifadeye göre o ya gülmemek için durmadan kendini zorlayan ya da kuvvetli bir aydınlık karşısında gözleri kamaşan bir insanı hatırlatır. Bu insan bir de gerçekten gülmemek için kendini zorlarsa artık ne hale gelir, tasarlayınız. İşte Majör Will, küçük ve afacan Nermin’in karşısında böyle karikatür al bir pozla duruyordu ve:</p>
<p>— Hi, hi, hi... Mesele böyle ise hakkınız var; mesele böyle ise hakkınız var... Hi, hi, hi... -diyordu.</p>
<p>Sonra birden kendini topladı; yanaklarının pembe et yığınları arasından güçlükle seçilen küçük yuvarlak gözlerinin mavi ışığını genç kızm üstünde dolaştırarak:</p>
<p>— Lâkin mesele böyle değil, mesele sizin bildiğiniz gibi olmadı -dedi-, hiç ben sizi unutur muyum? Ben adresinizi sordum, herkese .bütün dostlarınıza ayrı ayrı... Fakat hiç biri söylemedi, anlıyor musunuz! Hiç biri...</p>
<p>— Peki, Miss Sami’ye de sordunuz mu? O pekâlâ benim nerede olduğumu bilirdi. Hem ne hacet, Majör Will! Benim Kolej’de olduğumu siz bilmiyor muydunuz?</p>
<p>Majör Will şaşaladı:</p>
<p>— Kolej! Hi, hi, hi... Sahi bu hiç hatırıma gelmedi. Ben ihtiyarlıyorum artık! Görüyor musunuz güzel bebek? Ben artık babalar, büyük babalar sırasına geçiyorum. Bana hürmet etmelisiniz. Hi, hi, hi...</p>
<p>Nermin ayağını öfkeyle yere vurdu:</p>
<p>— Majör, Majör, bahsi değiştirmeyiniz! Bana açıklayınız bunu!</p>
<p>— Oh, bebekçiğim, benim bir tanecik bebeğim! Beni üzmeyiniz. Durunuz biraz sabrediniz. Size bütün gerçeği söyleyeceğim. Fakat bir şart ile... Hi, hi, hi...</p>
<p>— Ne imiş o şart bakayım?..</p>
<p>Majör Will yanaklarının toparlak ve parlak çıkıntılarını göstererek:</p>
<p>— Buralardan birer defa öpeceksiniz! dedi.</p>
<p>Nermin yapmacık bir isyan tavrıyle.-</p>
<p>— Oo, oo!.. -diye haykırdı-. Ayıp değil mi size? Koskoca bir majör olacaksınız! Hem de nerede bulunuyoruz, bir baksanıza!..</p>
<p>Majör Will etrafına bakindi:</p>
<p>— Büyük bir oda. Burada her oyun oynanabilir! -dedi. İster misiniz, sizinle bir koşmaca çevirelim?</p>
<p>Nermin tekrar durduğu yerde tepindi:</p>
<p>— Of! Yeter artık, sabrımı tükettiniz Majör! Size bütün ciddîliğimle soruyorum: Bizi 1 Mayıs gününe neden davet etmediniz? Bunu siz mi böyle arzu ettiniz? Yoksa başkaları mı?</p>
<p>Majör WiU’in gözleri büsbütün kayboldu. Yalnız gözkapaklarınm üstünden altına doğru iki küçük soru işareti yapan kaşlarıyle bakıyor gibiydi ve incecik dudakları o sonsuz tebessümüyle gülümsüyordu:</p>
<p>— Hayır, ben değilim, yemin ederim ki ben değilim. Başkaları, başkaları... îyi tahmin ettiğiniz gibi başkaları... Daha doğrusu davetlilerden bir tanesi, hem sizin en aziz dostunuz; hi, hi, hi... En aziz dostunuz...</p>
<p>— Kim bakalım; Madam Jimson mu?</p>
<p>— Hayır!</p>
<p>— Azize Hanım mı?</p>
<p>— Hayır!</p>
<p>— Leylâ... Leylâ değil mi?</p>
<p>Majör Will hiç sesini çıkarmadı. Yarı uykuda bir bebeğin biberonunu emişi gibi rahat, gülümser, piposunu sömürüyordu. Neden sonra ağır, vakarlı ve âdeta babaca bir sesle.</p>
<p>— Lâkin beni ele vermeyeceksiniz ha! -dedi-. Size hepsini anlatacağım ve sız hiç bir şey duymamış gibi olacaksınız. Bu şartla sonuna kadar dost kalırız. Hattâ isterseniz aramızda bütün kötü niyetlilere karşı bir de gizli anlaşma yaparız. Şimdi beni dinleyiniz: bir akşam Sami Bey’lerin evinde Leylâ, Jackson Re- ad’le telefonda konuşurken, nişanlısı —Ne idi ismi? Ha, Necdet— Necdet Bey’e bir şeyler söylemişsiniz. Leylâ aleyhine öyle müthiş bir iftira ki genç adam az kalsın nişanı bozuyormuş ve aile arasında fecî bir skandal oluyormuş. Sahi mi bu?</p>
<p>— Peki, devam ediniz!</p>
<p>— Böylelikle, kendilerine davetimden haber verdiğim vakit Leylâ bana dedi ki: «Majör Will, eğer bu ziyafette Nermin de bulunacaksa ben yokum, benimle sanırım, birkaç dostunuz daha gelmeyecektir. Çün- ki, ben bu kızdan korkuyorum. Nerede rasgelse benim nişanlımı avcunun içine alıyor ve ona benim aleyhimde istediği şekli veriyor.» Hi, hi, hi... Yemin ederim ki böyle söyledi ve ilâve etti: «Bu sefer de size ancak nişanlımla birlikte gelebileceğim için aramızda bir ikinci hadise daha çıkmasından çekinirim.» Bunun üzerine ben kendisine şu cevabı verdim: «O gün siz nişanlınızı yanınızdan ayırmazsınız. Ben de bebeğimin yanından ayrılmam. Bu suretle her türlü tehlikenin önünü almış oluruz!»</p>
<p>Nermin dudaklarını bükerek dinliyordu:</p>
<p>— Beni gerçekten çok- iyi müdafaa etmişsiniz! -dedi.</p>
<p>— Nasıl, cevabımı beğenmediniz mi?</p>
<p>— Haydi oradan, haydi oradan!.. Benimle alay mı ediyorsunuz? Beni siz de çocuk yerine koyuyorsunuz; siz de... Majör Majör ..</p>
<p>Ve hüngür hüngür ağlamağa başlayarak kendisini kocaman masanın kenarındaki tek koltuğun içine attı.</p>
<p>Nermin’i, buraya kadar, yarı şakacı, yarı alaycı, yarı şehvetli bir tarzda dinleyen Majör Will birden değişti. Kızcağızın kederi o kadar samimîydi ki bu kanıksamış, kartoloz herife bile bulaşmaktan uzak kalmadı.</p>
<p>Majör Will bir beyaz ayının pençelerini andıran iri ve yumuşak elleriyle Nermin’in başını, omuzlarını okşamağa başladı:</p>
<p>— Yok bebekçiğim, yok bebekçiğim... Ağlama! Sen ne istersen onu yapacağım. Bundan sonra artık hiç kimsenin sözüne kapılmayacağım. 1 Mayıs günü herkesten önce sizi bekleyeceğim. Hem gündüze, hem akşama geleceksiniz. Bakınız, ne hoş vakit geçireceğiz. Size ne sürprizler hazırlayacağım.</p>
<p>Nermin hıçkırıyor:</p>
<p>— Hayır; istemem, istemem. Dokunmayın bana!.. Bundan sonra ne davetinize gelirim; ne yüzünüze bakarım. İstemem, istemem! -diyordu.</p>
<p>Lâkin bunlar öfke ile söylenmiş sözlerden ibaretti. Çünki, Nermin 1 Mayıs günü Majör Will’in yalısın da boy gösterenlerin birinci safında idi. Annesi kendisiyle beraberdi. Genç kız birkaç gün önce Kroker Oteli’ndeki alçalışının hatırasını tamamıyle unutmuş gibiydi. Sevincinden her tarafı oynuyordu. Yalnız Leylâ’yı görür görmez biraz bozuldu. Selâmlaşacak mı, selâmlaşmayacak mı, bilemedi. Fakat Leylâ kendi yanma o kadar tabiî ve samimi bir tavırla yanaştı ki genç kız bir an için bütün kinlerini unutur gibi oldu.</p>
<p>O seneki Rus modasına göre bir hamam tülbendi tarzında sımsıkı, kıskıvrak bağlanmış açık kurşunî baş sargısının bir avuç içi gibi çıplak bıraktığı yüzünde serin ve berrak bir şafak vaktinin tazeliği vardı. Buna karşılık Leylâ’nın yüzü sıcak bir yaz gecesinin bütün hararetleriyle yüklü gibiydi. Geniş ve beyaz gülümsemelerinin göz alıcı parıldamalarına rağmen tatlı karanlığı dağılmayan bu yüzde sanki her gölge bir ihtirasın iziydi ve başına sardığı açık tahini kumaşın üstünden sarkan aynı renkteki uzun tülün ucuyle sanki bu utanılacak şeyleri örtmeğe çalışıyordu.</p>
<p>Biraz ötede Madam Jimson düzme bir prenses vakarıyla gelen davetliler arasında dolaşıyor ve herbi- rini ya hoş bir söz, ya tatlı bir gülümseyişle ağırlamağa çalışıyordu.</p>
<p>Yalının arka tarafında basamak basamak yükselen bir bahçenin her şeddine beyaz örtülü birkaç çay sofrası konulmuş ve bunların etrafına birtakım hasır koltuklar gelişigüzel bırakılıvermişti. Büyük ve yıllanmış ağaçlar bunlara tırmanan sarmaşıklar, henüz yapraklarını açmış asma çardakları, burasını yeşil, kokulu bir ağaçlıklı yola çevirmişti ve Majör Will’in kadın davetlileri bu ağaçlıklı yolun koyu gölgeliklerinde her biri ayrı renkte birer güneş ışığı gibi kımıldıyorlardı.</p>
<p>Majör Will’in sevincine son yoktu. Güler yüzlü ve yuvarlak, o gruptan bu gruba koşuyor, herkese söyleyecek bir tuhaf söz buluyor ve çaydan sonra misafirlerine yalısını gezdireceği dakikayı telâşla bekliyordu. İkide bir ellerini birbirine vuruyor; sağa sola bir İngilizce, bir Fransızca:</p>
<p>— Biliyor musunuz; biraz sonra içeriye gireceğiz -diye sesleniyordu.</p>
<p>Fakat, bir türlü gelenlerin arkası kesilmiyordu.</p>
<p>Setlerin üstü küme küme insanlar doluyordu. Necdet bu gelenler arasında önce gazeteci Miss Moore’u ve öteki iki arkadaşını tanımakta güçlük çekmedi. Fakat onlar Necdet’i görmemezlikten geldiler.</p>
<p>Captain G. Jackson Read kendisini dile düşürmekten korkan bir genç kız gibi durmak ve oturmak için hep geçkin ve ağırbaşlı kimselerin meclisini seçiyordu. Lâkin bu haliyle Jackson Read daha çok dikkati çekiyor ve Leylâ’dan başka bütün sevgilileri etrafında birtakım sinsi çevirme hareketleri yapmağa başlıyorlardı. Bunlardan bir tanesi Azize Hanım’dı. «1 Mayıs» gününe şairane bir sembol olmak için beyaz ve sarı renklerden yapılmış elbisesinin içinde bir iri papatya demeti haline giren bu kadıncağız Jackson Read’in başını kendi tarafına çevirtmek maksadıyle bin türlü hileye başvuruyordu. Lâkin bu hilelerin her biri ötekinden daha sevdalı, daha teatral birtakım pozlardan ibaret olduğu için ancak Jackson Read’le konuşan kocakarıların hayret ve tecessüsünü çekmekten başka bir işe yaramıyordu. Bunlardan kimi bir amiral, kimi bir general karısı idi; kimi de şarka ilk defa seyahate çıkmış bazı Amerikalı milyarderler idi ve bunlar taşıdıkları unvanlarla o kadar gururlu idiler ki, etraflarında dolaşan insanlara ve hele Türklere bakarken adeta bir hayvanat bahçesinde acayip kuş kafeslerini seyre çıkmış kimselerin tavırlarını takınıyorlardı.</p>
<p>Zavallı Madam Jimson bile o kadar iftihar ve güvenle taşıdığı İngilizvârî adına rağmen bu kokonala- rın yanma her yaklaşmak isteyişinde onların hakareti! bakışları önünde uzun ve güzel tanrıça bacakla- n rüzgârdaki dallar gibi birbirine çarpıyor ve yüzünün en çekici süsü olan parıltılı gülümsemesi kızıl dudaklarının üzerinde donup kalıyordu.</p>
<p>Bu gardenpartiye katıldığı dakikadan beri Majör Will’in yanından hiç ayrılmayan, daha doğrusu Majör Will’in yanından hiç ayırmadığı ve durmadan şımartıp durduğu küçük Nermin ikide bir kavalyesine dönüp hemen herkesin işitebileceği bir sesle:</p>
<p>— Bu cadılar geceye de davetliyseler benden pas! -demekten kendini alamıyordu.</p>
<p>Majör Will yavaşça:</p>
<p>— Yok canım, şimdi giderler, şimdi giderler -diyordu.</p>
<p>Nihayet, içeriyi gezmek saati geldi. Davetliler ikişer üçer Majör Will’in arkasından yürümeğe başladılar. Bu yah, eski Osmanlı ihtişamı devirlerinin hatırası bir kocaman ve tantanalı binanın selâmlık dairesiydi. Mermer trabzanh bir taraçanın bizotettttt camlı kapılarından yine mermer döşeli geniş bir divanhaneye giriliyordu. Bunun tam ortasında fıskiyeli bir havuzun suları; kenarlarında sıralanan bir cazbant takımının harekete gelmesini bekleyerek, hafif oyun şarkıları mırıldanmakta idi.</p>
<p>Misafirler bulundukları yerden üçü denize bakan ve ikisi bahçe tarafında birbirinden büyük beş oda saydılar. Majör Will her birini ayrı bir özenle döşettiği bu odaların yüksek ceviz kapılarını tamamıyle açık bıraktırmıştı ve her birinin eşiğinde fraklı, beyaz eldivenli bir uşak duruyordu.</p>
<p>ttttt Oymalı, süslü.</p>
<p>Majör Will denize bakan odalardan ikisini iç içe iki şark işi salon haline koymuş ve ta bahçe kapısının karşısına rastlayan son sistem bir sofra odası yapmıştı. Fakat bugünün şerefine hemen hepsinde de tantanalı bir büfe düzenlenmiş duruyordu. Misafirlerin girmesiyle birçok şampanya şişesinin patlaması bir oldu. Bu patırtılar arasında Majör Will’in sesi işitiliyordu:</p>
<p>— İşte, şimdi yalımın açılış töreni başladı. Hip, hip, hurrah...</p>
<p>Ve davetlilerin mühim bir kısmı ellerindeki şampanya kadehlerini havaya kaldırarak hep bir ağızdan:</p>
<p>— Hip, hip, hurrah... -diye bağırdılar.</p>
<p>Bu salonlarda lüzumundan fazla bir divan, paravana ve yastık kalabalığı vardı. O kadar ki ihtiyar kadınların birçoğu her adım başında bunlardan birine çarpmadan yürüyemiyordu. Gençler ise bunlan ezmemek için keklik gibi sıçramak zorunda kalıyordu.</p>
<p>Majör Will sinemalardaki şark estetiğini tama- mıyle uygulamak hevesiyle birer de buhurdan koyma ğı unutmamıştı. Bunların kiminde öd ağacı, kiminde günlük dumanları hafif hafif tütüyor ve üzerlerinde asılı duran tavus tüyünden geniş, kocaman yelpazeler sallandıkça kokularını etrafa yayıyorlardı.</p>
<p>General karılarından biri ürkmüş bir kuş sesi çıkardı:</p>
<p>— Huu; huu... Bu tütsüler benim başımı döndürüyor... -dedi.</p>
<p>Majör Will işitmemezlikten geldi. Bu açılış töreninin tadını en çok Türk hanımları çıkarıyordu. Her tarafa hayret ve hayranlıkla bakıyorlar ve ikide bir Majör Will’e şu veya bu eşyanın manası, cinsi hakkında bilgi soruyorlardı. Zaten bu tombul ve pembe adam hep bu hanımlar ortasında yuvarlanıp durmakta idi.</p>
<p>Nermin’in annesi Makbule Hanım ikide bir Sami Bey’in hanımının kulağına eğilip:</p>
<p>— Bu Majör Will bizim tahminimizden çok daha zengin... Ne dersin, kardeş? -diyordu.</p>
<p>Sami Bey’in karısı ise bahçedeki çay saatinden beri bu hanımın durmadan kendisine yapışıp kalmasından çok eziyet çekiyordu. Zira, onun bulunuşunun herhangi bir erkeğin kendisine yaklaşmasına mani olduğunu sanıyordu. Kadıncağızı başından savmak için ne yapacağını bilemiyordu; kâh sözlerine hiç cevap vermiyor, kâh o bir parça meşgulken yanından sıvışıp kaçıyordu. Fakat, bu çevrelerin her zaman yabancısı zavallı Makbule Hanım denize düşmüş bir insanın bir tahta parçasına sarılışı gibi Sami Bey’in karısının yakasını bir an bırakmak istemiyordu.</p>
<p>Bu kalabalığın içinde Necdet de hemen hemen Makbule Hanım’ın vaziyetindeydi. Zira, genç adamın bir İngiliz evine bu ilk gelişidir ve daha ilk adımdan başlayarak bütün sevdiği, nefret ettiği, kıskandığı kimselerle sarılı kalmıştır. Öte yandan Leylâ’nın tavır ve hareketlerini aralıksız gözetlemek, o ne yapıyor, o ne söylüyor; kimin yanında duruyor; gülüyor mu, mahzun mu; başını kime doğru çevirdi; Jackson Re- ad’le bazen uzaktan uzağa bakışıyorlar mı? Bütün bunları saniyesi saniyesine durmadan anlayıp bilmek ihtiyacını duyurdu.ttttt</p>
<p>İtÜt «Duyuyordu» olmalı. B.B.’da «bilmek lâzım geliyordu.»</p>
<p>Majör Will misafirlerine yukarı kattaki odaları da göstermek istedi; bunların iki tanesinin seyre değer olduğunu söylüyordu. Fakat birden merdivenin ortasında durup:</p>
<p>— Hanımlar bundan yalnız birini görebilir... -dedi.</p>
<p>Bu söz büsbütün merakı çekti. Herkes merdivenlerden yukarıya doğru koşuşmağa başladı. Gülen gülene, konuşan konuşana idi. Hattâ bir an Necdet bile ruhunu kemiren azabı unutarak yanma raslayan Azize Hanım’la şakalaşmak arzusuna düştü:</p>
<p>— Ah; tecessüs, tecessüs! -dedi-. Bu şeytanca his bir kadını nerelere götürmez?</p>
<p>Öbürünün gözleri bir adım önde yürüyen genç, levend bir İngiliz zabitine dikilmiş, birtakım lüzumsuz kahkahalar, nidalarla dikkati çekmeğe çabalarken Necdet’in bu sözleri tam yardımına yetişti. Konuşmayı hemen Fransızcaya çevirerek dedi ki:</p>
<p>— Tecessüs çok iyi bir şeydir? Eğer karşılıklı olursa...</p>
<p>Önünde yürüyen İngiliz zabiti hiç aldırmadı. O zaman Azize Hanım, gevşeklik içinde bir eda ile Necdet’in koluna dayanıp ve bu sefer Türkçe olarak:</p>
<p>— Kuzum, bu İngilizler hep böyle soğuk mudur? -dedi.</p>
<p>Necdet tam bu sırada ensesinin üzerinde Captain Marlow’un nefesini duyuyordu. İhtiyatsız kadına yavaşça haber verdi:</p>
<p>— Hişt, bizi işiten var...</p>
<p>Majör Will’in göstermek istediği odalardan biri Boğaza bakan bir büyük veranda idi ve burası da sözde bir Türk kahvesi haline sokulmuştu. Üzerleri Buhara ve Acem seccadeleriyle örtülü birtakım sedirler, bunların önünde muhteşem marpuçlu nargileler, sedef kakmah sigara iskemleleri, yuvarlak gümüş tepsiler, içlerinde çubuklar, lüleler ve tavanda birtakım kuş kafesleri hep bir arada anlaşılmaz bir bütün teşkil etmekte idi.</p>
<p>Majör Will:</p>
<p>— Bu kafesleri ve bu kuşları bana dostum Orhan Bey hediye etti. Bunlarsız Türk kahvesi olmazmış!</p>
<p>Derhal bütün gözler bir köşede tevazu içinde duran Orhan Bey’e döndü. İhtiyar kokanalar ilk defa olarak sevinmiş görünüyorlardı:</p>
<p>— Well, Well... Ah küçücük kuşçağızlar...</p>
<p>Ve minimini, renkli mahluklar süslü mahpesleri- nin içinde makineli oyuncak hareketleriyle bu telden o tele sıçrayarak ötüşüyorlardı. Kalabalığın içinden birisi:</p>
<p>— Aziz Majör, evinizde bir şey eksik! Hamam! -diye seslendi.</p>
<p>Majör Will bilgiççe bir tebessümle güldü:</p>
<p>— O da var, o da var... -dedi.</p>
<p>Nermin şımarık bir tavırla atıldı:</p>
<p>— Burası hoşuma gitmedi. Öbür odada ne var, öbür odada!..</p>
<p>Majör Will:</p>
<p>— Küçük bebek, orasını mutlaka beğeneceksiniz. Ama; gösteremeyeceğim. Çünki orası yalnız erkeklere mahsus bir mabet! -dedi.</p>
<p>Birçok kişi birden:</p>
<p>— Nasıl mabet, nasıl? Hangi Tanrının mabedi? -diye bağırıştı.</p>
<p>Majör Will kaygılı kaygılı durdu, önüne baktı, kafasını kaşıdı, sonra ağır ağır cebinden bir anahtar çıkardı:</p>
<p>— İşte mabedin kapısının anahtarı... Fakat, önce hanımlar aşağıya, hanımlar aşağıya lütfen...</p>
<p>Nermin, ağlayan bir çocuk taklidi yapıyor:</p>
<p>— Olmaz, olmaz. Ben mutlaka görmeliyim... -diyordu.</p>
<p>Majör Will genç kızın kulağına eğildi:</p>
<p>— Size, sonra... Gece, gösteririm.</p>
<p>Bu sırada birtakım yerinme ve protesto sesleriyle topluluğun dişi kısmı merdivenlerden inmeğe başlamıştı.</p>
<p>Majör Will yavaşça mabet dediği odanın kapısını araladı ve bir kâhin tavırlarını taklit ederek dindarca bir eğilme hareketi yaptı:</p>
<p>— Giriniz, efendiler, giriniz!</p>
<p>Burası yarı karanlık, tavanı basık, uzun ve dört köşe bir oda idi ve tamamıyle bir mabet değilse bile, perdesiz, dar ve kemerli pencereleri, renkli camları, ta köşede bir mihrabı andıran oymalı girintisiyle herhangi bir dinî âyin yerini hatırlatıyordu. Burasının, yalının ilk sahibi tarafından bir aile mesçiti olarak yaptırıldığına ve bundan birkaç sene öncesine gelinceye kadar adamın çocukları ve torunları tarafından o suretle kullanıldığına hiç şüphe yoktu. Nitekim bütün o kalabalık arasında Necdet bu gerçeği anlamakta güçlük çekmedi ve Fransızca olarak:</p>
<p>— Gerçek burası bir mabettir! -demekten kendini alamadı.</p>
<p>Tam o sırada Orhan Bey Necdet’in yanma yaklaştı:</p>
<p>— Evet -dedi-. Hakkınız var, burası bir mesçitti. Ben çocukluğumda kaç defa babamla buraya teravih namazına geldim. Bu yalının sahipleriyle biz, hem komşu idik, hem de akrabayız. Zavallıların şimdi başlarında hiçbir kimseleri yok; hiçbir şeyleri kalmadı. Cihan Harbi’nde servetlerinin son kırıntılarını da yiyip bitirdiler. Bereket versin ki, Majör Will bana Öo- ğaziçi’nde bir yalı tutmak istediğini söyler söylemez, burası aklıma geldi. Hemen koştum, hanımlara haber verdim. Zavallılar ne isteyeceklerini bilemiyorlardı. Kira bedelini ben kararlaştırdım. Ne temin ettim bilir misiniz? Ayda yüz lira...</p>
<p>Necdet için bu hazin bir macera idi. Gözleri dolu dolu sordu:</p>
<p>— Bu aile şimdi nerede oturuyor?</p>
<p>Orhan:</p>
<p>— Burada; bu yalının selâmlık kısmında... -dedi-. Harap, barhane* bir şey...</p>
<p>İki delikanlının bu kısa konuşmaları sırasında Majör Will odanın her tarafında elektrik lambalarını —daha doğrusu elektrikli kandilleri— açmış; misafirlerine bir sürü şey gösteriyordu.</p>
<p>Majör Will burasını şehvetli resimler ve heykellerle dolu bir çeşit yatak odası haline sokmuştu. Meselâ mihrabın içine on yaşlarında birer çocuk büyüklüğünde birbirlerine sarılmış, dudak dudağa öpüşen çıplak bir çiftin heykeli konulmuştu. Uzaktan; insana bir sanat eseri zannını veren bu alçıdan bebeklerin, yakınlarına varıldığı vakit, nasıl hayvani bir maksatla yapılmış oldukları hemen anlaşılıyordu. Nitekim, bunun iki tarafına konulmuş iki, «Amour» da klasik zevk, klasik gelenek adına hiçbir mana ifade etmiyordu. Bunlar da bedenlerinin aşağı kısmını utanmazca gösteren hayvanlık örnekleriydi. Biraz ötede tahtadan oyulmuş, boyalı bir «Satire»in omuzlarında</p>
<p>Büyük ve düzensiz konak. bir Nefne’nin beyaz vücudu görünüyordu. Başka bir köşede yalnız bir bakire heykelciği, koluyle yüzünü kapatmış ve asıl kapanması lâzım gelen yerini açık bırakmış beceriksiz, perişan bir utanma vaziyetinde duruyordu. Bunlardan sonra, sıra küçücük biblolara, oyuncaklara geliyordu. Bunların çoğu kurşundan dökülmüş boyalı bebekler, bazısı da son derece belirli bir cinsiyet anatomisine göre yapılmış açık saçık kabartmalardı. Duvarlardaki pornografik resimlerin ise haddi hesabı yoktu. Bunlar âdeta kâğıt ve seccade yerine bütün duvarları baştan başa kaplıyordu.</p>
<p>Seyirci misafirler arasından biri:</p>
<p>— Burası canh bir Pompei, canlı bir Pompei! -dedi.</p>
<p>Majör Will durmadan:</p>
<p>— Hi, hi, hi... -diye gülüyordu.</p>
<p>Lâkin bu odada her şeyden çok dikkati çeken bir şey vardı. O da acayip geniş bir sedirdi. Gerçi bunun acayip tarafı ne on on beş kişiyi alacak kadar geniş, uzun ve derin oluşu, ne de üstünün çarşaf yerine aslan ve kaplan postlarından yapılmış bir muhteşem ve barbar örtü ile kaplı bulunuşuydu. Majör VVill’in sedirinde insana hayret veren şeyler bunun içindeki teferruattı. Meselâ yastıklar vardı ki, mistik bir mezhebin sembollerini andırıyordu. Gene yastıklar vardı ki, iri kirpilere benzeyen birtakım dikenli ve yuvarlak mahlukların doldurulmuş cesetleri gibiydi. Bunların arasında, hiçbir isim verilmeyen ve neye yaradıkları asla bilinmeyen bir sürü ufak tefek eşya daha vardı ki, her biri insana yarı bir işkence aleti vehmini veriyordu. Bunlar, uçları püsküllü ve tırtıllı bir çeşit kamçılardı. Bunlar, maymun tüylerinden bir çeşit saçaklardı. Bunlar, beyaz, siyah, kızıl ve sarışın bir çeşit perukalardı. Nihayet, bunlar üstleri zıypak ve yağlı bir çeşit irili ufaklı yılan yavrularıydı.</p>
<p>— Bu nedir? Bu nedir? Bu nedir?</p>
<p>Misafirler bu esrarlı şeylerin her birini ellerine aldıkça merak ve tecessüsle soruyorlardı. Majör Will ise:</p>
<p>— Hi, hi, hi... Söyleyemem, söyleyemem. Bu, benim mabedimin tılsımları... Zaten söylesem de anlayamazsınız. Bunları anlamak için uzun bir alışkanlık devri geçirmek lâzım... Hi, hi, hi... Bu şeyler görünüşte çeşitlidir, fakat hepsinin ayrı ayrı fonksiyonları vardır. Eti harekete getirmek, eti harekete getirmek... Hi, hi, hi! Hele bilirsiniz ki, dişinin eti pek güç uyanır; öyle kolay kolay duyurulmaz ve şehvetin yüz bin türlü kaynağı vardır. Burada gördüğünüz şeyler onların en küçük bir kısmını teşkil ediyor.</p>
<p>Seyircilerden biri:</p>
<p>— Siz bu şehvet işlerini âdeta yeni bir ilim haline sokmuşsunuz, Majör Will! -dedi-. Asya’ya ve uzak Şarka o uzun gezileriniz sırasında hep bunu mu incelediniz?</p>
<p>Majör Will’in gülmekten gözleri tamamıyle kaybolmuştu. Ve bu barbar dekor içinde onun yuvarlak, erguvan! kafası bir kocaman Mango’yu andırıyordu.</p>
<p><span style="font-weight:bold;">IX</span></p>
<p>«... ve bize azap edenler bizden meserret talep ettiler...»</p>
<p><span style="font-weight:bold;">(«Ahdi Atik» Mezamir 137-3)</span></p>
<p>Erkekler, aşağıya indikleri vakit hanımlardan büyük bir kısmını İngiliz usulü sıvışmış buldular. Madam Jimson kalan kısmı bin türlü şaklabanlıklarla eğlendirmeğe çabalıyordu. Majör Will eliyle cazbanda işaret verdi ve hemen bu vahşî musikinin kaotik ahen- ginde birdüziye bir dans kasırgasıdır başladı.</p>
<p>İngiliz zabitleri bir cenk sonunda ganimet paylaşmasına koyulan savaşçılar gibi kadınların üzerine atıldılar. Hattâ bu acele arasında ilk dansını Leylâ ile yapmak isteyen Necdet az kalsın tamamıyle açıkta kalacaktı. Zira, ilk hamlede Leylâ, Captain G. Jackson Read’in kucağına düşmüş, Madam Jimson, Majör Will’i yakalamış; Azize Hanım biraz önce sırnaştığı genç zabite dolanmış ve Küçük Nermin de kendisini o tarzda başka bir İngiliz’in kollarına bırakmıştı. Necdet ise, dans etmek için o mecliste bunlardan başka hemen hiç kimseyi tanımıyordu. En nihayet, Leylâ’nın ahbaplarından olduğunu bildiği yarı kadın, yan erkek, yarı İngiliz, yarı şarklı bir mahlukla dönmek zorunda kaldı. Fakat bu dönüş bir idam mahkûmunun kızgın bir ıskara üstünde zıplayışına benziyordu. Gözleri hep Leylâ’da, aklı hep Leylâ’da idi. Ve son günlerdeki bütün o iyimserlik tecrübelerine rağmen yüreği kurşun gibi ağır, kurşun gibi acı bir kederle dolmuştu. Leylâ ile Captain Jackson Read’in yanlarından her geçişinde vücudunu bir ürperme kaplıyordu.</p>
<p>Genç adam bu sıralarda kendisini o kadar kaybediyordu ki, kollarının arasındaki sert ve katı vücudu hırsla sıktığının farkına bile varmıyordu. Lâkin ne zaman ki, kadın onun bu sıkışlarına gizliden gizli karşılık vermeğe başladı-, Necdet’in hiddeti bütün kadınlara yaygın bir tiksinti halini aldı ve onu bir leş gibi silkip attıktan sonra dönülmesi kabil olmayan uzak yerlere kaçmak ihtiyacını duydu. Öyle uzak yerler ki, yalnız kadının değil, insanın ayaklarının izi bile görülmesin. Zira içinde döndüğü bu azgın kasırgayı ona kirli gösteren şey yalnız kadınların kendileri değil, onların erkeklerle temasları sırasındaki tavırları, hareketleri ve maymunlukları idi. Öyle ki, Necdet, birinci dans bittikten sonra, eğer Leylâ kendisini zorla çekip dönmeğe başlamasaydı, İkinciyi yapmağa asla kudret bulamayacaktı.</p>
<p>Genç kızın ağzı her zamanki gibi türlü türlü mazeretlerle dolu idi. Ve bunların her birini ayrı bir dikkatle Necdet’in kulağına fısıldıyordu:</p>
<p>— İlk dansı seninle etmem lâzımdı. Yukarıdan indiğiniz zaman gözlerimle hep seni yanıma çekmek istiyordum. Fakat sen bir defa olsun bana bakmadın. lardı. Gerçi bu gürültünün velvelesinden hiçbir ses eski yalının duvarlarından dışarıya yankı vermedi. Gerçi ne komşuları pencerelere üşüştürecek olaylar geçti, ne karşı sahil halkını dalgalar arasından öbek öbek buraya çekecek tarzda açık neşe ve sevinç gösterileri oldu; fakat kesin sükûn çemberi içinde kadınları delirten şeylerden erkekleri tutuşturan şeylere kadar «mâsuva»nın§§§§§ bütün hummalı tezahürleri bir coşkun selin anaforları halinde sabaha kadar aktı, durdu.</p>
<p>Gerçi bu gecede baştan sona kadar herkes terbiyeli, dürüst ve düzenli görünmesini bilmişti. Erkekler katı ve beyaz plâstronları altında herhangi bir lâubaliliği imkânsız kılacak kadar dik ve pürüzsüzdüler. Kadınların dekolteleri insanın zihninden her fena düşünceyi kovacak kadar hilesizdi. Lâkin buna rağmen Majör Will’in salonları, caz denilen barbar musikinin ahenginde iki kızın Sodom’cu sarmaşmalarından, iki rakip arasında bir kan dökümüne kadar her çeşit ihtiraslı hadiselere sahne oldu</p>
<p>İlk danslardan ve ilk şampanya kadehlerinden sonra bu topluluğun dişi kısmı o derece cıvıtmıştı ki, her biri kendi sapı üstünde sallanan fazla olgun bir meyveyi andırıyordu. Bunları koparmak için el uzatmağa bile hacet kalmamıştı. Zira gece yarısına doğru hepsi de birer birer kendiliklerinden düşmeğe başladılar. Öyle sık ve bol</p>
<p>§§§§§ mâ-sivâ: Tanrıdan başka bütün varlıklar; dünya İle ilgili olan şeyler. bir düşüş ki en kadıncıl eller bile bunları toplamağa yetişemiyordu. Hele Captain G. Jackson Read bu acayip kadın sağnağı altında bütün manasıyle bunalıp kalmıştı. Arada bir Leylâ’nın yanına sokulup da bir köşeye çekilmek imkânını bulduğu vakit ancak nefes alabiliyordu. Bu anlar ise genç ve cüretli İngiliz zabiti için bile kapılması öyle kolay fırsatlardan değildi. Önce öteki bütün kadınların kıskanç ve dar çemberinden kurtulmak, sonra da rakibin dalgın ve gafil bir anını kollamak lâzım geliyordu ve Leylâ ona bu hususta çok yardım etmekle beraber gene başarı güç oluyordu.</p>
<p>Bunun sebebi yalnız Necdet’in sıkı gözetlemesi değildi. Herkes o kadar birbirine girmişti ki, hiç kimseye kendi başına eğlenmek imkânı kalmamıştı. Bu, bütün manasıyle tam Majör Will’e göre bir âlemdi. Tombul adam, pembeye boyalı büyük bir futbol topu gibi o kadından bu kadına yuvarlanıyor ve her birinde ancak birkaç dakika duraklayabiliyordu. Öyle ki, bir kolu Madam Jimson’un beline sarılırken; öteki koluyle Nermin’e doğru uzanmaktan ve aynı zamanda Azize Hanım’a gözlerinin ucuyle işaretler yollamaktan kendini alamıyordu.</p>
<p>Akşamdan beri acayip tavırlarıyle tek başına ortada dolaşan Miss Fanny Moore ise o kadar sarhoş olmuştu ki ayak üstünde bir kimsenin omuzuna yaslanmadan duramıyor ve etrafına, hususile kendi cinsinden olanlara hareketsiz ve esrarlı gözlerle âdeta yiyecek gibi bakıyordu.</p>
<p>Amerika’nın bakir ormanlarında daldan dala atlayan iri yabanî kedilerden hiç farkı olmayan bu kız da içtikçe vahşileşen bir hal vardı. Miss Fanny Mo- ore’un hemen herkese ürküntü veren bu halini yalnız küçük Nermin anlamış gibi görünüyordu. Zira, onu biı kaç kere Amerikalı kızla köşe ve bucaklarda el ele tutuşup konuşurken veya birinin kolu öbürünün beline dolanmış olarak yanyana gezinirken ve hattâ bir defasında bir küçük çocuk gibi Fanny Mo- ore’un dizlerine oturup başını omzuna dayarken görenler oldu.</p>
<p>Bu toplulukta tek sıkılan biri varsa o da Captain Marlow’du. Genç adam bütün hıncını içkiden alıyordu; fakat içtikçe hüznü artıyordu, tngilizlerin «spleen» dedikleri melankoli bütün vücudunu kâbus gibi sarmıştı. Büfeye yakın bir koltuğa uzanmış, esniyor, ge riniyor ve ağzından hiç eksik etmediği piposunun dumanlarını sönme devrine girmiş bir yanardağ gibi havalara savuruyordu.</p>
<p>Tam bu sırada Azize Hanım geldi. Bu «kamerî» mahluk erguvan renkli robu ile gün batarken bir cama aksetmiş bir ışık gibi gözalıcı ve sessizdi. Captain Marlow bu faydasız, belki de sıkıcı yakınlaşmadan, ancak, haberli görünmemek suretiyle kurtulmak istedi! Fakat ne mümkün! Azize Hanım, çoktan genç zabitin yaslandığı koltuğun kenarına ilişmiş, o tatlı, titrek, ve şairane sesiyle konuşmağa başlamıştı:</p>
<p>— Captain, görüyorlar ki, siz de tıpkı benim gibisiniz. Bir köşeye çekilmeği bu boş gürültüye tercih ediyorsunuz.</p>
<p>Captain Marlow Azize Hanım’m erguvanî alevinden sanki rahatsız olmuş gibi gözlerini kapadı. Suratını ekşitti:</p>
<p>— Evet, evet!., -dedi.</p>
<p>Öbürü bu istiskalin farkına bile varmamıştı:</p>
<p>- îtikâf,****** ah, itikâf! Fakat sevgili bir ruh ile baş- başa bir itikâf! Söyleyin, bundan daha tatlı ne olabilir?</p>
<p>Captain Marlow ağzından piposunu çekmeğe lüzum bile görmeyerek:</p>
<p>— Daha tatlı mı? Büsbütün yalnız kalmak... -diye homurdandı.</p>
<p>Azize Hanım, İngiliz zekâsının bütün o zalimce acılığıyle yüklü olan bu cevaptaki manayı anlamamıştı. Çıplak ve beyaz kolunu iliştiği koltuğun kenarına dayadı:</p>
<p>— Kocam bu gece benimle beraber gelmek istemedi. Beni kendi halime yalnız bıraktı. Çünki, onun kumardan başka hiçbir zevki, hiçbir ihtirası, hiçbir «vice»i++++++ yoktur. Evlendiğimizin ilk aylarında kendisini sabahlara kadar beklediğim olurdu. Bir kış gecesi balkonda bir hasta kedi gibi tir tir titreyerek ta güneş doğuncaya kadar büzülüp kaldığımı bilirim. Geldiği vakit «Bu saate kadar ne yapıyordun? Niçin uyumadın?» diye sormağa lüzum bile görmezdi. Acele acele soyunur, elbiselerinin her parçasını bir tarafa atar ve hemen yatağa atılır atılmaz horuldamağa başlardı.</p>
<p>«Ah nelere tahammül ettim, bilmezsiniz. Meğer ne budala imişim! Şimdi hiçbir şey umurumda değil. Ben bir tarafta o bir tarafta keyfimize bakıyoruz. Fa kat Captain, ben bu hayat tarzından bıkmağa başladım. Büyük bir aşka ihtiyacım var.»</p>
<p>****** Bi<sub>r</sub> yere kapanma, çekilme.</p>
<p>tttttt Kötü huy.</p>
<p>Captain Marlow sanki bütün sinirleri ve bütün adaleleri boşanmış da uzuvlarını tutamıyormuş gibi uzandı, gerindi ve dehşetli bir esneme ile esnedi. Azi<span style="font-style:italic;">ze </span>Hanım devam etti:</p>
<p>— Bütün bu gürültü patırtı, bütün bu kalabalık beni nihayet yoruyor. Gerçekten, monden hayat denilen bu sathi âlemde ruh için ne var?</p>
<p>Azize Hanım böyle cıvıldarken kokulu ve renkli dans kasırgasının küçücük haykırışları, fısıltıları havanın içinden devamlı bir ipek hışıltısı gibi geçip duruyordu. Saksafon yabanî bir kuş sesiyle ötüyordu. Bazı çiftler köşelere çekildiler. Kadınlı erkekli bir küme insan büfeye yaklaştı. Şampanya tıpalarının fişek seslerini andıran patırtıları!..</p>
<p>Çaptan Marlow bahsi değiştirmek için:</p>
<p>— Bir yudum şampanya da biz içelim, ister misiniz? -dedi.</p>
<p>— Ya Majör will nerede? Majör Will nerede?</p>
<p>Küçük kalabalığın içinde bu sualler dolaşmağa başlamıştı. Madam Jimson:</p>
<p>— Gerçekten -diyordu-, yarım saatten beri Ma-jor’un yüzünü göremiyorum.</p>
<p>Halbuki Majör Will’in bu sırada Miss Fanny Mo-ore’u ve Nermin’i alıp yukarıki odaya çıktığından hemen hiç birinin şüphesi yoktu. Bunu bilen Orhan Bey, davetlilerin tecessüsünü önlemek istedi.</p>
<p>— Görünmeyen yalnız Majör mu? Dostlarımızdan daha bazıları da görünmüyorlar. Mutlaka hepsi birden bahçeye hava almağa çıkmış olacaklar.</p>
<p>— Sahi, Captain Jackson Read de meydanda yok!</p>
<p>— Ya Leylâ nereye gitti?</p>
<p>— Nişanlısı da ortadan kaybolmuş!</p>
<p>— İşte geliyorlar, işte geliyorlar, susunuz.</p>
<p>Yalının arka tarafındaki setli bahçeye çıkan camlığın kapısı açıldı. Leylâ, Jackson Read ve Necdet hep bir arada idiler. Lâkin Jackson Read’le Leylâ arasında Necdet’in hali o kadar perişan, o kadar acayipti ki, hemen herkesin bakışları istemeksizin onun üzerinde toplanıyordu.</p>
<p>Necdet karalı beyazlı bir hayal gibidir. Sanki karanlıkta ay aydınlığından yapılmış bir acayip mahluk! Bu Necdet mi? Yarım saatlik bir kayboluş sırasında yüzü ne kadar değişmiş? Sanki bu yarım saat bir yarım asırdı! Sanki Necdet tabiatüstü bir maceradan bütün kanı akmış, bütün yağları erimiş, katı olmayan ve renksiz, kokusuz bir madde haline çevrilmiş olarak geliyordu.</p>
<p>— Aman ne soluk, ne beyaz bir çehre!.. Derisinin gömleğinden hiç farkı kalmamış!</p>
<p>Fakat Necdet tabiî görünmeğe çalışıyor; gülümsüyor; donmuş gergin bir gülümseyişle gülümsüyordu. Büfeye yanaşıp ağzına şampanya kadehini götürdüğü vakit herkes gördü ki, eli şaşılacak bir hızla titremektedir.</p>
<p>Necdet umumî bir tecessüsün konusu olduğunu hissediyor. Kalabalığa karışmak, kendisini unutturmak istiyor. Fakat kime yaklaşsa o yanından kaçıyor. Yine Necdet ortada başdöndürücü bir yalnızlık içinde kalıyor.</p>
<p>Azize Hanım bile Necdet’le konuşmağa girişmekten çekindi. Delikanlıya şüpheli, hayretli ve belki de bir parça küçümseyici gözlerle bakarak uzaklaştı. Necdet içinden: «Herkes biliyor, herkes biliyor,» diyordu ve ilk defa olarak bu vaziyetteki dokunaklı gülünçlüğün acılığını duyuyordu. Herkes anladı, eyvah, herkes anladı, neden anlamasın? Hadise o kadar açık ki... İşte Leylâ’nın yüzü; işte Jackson Read’in yüzü! Bunlar yarım saat önce iki hırsız gibi bahçeye sıvış- mışlardı. Biraz sonra arkalarından Necdet de çıkmıştı. Dışarıda her şeyi örten bir karanlık vardı. Necdet düşe kalka setleri tırmandı; ağaçlarla çarpıştı. Bir duvara dirseğini vurdu Bahçenin ta nihayetinden birtakım fısıltılar geliyordu. Genç adam durdu, dinledi. Bir anda baştan aşağıya «garizi»tttttt bir mahluk halini almış, bir av hayvanından farkı kalmamıştı. Yokuşu bir tazı gibi dört ayak, yüzü toprağa eğilmiş olarak çıkıyordu. Fısıltılar yakınlaştı; yavaş, fakat açık bir konuşma şeklini aldı. Necdet kulaklarını kabarttı. Hiç şüphe yok! Leylâ ile Jackson Read başbaşa konuşuyorlardı.</p>
<p>Necdet bu konuşmanın manasını seslerin ahen-ginden, şive ve bestesinden anlamağa çalışıyor. Lâkin İngilizce bilmediği için bir türlü anlayamıyor, merakından çatlıyordu.</p>
<p>Lâkin bunu anlamağa ne lüzum var? Gece yarısı, hem böyle bir gecenin yansından sonra, karanlık ve tenha bir köşeye çekilen bir genç kızla bir genç adam böyle yanyana ne konuşabilirler? Necdet, bunu düşünüyor ve acı acı gülümsüyordu.</p>
<p>Şu anda duyduğu şey hayvanca bir öfkeyle bir çeşit ahlâk düşkünlüğünden, bir çeşit karakter bozgunundan ibaretti. Öyle ki, bu öfkeleniş onu birkaç adım ötedeki</p>
<p>tttttt İçgüdüsel, içgüdüleriyle davranan. hain çiftin üzerine atılmağa sevk ederken bu düşkünlük ve bozgunluk bahtsız delikanlının bütün iradesini elinden alıyor; onu olduğu yerde çırpman bir et parçası haline sokuyordu.</p>
<p>Necdet hiç değilse onları gözü ile görmek istedi. Nasıl oturuyorlar? El ele mi tutuşuyorlar? Jackson Read kolunu beline mi dolamıştı? Öpüşüyorlar mı? Dudak dudağa mıdırlar? Bu son düşünce üzerine Necdet olduğu yerden bir pars gibi sıçradı. Seslerin geldiği yere doğru atıldı.</p>
<p>— Kim bu, ne var? Ah Necdet!</p>
<p>Fakat İngiliz zabiti bir anda Necdet’in bileklerinden yakalamıştı ve onu kuru bir dal gibi bütün kuvvetiyle sarsmağa başlamıştı. Bu, birkaç dakika süren sessiz bir boğuşmanın başlangıcı oldu. Birbirini tutmaz birtakım sözler... Leylâ kâh Türkçe, kâh İngilizce yalvarıyor:</p>
<p>— Yapmayın, Allah aşkına yapmayın!</p>
<p>— Hayır, bu terbiyesizin, bu küstahın haddini bildireceğim. Ona dürüst olmayı öğreteceğim.</p>
<p>Leylâ, âdeta inlercesine sesleniyor:</p>
<p>— Lâkin beni düşününüz, beni düşününüz; rica ederim. Benim haysiyetimi, namusumu düşününüz. Burada değil, burada değil. Kozunuzu başka bir gün başka bir yerde paylaşırsınız.</p>
<p>Genç kızın bu enerjik ihtarı üzerine her ikisinde de geçici bir yatışma oldu. Monden hayatın gerekleri iki erkekte cinsiyetlerinin bu vahşî ateşini söndürmüştü. Bunun üzerinedir ki, üçü de yanyana aralarında hiçbir şey olmamış gibi yalıya döndüler.</p>
<p>Bununla beraber yalıdaki sarhoş ve dansçı topluluğun içinde hiç kimse bu yapma ve zahirî yatışmanın anlatmak istediği manaya inanmadı. Zira, hepsi de temiz, lekesiz ve düzgün elbiselerinin altında kaba ve gür hayvanlığın bütün ayıplarını ve bütün perişanlıklarını gizlemekte onlar kadar usta idi.</p>
<p>Necdet kendisini çeviren küçümseme ve hor görme çemberinden kurtulmanın tek çaresini ortadan çekilip gitmekte buldu ve Leylâ’ya nişanlısının bu hareketi açık bir tokattan daha ağır geldi. Captain Jackson Read bir an yanından ayrılmamakla beraber genç kızın üzerine hemen bir bırakılmış kadın kederi çökmüştü. Bu kederin dağılması için «Majör WH1 - Nermin skandali» nin tantanalı bir surette açığa vurması lâzım geldi.</p>
<p>Gerçekten ev sahibinin genç davetlisiyle ortadan uzun müddet kayboluşu herkesin o kadar dikkatini çekmeğe başlamıştı ki bu hadiseyi herhangi bir hareketle kapatmak gereğini hisseden Orhan Bey yanına kadın erkek üç beş kişi alıp esrarlı odanın kapısı önünde şakadan bir gösteri yapmak suretiyle Majör Will’i uyarmak istedi. Lâkin, koca herif hiç oralarda olmadı ve bunun üzerine göstericilerden biri, mutlaka en çok kaçırmışı, sinirli bir hamle ile kapıyı itmeğe kadar vardı.</p>
<p>İçerisi bir kızıl aydınlık içindeydi ve ilk bakışta hiç kimse gözükmüyordu. Kadınlar «Fanny, Fanny!» diye bağırdılar, erkekler «Majör, Majör?» diye seslendiler. Hiç bir cevap çıkmadı.</p>
<p>Madam Jimson epeyce büyük bir halecanla ileriye doğru yürüdü.</p>
<p>— Ne kuytu, ne ıssız yer burası!</p>
<p>Derken geniş ve derin sedirin içinden yarı çıplak iki vücut uyurken yakalanmış iki Nenfe gibi titrek ve çevik fırlıyor. Ne o? Nermin’le Miss Fanny Moore! Ya Majör Will nerede?</p>
<p>Amerikalı kız bir yandan perişan kıyafetini düzeltmeğe çalışıyor, öte yandan şaşkın gözlerle etrafını saran mütecessis kalabalığa bakarak:</p>
<p>— Lâkin, burada işiniz ne? Lâkin burada işiniz ne? -diye mırıldanıyordu.</p>
<p>Nermin kendini tekrar yastıkların arasına atarak gülmeğe başladı. Odaya girenlerde yaptıklarına pişman olmuş insanların hali vardı. Miss Fanny Moore üstünü başmı bir parça düzelttikten sonra sesini yükseltti:</p>
<p>— Ne garip bir hareket tarzı bu! Neredeyiz? Dağ başında mı? Dinlenmeğe çekilmiş iki kızı bu kadar saygısızca rahatsız etmenin manası ve sebebi nedir?</p>
<p>Kalabalığın içinden biri:</p>
<p>— Affedersiniz Miss; biz buraya sizi bulmak için gelmedik. Majör Will’i arıyoruz -dedi.</p>
<p>Fanny Moore fazla bir içkinin ve yarım kalmış bir şehvetin mahmurluğuyle bulanmış gözlerini tekrar etrafını alanların üzerinde gezdirdi:</p>
<p>— Bir de benimle alay etmeğe kalkışıyorsunuz, öyle mi? Sizi buraya gönderenin o olduğunu hissetmeyecek kadar sersem miyim sanıyorsunuz! İhtiyar kurt işte bu kapıdan çıktı ve öbür kapıdan da sizi içeriye salıverdi.</p>
<ul style="font-size:x-large;">
<li><a href="main-1.xhtml">Miss Fanny Moore «işte!» derken kimsenin dikkatini</a></li>
<li><a href="main-2.xhtml">— Emriniz Mösyö?</a></li>
</ul>
<p><sup><a href="#footnote1">1</a></sup><a id="bookmark0"></a></p>
<p> İngiltere, İngiliz?</p>
<p><sup><a href="#footnote2">2</a></sup><a id="bookmark1"></a></p>
<p> iyi geceler.</p>
<p><sup><a href="#footnote3">3</a></sup><a id="bookmark2"></a></p>
<p> Dünyevi, sosyetik.</p>
<p><sup><a href="#footnote4">4</a></sup><a id="bookmark3"></a></p>
<p> Taslak.</p>
<p><sup><a href="#footnote5">5</a></sup><a id="bookmark4"></a></p>
<p> Sıkıntılı yer, dar boğaz.</p>
</body>
</html>