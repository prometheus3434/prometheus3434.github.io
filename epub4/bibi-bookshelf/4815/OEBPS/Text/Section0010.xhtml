<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
</head>
<body>
<h3 style="text-align: center;">Biraz geçmiş bir zamandan...</h3>
<p style="text-align: center;"><img alt="00B" src="../Images/00B.png"/><br/></p>
<p>“Tanıştırılmadık değil mi?”</p>
<p>“Hayır, ama kim olduğunuzu biliyorum tabii. Ben Mina. Mina Akarca.”</p>
<p>Sesim titriyor mu, yoksa bana mı öyle geliyor?</p>
<p>Uzun uzun bana bakıyor, gözlerini gözlerimden hiç ayırmadan.</p>
<p>Ve nihayet bir ses duyuluyor:</p>
<p>“En derindeki bu tuhaf suçlu bakış. Kimsin sen?”</p>
<p>Çattık. Ne cevap vereceğimi düşünürken; Kim miyim? Kim olmamı istersen o, diye geçiriyorum içimden.</p>
<p>“Bilmem, kimim sence?”</p>
<p>Hafif işveli bir tonla söylediğim bu cümlenin hemen sonrasında, mahcup bir tavırla, başımı öne eğip gözlerimi kaçırıyorum. Bir sessizlik oluyor.</p>
<p>Sanki ne yapacağını kestirmeye çalışıyor. Sessizce birkaç saniye bekledikten sonra yeniden gözlerimi gözlerine kaldırıyorum. Öfke mi gördüğüm?</p>
<p>Bir an bana bakıyor ve hızla kalkıyor yerinden.</p>
<p>“Tanıştığımıza memnun oldum, görüşmek üzere hanımefendi.”</p>
<p>Ve dönüp hızlı adımlarla uzaklaşıyor. Hoppala! Şaşkın kalakalıyorum koltukta. Aramızda geçmiş olan iki üç kısa cümleyi zihnimde sürekli başa sararak ne olduğunu anlamaya çalışıyorum, ama nafile.</p>
<p>İki dakika tutamadın adamı yanında, hayret bi şey ya, ne güzel konuşmaya başlamıştı işte...</p>
<p>Her yeri saran bir hayal kırıklığı. Bir anda canlanmaya, aydınlanmaya başlayan bir dünyanın parça parça önümde dağılışı. Oyuk merkezinden yanmaya başlıyor, inceden artan bir yanma hissiyle kendini hissettiriyor yeniden içimde. Bir şeyler yap. Hızla yerimden kalkıp arkadaşımın yanına gidiyorum. Birdenbire içimden çıkardığım bir başka kadın, taşkın bir neşe ile önüne gelen herkesle sohbetlere girip kahkahalar atmaya başlıyor! Fark et beni, fark et, yine gel yanıma, diye çırpınsa da benden çıkan her hareket ve ses; o, o gece bir tek kez bile bana tekrar dönüp bakmıyor. Ben... kiminle konuşursam konuşayım, beni daha rahat görebilsin diye salonun farklı noktalarında ona yeni bir açı, yeni bir pozisyon sunmaya çalışan ben, her an onu takip ettiğim için bu gerçeği çok iyi biliyorum. Hayal kırıklığı sızıya, sızı ise büyüyerek o çok tanıdık, gözü kör isteğe dönüşüyor içimde...</p>
<p style="text-align: center;"><img alt="00D" src="../Images/00D.jpg"/><br/></p>
</body>
</html>