<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
</head>
<body>
<h3 style="text-align: center;">Biraz geçmiş bir zamandan...</h3>
<p style="text-align: center;"><img alt="00B" src="../Images/00B.png"/><br/></p>
<p>“Mecburen kalktım gittim tabii.”</p>
<p>“Ne yani, gece yansı mı? Mina delirdin mi sen? Korkmadın mı?”</p>
<p>“Ya Sırma ne fark eder gece yansı ya da gündüz ortası, çağırdı gittim. Aramıyor diye yataklara düştüm, can verecektim, kaç gün bekledim sen biliyorsun. Bi de, ‘Pardon ama saat uygun değil,’ mi diyecektim. Alemsin ya!”</p>
<p>Şaşkınlık içinde beni dinleyen arkadaşıma o geceyi anlatıyorum, anlatmak istediğim şekliyle. Telefonu kapattığımda, işyerindeki odamda gülümseyerek yazmakta olduğum e-postayı bitiriyorum.</p>
<p>Bir sigara yakıp tekrar düşünüyorum iki gece öncesini. Uykumun ortasında çalan telefonumla uyanışımı. El yordamıyla başucumda bulduğum telefonumun, “Celal” diye yanıp sönen ekranını görünce yatakta sıçrayışımı. Kaç günler ve gecelerce elimde telefon, ekranın tam da böyle yanıp sönmesini hayal ettiğimden, rüya mı görüyorum diye bir süre bakakalıyorum. Hayır, ekran ısrarla yanıp sönüyor ve zil sesi dolduruyor odayı. Heyecanla açıyorum telefonu:</p>
<p>“Alo?”</p>
<p>“Selam Mina, nasılsın?”</p>
<p>“İyiyim Celal, sen? Otomatik cevap devreye giriyor hemen.”</p>
<p>“Uyandırmadım inşallah?”</p>
<p>“Yok canım önemli değil, henüz uyumamıştım, kitap okuyordum...” Kalbim öylesine atıyor ki, telefondan duyulacak diye korkuyorum.</p>
<p>“Hazırım, şimdi gelebilirsen başlayalım portrene.”</p>
<p>“Şimdi mi?”</p>
<p>Ses gelmiyor karşıdan. Telaşla yanıtlıyorum kendi kendimi.</p>
<p>“Aaa, tabii tabii.”</p>
<p>“İyi, adresi atıyorum cep telefonuna birazdan, bulamazsan ara tarif edeyim.”</p>
<p>“Tamam, geliyorum Celal.”</p>
<p>“Bekliyorum.”</p>
<p>Sevinçle yataktan fırlıyorum, uykunun zerresi kalmıyor. Dolabın önünde ne giyeceğim diye çırpınırken, gelen mesaj sesiyle irkiliyorum. Ve evet, konum geliyor.</p>
<p>Hemen giyiniyorum. Fazla süslenmiş gibi olmamalıyım. Öylesine bir kot, bir gömlek giymiş de gelmişim gibi hani. Saçımı da hızla yapıp, belli belirsiz bir makyajı da kondurduktan sonra taksi durağını arıyorum. Ve buz gibi bir kasım gecesinde, mutluluk ve sevinçle kendimi yollara atıyorum.</p>
<p>Uykulu şoför ve heyecandan yerinde duramayan ben, nihayet evi buluyoruz. Gördüğümde biraz hayal kırıklığına uğruyorum. Uç katlı, zevksiz ve sıradan bir apartman. Kuzguncuk deyince ve adam da ressam olunca, zihnimde o eski ahşap binaları yakıştırmışım ona. Heyecanla zile basıyorum. Bir süre sonra kapının açılma sesi geliyor, içeri giriyorum ve merdivenleri çıkmaya başladığımda, nihayet yukarıda onu görüyorum. Dizlerimin bağı çözülüyor sanki. Dimdik duruyor merdiven başında, yüzünde belli belirsiz bir gülümseme. Hırpani bir görüntüde olduğunu, merdivenleri çıkıp ona yaklaştıkça fark ediyorum. Sakalı birkaç günlük, üzerinde kirli bir kot ve eskimiş bir sweatshirt. Evine gece vakti bir hanım davet ediyorsun, insan toparlanmaz mı biraz, ne bileyim? Bu özensizlik rahatsız ediyor beni.</p>
<p>Sanatçı bu, çalışırken böyle kendilerini salarlar kızım, adanı çalışıyor.</p>
<p>İçeri girdiğimizde mantomu alıyor ve “Gel” diyor, “atölyeme geçelim.” Atölye dediği, evin arkasında nispeten büyük bir oda. Geçerken göz ucuyla yatak odasını da görüyorum ve yakında orada birlikte olacağımızı düşünerek içimden gülümsüyorum. Bir oda daha var, kapısı kapalı. Bir kahve içseydik bari, diye düşünürken atölyem dediği odaya giriyoruz.</p>
<p>Duvarlarda ters çevrilmiş tuvaller. Tam ortada büyük bir şövale. Üzerinde büyük ve bembeyaz bir tuval. Anlaşılan büyük bir portre olacak, diye seviniyorum. İyi... Ne kadar uzun sürerse, o kadar iyi.</p>
<p>“Hemen başlayalım,” diyerek bir sandalyeye oturtuyor beni. Biraz bozulsam da belli etmemeye çalışıyorum. Beklentim, çalışma öncesi biraz sohbet etmekti. Ama anlaşılan beyefendiye ilhanı gelmiş, vakit kaybetmek istemiyor.</p>
<p>Oturduğum zaman, eliyle yüzümü oraya buraya çevirerek bana bakıyor. Parmaklarının dokunduğu her nokta yanıyor yüzümde. Başımın değişen her açısıyla, onun yüzündeki o gülümseyen ifade de değişiyor. Nihayet bir açıda karar kılıp, “Böyle kal,” diyerek şövalenin başına geçtiğinde, hayretle az önce keyifle gülümseyen adamdan eser kalmadığını fark ediyorum. Taş gibi bir yüz ve alev alev yanan gözlerle çalışmaya başlıyor.</p>
<p>“Hep geceleri mi çalışırsın böyle?”</p>
<p>“Sus!”</p>
<p>Susup kalıyorum. Bir endişe kaplıyor içimi, ama tanıdık bir endişe bu. Ne yapacağı, bana ne verip vermeyeceği belli olmayan, bu tür karmaşık ve zor adamların karşısında duyduğum o lezzetli endişe. Beni kamçılayan, karşılaştığımda doğru hedefe kirlendiğime inandıran, isteğimi on kat arttıran endişe.</p>
<p>Zor adamlar... Zor adamları zorla kendine bağlayan Mina. Sonra o zorluklara dolanan Mina. Söz konusunu zorluk, “elde etme” sırasında olmuyordu açıkçası, âşık olduğum adamları etkilemek kolaydı. Ne istediklerini anla, o kadın olduğuna inandır, adanı o kadım nihayet bulduğuna inansın ve sana âşık olsun. Olurdum da zaten, tam da istedikleri kadın olurum ben. Ne isterlerse yaparım. Yeter ki sevsinler beni, yeter ki vazgeçilmez olayım, yeter ki o bitmek tükenmek bilmeyen bir açlık ve istekle peşinden koştuğum aşkı, aşkımı nihayet bulayım.</p>
<p>O zaman bitecek. Ne bitecek Mina?</p>
<p>Her adamın istediklerini yapa yapa nihayet, “Seni seviyorum,” dedikleri günü hep kazandım, hatta genellikle benimle evlenmek de istediler. Ama onca çabalayıp hedefime ulaştığım o anlarda, adama mutlulukla sarılıp, “Ben de seni çok seviyorum,” derken, oyuğun yanmaya başladığını hissettim yine. Neden yanıyor peki o zamanlarda da? Dursun istiyorum. Panikle daha çok yapışıyorum adamlara... daha çok uğraşıyor, daha çok oynuyorum. Neden bilmiyorum, sonra hepsi eziyet etmeye başlayıp kötü davranıyor bana. O kadar iyi, her istediklerini yapan, deli gibi seven, sevgiden başka hiçbir şey istemeyen kadına kötü davranmaya başladılar. Yapmak istemediğim şeyleri daha çok istediler, yapmak istediklerimi ise daha çok engellediler. Sustum, denedim, gerçekten denedim. Ama ben isteklerini oldurmaya çabaladıkça, daha çok öfke saçtılar bana. Biraz daha uğraşırsam düzeleceğine, dengesizliklerinin biteceğine, sakinleşeceklerine ve hayalimdeki yaşamı kurabileceğime inandım. Hem kendim hem onlar için istedim. Hayalimdeki gibi bir ilişki... Ama yanlış hedefmiş onlar. Yanlış adamlarmış. Sonunda bir noktada hep anladım ve öfke içinde ağlaya ağlaya her birinin yaşamından çıkıp gittim. Benim adamlardan yana şansım yok.</p>
<p>Ama Celal başka biliyorum, gör bak.</p>
<p>İçimden onun ismini sayıklaya sayıklaya çalışmasını izliyorum. Arada kenetlenen gözlerimiz dışında hiçbir bağlantı kuramıyorum. Öylece sabırla duruyorum. Yorulup bir ara verecek elbet, diye bekliyorum. Bir yandan hayranlıkla onu seyrediyorum. Bu odada onurdayım ya, mutluyum, çok mutluyum. Ne kadar zaman geçtiğini bilmiyorum. Çakşırken yüzünün giderek daha gerginleştiğini fark ediyorum. Giderek gözlerinin bakışı sertleşiyor. Bedenini, yüz ifadelerini inceliyorum doya doya. İçimdeki elde etme isteği ve aşk nefesimi kesiyor sanki.</p>
<p>“Bu akşamlık bu kadar yeter.”</p>
<p>İrkilerek kendime geliyorum.</p>
<p>“Bakabilir miyim?”</p>
<p>Hayretle bakıyor yüzüme ve sadece “Hayır!” diyor. Şaşırıyorum. Ama sorun çıkarmamalıyım. Anlayışlı olmalıyım.</p>
<p>Kendimle ne yapacağımı bilemez halde yerimden kalkıp, koridordan salona doğru yürüyorum. Salonda çok az eşya var. Dört sandalyeli bir masa, bir tane çift kişilik koltuk, yerde iki minder ve büyük bir televizyon. Duvarlar boş. Neden? Neden hiç resim yok duvarlarda? Yadırgıyorum. Hem bunu hem dekorasyonun özensizliğini hem sıradanlığını ve hatta olmayışım... Gelişigüzel atılmış eşyalar. Yerlerde bir sürü kitap. Koltuğa ilişiyorum. Ben geldiğimde bu ev ne hale gelecek acaba?., içimden kıs kıs gülüyorum, içeriden gelen seslerden tuvalete girip çıktığını anlıyorum. Sonra koridorda bana doğru yaklaşan ayak sesleri. İşte şimdi sadede geleceğiz inşallah diye düşünürken, “Sana taksi çağırayım Mina,” diyor.</p>
<p>Sinirleniyorum, gerçekten o an kan beynime sıçrıyor hayal kırıklığıyla.</p>
<p>Sakın, sus, belli etme, cool ol.</p>
<p>Hafifçe başımı sallayarak onaylıyorum, sanki iki çift laf etmeden taksi çağırması eri doğal şeymiş gibi. Telefonu kapattığında mantomu getiriyor. Bir taraftan benim tepkilerimi ölçtüğünü hissediyorum. Sessizce mantomu giyiyorum ve dönüp gözlerine bakıyorum. Bir an öylece kalıyoruz göz göze... Acaba?</p>
<p>“Taksi gelmiştir.” Bir adım atıp kapıyı açıyor.</p>
<p>“Ne zaman geleyim bir daha?” diye bir sonraki görüşmeyi garantiye almaya çalışıyorum. Gitmek istemiyorum. Orada, hatta sonsuza dek orada kalmak istiyorum. “Ben ararım yine,” diyor buz gibi bir sesle. Uzanıp bir öpücük konduruyorum yanağına, irkildiğini hissediyorum. Sonra dönüp merdivenlerden aşağı iniyorum çabucak, arkamdan seslenmesini, “Dur Mina!” demesini umut ederek. Ama tek duyduğum kapının biraz da sertçe kapanma sesi oluyor.</p>
<p>Taksiye binip koltuğa çöküyorum. Yine hayal kırıklığı. Tüm gücümü toplayıp “Ulus lütfen,” diyebiliyorum şoföre. Bir sigara yakıp saate bakıyorum. Sabahın beşi olmuş, inanamıyorum! O odada saatlerce, su bile içmeden oturmuşum. Sokaklar, ışıklar sıra sıra akarak geçiyor gözlerimin önünden. Bulunduğum noktayı anlamlandıramıyorum. Boş boş bakıyorum, bomboş kalıyorum. Ne oldu şimdi Celal?</p>
<p style="text-align: center;"><img alt="00D" src="../Images/00D.jpg"/><br/></p>
</body>
</html>