<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
</head>
<body>
<h3 style="text-align: center;">“Şimdi” denen zamanda...</h3>
<p style="text-align: center;"><img alt="00B" src="../Images/00B.png"/><br/></p>
<p>“Kendi rızamla girdim bu işe biliyorum ve seni suçlamıyorum, ama olmuyor işte Mina, olmuyor.”</p>
<p>Oturuyoruz iskeledeki çay bahçesinde. Hemen evin karşısı.</p>
<p>Bir hevesle geldiğim bu derme çatma çay bahçesi. Ben razıyım neresi olsa aslında...</p>
<p>“Cevap ver, ne olur susma Mina.”</p>
<p>Konuşmayı unuttum ben Celal Bey. Konuşamıyorum artık, çok korkuyorum. Ağzımdan çıkacak her kelimeden korkuyorum. Kelimelerin anlamını bilemiyorum artık, öylesine herhangi bir kelime, bir anda öylesine parlatabiliyor ki seni ve... Riske giremem, susacağım. Susmak en güvenlisi. Böyle konuşurum ben, içimden cevap veririm.</p>
<p>“Mina!”</p>
<p>“Celal, ne diyorsun, anlamıyorum?”</p>
<p>Gözlerim doluyor. Nefesim tıkanıyor. Hava çok sıcak. Çok çok sıcak. Giderek boğuluyorum sanki. Söylediğini almak istemiyorum, alamam. Alırsam ben hiç olurum, toptan yok olurum. Tek bir şeye programlıyım. Hiçlikten kurtulmam tek bir şeye bağlı. Bu işi yürütmek! Nasıl bitiririm? Ne demek ki o? Nereye dönerim? Yemden bir yaşam kurmak, yeniden bir şey olmaya çalışmak... Midem bulanıyor, her şey etrafımda dönüyor.</p>
<p>“Kızım cevap versene, bak sinirlendirme beni ya! Allah kahretsin, nasıl bi yaratıksın bilmiyorum ki?!”</p>
<p>İşte geliyor ateş ateş üzerime kelimeleri. O aşağılayan kelimeleri. Başladı... Boş ver, sen atındır dur kendini, sus, geçer bu fırtına da.</p>
<p>“Mina, peki madem öyle söyleyeceğim. Kızım anlamıyor musun, istemiyorum seni! Midem bulanıyor artık, iğreniyorum senden ya!”</p>
<p>İşte yine canım yanıyor. Hep ne kadar alıştım desem de, yeni bulduğu sözler veya yollarla canımı yine ve yeniden yakmayı başarıyor. Yaşlar boşalıyor gözlerimden aşağı, yaşlarla birlikte yalvaran kelimeler: “Celal, niye öyle diyorsun? Ne yaptım ben sana, ne istesen...”</p>
<p>“Sus! Ağlama! Cehennemin dibine ya, defol git hayatımdan!”</p>
<p>Kalkıp gidiyor masadan, yine öylece kalıyorum boşalan yaşlarımla bir başıma. Ağlaya ağlaya yok olmak istiyorum orada, o iskelenin çay bahçesinde. Salaksın!</p>
<p>Kaskatı kalakalıyorum. Etrafımdaki sesler giderek uzaklaşıyor. Sanki bir balonun içine soktular beni; her şey, sesler, görüntüler bulanık. Net olan sadece o en duymak istemediğim.</p>
<p>Attı seni sokağa işte...</p>
<p>Nasıl? Neden? Ama istediği her şeyi yaptım ben. Bitti mi yani? Peki, ne olacağım şimdi ben?</p>
<p style="text-align: center;"><img alt="00D" src="../Images/00D.jpg"/><br/></p>
</body>
</html>