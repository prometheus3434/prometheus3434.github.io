<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
</head>
<body>
<h3 style="text-align: center;">“Şimdi” denen zamanda...<br/></h3>
<p style="text-align: center;"><img alt="00B" src="../Images/00B.png"/><br/></p>
<p>Dışarıdan bakıldığında, neredeyse sadece çalışıyorum. Bana sorsanız yıllar yıllar sonra ilk kez yaşıyorum. Gerçekten yaşıyorum. Çalışabilmek için yaşıyor, yaşayabilmek için çalışıyorum. Her hücremde öylesine derin bir sevda başladı ki, karşılaştığım her insana gerçeği anlatabilmek istiyorum. Ajansta, bunu yapabilmek için çalışıyorum; akşamlan ve hafta sonlan ise direkt bunu yaparak çalışıyorum. Çalıştığım her insan biraz nefes aldığında, ben nefes alıyorum; biraz uyandığında, ben biraz daha uyanıyorum. Nasıl nefessiz bırakırım kendimi? Nasıl uykuda kâbus görürken bırakırım orada? Bu duygularla biraz daha, biraz daha... Ayrılık yok ki. Sen, ben yok ki. Ne zaman yorulsam, ne zaman duracak gibi olsam bir başka çalan telefonla, bir başka mesaj ile yeniden koşmak istiyorum. Bana sorarsanız ben ilk defa var oluyorum. Varoluş amacım ise her anda gerçeğe hizmet etmek, gerçeği içime çekmek, gerçeğe yeniden gerçeği sunmak. Yaşam da beni istediği an, istediği yönde kullanıyor. Ne zaman, nerede işe yarayacağımı bilmiyorum. Ben teslimim, yaşam biliyor, önüme getiriyor, gelen karşısında kim olacağımı seçiyor ve her an biraz daha işliyorum. Mina gerçekten Mina oluyor, deneyimliyorum.</p>
<p>Bugün de uyandım, güzel bir kasım günü, üstelik pazar olduğu için uzun bir tatil günü var önümde. Sabahın erken saatleri. Dost ile yürüyüşe çıkıyorum. Henüz herkes sabah uykusunda, kimsecikler ortada yok, diye düşünürken; ileride Uzunya’ya doğru inen yokuşta, biraz ilerimde yürüyen birini fark ediyorum. Biraz daha odaklandığımda bunun Selim olduğunu görüyorum. Beden dilinden biraz gergin olduğu anlaşılıyor. Bir taşı ayağı ile vurarak havalandırıyor. Belli ki bir şeyleri çözmek, çözebilmek ya da avazı çıktığı kadar bağırabilmek ya da tekme tokat bir şeylere geçirmemek için atmış kendini sokağa. Öylesine karışabiliyor ki insan bazen bu yolda.</p>
<p>Selim, Ma’nın yeni çocuklarından, yirmi yaşında genç bir adam. Ma’nın çocuklarından pek çoğunun bir dönem yaşadığı eski odamın bugünlerdeki sahibi. Oldukça da zor bir süreçten geçiyor. Zira kokain, alkol, sigara, antidepresan, uyarıcılar diye sıralayabileceğim, sıralarken bile içimin çekildiği pek çok maddeyi kullanarak kendini itina ile yok ettiği bir süreçte tanışmış Ma ile. Tanışmış ve tabii yönü değişmiş. Bir süre Ma’nın kaynaklan ile ayarlanan tıbbi desteklerle geçen yoksunluk dönemi ve sonrasını kapsayan ilk dönemi atlattıktan sonra, üç aydır Ma’nın evinde gerçeğe doğru yürümeye başladı. Selim’in en büyük aşkı kemanı. Hep öyle olmuş. En büyük arzusu konservatuara girmek ve sonrasında da yurtdışında eğitimine devam edip, dünya çapında bir keman virtüözü olmakmış. Tüm yaşıtları oyunlarla büyürken, o hep kemanı ile yatmış, kalkmış, çalmış, çalışmış. Okul da, sosyal yaşamın tüm diğer getirileri de hep keman çalışmalarının ardında kalmış. Zira öğretmen bir kan koca olan ailesi de, varını yoğunu Selim’in bu hayalini gerçekleştirmek için seferber etmiş. Selim de “onlar benim için neredeyse yaşamadı” baskısı ile sadece keman olmuş. Ancak lise son sınıftayken bir konserinde tanıştığı bir kız, kemanı tek aşk olmaktan çıkarmış. Yaşamı bu defa keman ile bu kız arasında gidip gelmeye başlamış. Kızın peşinden yeni arkadaşlar, yeni yaşam biçimleri, eğlence biçimleri de girmiş yaşamına. Üniversite sınavlarının olduğu, konservatuara girmesi ama mutlaka girmesi baskısını en yoğun hissettiği bu dönemde, bir de başa gelen bu yeni aşk ile dengesi kaymaya başlamış. Yıllarca zamanı tek bir odağa göre ayarlayabilen Selim, iki aşk arasında kaldığı bu yoğun baskılı günlerde oldukça karışmış ve bunalmış. Üstelik kız arkadaşının peşinden girdiği yeni çevre, onların o yaşlarda kazandıkları özgürlükleri ile iyice daldıkları gece yaşamı da onu iyice yörüngesinden çıkartmış, idare etmeye çalışsa da ailesi ile çatışmalar, senelerdir hayalini kurduğu ve o uğurda çalıştığı bir geleceğe ulaşıp ulaşamayacağına karar verecek sınavların, elemelerin baskısı, pek çok rahatlama, gevşeme ve kendinden kaçış yolunu barındıran bu dünyaya iyice çekmiş onu. Ama son darbe, kendisi gibi ertesi gün sınava girecek kız arkadaşının evinde rahatlamak için bir araya geldikleri o akşamüstü gelmiş. Kızın “Hadi bir kadeh, rahatlayalım ya biraz,” kelimeleri ile başlayan teklifini kabul etmesi, zincirleme bir çöküşe çekmiş onu. İlerleyen saatlerde ortaya çıkan kokain, kızın ısrarı, cinsel dürtüleri fazlasıyla uyanmış bir erkeklik kafası ve kız karşısında zayıf kalmak istemeyen bir çocuğun karışımında, sızana kadar içmiş. Böyle olduğunu zannediyoruz. Tahmin ediyoruz. Zira yaşamda öyle büyük yol ayrımları, öyle şok edici keskin dönüşler, nereden geldiği belli olmayan bir kasırgada bir diğer tarafa savruluşlar vardır ki, ne kadar geriye sarıp “Ama neden, nasıl?” diye baksak da, tam olarak ne olmuş olduğunu anlayamayız. Selim de anlayamamış. Ertesi gün kendine geldiğinde ve sınavı çoktan kaçırdığını fark ettiğinde, gerçekten aklını oynatacağını hissetmiş. Ne yapacağını bilemeyerek acı içinde koştuğu evinde ise gece boyunca oğlunu aramış, korku ile çıldırmış bir babanın saldırısı ve aşağılaması karşılamış onu. Kendisini öfke ile evden kovan babasının sözlerini o kendilik nefreti ile ciddiye alan Selim, o günden sonra bir daha eve dönmemiş, dönememiş. Zaten yaşama da dönmek istememiş. Yaşamak için bir sebep bulamamış. O güne dek yaşadığı her günün işaret ettiği yön artık kendisine kapandığında, o yönde artık ilerleyemediğinde kendisi ile, üstelik de artık ölümüne nefret ettiği kendisi ile ne yapacağını bilememiş. Ondan sonrası tümüyle sefalet, orada burada bir yaşam. Oradan buradan temin edilen maddelerle tümüyle bir kayboluş. Bu gidiş Ma ile rastlaşma noktasına gelene dek hep aynı yönde olmuş. Ma ile karşılaşmaları ise bir metro durağında gerçekleşmiş. İlk karşılaştıkları gün metroya giren Ma, trene doğru ilerlerken duyduğu keman sesi ile donakalmış. Durup dinlerken bir yandan da keskin gözleri ile izliyormuş Selim’i. Bu denli büyük bir yeteneğin, bu denli zor bir parçayı, bu haldeyken, bu mükemmellikte çalıyor oluşu öylesine şaşırtmış ki, “O an onun hikâyesine dalmaktan başka şansım yoktu,” diye anlatmıştı bize. Yerde oturmuş, önünde bir ceket, ceketin üzerinde bir tas, keman çalarak, biraz karın doyurmak biraz da yine kendini uyuşturmak için para toplamaya çalışan Selim’i dinlemiş, Selim durana dek... Ne kadar sonra bilinmez, parça bittiğinde tasa para atmış Ma. Yüzüne bile bakmadan gelen bir teşekkür fısıltısı duymuş. İşte ondan sonra aralarında geçen o birkaç cümle ise her şeyin başlangıcı olmuş.</p>
<p>“Neden teşekkür ediyorsun?”</p>
<p>Başını kaldırıp ilk defa Ma’ya bakmış Selim. O gözlerdeki acı ve tükenmişlik ile o an ilk karşılaşmasında, Ma yeni çocuğunu gördüğünü bilmiş.</p>
<p>“Efendim?”</p>
<p>“Teşekkür dedin ya, neden teşekkür ettin?”</p>
<p>“Para verdiniz ya işte,” diye uyuşuk ve sıkkın bir cevap gelmiş Selim’den.</p>
<p>“Keşke para verdiğim için değil, gerçekte o çalanın kim olduğunu görebildiğim için teşekkür etseydim”</p>
<p>“Ne?”</p>
<p>“Önümüze sen diye attığın bu saçmalık yerine diyorum, gerçeğini gördüğüm için teşekkür etseydin. Çünkü görüyorum. Senin artık göremediğini ben görüyorum.” 44</p>
<p>“Duydun mu beni? Seni görüyorum diyorum.” “Duydum,” demiş dişlerinin arasından tıslayarak.</p>
<p>“Sana da göstermemi ister misin onu peki? Var mısın?”</p>
<p>Bu konuşma ve ardından gelen uzun çekişmeler, Selim’in sokaklardan çıkıp Demirciköy’e uzanan iyileşme sürecini başlatıyor. Onunla ara ara ben de sohbet ediyorum. İlk geldiğinde kendine olan büyük öfkesi ve nefreti, bana benim buradaki ilk günlerimi hatırlatmıştı. Selim ile bir kez daha anladım ki, hikâyeler fark etmiyor aslında. Hikâyeler farklı olsa da yaşanan hep aynı. Kendinden ters yöne hızla yol almak ve bir daha geriye dönüş yolunu bulamamak. Bulabilmek için çırpındıkça daha çok kaybolmak. Nasıl bu denli kaybolmayı başardığını ve neden bir türlü dönüşü bulamadığını anlayamadığın için de giderek büyüyen, artan, griftleşen kurbanlık hikâyelerinin içinde nefessiz kalıp boğulmak. Çare diye ilişkilere, maddelere, işe, yemeye, alışverişe, paraya, estetiklere, kısaca yapışılacak, iyi hissetmek adına medet umulacak ne varsa yapışmak. Çünkü bilinçsiz insan için, bu dünyada bir kurban olan kendisi dışındaki her şey iki gruba ayrılır: Kurban edenler ve çare olabilecekler. Oysa bu dünyada ne seni kurban eden ne de çare olabilecek bir sey yoktur kendinden başka.</p>
<p>Kurban olan yoktur ki bu sistemde, kurban eden nasıl olsun? Seçim vardır, ama bilinçli, ama bilinçsiz. Bilinçsiz seçimleri ile yeniden ve yeniden ıstırap yaşatır kendine insan. Çareye gelince... Bu dünyada çare olarak yapışacağın her şey, er ya da geç geçiciliğini ve dolayısıyla ıstırabına çare olamayacağını sana gösterecektir. Aslında giderek anlıyorum ki, buranın tek anlamlı işlevi de bu gerçeği bize gösterebilmesidir. Gerçekte tek çare, buranın ve kendinin gerçeğine uyanmak ve bilinçli olarak kendini yaşamaya başlayabilmektir. Neşe, huzur ve varoluş sevinci ancak o zaman deneyimlenir. Şimdi önümde, sıkkın bir oluşla yürüyen Selim’i izlerken, şu an bana bu denli net gelen bu gerçeği, çok değil bir sene önce ne denli kuvvetle “deli saçması” olarak tanımlamış olan zihin durumumu hatırlıyorum.</p>
<p>Selim de aradığı çarelerle giderek aşağı yuvarlanan ve en dibi bulanlardan biri. Ben işte. Yine ben, yine ben. Nereye baksam ben. Bunu idrak ettiğimden bu yana, bu dur durak bilmeden anlatma aşkı da her geçen gün büyüyor içimde. Anlayamazdım Ma’yı eskiden. İnsan nasıl kendi özelini ve yaşamını yok edercesine başkalarına verir kendini bu kadar derdim. Şimdi biliyorum artık. Onun için başkası diye bir şey olmadığını biliyorum. Her şey ‘Bir.’ Gerçek ‘Bir.’ Bu dünya, dünyada karşılaştığım her şey benim bilincimin bir yansıması ise gördüğüm her şey de ‘Ben’im işte. Gördüğüm dünyanın kurbanı değil, bilakis onu oluşturanım. Ben bilincim. İşte bilinci her uyku katmanından biraz temizleyebildiğimde de, yaşam bunun yansıması olarak biraz daha aydınlanıyor.</p>
<p>“Heey!” diye sesleniyorum. Selim duruyor ve arkasını döndüğünde beni görüyor. İfadesinde olumlu bir gelişme yok. Hızla yanma koşuyorum tüm neşemle, Dost da hızlanıyor benimle ve Selim’e sevgisini hoplamalarla gösteriyor hemen.</p>
<p>“N’aber adamım?” diye sarılmak için bir hamle yapıyorum, ancak omuz silkerek yola devam ediyor.</p>
<p>“Beraber yürüyelim mi? Yalnız mı devam etmek istersin?”</p>
<p>“Fark etmez.”</p>
<p>“Ma nerede?” diyerek, elleri montunun ceplerinde, kafası önüne eğik, bana içinde bir alev topu yanıyormuş hissini veren Selim’in yanında yürümeye başlıyorum.</p>
<p>“Evde. ‘Git kendini topla, öyle gel,’ dedi. Selim uymadı mı isteklerine, kapı dışarı ederler zaten.”</p>
<p>Söyleniyor. Ben sorduğum için bile değil esasında. Zihnindeki söy-lenmeyi ben sorunca dışarı doğru seslendiriyor sadece.</p>
<p>“Dur, dur dur. Şu an hikâye yazıyorsun, hatta ağır romana bağlamışsın dostum, biliyorsun ve hatırlatırım,” diye gülerek onu biraz daha gerçeğe çekmeye çalışıyorum.</p>
<p>“Ne hikâyesi ya? ‘Git,’ dedi işte.”</p>
<p>“Ya Selim, sana evden mi git dedi? ‘Git kafayı topla,’ demiş kadın. Neresinden anlıyorsun, neresinden bakıyorsun Allah aşkına? Hem ne oldu anlatsana sen bana? Niye kızdırdın Ma’yı?”</p>
<p>Sessizlik. Yürümeye devam ediyoruz. Sahile gelip tekrar yukarı çıkıyoruz. Eve dönmek istemediği için köy meydanına geldiğimizde tekrar sahile doğru dönüyor. Ben de. Belli ki konu ağır. Susuyorum ve Dost ile ben de nereye yürürse onunla yürüyoruz. Akışın zamanlaması en doğru zamandır. Sabırla bekliyorum. Yaklaşık kırk dakika sonra yol arkadaşımdan bir ses çıkıyor yine:</p>
<p>“O beni kızdırdı, hatta delirtti asıl,” diye kırk dakika evvel sorduğum soruya cevap vermeye başlıyor. “Babamlarla buluşma ayarlıyor, düşünebiliyor musun? Buraya davet edecekmiş. Konuşmuşlar. Daha doğrusu beni ilk bulduğunda konuşmuş, o zamandan beri ara ara bilgi veriyormuş düşünebiliyor musun ya? ‘Artık buluşma vakti,’ dedi. ‘Görüşmen lazım,’ dedi.”</p>
<p>Birden bağırıyor:</p>
<p>“Ben onları sildim, anlıyor musun?”</p>
<p>“Öncelikle sakinleş. Ve hemen merkezine gel. Silmiş olan çakma Selim’di. İnandığın bir hikâye sonucu. Şu an orada değilsin Selim. Zihnin seni aynı hikâyeye çekmeye çalışsa da, sen onu seçmeyebilirsin. O gün, o Selim çoktan bitti.”</p>
<p>“O gün filan değil Mina. Selim bitti, neden kabul edip bırakmıyor anlamıyorum.”</p>
<p>“Selim gerçekten sohbet edecek miyiz, yoksa kendine acımaya devam mı edeceksin? Çünkü ben sana acıyamayacağım. Kendine acıman bitince konuşuruz istersen.”</p>
<p>“Mina elimde değil, o günleri düşündükçe öfkeden çıldıracak gibi oluyorum...”</p>
<p>“Hey, şimdi buradasın. Bırak o günleri. Buraya gel. Hem biliyorsun ki öfke korkudan kaynaklanır. Gel gerçeğe bakalım. Neden korkuyorsun? Sen bana onu söyle.”</p>
<p>Ve ağlamaya başlıyor. Ona sarılıyorum. Katıla katıla ağlıyor. Öfkenin çözülerek gerçeğe doğru yola çıkışı... Yalana sıkı sıkı tutunmaktan gelen gerginliğin zincirlerden boşanırcasına dağılışı. Bekliyorum. Nispeten sakinleştiğinde sahile doğru yürüyüp deniz kenarında bir kayanın üzerine oturuyoruz. Dost denize adıyor hemen. Nasıl da salına salına yüzüyor, bir de kafasına bone taksak, 6O’lı yılların hanımlarından biri yüzüyor zannedilebilir, onu uzaktan seyrederken. Yaz kış suyu gördü mü atlıyor Dost’um.</p>
<p>“Korkuyorum... çünkü babamın ve annemin ne söyleyeceğini, ne yapacağını bilmiyorum. Daha da korkuncu ne yapacağımı ve ne söyleyeceğimi ben de bilmiyorum Mina.”</p>
<p>“Neden bilmen gerektiğini düşünüyorsun ki? Bilemiyorum diyen kim şu an? Zihnin. Zihin bilemez. Bırakacaksın, o anda gelecek zaten. Önceden planlayabileceğin! zanneder zihin, olmaz. Bilemez. Bırak.”</p>
<p>“Bunca zaman sonra? Nasıl bırakayım, ödüm şeyime karışıyor ya. Nasıl bakacağım onlara? Ne söyleyeceğim? Ya ters bir şey söylerse yine babam? Kaldıramayacağım bir şey?”</p>
<p>“Şu an sadece acıdan kaçmaya çalışıyorsun. Zihninin elinde kaçabileceğini zannederek. Oysa acıdan kaçmak, sadece acıyı ıstıraba dönüştürür Selim. Üstelik sen bunu yaşadın. Bizim yolumuz bu değil, biliyorsun.”</p>
<p>“Ne yapacağım peki?”</p>
<p>Çare bekleyen korku dolu çocuk gözleri ile bakışlarla bana bakıyor. Bu noktaya geldik ya gerisi kolay, biraz daha rahatlayarak konuşuyorum:</p>
<p>“Yaşayacaksın Selim. O an ne getirecekse yaşayacaksın. Var olabilmek için yaşamın içinden geçip gidebilmeliyiz, yaşamın getirdiği her anın. Nefesi tutmamalıyız artık, nefes alıp vermeye devam ederek önümüze gelen ne ise yaşamalıyız. Zihin tabii ki izin vermek istemeyecek.</p>
<p>Tabii ki seni eski hikâyede tutmak isteyecek. O, onun devam etmesi gerektiğine inanıyor, biliyorsun. Ama sen o hikâye değilsin. Sen o düşünceler ve o düşüncelerin yarattığı duygular değilsin. Sen şimdi burada olansın. Şimdi bu Selim var. O buluşma anında da, o anda olan Selim, ailesi ile olacak ve o anın sorumluluğunu alarak deneyimleyecek.”</p>
<p>“Eskisi gibi devam etmemesi gerektiğine ben de inanıyorum, ama işte... Beni nerede bulabileceklerini söylemek bile istemiyorum. Kaybolmak istedim hep. Nasıl düşmeyeceğim buna? Nasıl ayrı kalabileceğim bu düşüncelerimden?”</p>
<p>“Korktuğundan inanmak istiyorsun sadece, izleyen ol, o gelen sözde koruyucu düşünceleri, hikâyeleri, bırak geçip gitsinler. Seninle birleşemesinler. Sen önünde ne varsa anda, burada ne varsa ona odaklan. Bak şu an seninle bu konuşmayı getirdi yaşam bize. Her an neredesin, sen ona bak. O gün de kendini o ana bırak, ne yapacağını kendini o anda, ancak o ana bırakırsan bilir ve yaparsın. Yaşarsın. Hepsi bu. Böylelikle her seferinde biraz daha özgürleşir, yeni olasılıkları deneyimleyebilirsin. Acıdan kaçma odaklı yaşamak, çıkmaz bir sokaktır. Böyle yaşamanın nasıl olduğunu biliyorsun ve bu sabah da güya acıdan kaçabilmek adına zihninin elinde geçmişe yuvarlandın.”</p>
<p>“….”</p>
<p>“Bak Selim, ben neyi çok net gördüm biliyor musun? Zihnimiz bizi koruyamaz. Tam tersi, o acının kaynağı olan değersizlik madenini daha da genişletmeye, derinleştirmeye yarar. Değersizlik hissinden kaçmak isterken, kendimizi algılayışımızı, yani değersizliğimizi tekrar tekrar yaşarız. Acı gelir, acıdan kaçmaya çalışır ve yine başa döneriz. Dünya ne zaman isteklerimize uymasa, acı kendini göstermeye başlar ve zihnimiz de dengeyi sağlamak için hemen hikâyelerini atar ortaya. Bu an ile yüzleşmeyelim diye yazar da yazar. Ma’nın dediği gibi Andersen’den Masallar.”</p>
<p>“Acı mı çekelim yani?”</p>
<p>“Hayır. Acı çekmek ile acıdan kaçmayı bırakmak aynı şey değildir. Seçimimiz, acıdan kaçmaya çalışmayı bırakmak olmalı. Ama bu zannettiğin gibi acıyı değil, gerçekten yaşayabilmeyi sunar bize. Her anı cesaretle, onunla bir olarak olduğu gibi yaşamayı getirir. Olanlara direnmeyi bırak, kontrol etmeye çalışmayı, onlarda gördüklerine göre şekil alma çabalarını. Kendin olarak tam gözünün içine bak o anın, kendi gerçeğini sun ona ve yaşama, ‘Ben de varım!’ de.”</p>
<p>“Bütün bunlar oldu ve şimdi buradayım,” de diyorsun.</p>
<p>“Evet ve hatta ‘Şimdi ne yapabilirim?’ de. Etki ol. Yeni bir başlangıç için etki ol. Tepki vererek eski hikâyeyi doğrulamak ve tekrarlamak yerine, her sorumluluk alıp, yeni bir olasılık için etki olmayı seçtiğimizde, çakma benliğin kabuğuna bir darbe indirir ve onu çatlatırız. Kabuğa vurduğumuz her bir çekiç darbesinde, kabuğun o bölümü kırılıp dağılırken, o yanmayı duyacaksın belki evet, ama korkmayıp içinden sıyrılabildikçe, bu yanmalar seni korkutmayacak. Aksine birazdan, biraz daha gerçeğini yaşayabileceğini ve özgürleşeceğini müjdeleyen haberciler olarak tanımlayacaksın onları.”</p>
<p>“Yani o korkunun üzerine gideyim, görüşeyim öyle mi?”</p>
<p>“Üzerine filan gitmene gerek yok. Sadece o anın getirdiklerinin içinden geç. Bırak ne getiriyorsa getirsin, senin gerçeğinle o anda birleşsin. Deneyimle alacağını al ve geçip gitsin. Yaşamak bu. Evet görüş ki ıstırabın bitsin. Kaçma artık, geç içinden. Olan oldu. ‘Ben şimdi ne yapabilirim?’ diyen ol. Başlangıç ol. Onlarla yepyeni bir ilişkinin başlangıcı ol. Sonrasında o an ne getirirse oraya doğru ilerlersin, ama bilirsin ki ilerleyen gerçeğindir.”</p>
<p>Beni onayladığını ifade etmek için başını sallıyor. Gözleri doluyor sonra, başını eğerken mırıldanmasını duyuyorum:</p>
<p>“Çok özledim onları Mina. Bir kere daha istemezlerse beni...”</p>
<p>Ona sarılıyorum. Tutuyor kendini biliyorum, ağlamamak için tutuyor. Bir süre birbirimize sarılı kalıyoruz. Ona öylece sanlı dururken, ona mı bana mı ikimize de mi bilmediğim sözler dökülüyor dudaklarımdan:</p>
<p>“Sen artık kendini istemeye, sen kendine sahip çıkmaya başladın. Mühim olan bu, inan bana gerisi gelecektir. Sen kendini bırakma yeter.”</p>
<p>Ma’nın evine döndüğümüzde Selim kapıdan girer girmez Ma’ya sarıldı ve koşarak duşa gitti. Ma uzun uzun beni süzdükten sonra, “Gördüğüm kadarı ile vakit gelmiş Mina,” diye yine üç bilinmeyenli denklem tadında cümlelerinden birini attı ortaya.</p>
<p>“Neyin vakti Ma?” diye soruyorum Dost, Biber ve Karam ile oynaşırken.</p>
<p>“En üst ihtimalini yaşama vakti. ‘Bir’e dönüş başlamış canım, görebiliyorum, çok şükür.”</p>
<p>“Bir’e dönüş mü?”</p>
<p>“Bir’e uyanış, Bir’e dönüştür bilinçte Mina. Yolculuğun en güzel bölümü başlamış,” diye keyifle gülümsüyor. Nereden anladığını bilmiyorum, ama gerçekten de o şu an içeride duş alan çocuğun rahatlaması ile bir o kadar kendimin rahatladığım, ayrılık diye bir şey olmadığını giderek daha çok deneyimliyorum. O gün eve doğru yürürken de milyarlarca ayrı parça olduğunu zanneden bilinci, Ben’i düşünüyorum. Milyarlarca parça ile ayrı ayrı özdeşlemiş bilinci. Bu ayrılık rüyasından uyanış için, her bir parçanın, her birimizin, bu her bir insan tasarımının, bilinç yoksa boş bir kılıftan ibaret olduğunu, bilincin tek gerçek olduğunu anlama yolculuğundan geçmesi gerekiyor. Bu yüzden uyanış bireysel. Plan bu. Her bir sözde parça kendini kılıf ile özdeşleştirmeyi bıraktıkça, daha daha bütünlüğüne kavuşacak bilinç. Her bir parça kendini deneyimlerken, ayrılık var zannettiği için uyanış bireysel. Buradan başlamalı. Neye inanıyorsam gerçeğimi o zannederim ve yürümeye de oradan başlamam gerekir. Kendimi ayrı bir zihin/beden zannettiğim bu deneyimde, Bir’liğime doğru yolculuğa yine bu tasarımım üzerinden başlamam gerekir. Önce Mina olacağım. Yani zihni kenara alıp, bilinçli şekilde Mina olacağım. Mina’nın yaradılışına teslim... O gerçekleşebildikçe, daha çok daha çok “O” olmayı deneyimleyeceğim. İşte orada uyandıkça tamlığıma, mükemmelliğime, ihtiyaçsızlığıma, gücüme, özgürlüğüme, bileceğim: Dışardan hiçbir şey beni daha fazla ben yapamaz. Bana bir şey katamaz. Eksiklik yok. İhtiyaç yok. Tamım. Ben, ben olduğum müddetçe her şey yolunda, işte o zaman Ben’in tamlığını, mükemmelliğini bu tasarımda deneyimlemeye başlarım. Gerçeğimi hatırlamaya başlarım. Gerçekten nefes almaya başlar, gerçekte aldığım her nefesle daha çok soluyabildiğim aşkı içte hisseder, yaşarım. Sonra o aşkın kendinden kendine olduğunu, çünkü her sözde parçanın gerçeğinin de aynı olduğunu idrak ederim. Diğerini görürüm ilk defa, diğerini keşfederim. Diğerinin de “Ben” olduğunu, aynı ve “Bir” olduğumu keşfederim. Ayrılık yok, idrak ederim. İşte o zaman başlar tasarımın en üst ihtimali, ben o zaman Mina’yı “Aşk” için, “Bir” için, “Ben” için hizmette var ederim. Her bir sözde parça böyle uyandığında... İşte Mesih gelir mi dünyaya? Mesih’in gelmesi dedikleri, bilincin tamamının uyanması demek midir acaba?</p>
<p>Bu idrak bir coşku veriyor ki, bütün bedenim titriyor sanki. Yatağa kendimi bırakıp, o titreşimin bedenimdeki etkisini izleyerek tavana bakarken Dost yanıma atlıyor. Öpüyorum onu, sarmaş dolaş yatıyoruz Dost’umla beraber. Anlıyor yine bir şeyler çözüldü içimde, yine birtakım prangalar açıldı, biraz daha ilerledim ışığa. O da yanaşıyor bana, nasipleniyoruz birlikte. Coşku, şükran sarıyor her hücremi sanki. Şükürler olsun. Öyle net ki planın basamakları, öyle net ki. Her şey “Ben” ise, en üst ihtimalin yaşanması her güne aynı soru ile, aynı aşk ile başlamayı getiriyor: Mina ile bugün yine kendime, Ben’e, Bir’e ne veriyorum? Neye kaynak oluyorum? Özetle: Ben kim oluyorum?</p>
<p style="text-align: center; "><img alt="00D" src="../Images/00D.jpg"/><br/></p>
<p>Buz gibi havaya aldırmadan camlar açık, arabamda gaza basmış gidiyorum. Amacım, varlığı beni boğacakmış gibi her an genişleyen yanımdaki genç kadım metro istasyonuna bir an önce ulaştırıp, kendi yalnızlığıma kavuşmak. Arabadaki sessizlik giderek büyüyor. Sessizlik ne kadar tuhaf olsa da, konuşmak ve içimde büyüyen öfkemin dışa dökülmesine yol açmak istemiyorum. O an tek istediğim dengemin sarsılmaya başladığının bilinci ile Özge ile arama mesafe koymak.</p>
<p>“Kızdın değil mi bana?”</p>
<p>Bu soru içimdeki öfkenin daha da artmasına sebep oluyor. Zira kızmamam lazım.</p>
<p>“Mesele benim kızıp kızmamam değil Özge. Bu senin yaşamın. Seninle bir yol yürüdük, çok da güzel yürüdün, şimdi tam ters yöne gitmeyi seçmene bir anlam veremesem de...”</p>
<p>“Tam ters değil inan, sen çok yardımcı oldun tabii, sadece aşk bu Mina. Çok seviyorum. Hem sadece o mu? Hastane, arkadaşlarım, ne bileyim... Biliyorum çok şikâyet ettiğim zamanlar oldu ama...”</p>
<p>Aşkmış. Aşkın bu zihin palavralarının bahanesi olarak kullanılması... Nihayet kendi cehennemi olan hapishanenin kapışım açtığında, tam da yürümeye başlayabilecekken, korkudan bir adım atamayacak hale gelip, “Ya esasında çok âşığım ondan,”, “Ya esasında o kadar da kötü değil,” diye diye palavralarla, insanın gerisin geri koşarak hücresine girmesi, tekrar kapıyı çekip kilitlemesi. Sonra da bunu yalanlarla mazur göstermeye çalışması. Anlaşılabilir mi bu? Midem bulanmaya başlıyor. Anlamak istemiyorum. Hatta o an onun beynine inmek istiyorum. “Geri zekâlı, ne yapıyorsun farkında mısın?” diye haykırarak onu tepelemek istiyorum. İşte bu yüzden, bu hale geldiğim için daha da sinirleniyorum.</p>
<p>“Neyse Özgecim, sen seçimini yapmışsın madem, ben susuyorum. Hadi görüşürüz.”</p>
<p>Arabayı metro istasyonunun önüne çekip inmesini bekliyorum. Zekeriyaköy’de, Reyhan’ın stüdyosundaki çalışmamız sonrası hava çok soğuk olduğu için onu metroya bırakacağıma söz vermiştim. Gerçi bir çalışma da olamadı ya...</p>
<p>“Görüşürüz Minacım. Her şey için çok teşekkürler. Kerem Abi ile konuşursan da selam söylersin.”</p>
<p>Başımı sallıyorum. Arabadan iner inmez yine camlar açık ve hırsımdan gözlerim dolarak Demirciköy’e doğru hızla ilerliyorum. Özge, Kerem’in İstanbul’dayken çalıştığı hastanede çalışan bir hemşire. Henüz yirmi beş yaşında. Aynı hastaneye bağlı çalışan ve kendisinden yirmi beş yaş büyük ve evli bir kalp cerrahı ile üç yıldır ilişki yaşıyor. Bu ilişki başladığında, onun hastane içinde pek çok açıdan avantajlı yani “torpilli” hale gelmesini sağlamış tabii. Bu başta pek havalı bir durumken, adamın “Ben gel deyince ve sadece ben isteyince geleceksin” özetli ilişki anlayışı, zaman geçtikçe Özge’yi üzmeye başlamış. Saf Özge’nin, bu ilişki şekline dayanmaya devam etmesi tabii ki bir zaman sonra Cerrah’ın eşinden boşanıp kendisi ile evleneceği, ünlü ve başarılı bu kalp cerrahının karısı olacağı hayalleri sayesinde olabilmiş. Ancak üçüncü yılın sonunda Özge çöken sinir sistemi ile bu adama olan bağımlılığına ek olarak bir bağımlılık daha geliştirmiş. Her geçen gün umutsuzluğuna ve işinin doğası gereği içinde bulunduğu stresli ortama sözde çare olabilmesi adına hastane ortamında ve yine sevgilisinin yardımı ile kolayca ulaşabildiği antidepresanlara, ağrı kesicilere yönelmiş. Yöneldikçe daha, daha, daha... Yaşamı, adama yalvarmalar ve beklediğini alamadıkça haplara yine gidiş ile geçen bir sarmala dönüşmüş. Üstelik bu haplara ulaşım için de maalesef aynı adamın yardımına muhtaç oluşu, Özge’nin tüm yaşamını bu adamın elinde yok oluşa doğru sürüklenmeye daha da kitlemiş. Kerem bu konuyu bana açtığında öylesine üzülmüştüm ki, Kerem’den bir yolunu bulup Özge’yi benimle tanıştırmasını rica etmiştim. Kerem’i hastanede ziyaret eden arkadaşı pozunda bir gün Özge ile tanışmış, o gün sohbet muhabbet ile nefes çalışmaları almaya ikna etmiştim onu. Bir süre sonra Kerem’in de Özge’ye desteği ile birlikte çalışmaya başlamıştık. Aylardır süren zihin çalışmaları, nefes çalışmalarının da yardımı Özge’nin önce haplardan, sonra da bu adamdan kurtuluşuna kapı açmış, onun yeni bir yaşama başlamasına imkân vermişti. Özge haplara olan bağımlılığından kurtuldu, zihin çalışmaları ile desteklediğimiz buluşmalarımızda öylesine güzel ilerledik ki, en son başka bir özel hastanede iş dahi bulmuştu. Yıllardır çalışmış olduğu hastanede son günlerini yaşadığı günlerdeydik işte. Bugün de yine çalışmalarımıza devam etmek için hevesle buluşmuşken karşımda bambaşka birini görmek beni şoke etti. Ne olduysa olmuş, Özge görüşmediğimiz iki haftada tümüyle terse giderek adam ile ilişkisine geri dönmüştü. “O da beni çok özlemiş Mina. Aklı başına gelmiş. Boşanacak söz verdi. Hem arkadaşlarımdan ayrılmak da üzüyordu beni...” diye devam eden açıklamalarını dinlerken sanki peş peşe tokat yiyordum. Böyle bir şey nasıl olabilirdi? İnsan bu denli gerçeğe uyanmışken, derleyebilmişken kendi gerçeğine, içinden çıktığı kuyuya kendi isteği ile güle oynaya nasıl dönebilirdi? Kendine yine aynı yalanlan nasıl söyleyebilirdi?</p>
<p>“Aaaaaaaaaaaaaaa! ”</p>
<p>Arabanın içinde haykırıyorum. O sırada telefonum çalıyor. Arayan Ma. “Neredesin Minacım?”</p>
<p>“Köye dönüyorum Ma.”</p>
<p>“Dur, dur, o ses ne öyle?”</p>
<p>“Kafam çok bozuk. Biliyorum dengelenmem lazım, şu arabadan ineyim kendimle ilgileneceğim evde Ma. Sinirlendim, saçma sapan...”</p>
<p>“Bak ne diyeceğim? Canım balık istedi, hadi gel Kilyos’ta bir balık yiyelim seninle, hem de konuşuruz.”</p>
<p>Ma bana kesinlikle iyi gelecekti. En azından “Anlayamıyorum!” çığlıklarıma çare olabilirdi.</p>
<p>“Ok, on dakikaya kapındayım Ma.”</p>
<p>Restorana gidene dek yol boyunca olan biteni anlatıyorum ona. Çalıştığım kişilerle ilgili onun görüşüne de hep başvurduğumdan, karakterleri de biliyor zaten. Yemeğe oturduğumuzda benim isyanlarımı gülümseyerek dinledikten sonra nihayet ilk sorusunu sorarak konuya giriyor:</p>
<p>“Minacım anladım. Kız adama geri dönmüş. Bunda anlaşılmayacak bir şey yok zaten. Bence burada çok daha önemli olan sen neden bu haldesin?”</p>
<p>“Biz bu kadar ilerlemişken nasıl olmam Ma?”</p>
<p>“Güzelim, bak bir şeyi iyi anla. Bu yolculuğu kim ile ne kadar uzun süre yapmış olursan ol, ne kadar harika sonuçlarım görmüş olursan ol, sen bir araçsın. Elinde fener çalıştığın kişilere yolu gösterirsin. O kişi yürür ya da yürümez, o onların seçimi...”</p>
<p>“Ama yürümüştü Ma, yürümüştü, yürüyordu...”</p>
<p>“Yol bitti mi Mina? Bitmez. Yolun bu noktasında bitirmeyi, hatta tümüyle başa dönmeyi o tercih etti. ‘Neden?’ diyorsun. Nedenini tabii ki biliyorsun. Bilmiyor musun?”</p>
<p>“Korkuyor tabii. Korktu.”</p>
<p>“Biliyorsun işte. Özgürlüğün bilinmezliği, içerisini zaten bildiğin hapishaneden, cehennemden daha korkunç gelebilir bazen insana. Zihin tanıdık olanı sever Mina. Korktu mu, o korkusunu kullanıp kolaylıkla en başa döndürüverir kişiyi. Bunda anlaşılmayacak bir şey yok. Bu yolda ileriye doğru her hamlede, zihin önüne yepyeni korkular bulup serer. Onları dinleyip, inanırsan geriye dönüş kaçınılmaz olur. Bu nedenle ilerlemenin tek yolu ‘hep ileri’ komutu ile hareket etmektir. Durduğun an bitersin. Allah yardımcısı olsun. Zira tekrar uyanmadıkça her başa dönüş, daha beter sonuçlara vardırır kişiyi. Ancak buna alış Mina, bu işi yapacaksan bu da bunun bir parçası, insan uyandığı halde yenik düşüp geri dönebilir. Kimi yürür, kimi başlamaz bile, kimi yan yoldan döner...”</p>
<p>Gözleri dalıyor uzaklara. O an anlıyorum ki binlerini hatırlıyor, binlerini merak ediyor, şaşırıyorum.</p>
<p>“Sen de yaşadın mı böyle gerçekten?”</p>
<p>“Yaşamaz olur muyum? Kaç kişi gerisin geri gitti de, hatta bana düşman bile oldu. Alış buna.”</p>
<p>“Düşman mı?”</p>
<p>“Tabii ki. Bak şimdi kişi geri döner, ama içte artık uyanmıştır bir kere. Gerçeği görmüştür bir kere, sadece bir adım daha atmak öyle korkutmuştur ki geriye dönmek daha cazip, daha kolay gelir. Ancak bu geri adımı atarken suçluluk da hisseder. O suçluluğu taşımak ister mi? Tabii ki hayır. O zaman ne yapacak? Hooop, onu öfke olarak sana yansıtır. Sen yanlış olursun, sen eksik olursun, sen katı olursun, sen manyak olursun, sen deli olursun... Ne bileyim, zihni sana ne giydirerek rahat ederse o olursun. Mühim olan çamuru sana atıp rahatça cehennemine dalsın.”</p>
<p>“Peki, bu seni çıldırtmıyor mu?”</p>
<p>“Hah işte esas mesele bu. Dedim ya sen neden bu haldesin?”</p>
<p>“Çünkü delirdim Ma! Geri zekâlı gibi gitti adama. Evlenecekmiş! Bok evlenir o adam onunla, hem evlense ne olacak ya, pis herifin teki.”</p>
<p>“Dur, dur, dur kızım dur. Bak şimdi beni iyi dinle. Mesele bu değil. Biliyorsun. Biliyorsun da Özge madenine çomak soktuğu için unuttun. Senin öfkelendiğin ne? Gerçekten Özge’ye neden kızdın?”</p>
<p>Adama geri döndü diye görünüyor, ancak bu olan... Neden kızıyorum? Çünkü...</p>
<p>Bir süre içime dönüyorum. Nihayet gerçek dökülüyor:</p>
<p>“Kendini mahvediyor Ma. Aşk palavraları ardına gizlenerek kendini mahvediyor.”</p>
<p>“Kim gibi?”</p>
<p>“Kim gibi, kim?”</p>
<p>“Çakma Mina gibi...” Gerçek, bir fısıltı halinde dökülüyor ortaya. “Tıpkı Mina’nın bir zamanlar yaptığı gibi. Haklısın burada kendime öfkemi yansıtıyorum.”</p>
<p>“Bak gördün mü? Mina’yı hâlâ affetmediğin, kendinde hâlâ temizlemediğin yerler şükür ki hep işte böyle çıkıyor karşımıza. Ben çok kişinin geriye gidişini hüzünle deneyimledim. Ama tepki vermem, o an döner ve ilerlerim. Çünkü bende bir karşılığı yok. İnsan geri dönebilir. Bunu bilirim ve kabullenirim. Her an ben yeniden ilerlemeyi seçerim. Ben kendimden sorumluyum.”</p>
<p>“Kaybettiğim yıllara çok kızıyorum Ma, haklısın. Karşıma Özge gibiler geldikçe hâlâ ‘keşke’ diyorum. ‘Nasıl öyle olabilmişim?’ diyorum.”</p>
<p>“Onlar gelmeye hep devam edecekler Mina. Çünkü hep kendimizi görüyoruz. Karşımda kendimden başka ne görebilirim ki? İç dünyanda barış varsa, kabul varsa geldiklerinde onlara yine de kabulünü, sevgini sunabilirsin. Anlarsın ve kabul edersin. Ama içte öfke, kendini ve geçmişini hor görme, aşağılama varsa, sana o geçmişini hatırlatana öfkelenirsin, tepki verirsin. Aslında kendine olan öfkeni dışarıya aynen yansıtırsın.”</p>
<p>“….”</p>
<p>Bir süre sessizce balıklarımızı yiyoruz. Denize dalıyor gözlerim. Karadeniz koca koca dalgalar olmuş, patlıyor da patlıyor peş peşe. Kendi içime benzetiyorum onu o anda.</p>
<p>“İçim şu deniz gibi kaynıyor, haklısın.”</p>
<p>“Söyle bana, Mina’da neyi kabul edemiyorsun bu kadar?”</p>
<p>Gözlerim dalıyor yeniden. Gözlerim doluyor.</p>
<p>“O zayıflığını. Aşk, aşk diye o denli kendini yok saymasını. Bir nebze sevgi için dilenmesini, kendini paspas etmesini... biliyorsun işte. Ne kadar palavra olduğunu gördükçe şimdi...”</p>
<p>“Peki sana bir soru: O Mina’nın başka bir seçeneği var mıydı? Yani o Mina’nın o zamanki inançları, o inançlara dayalı korkulan ile başka türlü davranmasına, senin şu an tercih edeceğin gibi davranmasına imkân var mıydı?”</p>
<p>Derin bir nefes alıp o günlerdeki Mina’ya bakıyorum. Yoktu tabii.</p>
<p>“Yoktu Ma. O, o kadardı, o masallara inanıyordu. Zihninin yazdığı senaryolara, kâbuslara, o kâbuslardan kaçış için sözde kurtuluş yollarına. O doğrultuda da hareket etti hep.”</p>
<p>“Bir insanın inançları doğrultusunda davranmaktan başka seçeneği var mı Mina?”</p>
<p>“Yok. Haklısın, ben de onlara inanıyordum. Gerçekten o, bu, şu adamın çare olacağına, bana değer katacağına, mutlu olabileceğime...”</p>
<p>“O zaman, o günlerdeki Mina’ya kızılacak bir durum var mı?”</p>
<p>“Evet, ama yine de dilerdim ki...”</p>
<p>“Bak sana ne diyeceğim. Bırak bu ‘dilerdim ki’ lakırdıları ile o Mina’ya üstten bakmayı. O da sensin, sen! Bu Mina kim ki ona üstten bakıyor, küçümsüyor ha? Tam tersine ona müteşekkir olmalısın.”</p>
<p>Sesi öylesine keskinleşmişti ki, yine ben de ister istemez yerimde dikleştim, takip etmeye çabalar buldum kendimi.</p>
<p>“Müteşekkir olmak mı?”</p>
<p>“Tabii ki. O zavallı, o korkudan büzülmüş, bir damla sevgi için kendini paramparça etmeye hazır, değersizlikten kendini görünmez hale getirmiş, kendilik nefreti içinde boğulan Mina, nefes bile alamıyorken, sürüne sürüne de olsa seni gerçeğin kapısına getirdi. Daha ne yapsaydı? Gelinebilecek en muhteşem yere getirdi seni, uyan! O halde bile buldu kapıyı. Sadece buldu mu? Hayır kapıdan içeri ilk adımı atmayı bile göze aldı. İşte ona müteşekkir olmalısın hanımefendi. Bugün buradaysan, onun bu cesareti sayesindedir. Sen kim oluyorsun da küçümsüyorsun? En büyük adımı atan o günlerdeki Mina’dır.”</p>
<p>Başım önüme eğik kalakalıyorum. Hatırlıyorum. Ma ile ilk karşılaşmaları, o korkulan, bir adım bile atacak halim kalmamışken bilinmezliğe atılan o titrek adımları. Yeniden o Mina’yı hissediyorum, onu alıyorum içime. Bir başka görüyorum onu. Şimdi bu şekilde bakınca, gidebileceği milyonlarca saçma yön varken, o halde iken bile gerçeği seçebilmesi, içimi şükranla dolduruyor. Sanki o an içimde yer yer kalmış oyuk parçalar da dolmaya başlıyor.</p>
<p>“Sürekli çalışmam lazım değil mi? Yüzleşemediklerimle, kabul edemediklerimle, suç saydıklarımla, hata dediklerimle, hepsiyle çalışıp temizlemem lazım ki, bu işi yapabileyim.”</p>
<p>“Aynen öyle canım. Bu yolda ‘Mina’ dediğin o yaşam hikâyenden kaçtığın kadar tökezlersin. Bak, herkes şimdinin gücü lafını ezberlemiş tekrarlayıp duruyor ancak şimdide olabilmek için önce çok daha güçlü bir alanla yüzleşmek gerek. İnsanın üzerinde etkili en büyük güç, geçmişin gücüdür. Zihnin seni onunla yönetir. Önce oraya gideceksin ve zihninin oradan beslenerek başına ördüğü çorapları çıkarıp atacaksın. Nasıl mı? Zihnindeki geçmişinle yüzleşerek. Bakıp, kabul edip, temizleyip ilerleyerek. Onların merkezine cesaretle bakacaksın: Almaza yattıkların, yoktan saydıkların, inançların, zihninin işine geldiği gibi üretilmiş yorumların, hikâyelerinin, hikâyelerinin... ve işte bu safsata içinden gerçeğini çıkarıp ortaya koyacaksın. Zihnin, üretilmiş bir geçmiş yorumunun gardiyanıdır. Ve ancak bu hapisten çıkabilirsen ‘Şimdi’de kendini yaşayabilme şansın olur. Gerçek özgürlüğün, zihinden özgürleşmenin tanımı da budur.”</p>
<p>“Evet, gözünün içine bakamadığım konuyu kullanarak zihin geldi bugün devirdi beni işte. Ben hâlâ kendimi kabullenmiyorum demek ki.”</p>
<p>“Oysa kabullenilmeyecek nesi var? O günleri o inançlarla yaşarken, başka çaresi var mıydı? Yoktu. Ama kendini sürüne sürüne tek çözüme getirmeyi de bildi. O günlerdeki seni hatırlıyorum da, büyük soru işaretiydin açıkçası. ‘Yapabilecek mi bakalım?’ demiştim. Çok hasarlıydın, çünkü çok palavra idi zihnin. Ama başardın ve bak hâlâ yürüyorsun. Üstelik o günlerin, şimdi beğenmediğin o hallerin yeni seçtiğin bu işinde seni öyle avantajlı yapacak ki.”</p>
<p>“Haklısın, kendim de aynı yollardan geçtiğim için karşı tarafta neler oluyor bitiyor hemen anlıyorum.”</p>
<p>“Gördün mü işte bak. Kabullen ve o zenginliği kullan. Karşında gördükçe ve kabullendikçe insanı, işte böyle çileden çıkmazsın. ‘Olabilir,’ dersin, ‘insan bu,’ dersin, işte Özge de insan. Sadece korktu yavrucak, bir adım daha atamayacak kadar korktu. Zihni ne dediyse, içinde neler olduysa öyle çok korktu ki, aslında şimdi o ne kadar kendini kandırmaya çalışsa da, yine ne bulacağını çok iyi bildiği cehennemine geri dönmeyi tercih etti. Allah yardımcısı olsun. Başka ne söylenebilir? Sana gelince, çalışmalarında böyle dengeni şaşırtan bir şey her olduğunda hemen kendine bak. Biliyorsun, dışarıda denge bozulduysa ne olursa olsun kaynak sensin.”</p>
<p>“Yani kızmakta bu kadar haklı olsam da Özge’ye...”</p>
<p>Ağzımdan çıkanı kulağım duyduğunda pişman oluyorum. Haklı olmak gerçekte asla geçerli bir konu değil. Hemen düzeltiyorum:</p>
<p>“Pardon pardon, haklı olmakla ne alakası var tabii.”</p>
<p>“Evet, öfkenin haklılığı diye bir şey yoktur.”</p>
<p>“Ama hiç mi öfkelenmeyeceğiz Ma?”</p>
<p>“Canım Mina, biliyorsun amaç, olan olduğunda senin kim olmayı seçtiğindir. Haklı olmak da ne? Bir bakalım ne demek? Öfke demek, tepki vermek demek. ‘Bu böyle olmamalı,’ demek. Yani bir şeyler oluyor, sen kim isen, yani kâinatın üzerinde nasıl bir bilir kişi isen, diyorsun ki “Bu böyle olmamalı,’ ve üstelik bu yargında haklı olduğuna da karar veriyorsun.”</p>
<p>“Sen böyle söyleyince komik oluyor tabii.”</p>
<p>“Komik tabii ya insanın hali! Koca kâinat dönüyor, her an işlemekte. Ve sen buradan bir noktaya bakıp yok arkadaş bu böyle olmamalıydı, ben haklıyım filan. Sana mı soracak dünya? Oldu diyor, çoktan oldu, n’aber?”</p>
<p>Gülmeye başlıyorum. Sinirim zaten bozuk, böyle dalga da geçince Ma daha fazla devam etmesin diye araya giriyorum:</p>
<p>“Tamam tamam, anladım mevzuyu uzatma Ma.”</p>
<p>“Peki şimdi, daha önemli tarafına gelelim. Sen kim oluyorsun o zaman? Olana direnensin. Tepki verensin. Sen tepki veriyorsan, o ana zihninin çamurunu akıtıyorsun sadece. Oysa sen gerçeği seçtin Mina Hanım. Üstelik gerçeğe hizmet etmeyi seçtin. Bu ne demek biliyor musun? Olan karşısında her an, o anı yükseltmeyi seçmelisin. Bunda geri kaldığında hemen kendine dönüp, kendinle çalışmalı biraz daha çamurunu temizlemelisin. Temizlendikçe vereceğin tepkiler de azalacak, hem yaşama hem çalıştığın kişilere karşı daha şeffaf olabileceksin. Bu da başarını artıracak.”</p>
<p>“Anı yükseltmek mi? Bu yeni işte. Kastın ne?”</p>
<p>“Yeni değil aslında. Teslimiyetle yaşamak için başka bir tanım sadece. Her an, yani yaşamın sana geldiği her an ya ona tepki vererek, çamurunu atarak onu kirletirsin. Ya da onu kabul ederek, ona kendi gerçeğinle hizmet etmeyi seçerek, o anda kendin olmayı seçip o anla birleşerek onu yükseltebilirsin. O an, o olan sana geldiyse, seninle birleşmek için geldi demektir. Her an bir potansiyel taşır yükselmek için. Her anın bir yüksek olasılığı vardır potansiyel olarak bekleyen. Ama sen ‘Ben yokum,’ diyerek tepki verirsen, senin zihin dünyanda her şey bir o kadar daha düşecektir.”</p>
<p>“Bir örnek istesem? Mesela ben, Özge’nin karşısında onu kabul ederek mi yükseltirdim anı?”</p>
<p>“Aynen, olanı kabul ederek. Bu birinci adım. Ardından Mina’yı ona sunarak. Mina, Özge’nin yaşamında gerçeğin kapısı ise, gerçeğin kapısı kapanmaz Mina. O kapıyı ona açık bırakacaksın. Öfkelendiğinde ve yargıladığında tepki vermiş olursun, uzağa atarsın. Oysa o anda, ‘Seçimine katılmıyorum. Ancak senin seçimin. Dilerim her şey gönlünce olur. Ne zaman istersen ben yine buradayım,’ gibi gibi bir oluşla durabilirsen, onun gerçeğe dönebilme olasılığına hizmet ederek anı yükseltirsin. O anda Mina’nın gerçeği olursun. İşlersin.”</p>
<p>“Yine aklımı uçurdun. Tüylerim diken diken oldu. Ne kadar haklısın Ma. Ben bugün bu anlamda korkarım sınıfta kaldım.”</p>
<p>“Hepimiz, her an yürüyoruz bir tanem. Sınıfta filan kalmak yok. Ayağın kaydı, düştün. Şimdi kalkıp yine yürüyeceksin. Unutma, hep ileri.”</p>
<p>“O zaman her an seçimimiz anı yükseltmek olmalı.”</p>
<p>“Neden anı yükseltmek diyoruz? Çünkü an yaşam demek, yaşamı yükseltiyoruz. Sen önüne gelen her anda, çamurunu saçmak yerine gerçeğini ortaya koyarsan, ‘ben’ bir o kadar daha yükselir. Yani ‘bilinç’ bir o kadar daha yükselir. Yaşam da bilincin yansıması ya...”</p>
<p>Yanına gidip sarılıyorum ona. Yanaklarını öpüyorum. Restoranda-kiler dönüp bakıyor. Umurumda değil. Sarılırken gözlerim doluyor.</p>
<p>“Hadi otur, bırak zevzekliği. Tatlı yiyelim mi, sen onu söyle. Bir kaçamak yapalım mı?”</p>
<p>Başımı sallayarak yerime geçiyorum. Yemeğin geri kalanında bana neşeyle Alp Bey’in Datça’da bir ev aldığını ve birkaç seneye kadar buraya temelli gelmeye karar verdiğini anlatıyor. Anlaşılan Datça’ya yerleşme olasılığı doğmuş durumda. Kavuşacaklar nihayet. Çok sevindiriyor bu haber beni.</p>
<p>O akşam eve geldiğimde öncelikle eski Mina diye tanımladığım geçmişimle iyice bir barışıyorum. Suçlu yok hiçbir zaman. Sadece inanılmış olanlar sonucu yapılmış bilinçsiz seçimler var. En yargıladığımız insanın dahi inandıklarına bir an olsun inansak, aynen onun gibi davranırız. İnançlarımız ne ise oyuz çünkü. Mesele şu ki, zihnin elinde neye inandığımızdan habersiz savrulup duruyoruz. Ben de eski Mina’nın tu-kaka, yeni Mina’nın süper olduğuna inandıkça, eski Mina’yı hatırlatan her şeye büyük öfke ile tepki veriyorum tabii. Oysa eski ve yeni Mina diye bir şey yok. Hepsi bilincin farklı yansımaları işte. O zaman inandıklarımla ortaya koyduklarım o hallerdi, şimdi bu haller. O Mina’dan yürüdüm ben buraya. O Mina buldu yolu. Ben yolumu buldum. Çok şükür. Suç yok, günah yok; sadece hikâyeler, korku dolu masallar ve bunlara inanan bilinç var. Mina, bilinç olduğuna uyandı bir gün ve yeniden seçti. Her gün de yeniden ilerlemeyi seçiyor. Özge’ye gelince. Konu ile ilgili zihin çalışmalarımı yaptıktan sonra bu konuya tekrar baktığımda, içim hüzün ama bir o kadar şefkatle doluyor. Onu anlayabiliyorum. Ben o korkuyu, ben o ölümüne sevgi ihtiyacını biliyorum. O an tüm kalbimle Özge’nin de bir gün Mina gibi kurtulmasını, gerçekten kurtulabilmeyi seçmesini niyet ediyorum.</p>
<p style="text-align: center; "><img alt="00D" src="../Images/00D.jpg"/><br/></p>
<p>“Düşünsene Kerem, o kadar aydınlanma peşinde insan, bedeni yok sayıyor, tukaka diyor, ruhsallık iyi diyor. Arkadaş sen burada bedeninlesin. O da bir parça, kaldı ki o yoksa zaten yoksun. Ha, o burada ama sen onunla değilsen, yine yoksun. Aloo!”</p>
<p>Kerem karşımdaki ekranda kahkaha atarak gülüyor. İstanbul-Dubai arası vakit buldukça böyle Skype üzerinden konuşuyoruz. Onu çok özlüyorum. Sohbetlerimizi özlüyorum. Ara ara böyle buluşuyoruz.</p>
<p>“Mina bayılıyorum bu haline,” diyor kahkahalarının arasından.</p>
<p>“Ya Kerem dalga geçme, benim bunları anlatmam lazım. Daha çok insana anlatmalıyız. Yaşam işleyebilir Kerem. Bak bana, ne haldeydim, şimdi her şey nasıl dönüştü...”</p>
<p>“Canım benim, dalga geçer miyim? Sadece bu coşkun, heyecanın bana çok neşe veriyor. Anlatacaksın hiç merak etme. Sen de bunu yapacaksın işte.”</p>
<p>“Sen nasılsın?”</p>
<p>“İyiyim Mina. Burada her şey ışıl ışıl zenginlik biliyorsun. Öğretmek çok güzel geldi. Hem de çok. Buradan dönünce öğretebilmeyi Türkiye’de de nasıl yaşamımın bir parçası yapabilirim, diye düşünüyorum. Galiba yaşam boyu devam etmek istediğim bir deneyim, neyse bakalım. Günler genelde hep okul, ev ve hastane arasında geçiyor. Her şey iyi de, sizleri özlüyorum.”</p>
<p>“Ha, geleceksin yani. Oralarda kalma da.”</p>
<p>“Yok be güzelim. Ne yapacağım Arap ellerinde. Ama şimdilik bu. Şimdi burası. Sonra bakacağız biliyorsun. Araç nereye sürerse,” diyor ve göz kırpıyor bana.</p>
<p>“Senin diğer iş nasıl? Reklam yani?”</p>
<p>“Valla Kerem giderek uzaklaştığımı hissediyorum. Bazı sabahlar gitmeyi unutacağım neredeyse.”</p>
<p>Kerem yine gülüyor.</p>
<p>“Aman sakın uzaklaşmaya çalışan sen olma, ‘istemiyorum burayı’ modlarına girmeyesin. Ben hatırlatayım da, daha çok yapışır sana o taraf biliyorsun.”</p>
<p>“Biliyorum, biliyorum. Yaklaşmalar, uzaklaşmalar.”</p>
<p>“Dur iki dakika bekle, ben de biraz uzaklaşıyorum hemen geri geleceğim.”</p>
<p>Kerem’i beklerken, uyarısının bana işaret ettiği konuyu düşünüyorum. Yaklaşmalar ve uzaklaşmalar. Burada tek yönlü çekim var. Herhangi bir şey sana, ancak olduğundan daha yakınlaşabilir, senden aksi yöne doğru gidip senden kopamaz. Zira her şey zaten Bir. Zaten seninle. Belirli ölçüde sana yaklaşabilir veya uzaklaşabilir. Ama senden gidemez. Çekim tek yönlü. Her şeyi sadece çekebilirsin. İşte bu yüzden, “İstemiyorum, bu benden uzak olsun, gitsin, bitsin,” diye düşünce olarak odaklandığın şeye odaklanır, daha çok çekersin. Boşuna “İstemediğin ot burnunda biter,” dememiş büyükler. Amma da çok şeyi demiş o büyükler de biz ya ne demek istediklerini anlamamış ya da “Neden?” diyerek sorgulamamışız. Bunu konuştuğumuz gün Ma’ya “Peki ne yapacağız ya?” diye haykırmıştım isyanla. O halim gözümün önüne geliyor. Gülümsüyorum. Ma ise yine sabırla anlatmıştı. Burada her şeyi sadece çekebileceğimizi, ama her an seçimle neyi çekeceğimizi seçebileceğimizi oluşumuzla. “Neye odaklanırsan onu çektiğine göre neyi istemediğine değil, neyi istediğine odaklan.” Sen onu çekersin ve sen böyle başka şeylere yakınlaştıkça, odağın değiştikçe, artık tercih etmediğin deneyimde daha uzak kalır sana. Burada her şey Bir. Gerçekte ayrılamazsın. Sadece yaklaşmalar, uzaklaşmalar vardır. “Sen neyi deneyimlemek istiyorsan onu yaklaştır kendine, yaşamının sorumluluğunu al.” Böyle demişti. İşte ben de öylesine yeni dünyama, yazmaya çalıştığım programa, nefes ve zihin çalışmalarıma odaklıyım ki, ajans gerçekten giderek uzaklaşıyor benden. Sanki daha flu hale geliyor. Zamanını bekliyor, zamanı geldiğinde tümüyle diğer yöne geçeceğim ben.</p>
<p>“Orası çok soğudu mu?” Kerem yine karşımda yerini alıyor. Bir de ekranda olmasaydı, ah keşke şimdi gerçekten karşımda olsaydı...</p>
<p>“Valla bayağı soğudu. Eh neredeyse yılbaşı. Ya Kerem niye gelmiyorsun? Nasıl kaçırırsın yemeğimizi? İnanamıyorum. Bak Selim’in ailesi bile gelecek belki.”</p>
<p>“Selim’le buluşmaları çok iyi geçmiş değil mi?”</p>
<p>“Evet, hiç de Selim’in korktuğu gibi olmamış tabii. Onu böyle iyi görünce... düşünsene onların da senelerdir çektiğini. Ma biliyor tabii ne yaşanacağını, zamanı gelmese bu işi yapar mı?”</p>
<p>“Gerçekten acayip bir hikâye oldu bu. Ben de çok sevindim.”</p>
<p>“Ama konuyu değiştirmene izin veremem, gerçekten lütfen gel, hem çok özledik seni hem de sensiz olsun istemiyoruz bu sofra.”</p>
<p>“Minam zor. Sen de üsteleyip üzme beni,” diyor. Susuyorum çaresiz. Bu sene yılbaşı soframız eksik kalacak sanki. Böyle olmamalı sanki. İçim buruk susuyorum.</p>
<p>“Hadi canım, ben kapatıyorum artık. En kısa sürede görüşmek üzere.”</p>
<p>“Oki görüşürüz Keremim.”</p>
<p style="text-align: center; "><img alt="00D" src="../Images/00D.jpg"/><br/></p>
<p>Kalkıp pencereden dışarıyı seyrediyorum. Hava iyice puslu bir hale giriyor sanki. Acaba bu yıl da kar gelir mi? Aklım geçen yılbaşına gidiyor. Ne çok şey değişti, ne çok. Henüz bilmiyorum ki bu yolda hep öyle oluyor. Araç yolunda gittiğinde, hep daha üst ihtimallerini sıra sıra deneyimlemen için önüne seriyor. Pencerede bir sonraki yılın neleri getirip, neleri götüreceğinden habersiz bahçeyi seyrederken birden telefonum çalıyor. Arayan Ma.</p>
<p>“Müsaitsen hadi gel,” diyor. “Sana bir şey göstereceğim.”</p>
<p>Şaşırıyorum açıkçası, ne olabilir? Aklıma pek bir şey de gelmiyor, ama çabucak ve sıkıca giyinip Manın evine doğru yürümeye başlıyorum. Yürürken yaklaşmalar ve uzaklaşmalar konusunu düşünüyorum. Her şeyi kendine çeken tek yönlü bir çekim. Ayrılık yok ki. İstemiyorum dediğin her şey de sensin, nasıl iteceksin? Kendinin bir bölümünü nasıl uzaklaştıracaksın kendinden? Sen bir şeyi itemezsin, yanılgıdır bu. İtmeye kalkarsan sana doğru daha fazlası gelir, zira gerçek o itmeye çalıştığını kabule zorlar. Her şey Bir’den gelip Bir’e dönmeye çalışmaktadır bu âlemde.</p>
<p>Bu düşüncelerle kapıya gelip zili çalıyorum. Kapı açıldığında önce bir çığlık yükseliyor benden, aşın hayretten doğan bir çığlık! “Aklımı mı oynatıyorum?” korkusuyla çıkmış tuhaf bir ses ve ellerimi yüzüme kapatıyorum. Yaşlar akmaya başlıyor, çok saçma ama durduramıyorum. Kerem’in sesini duyuyorum:</p>
<p>“Dur be yavrum yapma! Aaa Mina sürpriz yapalım dedik, bak üzme beni ama.” Sarılıyorum ona. Ne kadar çok istemiştim gelmesini, ne kadar çok istemişim bu yeni yıla yine onunla girmeyi.</p>
<p>“Donduk hadi kapatın şu kapıyı,” diyen sesini duyuyorum Ma’nın.</p>
<p>Kerem’in omuzunun üzerinden ona bakıyorum, muzip muzip gülüyor. Gidip ona da sarılıyorum. O an öyle mutluyum ki, bütün dünyaya satılabilirim. Meğer bir saattir benimle Dubai’den konuşur gibi buradan konuşuyormuş Kerem. “Tevekkeli ne söylesem devamlı gülüp duruyordun,” diyorum. İyice sürpriz olsun diye böyle planlamışlar Ma ile. Kendime gelmem yarım saatimi aldı. İlk gördüğümde hayal görüyorum sandım çünkü. Zaten Ma ile tanıştığımdan beri her şey çok acayip, bir roller coaster’a<span style="font-weight: bold;"> (*)</span> binmiş gibi çılgın bir aşağı yukarı harekete geçti günler. Demin Dubai’de zannedip konuştuğumu birden karşımda görünce...</p>
<p><span style="font-style: italic;"><span style="font-weight: bold;">(*) </span>Eğlence parklarındaki hızla inip çıkan vagonlardan oluşan tren.</span></p>
<p>“İşte zan dünyası diyor,” Ma. “Zannettiğimize göre yaşıyoruz. Yalan dünya diyorum ya.”</p>
<p>“Bir de orada havalar soğudu mu, filan diyor ya,” diyerek koltuğun yastıklarından birini atıyorum Kerem’e.</p>
<p>Şakalaşırken sokak kapısından içeri Selim giriyor. Kerem ile tanışmışlar. Kerem sabah gelmiş.</p>
<p>“Ma ile konuşacaklarım vardı,” diyor Kerem. Göz kırpıyor Ma’ya. Belli ki konuşma iyi geçmiş.</p>
<p>“Sıra bize anca geldi yani diyorum.”</p>
<p>“Eee, Skype’tan aradım ya,” deyince ikinci yastığı da yiyor, hem de kafaya.</p>
<p>“Rahat durun yahu, Selim ne oldu görüştün mü çocuğum?”</p>
<p>Hepimiz Selim’e bakıyoruz. Haber önemli. Selim keman kariyerine devam karan aldı. Ailesi ile de kavuşma olduktan sonra Ma ile birlikte Türkiye’de olamasa da farklı olasılıklar üzerinden giderek kemanda yüksek bir eğitim olasılıkları araştırılmaya başlandı. Şimdilik en çok Moskova hedefleniyor, zira Selim bu daldaki birkaç Rus müzisyenden çok etkilenmiş. “O zaman Moskova’ya kitlenelim,” demişti Ma. Hedef belirlendi. “Şimdi ne yapabilirim?” diye bilinçli seçimimizi yaptığımız anda öncelikle arada kaybedilen birkaç senelik arayı kapatmak adına Selim’in özel ders alarak ilerlemesine karar verildi. Akış bu ya, Ma’nın çocuklarından biri olan Enes, inanılmaz yetenekli ve dünya çapında bir piyanist olma yolunda ilerleyen Selma Lir ile evlenmiş üç yıl önce. Ben Enes’i geçen yıl yılbaşı yemeğinde tanımıştım ve hatta eşi yurtdışında konserde olduğu için katılamamıştı yemeğe. Hemen Selma ile görüşüldü ve yine akış bu ya Selma, Moskova Çaykovski Konservatuarı mezunu ve şu an profesyonel müzik yaşamına özel eğitmenliği de katmış olan Ercan Sevgen diye bir meslekdaşından bahsetti. Bütün bu gelişmeler tabii ki hepimizi çok heyecanlandırdı. İşte bugün Selim, Ercan Sevgen ile görüşmeye gidecekti. Bu nedenle hepimiz heyecanla bakışlarımızı ona çevirdik. Selim her birimize bir baktıktan sonra elindeki keman kutusunu kenara koydu ve haykırarak zıplamaya başladı:</p>
<p>“Kabul ettii, kabul ettii, ettii, çalışmaya başlayacağız!”</p>
<p>Bunu duyunca hepimiz yerimizden fırladık, bir anda ortalık sevgi seline döndü. Sakinleştiğimizde Selim, Ercan Bey’in kendisini Moskova Çaykovski Konservatuarı başlıca hedef olmak kaydıyla, seçilecek birkaç başka okulun da giriş sınavları için çalıştırmayı kabul ettiğini anladık. Selim’in o gün gözlerinde gördüğüm canlılık ve umudu, yaşamım boyunca unutmayacağımı biliyordum. Gerçekten de yaşam oluşunun sorumluluğunu aldığında ve gerçeğinin yol almasına izin verdiğinde, nasıl da hemen dönüşmeye başlıyor. Bütün mesele “an” denilen kavramı anlayabilmekteydi. An olan tek zaman, an yaşam ve gerçekten yaşamak her an önüne kendini seren ve senin de parçası olduğun yaşamdan ayrı mı, yoksa onunla bir olmayı mı seçtiğine bağlıydı sadece.</p>
<p>Ma şömineyi yakıyordu. Ben de bu düşünceler içinde sahleplerimizi hazırlıyordum mutfakta. O an aklıma geçenlerde gözümün önüne gelen nefes alan tek ağız görüntüsü geldi ve hemen paylaşmak istedim.</p>
<p>“Buyurun sahlepleri bakalım.”</p>
<p>“Ohooo, böyle keyif üstüne keyif ben nasıl döneceğim Dubai’ye?” “O da senin sorunun canım,” diye gülüyorum. “Bakın, bakın bir şey gözümün önüne geldi geçen gün, bir anlatım gelişti sizinle de paylaşmak istedim şimdi.”</p>
<p>“Seni dinliyoruz,” diyor Ma hemen.</p>
<p>“Okey. Sağ olun. Şimdi bakın tüm kâinat Bir ya, bu Bir de nefes ritmi ile hareket ediyor esasında. Hani derler ya, tüm kâinat her an bir geriliyor ve bir genişliyor, sürekli bir hareket var diye. İşte ben bunu nefes ile birleştirdim kafamda. Kâinatı oluşturan her birim, bu her nefes hareketi olan An’da, kendini olduğu gibi ortaya koyuyor. O ortaya koyduğu oluş, tekrar içe çekilen nefes olarak alınıp bir sonraki verişte ortaya koymuş olduğun oluşa denk gelen bir sonraki An içeriğini getiriyor. Yani her an ortaya koyduğun, bütüne kattığın oluşun alınıp sana bir sonraki an olan karşılığını getiriyor. Sonra ona cevap veriyorsun oluşunla ve yenisi geliyor. Yaşama kattığın ne ise her an onun karşılığı olan bir olasılık önüne geliyor. Oluşun belirliyor. Yaşamın her anını bütünün, Bir’in oluşu belirliyor. Yaşam her an oluyor. Bir kocaman nefes alıp veren ağız sanki.”</p>
<p>“Vay vay vay!” diyor Ma. “Harika Mina, bu anlatımların çok kıymetli. Yani doğru takip edebildiysem, Ben her An’da nasıl var oluyorsam, yani her an kim oluyorsam, bir sonraki an için o olduğum kişiye yönelik bir olasılık oluşturuyorum.”</p>
<p>“Evet ama burada dikkate alınacak nokta şu: Ben. Her An, her şeye yani Bir’e cevap veriyor. Her an, her şeyin yani Bir’in önüne kendini sunuyor. Dev bir yansıma işte. Kâinat dediğimiz Bir’in yansıması, her an olan. Ol der ve olur diyoruz ya, esasında makro düzeyde bakarsan Bir her an ‘Ol!’ diyor ve oluyor. Her nefesle tüm kâinat her an yeniden oluyor.”</p>
<p>“Her an bir zar atılıyor sanki,” diyor Selim. “Sana düşen de...”</p>
<p>“Evet Selim, bu zar konusunu ben de düşündüm. Ama zar atılması şans faktörünü içeriyor. Bu yüzden tercih etmedim. Çünkü gerçekte rastgele bir şey yok. Etki, tepki, etki, tepki... Ama işte sırayı yanlış almamak lazım. Her an etki olan biziz gerçekte. Bir sonraki An’da önümüze gelen, yaşam dediğimiz, Bir’in yeni oluşu yani yeni An. Sen de o Bir’in içinde nasıl etki olduysan onu alıyorsun.”</p>
<p>“An kelimesini ‘Bir’in yeni oluşu’ diye bütünlemeni çok sevdim Mina, bravo. Çünkü An’da kim oluyorsun diyoruz, ama gerçekte ‘Tek Bir’ olduğundan bunların tamamının oluşudur An. Harika, bayıldım.”</p>
<p>“Sağ ol Ma. Mikro düzeyde baktığımızda her an kim olmayı seçiyorsun? Oysa zihnin elindeyken her şeyi tersten anlıyoruz. Sanki yaşam bir şey getiriyor. Ben ve o, yani benden ayrı bir şey olan yaşamın getirdiğini beğenmeyip tepki veriyorum. Böyle zannediyoruz işleyişi.”</p>
<p>“Ya da kontrol etmeye çalışıyorum, düzeltmeye çalışıyorum. Kabul etmeyerek direniyorum, benim istediğim gibi olacak diye direterek.”</p>
<p>Göz göze geliyorum onunla, Kerem, her zamanki gibi beni hooop diye anlayan ve üzerine koyan Kerem.</p>
<p>“Evet, bunların hepsi benden ayrı zannettiğim bir şeye verilen tepki. Oysa ben zannettiğim de o An’ın, o andaki yaşamın bir parçası. Tepki verdikçe bilinçsiz kalıyor, seçmiyor ve tepki verdiğimin benzer karşılıklarını çekmeye devam ediyorum. Yani sevmediğim şeyi katlayarak yine veriyorum içeri. Eee, daha çok oluyor ondan o zaman. Her nefes bana tepki verdiklerimden daha çok getiriyor.”</p>
<p>“Geri koyduğum bir sonra alacağımı etkiliyor yani değil mi?” diye atlıyor Selim.</p>
<p>“Aynen! Beğenmediğimize tepki vermek yerine, yeniden seçmeliyiz. Ben neyi deneyimlemek istiyorsam o olduğumda, yaşama onu sunduğumda, bir sonraki anda yaşam da daha çok o olacak. Bir adım, bir adım daha derken, tam da isteğim gibi bir yaşam beni kucaklayacak. Çünkü yaşamımdaki tek etki benim. Her an yeni bir an ve ben sorumluluk alıp etki olmayı seçebilirim. İşte bak sen de yaşamaya başladın Selim. Tren kaçtı diye kendine acımak yerine, etki olmayı seçip, ben ne yapabilirim dediğinde önüne serilenlere bak.”</p>
<p>Selim kafasını sallıyor. Olayların akışına kendisi de şaşkın hâlâ biliyorum. Ama bu bizler yani gerçeğe uyananlar arasında hiç bitmeyen bir hal. Hızla her şey o denli yolunda gitmeye ve yaşam öylesine tam da istediğimiz yönde değişmeye başlıyor ki, bu hayret hep bizle beraber ilerliyor. Ben de çok değil, iki sene önceki yaşamıma baktığımda...</p>
<p>“Bunu bir de Bir açısından düşün.” Ma’nın bu sözleriyle yine An’a dönüyorum. Ma devam ediyor:</p>
<p>“Tek ağız dedin ya, Bir. İşte o Bir’in her bir parçası bu sorumluluğu alıp etki olmayı seçtiğinde, kendi gerçeğini sunduğunda yaşama, her An cennet olmaz mı bu dünya?”</p>
<p>Hepimizin gözleri dalıyor şöminede çıtırdayan odunların görüntüsüne. Yaşamım boyunca unutamadığım birkaç andan biri olarak kazınıyor o An içime, her şey öylesine tam, öylesine mükemmel ki gözlerim doluyor, sadece var olmak o An’da bana tarifsiz bir doyum veriyor.</p>
<p style="text-align: center; "><img alt="00D" src="../Images/00D.jpg"/><br/></p>
<p>Yılbaşına altı, bizim yeni yıl yemeğimize ise bir gün var. Öğle tatilimde Kanyon Alışveriş Merkezinde koşturarak hediye alışverişimi tamamlamaya çalışıyorum. Selim’e alacağım hediye için bir erkek spor giyim mağazasının önünde durmuş vitrindekilere bakarken, birden camdaki yansımasını gördüğüm adam elektrik yemiş gibi irkilmeme sebep oluyor. Celal! İlk tepki olarak hemen arkaya doğru bir adım atıyorum. Halimden bir tuhaflık sezmiş olacak ki, şöyle bir dönüp bana bakıyor ve başını çevirip vitrine son bir bakış attıktan sonra mağazaya giriyor. Donuk ve şaşkınım. Hatta şoktayım. Tanımadı. Celal beni tanımadı! Bu farkındalık beni mutlu mu mutsuz mu etmeli, çıkaramıyorum. O noktada kilitlenip kalmış halde bekliyorum, elbet çıkacak, dışarı çıkacak ve...</p>
<p>“Merhaba Celal.”</p>
<p>“….”</p>
<p>“Celal, Mina ben tanımadın mı?”</p>
<p>Ölü bakışlar bana daha bir odaklanıyor. Kim bilir belki de ilk defa dikkat ediyor. Yüzünden belli belirsiz bir şaşkınlık dalgası geçiyor ve aynı ifadesiz yüz yerine geri dönüyor. Buz gibi, sanki zorlukla aralanmış bir ağızdan bir tıslama gibi duyulan bir ses cevap veriyor bana.</p>
<p>“Mina, değişmişsin, tanımadım.”</p>
<p>Rahatsız. Dimdik bakıyorum ona. Bu, varlığı ile beni titretmiş, bana korkular ve acılar denizinde yüzme kursu hediye etmiş bu adama. Ama aynı görüntüyü göremiyorum. Ben Celal’i göremiyorum bu adamda. Gördüğüm kaskatı ifadesiz bir yüz, bomboş gözler.</p>
<p>“İyileştim evet.”</p>
<p>O kadar sıkılıyor ki, bir sağa bir sola dolanıyor gözleri; kaçmak istiyorlar, bakmak istemiyorlar bana. Sıkıntıyla ağırlığını diğer bacağına geçirip, elindeki telefonun ekranına şöyle bir baktıktan sonra bana tekrar bakıyor.</p>
<p>“Neyse, seni gördüğüme se...”</p>
<p>“Dur dur bu karşılaşmayı kesip atmadan önce sana bir borcum var onu sunmak isterim.”</p>
<p>“Ne borcu Mina?” Sesindeki sinir yükselmeye başlayarak bana bakıyor.</p>
<p>Daraldı, kaçmak istiyor.</p>
<p>“Teşekkür borcu Celal. İnan sen olmasaydın bugün burada olmazdım.”</p>
<p>“Anlamadım neredesin ki? Yine saçma sapan...”</p>
<p>“Kendimdeyim Celal, kendime geldim. Sana öyle çok teşekkür ettim ki aydıkça, şimdi bizzat şahsına aktarayım dedim. Sağ ol varol canım.”</p>
<p>Sarılmak istiyorum ona, tüm kalbimle sarılmak ve onun şaşkınlığım fırsat bilip sarılıyorum da. Hızla kendini benden uzaklaştırıyor, hiçbir şey söylemeden arkasını dönüp hızlı adımlarla yürüyüp gidiyor. İçim bir tuhaf, bir kahve alıp Starbucks’a oturuyorum. Merkezlenmem lazım. Karıştığımı fark ediyorum.</p>
<p>Odaklanıp çalışmama başlıyorum:</p>
<p>“Olan ne?” Kanyon’da Celal ile karşılaştım ve konuştum.</p>
<p>“Ne hissediyorum?” Boşluk. Anlamsızlık gibi bir his.</p>
<p>“Neden?” Bu adam için miymiş onca gözyaşı, acı, ıstırap? Ne varmış ki, hani ne var?</p>
<p>O an beni karıştıran, merkezimden dışa sallayan düşünceyi buluyorum: “Bu muymuş yani!”</p>
<p>Tabii. Öyle büyük bir hikâyeydi ki Celal. Beni mahveden ve yere çalan adam... Aşkından öldüğüm, ıstırabından ölmekten beter olduğum adam bla bla bla... Ne hikâye ama, ne masal! Hani nerede? O vardıysa, bu adam ne? Çünkü gördüğüm o değil. Kim için yaşandı onlar? Karşımda gördüğüm bu korku dolu, gözümün içine bile baka-mayan adamcağız için mi? O kimdi, bu kim? Onca acı boşu boşuna! Zihnim öfkeyle haykırıyor, ağlamak geliyor içimden hemen. Hooop yine kayıyorum, merkezlenmeliyim. Boşu boşuna mı? Emin miyim? Bu âlemde herhangi bir şey boşu boşuna olabilir mi? Hem daha demin, ben teşekkür etmedim mi ona gerçeğimden? Birden bütün içimdeki karmaşa duruluyor. Fark ediyorum. “Tabii ya.” Zihnim fırsat bilip beni merkezimden kaydıracakken, çok şükür yeniden merkezleniyorum. Bu yaşamda gerçekte öfkelenecek hiçbir şey yok. Sana karşı olan bir şey yok. “Sana olan bir şey yok, her şey senin için oluyor,” demişti bir gün Ma. Bu yaşamda boşuna olmuş hiçbir şey yok. Her şey seni sana göstermek için. Senin yansıman olarak o an kimsin, onu göstermek için geliyor. Sen bunu göremeyip yine hikâyeler yazarsan, aynı ıstıraplı hikâyelerde debelenip duruyorsun. Kelimeler yine içimden çıkmak istiyor, bir idrak anı tüm aydınlığı ile önümde, onunla birim. Hemen programım için notlar aldığım defterimi çıkarıp yazmaya başlıyorum:</p>
<p>Yaşam gerçek olmayan ne varsa sende, her gün sana onu gösterir. Gelen hep sensindir. Hep kendini getirir sana, “Kendine gel!” diye. Bütün o savunmaların, saklanmaların, kaytarmaların, ters yöne kaçmaların, sözde korumak için kendini dışarıya saldırmaların ne denli boş olduğunu sana yeniden yeniden gösterir. Yine yakalanırsın, yine gelir kapına. Çünkü “soru"n hep aynı yerden gelir: Kendinden. Bu nedenle cevaplan dışarda arayarak değil, kendini OKUyarak çözebilir insan. Yaşam senin için aslında hep tek ve aynı soruyu yineler: “Var mısın?”</p>
<p>Kahvemden bir yudum daha alıp arkama yaslanıyorum. Öylesine yoktum ki o günlerde. Suçlamalardan, öfkeden, suçluluktan, korkudan, acıdan beslenen kendilik nefreti ile iyice nefesi kesilmiş, her anlamda yuvarlandığı yoksunluk ve yoksulluk inançlarının çukurunda yok olmuş o Mina’nın yansıması ne olabilirdi aşk aynasında? Bana bunların hepsini daha da çok yaşatacak, “Bak bak buyum diyorsun, bu olmayı seçiyorsun,” diye her gün bana, aynadaki görüntüm olmuş Celal ile kendimi gösteren yaşam. Her şey “Ben.” Her şey “Bir.”</p>
<p>Etrafıma bakıyorum. Öylesine kolaylaşıyor ki yaşam anlayınca gerçeği. Bu dünya bilinç seviyemin bir yansıması ise, ben bilincimi her bir temizlikle yükselttiğimde yaşamım da bunun yansıması olarak daha bir aydınlanıyor. Nasıl yaşaman gerektiğini bildiğin zaman öyle kolaylaşıyor ki... Çıkıp bağırmak istiyorum Kanyon’un ortasında, “Heey, uyanın!” diye. “Ama deli der tıkarlar,” diye kıkırdıyorum kendi kendime. Starbucks’dan çıkarken, bu yüzden tamamlamalıyım programı ve bu yüzden anlatmalıyım diye düşünüyorum. Çözdükçe anlatmalıyım. Kendime yeniden yeniden anlatmalı, bu derin uykudan her an biraz daha uyanmak için hem anlatan hem dinleyen olmalıyım yeniden ve yeniden.</p>
<p>Ajansa döndüğümde Neşe beni odasına çağırıyor. Odaya girdiğimde, “Bir kahve içelim ve konuşalım istedim canım,” diyor. Hissediyorum, vakit gelmiş demek ki.</p>
<p>“Tabii,” diyorum güvenle.</p>
<p>Önce yılbaşı planlarımızdan bahsediyoruz, ben yılbaşı gecesini yine evde Dost ile geçirmeyi seçtiğimi anlatıyorum. Yemeğimizin ertesinde</p>
<p>Kerem Dubai’ye dönüyor, ekip de yılbaşını Kapadokya’da geçirmek istedi. Ma ile Alper Bey ise Alper Bey’in Datça’da yaptırdığı, ilerideki aşk yuvalan olacağını hissettiğim inşaatı takip etmek, hem de oralarda baş başa olmak için Güney’e inecekler. Benim tek yapmak istediğim ise yazmak. Programa odaklanmak. Boş olan her an benim için çok kıymetli. Yine evde olacağımı duyunca, bir yılbaşı programı yapmam için ısrar eden arkadaşıma bunu anlatmaya çalışıyorum.</p>
<p>“İnan en çok yapmak istediğim bu,” diyorum. “Biliyorum dışarıdan duyunca bunalım bir durum gibi geliyor ama inan değil. Biliyorsun hem burada hem diğer tarafta çok çalışıyorum boş vakit bulabilmem...”</p>
<p>“Ben de bu konu ile ilgili konuşacaktım canım.”</p>
<p>Evet, vakit gelmiş. Nitekim, “Biliyorsun işler ilerliyor, büyüyor ve senin kendi yerine yetiştirdiğin Emre ile Ayşegül de oldukça yol aldı. Bu konuda da sana teşekkür borçluyum, zira gerçekten zıpkın gibi oldu çocuklar.”</p>
<p>“Ne demek, tabii ki yetiştireceğim. Ekip lazım, ben sonra nasıl gideceğim hayallerime? Seni yan yolda bırakır mıyım arkadaşım?”</p>
<p>“Minam biliyorum bu kafayla ilerlediğini, ama bence biz hazırız. Senin için de uygunsa, artık bu yılbaşı özgürce kanatlarını açabilirsin, ne dersin?”</p>
<p>Evet, gelmiş. Çok şükür.</p>
<p>“Tabii ki. Sen okey isen ben hazinin. Program için biraz daha çalışmam lazım, ama bunun için de vakit lazım zaten. Biliyorsun artık parasal açıdan da daha güvendeyim. Sen için rahat olarak git diyorsan...”</p>
<p>“Sayende rahat. Yine de sormak istediğimiz bir şey olursa ulaşırız sana.”</p>
<p>Biraz daha sohbet ettikten sonra kahveyi bitirince kalkıyorum. Birbirimizi kucaklıyoruz.</p>
<p>“Hadi ben çalışayım,” diyorum, “daha on beş gün buradayım.”</p>
<p>Odadan çıkınca masama gidiyorum ve oturduğumda bir nefes alıp veriyorum. Ne tuhaf bir gün. Akış böyledir işte. Sen yürüdün mü, her şey dökülür önüne, yine fark ediyorum. Her şey destek olur sana, her şey en uygun hah ile tam da olması gereken haliyle gelir kapma. “Hadi,” der. “Nasip geldi, ilerleyelim.” Nasip, alacağındır yaşamdan.</p>
<p>Bana da bugün iki büyük özgürleşme nasipmiş. İlki Celal ile ilgili hikâyenin tuzla buz olması ve bu hikâyeden özgürleşme, diğeri ise artık giderek uzaklaştığımı hissettiğim bu reklam dünyasından özgürleşme. Çok şükür ki her ikisi de nasıl da kolaylıkla sundu kendini. “Her nasip vaktine esirmiş.” Böyle demişti Kerem geçen gün. Uzunya’da yediğimiz bir yemeğin sonunda, bir sessizlik anında, denize doğru daldıktan sonra bir iç geçirmiş ve birden böyle demişti.</p>
<p>“O nerden çıktı şimdi?” diye sormuştum, konuşmuş olduğumuz konuyla alakası yoktu çünkü.</p>
<p>“Öyle, bir şey geldi içime de.”</p>
<p>“Eee, bana da söyle?”</p>
<p>“Nasibin değil şu an şekerim,” diye gülümsemişti.</p>
<p>“Ya, Kerem ya!”</p>
<p>Söyletemedim. O gün onun içinden geçenleri çok sonraları öğrenecektim. Ama ajansta bu lafı hatırladığımda gülümsedim. Büyük lafmış, hakikaten her şey zamanı geldiğinde öylesine kolaylıkla oluyor ki. Yeter ki biz araya zihnimizle girmeyelim. Yeter ki aracımızın direksiyonunu gideceğimiz yön ile ilgili hiçbir şey bilmeyen zihnimize vermeyelim. O an geleni hemen yine defterimi açıp yazıyorum:</p>
<p>“Ben olayım da her anda, gerisi zaten olması gerektiği gibi oluyor her an." Bunlar yeni merakım. Son zamanlarda öyle cümleler çıkıyor ki içimden, okuduğunda sanki bir bulmaca, oysa gerçeğin gözünden okuduğunda apaçık bir anlam ifade ediyor. Bunları biriktirmeyi seviyorum.</p>
<p>O sırada kapımdan içeri Ayşegül başını uzatıyor.</p>
<p>“Bir on dakikan var mı Mina?”</p>
<p>“Tabii canım.”</p>
<p>“İş değil ama.”</p>
<p>“Gel tabii ki.”</p>
<p>Ayşegül ile iş dışında kendini gerçekleştirme üzerinde çalışmaya da başladım. Çok açık bir kız. Programımın ilk öğrencilerinden diyebilirim. Bir sürü sahte bahaneler, kaçışlarla ötelediği üniversite mezuniyetini bu yıl tamamına erdireceğiz inşallah. Diğer yandan işini de hazır ediyoruz. Burada arkamdan devam etmek üzere yetiştirdiğim iki gençten biri o.</p>
<p>“Ben diyorum ki...”</p>
<p>Bekliyorum, bakalım ne gelecek?</p>
<p>“Ben diyorum ki, yani geçen gün düşündüm, kendimi gerçekleştirmek için neler eklemem lazım kendime diye de, acaba sence ne eksik bende?”</p>
<p>“Dur, dur, dur,” diyorum gülerek. Koca yeşil gözlerini açarak bana bakıyor.</p>
<p>“Kendini gerçekleştirmek konusunu belli ki zihnin yanlış tanımlamış.”</p>
<p>“Sen hep diyorsun ya ‘Kendimizi gerçekleştirmeliyiz,’ diye. İşte ben de kendimi oluşturacağım. Sen bu kadar emek veriyorsun bana, ben ne yapabilirim diye düşündüm de...”</p>
<p>“Bekle, işte burada yanılıyorsun.”</p>
<p>Bir süre susuyorum. O an için en uygun ifadenin çıkışını bekledikten sonra lafa giriyorum:</p>
<p>“Kendini gerçekleştirmek dediğim, senin kendin olabilmen. Yani yaşama Ayşegül’ün gerçeğini sunabilmen. Senin de bizim de Ayşegül’ün gerçeğini deneyimleyebilmesi. Kendini gerçekleştirmek zihninin sana söylediği gibi bir şeyler eklemeye çalışarak olmaz. Sen eksik değilsin. Ayşegül tam ve mükemmel olarak, tam da Ayşegül olarak muhteşem bir tasarım. Kendisini yaşama sunabilmek için kusursuz tasarlanmış. Ancak onu yaşayabilmemiz için aksine üzerindeki bu çamur katmanlarını kaldırman gerekir. Her bir katmanı, hikâyeyi, inancı attıkça gerçeğin biraz daha aydınlanacaktır. Ortaya çıkacaktır. Bu iş zan-lan bırakarak olur. Zannettiklerini. Zihninin inandığı hikâyeleri. Eee, bu da yavaş yavaş olacak canım. Yaşam sana her an gösteriyor temizlemen gerekenleri zaten biliyorsun. Nasıl?”</p>
<p>“Ben de olumsuz bir duygu dalgalanması yaratıyorsa, ‘her şey yolunda’ halinden beni çıkarıyorsa, orada temizlemem gereken bir hatalı düşünce ve hatta inanç var demek. Temizliyorum ve yoluma devam ediyorum. Her an önüme yani yaşamın bana getirdiğine bakıyorum.”</p>
<p>“Bravo!!!”</p>
<p>Alkışlıyorum.</p>
<p>Kendinden memnun gülümseyerek kapıdan çıkıyor. Ben de yüzümde kocaman bir gülümseme ile koltuğumda geriye doğru yaylanıyorum. Yeni yaşamım çoktan başladı. Ben bu işin her anına bayılıyorum ve o an artık yaşamımın bu olduğunu, sadece insanların kendi gerçeklerini yaşayabilmeleri için destek olmak adına çalışmak olduğunu fark edip, önümdeki işi on beş gün içinde devretmek için planlama yapmaya başlıyorum.</p>
<p style="text-align: center; "><img alt="00D" src="../Images/00D.jpg"/><br/></p>
<p>Kocaman bir masa üzerinde rengârenk bir sofra. Bereket taşıyor çok şükür yine bu yıl soframızdan. Gözlerimi sofradan kaldırıp tek tek Ma’nın salonunu dolduran aileme çeviriyorum. Burada da bambaşka bir zenginlik. “Şükürler olsun bu ne bolluk,” diye geçiriyorum içimden. Koca bir gülümseme ile izliyorum etrafı. Yanıma Kerem geliyor, birazdan Alp Bey’in, Selim’in ailesiyle geleceğini söylüyor. Selim’in ailesini de davet etti bu yıl Ma. Ma’ya dönüyor gözlerim ve ne kadar güzel bir kadın bu, diye düşünüyorum. Yaş aldıkça daha çok parlıyor sanki. Bu yıl giydiği buz mavisi yere kadar, dümdüz, sade elbisesi ile yine bir melek gibi dolaşıyor ortada. Boynunda yine gümüş rengi tül gibi bir atkı ve gümüş babetleri. Ne çok şey borçluyum bu kadına. Kerem yine takılıyor bana:</p>
<p>“Bak bu sene dans edeceğiz değil mi? Bir yıldır gözüne girmek için çok çalıştım.”</p>
<p>“Off Kerem, hep suratıma vur, utandır beni.”</p>
<p>“Sana takılmak hoşuma gidiyor. Bak Selim’e bak, yerinde duramıyor.”</p>
<p>Gerçekten de bir yandan Nazlı ile konuşurken, bir yandan da göz ucuyla yola bakıyor Selim. Gözü yollarda derler ya, tam da öyle. Çok beklemiyoruz, on beş dakika sonra kapı çalmıyor ve Alp Bey, Selim’in anne ve babası ile içeri giriyor. Selim ile sarılıyorlar hemen. Bizimkiler durur mu bir alkış kopuyor.</p>
<p>Gece şarkılı, kahkahalı akarken bir ara Alp Bey’in beni süzdüğünü fark ediyorum. Dönüp Ma’ya bir şeyler söylüyor. Yanlarına yaklaşırken, “Ne o dedikodum mu dönüyor burada?” diye takılıyorum. Alp Bey beni iki yanağımdan öperken Ma’nın cevabını duyuyorum.</p>
<p>“Gıybet yavrum,” diyor neşeyle. “Hadi bana söylediklerini söylesene Alp.”</p>
<p>“Diyordum ki, bu kadın o gün Ulus’ta yanında köpeği ile kapıyı çalan kadınsa sen bir büyücüsün.”</p>
<p>Kahkaha atıyorum.</p>
<p>“Gerçekten büyücü olmalı Alp Bey. Çünkü ben oyum vallahi. Ya da ben onun içinden çıkanım desek daha doğru. Bunu kendime de bir iltifat olarak alıyorum ama, teşekkür ederim.”</p>
<p>“Şaka bir yana muhteşem gözüküyorsun Mina. Program da ilerliyormuş değil mi?”</p>
<p>“Evet, yılbaşı sonrası ofisimi tutacağım İstanbul’da. Artık bir sonraki bölüme geçme vakti. Çok heyecanlıyım ama, yerimde duramıyorum.”</p>
<p>“Aman durma zaten kızım, çok fazla insan var bir nefesi kendine çok sayan, acı içinde karabasanlarında kavrulan” diye lafa giriyor Ma.</p>
<p>“Görebiliyorum Ma, yapacağım, anlatacağım gör bak.”</p>
<p>“Biliyorum canım. Bu arada elbiseye bayıldım iyi ki bunu aldın. Çok yakışmış.”</p>
<p>Elbisem koyu kırmızı, siyah ve beyaz geometrik desenli bir kumaştan, dizimin biraz üzerine kadar olan dar bir elbise. Kollan dirseklerin biraz altına kadar iniyor. Yakası yuvarlak kesilmiş. Boynumda Kerem’in hediyesi yunusum. İki gün önce Kerem beni şok ederek ışıl ışıl taşlı bir yunus kolye hediye etti bana. “Bu senin uğurun olsun Mina, yeni yolunda bir yunus kadar özgür ve güvenle ilerle, bu hediyeyi alırken bunu diledim,” demişti. O kolye boynumda. Elbise altındaki siyah çoraplarım ve siyah kırmızı renklerdeki flamenko stili ayakkabılarımla keyifle giyindiğim bir tarzım var bu akşam.</p>
<p>“Teşekkür ederim Ma diye yanağına bir öpücük konduruyorum.</p>
<p>For thousand little and one giant thing.”<span style="font-weight: bold;"> (*)</span></p>
<p><span style="font-style: italic;"><span style="font-weight: bold;">(*)</span>&#160;Pek çok küçük ve bir dev şey</span></p>
<p>“Neymiş o?”</p>
<p>“Sen olduğun için tabii,” diye göz kırpıyorum. “Şimdi gidip biraz yemeklere dalayım öyle açım anlatamam.”</p>
<p>Yemek sırasında Selim’e takılıyor gözlerim. Hararetle bir şeyler anlatıyor ailesi ile birlikte etrafındakilere. Annesine ve babasına bakıyorum. Hepsinin gözlerinin içi gülüyor. Sanki hiçbir ayrılık olmamış gibi diyorum içimden. Sanki o karabasan yıllar hiç yaşanmamış, sanki hep birlikteymişler. Sanki geçmiş değişmiş... Geçmiş değişmiş mi? Yine bir şimşek çakıyor içimde birden. Bir farkındalık anı yaşıyorum, bilmecenin bir parçası daha yerine oturuyor, birden aydınlanıyor içim. Ma’nın hep bahsettiği bir şey ile ne demek istediği o an danklıyor bana. Geçmişi iyileştirmek... Ara ara konuşmalarında bugün gerçeğe gelerek, geçmişi de iyileştirebileceğimizi söyler hep Ma. Aslında gerçekte zaman olmadığı için, yaşam sadece an’da olduğu için bugün bir konuda şifalanma sağladığımızda, geçmişi de şifalandırmış olduğumuzdan bahsederdi. Tabii ya! Anlayamamıştım önceden.</p>
<p>“Ne o yine ışıl ışıl gözlerin, fener gibi parlıyorsun? O yediğin barbunya bu kadar mı lezzetli?” diye takılıyor Kerem bana.</p>
<p>“Bi şeyi daha çözdüm,” diyorum gülümseyerek. “Bugünü şifalandırdığımızda geçmişi de şifalandırmak konusu. Boş ver şimdi başını ağrıtmayayım canım ya, partini yaşa, bak ortam ne güzel.”</p>
<p>“Dinliyorum seni.”</p>
<p>Göz göze geliyoruz. Büyük bir ciddiyet var gözlerinde. Bu ses tonu oldu mu daha tartışmaya, nazlanmaya gerek yoktur. Birbirimizi tanıdık iyice.</p>
<p>“Sen seçtin, peki... Hımm, şimdi çözünce hemen nasıl anlatacağım konusu ikinci bölüm oluyor, henüz nasıl aktaracağımı bilemesem de.”</p>
<p>“Dene bakalım. Seyircin istekli.”</p>
<p>Gülümsüyorum. Bir süre içime dönüyorum, içeride hissettiğimi çeviriyorum ve nihayet geliyor kelimelerim:</p>
<p>“Bak şimdi: Geçmişte Selim ve ailesi arasında bu kötü durumlar hiç olmasaydı, karşımızda şu an olduğu gibi görüşen, neşeli, iletişimi akan bir üçlü görecektik değil mi? Şu anda yani.”</p>
<p>“Evet.”</p>
<p>“Şimdi Selim kendi üzerinde çalışıp, korkularını aşıp, ailesiyle bir araya geldiğinde bu durumu şifalandırdı ve ailesi ile bu akşam burada demin bahsettiğimiz şekilde değil mi?”</p>
<p>“Evet.”</p>
<p>“Yani geçmişte hiçbir şey olmamış gibi.”</p>
<p>“Evet?”</p>
<p>“Bingo! İşte bak ne dedik, geçmişte hiçbir şey olmamış gibi bir haldeyiz, oluş içindeyiz şimdi. Yani burayı iyileştirerek geçmişi de iyileştiriyoruz. Olmamış yapıyoruz. Olmamış oluyor, olmamış olsaydı ne olurduysa şimdi de o oluyor. Yani geçmiş de şifalanıyor böylece. Nasıl oluyor bu? Çünkü an ne ise gerçek olan odur. Ve şu ana baktığımda hiçbir şey olmamış, neşeyle bir olmuş, paylaşan bir aile, bunu görüyorum.”</p>
<p>“Mina...”</p>
<p>“Efendim?”</p>
<p>“Ben o kadar net anladım ki, bence sen anlatımı da çözdün. O kadar çok kişiye şifa olacaksın ki güzelim.”</p>
<p>“Sağ ol Keremim.”</p>
<p>“Hadi gel, dans edelim. Biz de şu geçen yılın yemeğinin anılarını olmamış yapalım ne dersin?”</p>
<p>“Aman Kerem, otuz kez vur kafama,” diyorum söylenerek ortaya ilerlerken.</p>
<p>Dans etmeye başlıyoruz. Bu yıl bambaşka olacak biliyorum. Bu yıl Mina ilk kez bu kadar ortaya çıkacak. Kendini ve gerçeğini sunacak yaşama. O an Kerem’in kollarında keyifle dans ediyorum. Öylesine doğal, öylesine sevgi ile sarmalanmış, öylesine evdeyim, öylesine “ben”im bu adamla. Bu duygulara gidiyor aklım, ama hemen dikkatimi başka yöne çeviriyorum:</p>
<p>“Etiler’de bir ofis buldum Kerem. Çok merkezi. Metro’ya da çok yakın.”</p>
<p>“İçine siniyor mu? Acele etmeyesin?”</p>
<p>“Çok güzel, şıkır şıkır. Kirası biraz yüksek, ama dolardan TL’ye çevirebilirsem halledeceğime inanıyorum. Çünkü iş yapacağımı biliyorum.”</p>
<p>“İçeri girdiğinde ‘Burası!’ dedin mi?”</p>
<p>“Dedim Kerem.”</p>
<p>“O zaman orasıdır.”</p>
<p>“Gitmeden sen de bakar mısın benimle? Görmeni çok istiyorum.”</p>
<p>“Tabii canım, gitmeden önce uğrarız ben sonra geçerim havaalanına.”</p>
<p>“Ben götürürüm seni havaalanına.”</p>
<p>“Bakarız,” diyerek elimden tutup beni kendi eksenimde döndürüyor.</p>
<p>O gece çok dans ediyoruz. Bütün ekip öyle neşeli ki, bu yılın partisi bambaşka. “Ben mi başkayım yoksa?” diye kendi kendime takılıyorum. Bir şey başlıyor, bir şey bitiyor. Aslında sadece “Ben” oluyor. Aslında başlangıçlar ve sonlar yok da, hep aynı nokta farklı farklı algılanıyor. Burada deneyimlediğin sadece sana ait. Sen ne dersen o oluyor. Ben yepyeni bir başlangıcın eşiğinde, her şeyin ışığa doğru evrildiği bir yaşam görüyorum. “Çok şükür!” diye geçiriyorum içimden.</p>
<p>Gecenin en güzel bölümü Selim’in bize şahane bir mini keman konseri verdiği bölüm oluyor. Selim’in müziği gerçekten hepimizi derinden etkiliyor. İçe yolculuğun ne olduğunu bilen bir gruba sunulmuş olan bu ziyafet, herkesin gönlünde karşılığım kat kat buluyor. Annesinin ve babasının gözyaşları süzülürken, ben de Ma’ya bakıyorum. Nasıl bir duygudur bu? Nasıl bir duygudur bizim gibi, yok olmuşlukta debelenen pek çok insana bu denli şifa olabilme? Önce ayağa kaldırıp sonra yönünü bulmasına sebep olabilme? Nasıl bir tatmindir, sonra onların başarılarını izlemek? Bilmek istiyorum. O an tüm kalbimle hiç olmazsa biraz bilebilmeye niyet ediyorum.</p>
<p>Gecenin sonunda geriye Alp Bey, Ma, Kerem, Selim ve ben kalıyoruz. Kahveler içilip akşam değerlendirilirken Alp Bey de Datça’daki ev ile ilgili gelişmeleri anlatıyor. Anladığım kadarı ile birkaç sene içinde Ma ve onun bu ev ile ilgili planlan var. Şimdilik Ma hiçbir şey söylemediği için ben de konuyu itelemiyorum.</p>
<p>“Ben artık kalkayım.”</p>
<p>Kerem hızlıca ayaklanıyor. O kalkınca benim de eve dönme vaktimin geldiğini düşünüyorum.</p>
<p>“Kerem beni de bırakır mısın? Arabayı almadım ya.”</p>
<p>Arabada hiç konuşmadan ilerliyoruz. Evin önüne geldiğimizde hiç ayrılmak istemediğimi fark edip, bu düşüncem fark edilmesin diye hemen lafa atlıyorum:</p>
<p>“O zaman yarın değil öbür gün görüşüyoruz değil mi? Ben bırakırım seni havaalanına.”</p>
<p>“Gerek yok Mina, ben Maslak’tan atlar giderim. Senin işini hale-delim de.”</p>
<p>“Çok sağ ol canım. İyi ki varsın.”</p>
<p>“Sen de,” diyor ve yanağımdan bir makas alıyor.</p>
<p>Arabadan iniyorum ve bahçe kapısında zıplayan Dost’a doğru ilerliyorum. Gidip ona sarılıyorum ve gözlerimin dolduğunu hissediyorum. Keşke hiç ayrılmasak, hiç gitmese Kerem! Keşke hep Kerem ile beraber olabilsem. Bu düşüncenin oluşturduğu derin bir özlem hissi geçiyor içimden, fark ediyorum ama son zamanlarda pek çok kez olduğu gibi kendime aynı hatırlatmayı yaparken buluyorum kendimi:</p>
<p>“Saçmalama Mina. Onun kadar kıymetli bir dostu, Çan’ım dediğin benzersiz bu desteği riske edemezsin. Bu sevgiyi riske edemezsin. Olacak olsaydı olurdu. Bak işine!”</p>
<p style="text-align: center; "><img alt="00D" src="../Images/00D.jpg"/><br/></p>
<p>Ve öyle de yapıyorum. Ondan sonraki günler, kış ve bahar aylan jet hızıyla geçiyor. Yeni işyerim, her sabah kapısından aynı heyecanla girdiğim iki oda ve genişçe bir salondan oluşan bu daire sanki benim mabedim. Şimdilik salonu genel görüşme ve zihin çalışmalarını yapacağım alan olarak belirledim. Odalardan biri nefes çalışmalarını uyguladığım oda, diğerini ise çalışma odam yaptım. Az eşyalı, pastel renklerin hâkim olduğu ofisime neredeyse her gün sabahtan geliyor, akşam geç saatlere kadar çıkamıyorum. Bir yandan çalıştığım kişilerle yaptığım zihin çalış-malan ve nefes çalışmaları, diğer yandan programın yazımının devamı, günlerin nasıl geçtiğini bana hissettirmiyor bile.</p>
<p>Yaz bittiğinde artık tüm programı Ma ile paylaşmaya hazırım. Birkaç gün de onun evinde kamp yapıyoruz, ona adım adım anlatıyorum.</p>
<p>Ma bana acımasızca sorular yöneltiyor, oluşabilecek her türlü direnci ve sorgulamayı önüme getiriyor. Ben her birini aşmaya çalışırken o, bazen memnun kalıp “Devam,” diyor, bazen de “Otur şuraya,” diyerek beni yine yeni idraklere sürüklüyor. En sevdiğimiz laf: “Her şey yolunda!” O kadar güzel özetliyor ki yolumuzu.</p>
<p>Çalışmalarımız devam ederken adım adım finalize ediyoruz. Ma arada beni coşturan yorumlarını da ekliyor:</p>
<p>“İnsanlara son derece kolay uygulanabilir bir yol haritası verme fikrini başından beri çok sevdim Mina, biliyorsun. Herkes felsefe yapıyor, üstten üste atıyor ama ‘Peki nasıl yapacağız?’ dediğinde lafügüzaf. Sen işte bunu değiştirmelisin, insanlara kolaylıkla yürüyebilecekleri bir yol haritası ve bu yolda ihtiyaç hissettikleri her an kullanabilecekleri dolu bir alet çantası sunmalısın.”</p>
<p>“Sağ ol Ma, sayende. İşte bu yüzden kalıplaşmış ifadeleri de gerçekten anlaşılır kılıp uygulanabilir hale getirmek lazım. Şimdi sırada ne var? Bakış açısı demiştin ya, onunla ilgili...”</p>
<p>“Evet, herkes bir ‘Bakış açını değiştir,’ diye tutturmuş ya, bunu da anlatmalısın. Yahu yanlış yere odaklandıktan sonra istediğin açıdan bak, olmaz! Yönün yanlış yönün!”</p>
<p>“Hah Ma, işte onu söyleyeceğim. Şöyle özetleyebilirim: Her an, her şey yolunda mı? Odağımız bu iyilik hali ya... O halde her şey yolunda olmadığında, sebebi ve çözümü bulmak için;</p>
<p>A şıkkımız; dışarıya bakıyorsan, masaldasın. Daha da yolunda olmayacak bilesin! Hangi açıdan bakarsan bak.</p>
<p>B şıkkımız içe bakıyorsan, gerçek sebebi bulabileceğin alanındasın. Çözüm yolda! Yani bakış açısı değil de, bakış yönü önemli diyeceğim. Sorun olduğunda çözümleyecek olan, ona nereden baktığın değil. Çözüm için içe mi bakıyorsun, dışa mı? Bu önemli. Soruna baktığın açı değil, sorunun çözümü için bakacağın yön önemli.”</p>
<p>“Hah tamam, aman ilerlerken baktığımız yönü iyi belirleyelim. Bütün mesele dediğin gibi odaklandığın yer ne?”</p>
<p>Notlarıma bir iki kelime eklerken onaylayarak başımı sallıyorum. Ma devam ediyor:</p>
<p>“Bir de gelelim şu kendini sevme meselesine. Kendini sev, kendini sev. Nasıl sevecek bu insanlar kendilerini? Anlamıyorlar. Zaten zihin her an kendilik nefretini sevgi gibi sunuyor onlara. Her sorumluluk almayıp, sözüm ona kendini kollamak için kendini düşündüğünde, ‘Artık ben kendimi koruyorum,’ ya da ‘Ben kendimi düşünüyorum artık,’ palavralarına inandığında, aslında kendine bir darbe daha indirdiğinden bihaber insan. Ya da şu senin Özge gibi, ‘Ben onu seviyorum ama...’ gibi safsatalarla yaşamdan, var olmaktan kaçtığında, kimse kendine nasıl da zarar verdiğini fark etmiyor. Anlatmalısın. ‘Kendini sev’miş, herkesin ağzında bu lakırdı...”</p>
<p>“Dur Ma, dellenme,” diye gülüyorum. “Bak, şöyle açıklıyorum: Kendini sevmek demek çok net, kendini gerçekleştirmek demek. Demek ki bu kendi gerçeğini yaşama sunabilmek, kendini deneyimlemeyi içeriyor. Mina’nın Mina olmaya başlaması. Bu, yaşamın her an önüne getirdiklerinden, sana ait olanı seçip ona evet diyebilmektir. Önüne gelen her an ile kendi gerçeğini birleştirerek ‘Yaşamım’ diyebileceğini oluşturmak demektir. Her an, ‘Ben buyum!’ diyerek yaşama kendini katmak ve bu katkı ile yaşamı zenginleştirebilmektir. Kendi gerçeğini her seçtiğinde, sen de zenginleşirsin yaşam da zenginleşir. Ki biliyorsun bunun nasıl olacağını, adım adım anlatacağım zaten programda.”</p>
<p>“Anlatmak lazım. Onu diyorum işte, felsefe kolay. Ancak öncelikle sorunun kaynağının ne olduğunu ortaya koyman lazım. Neden kimse kendini sevmiyor? Neden kendine gelmemiş, kendine özgürleşmemiş her kişi bir kendilik nefreti gölünde, her fırsatta kendini sabote ederek biraz daha, biraz daha boğuluyor? Neden insan bu denli memnuniyetsiz kendinden, neden sevgisiz?”</p>
<p>Bir süre susuyorum. Bu, şu ana kadar aklıma gelmemiş bir soru. Kendi yolculuğumda kendimin özsevgisizlikte ne denli yok olmuş olduğuna uyanıp tam ters yönde yürümeye çalışırken, esasında bu hastalığın ne denli tüm insanlığa yayılmış bir zihin durumu olduğuna dikkat edip bunun ortak kaynağını merak etmemişim. Hiç “Neden peki?” diye sormamışım. Şöyle bir dolanıyorum aklımla, düşünüyorum ancak o an geçerli bir cevap bulamayınca, “Pes Ma, haydi söyle neden?” diye soruyorum.</p>
<p>“İnsanın kendini konumladığı yer sebebiyle Mina. Malum, insan kendini kurban olarak konumlar. Yaşamının sorumluluğunu almadan, ‘Onun yüzünden, bunun yüzünden’lerle kendine acıyarak yaşar. Kendini bir zavallı, birtakım kişi ve durumların acınacak sonucu olarak görmeye alışmıştır. Şimdi söyle bana, böyle birini kim sever ki? Acınacak halde olan ve öyle kalacağına da inanılan birini kim sever ki? Acımak başka şeydir, sevgi başka şey. Böyle birine ancak acınır ve acımak, içeriği son derece yanlış anlaşılmış düşük bir duygudur. İçinde sevgiden eser yoktur. Aksine içeriğinde kendine yabancılaştırmak, aşağı görmek ve hatta uyandırdığı suçluluk duygusu sebebi ile o açmandan kurtulmayı istemek vardır. İşte insan da kendine acıdıkça, her gün baş başa olduğu bu kişiye yani kendine yabancılaşarak, suçluluğunu besleyen varlığından sadece kurtulmak istemekte ve ısrarla, bilinçsizce kendini sabote etmektedir. Kendilik nefretinin kaynağı, en büyük belamız olan kendini kurban görme hastalığıdır.”</p>
<p>Yine bir berraklaşma yaşandı o an zihnimde, birden daha da netleşti ortam. O an, acımanın gerçekten de ne kadar yabancılaştıran, sahte ve acıyanın da açmanın da oluşunu dibe çeken bir duygu olduğunu hayretle idrak ettim. Acımak, acınanı çöplüğünde hapis bırakıyor. Acıyanda ise korkuyla kaçma isteği yaratıyor. Hiç kimseye faydası yok. Merhamet etmeli insan. Ancak merhamet içinde “Ne yapabilirim?” sorusunu barındırdığından, sorumlulukla o kişinin durumuna şifa katma olasılığımızı yaratır. Bir anda çözümü de iyice idrak ederek heyecanla söze giriyorum:</p>
<p>“Bu yüzden de tek kurtuluş, oluşunun sorumluluğunu alarak kendini gerçekleştirmeye başlamak. Kurbanlıktan çıkıyorsun ve kendin olabildikçe, kendine ait potansiyeli gerçekleştirebildikçe, kendini sayıyor ve doğal olarak her gün daha çok, daha çok seviyorsun.”</p>
<p>“Aynen öyle canım. Kaynağı bilirsen, çözüm çok kolaylaşır. İnsan kendini sevecek. Burada her şey, yaşamın tüm akışı öncelikle kendini sevmek ile işler. İnsanı kendi merkezinde tutabilen, kendi potansiyelini her gün biraz daha ortaya koymasını sağlayan en önemli faktördür bu. Kendini bileceksin, kendini seveceksin, kendine ve kendi yaradılışına teslim olacak, onu gerçekleştireceksin.”</p>
<p>“Haklısın Ma. Teslimiyet demişken, bir de ekleme yaptım teslimiyet konusunda. Fark ettim ki teslimiyet olduğunda, yaşam ile bütünleşme var. Yaşama direnmiyor, onunla bir oluyorsun. Her şey ‘Bir’in ifadesi olduğundan, teslim olduğun her an gerçekten yaşamda var oluyorsun. Tamlığı yaşıyorsun. Mükemmelliği yaşıyorsun. Teslimiyet, her an yaşamla bütünleşme. Bunun ifadesi. Oysa teslimiyet olmadığında yani zihin direksiyondayken yaşanan hep bütünlük arayışı oluyor.”</p>
<p>“Güzel. Peki, en önemli soru sana: Bir, tam ve mükemmel ise neden ayrılık macerasına girsin? Neden bu ayrılık görüntüsünü yaratsın derlerse?”</p>
<p>“Desinler, ben de cevaplarım,” diyorum hafif şımararak. “Bak, her şey sen olduğunda deneyim yok. Her şey sensen ve senden başka bir şey yoksa yani teksen, nasıl kendini deneyimleyeceksin? Demek ki deneyim için bir şey olmak gerekiyor, bir şey olmayı deneyimleyeceksin. İşte bilinç, bir şey olmayı deneyimleyebilmek için yani ‘Ben şuyum, ben buyum,’ diyebilmek için, kendinden dışarı çıkmak zorunda. Yansıtmak zorunda. Burada olanı, orada görüp deneyimlemek... Yaptığı bu. Kendinde ne varsa, dışarıda sanki bir hayal perdesine ayrı ayrı görüntülermiş gibi yansıtıp, onları deneyimleyebiliyor. İşte her bir yansıma, sahibinin muhteşemliğini ortaya koyabildiğinde, yani bizim dilimizle ‘kendini gerçekleştirebildiğinde’, gerçekleşmemiş olanın, kaynağın muhteşemliği buraya iner. Cennet olur dünya. Ama zihne düştüğünde araçlar...”</p>
<p>“Bravo Mina, sınıfı geçtin canım. Bence tamamdır bu iş.”</p>
<p>Bu onay ile o gün düşüme yaklaştığıma ve onu gerçekleştireceğime daha da inanıyorum.</p>
<p style="text-align: center; "><img alt="00D" src="../Images/00D.jpg"/><br/></p>
<p>Ma’nın onayının ardından ikinci konuyu netleştirmek için çalışmalara başlıyorum. Atölye çalışmasının gerçekleşmesi için kurmam gereken ekibe.</p>
<p>Bu konuda Reyhan ile beraber ilerliyoruz. Reyhan başından beri bu program fikrini çok sevdiğinden, en iyi öğrencileri ile beni tanıştırıyor. Birkaç tanesi ile gerçekten inanılmaz bir uyum yakalıyoruz. Onlarla adını “Kendine Özgürleşme” olarak belirlediğim atölye çalışmasında birlikte ilerlemek üzere el sıkışıyorum. Öncelikle ekip olarak kendi içimizde sıkı bir çalışma döneminden geçiyoruz. Onlara satır satır programı aktarıyorum. Atölyede aktaracağım bilgilerin, katılımcıların kendi yaşamlarına aktarılması ile ilgili kendi geliştirdiğim zihin koçluk uygulamalarında ve nefes çalışmalarında bana destek olacak ekip de hazır oluyor böylece. Kendi danışanlarımdan ve onların yönlendirdiği kişilerden ilk atölye çalışmasına katılacaklar belirlendiğinde, heyecanım da zirveye tırmanıyor. Atölye çalışmalarımı şimdilik ofisimde yapacağım, daha sonra katılımcı sayısı çok artarsa, o zaman başka bir çözüm bulmaya karar verdim. Her şey akışa göre. Şimdilik çok büyük bir alana ihtiyacım yok. Ofisin salonu bu anlamda bizim için yeterli.</p>
<p>Nihayet ilk atölyemi yapacağım sabah daha güneş doğarken uyanıyorum. Kocaman esneyerek bana bakan Dost’a sarılıyorum. “Vakit geldi Dostum, bize şans dile.”</p>
<p>Hemen kalkıp giyiniyorum. Siyah bir pantolon, beyaz bir gömlek. Olabildiğince sade, içimden öyle geliyor. Ekip ile saat sekizde buluşacağız. Erkenden geçiyorum ofise. Ma arıyor yoldayken. “Hiç endişe etme,” diyor. “Sen çoktan o atölyeyi başarı ile tamamladın!”</p>
<p>Her şeyi hazırlayıp katılımcıların gelişini beklerken, ben biraz arka odama çekiliyorum. Heyecan kelimesi hafif kalıyor. Yerimde durmakta zorlanıyorum. Öyle bir hal içindeyim ki, artık sanki bedenimin her bir hücresi öne çıkarak anlatabilmek istiyor. Ne pahasına olursa olsun anlatabilmek. Anlaşılıp anlaşılmamak bile tümüyle önemini yitiriyor. Tek gerçeğim var o an, bütün o aylar boyunca biriktirdiklerimi anlatabilmek.</p>
<p>Nihayet vakit geliyor. Kendimi merakla beni dinlemek için gelen on kişinin önünde bulduğumda onlara bakıyorum. Merakla ve beklentiyle bana bakan on “ben” var karşımda. Ve ben kendime anlatabilmek için yeniden gerçeği, konuşmaya başlıyorum:</p>
<p>“Merhaba, ben Mina. Kendinize Özgürleşme’ye hoş geldiniz. ‘Kendine Özgürleşmek’ ne demek? Bu, benim gerçekten ve gerçekte yaşayabilmeye doğru yapılan yolculuğa verdiğim isim...”</p>
<p>Kelimeler dökülmeye başladığında, her bir hücremde şunu hissediyorum: Ben o güne kadar yaşamış olduğum her am, bunları anlatmak için yaşamışım ve bundan sonra da bunları anlatmak için yaşayacağım. Her şey bu an içinmiş, her şey... Öylesine bir kendin olma deneyimi ki bu, öylesine bir kendini sunma ve kendi benzersizliğini kucaklama. Bu işte, bu! İliklerime kadar hissettiğim bir doygunluk, tamlık ve başarı hissi ile Mina’nın bir sonraki oluşunu deneyimlemeye bırakıyorum kendimi. Mina’nın henüz gerçekten yaşamaya başladığını, dudaklarımdan dökülen her bir kelime ile sanki bir kere daha hissediyorum.</p>
<p style="text-align: center;"><img alt="00D" src="../Images/00D.jpg"/></p>
</body>
</html>