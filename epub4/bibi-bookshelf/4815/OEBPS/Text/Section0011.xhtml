<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
</head>
<body>
<h3 style="text-align: center;">Şimdi denen zamanda...</h3>
<p style="text-align: center;"><img alt="00B" src="../Images/00B.png"/><br/></p>
<p>Gözü kör o isteğin... O gece beni ele geçirişinin sonucunda geldiğim noktaya bakıyorum aynada. Aynadaki görüntü; krem rengi bir elbise içinde, makyajlı, yapılmış saçlarının üzerine oturtulmuş bir çiçekle adım adım oluşturulmaya çalışılmış bir gelin görüntüsü. Yüzüm taş gibi. Gördüğüme tahammül edemeyerek kaçırıyorum gözlerimi. Gelin oluyorum, nihayet Celal ile evleniyorum evet, ama yaşadığım bu değil ki. Güçsüz ve yorgun hissediyorum kendimi. Bir savaş meydanından geçerek gelmişim o günden bugüne. Darbeler ala ala, yıkıla kalka, uyanları duymayarak, “Dur!” işaretlerini görmeyerek... Sadece içimdeki, “Devam, sonuna kadar devam!” diyen sese kulak verip, orası burası darmadağınık bir halde gelmiş ve hedefimin kapısına dayanmışım. Son metrelerde çok yorgun olsam da, gittiğim yönden artık hiç emin olamasam da, o sesin peşinden gitmekten başka bir şey yapamıyorum.</p>
<p>Açılan kapının sesiyle kendime geliyorum. Yaklaşan birkaç adım sesi yine aynı korkuyu dolduruyor içime. Arkamda durduğunu hissediyorum. Korkudan dönüp bakamıyorum.</p>
<p>Ya beğenmezse, ya birden vazgeçerse?</p>
<p>“Hazırsan gidelim, Ercümentler aşağıda bekliyor.”</p>
<p>Odadan çıkmak için dönüp bir adım attığımda, onun kımıldamadığını görüyorum. Gözlerimi kaldırdığımda ise tuhaf bir bakışla bana baktığını fark ediyorum.</p>
<p>Yoksa korku mu var gözlerinde, korkabilir mi o gerçekten?</p>
<p>“Güzel olmuşsun,” diyor ve arkasını dönüp sokak kapısına yöneliyor.</p>
<p>Güzel dedi güzel! Geçiştirir gibi söyledi biliyorum, ama olsun...</p>
<p>Yine de içimde bir ışık yanıp sönüyor. Hafifçe gülümsüyorum, kapıya doğru arka arkaya ilerlerken, “Değişecek her şey, olacak, biliyorum,” diye içimden tekrarlayarak, yine belki bininci kez aynı umuda sarılarak nihayet nikâhıma gidiyorum.</p>
<p style="text-align: center;"><img alt="00D" src="../Images/00D.jpg"/><br/></p>
</body>
</html>