<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos385438"><span class="calibre8"><span class="bold">Kızgınlık</span></span></p>

  <p class="calibre10">(bkz. <span class="italic">isyan</span> ve <span class="italic">tiksinme</span>). Varlıkların özerkliğine saygısızlık, adaletsizlik; varlıkların kendilerine ait olmayan ve başkalarının dayattığı arzu ve amaçlara kabul edilemez şekilde boyun eğmeleri yönündeki topyekun, şiddetli ve mahrem algı. Sezgisel, etik ve ölçüsüz olan kızgınlıkta kişisel ya da (terimin <span class="italic">yararcı</span> anlamında) “çıkarcı” hiçbir yan yoktur. Ortaya çıkış koşulları ve kökeni bakımından her zaman tekil ya da koşullara bağlı olan kızgınlık, öncelikle ya da yalnızca eziliyor olma ya da araçsallaştırılma duygusundan, bu baskının ya da bu araçsallaştırmanın sonuçlarından değil, adalet yokluğunun başlı başına oluşturduğu kepazelikten doğar; başkaları için olduğu kadar kendi için de -kendi aynı zamanda bir başkası da olduğundan- varlığın bütününü kapsayan bir algıdan doğar. Tıpkı <span class="italic">kaygı</span> duygusundan (bkz. <span class="italic">dışarının gücü</span>) yola çıkarak olduğu gibi, kızgınlıktan yola çıkarak da her kolektif güç hem var olanın bütünlüğüne, kendi içinde taşıdığı ve onu bütün varlıklara, onları birleştirebilecek bütün ilişkilere duyarlı kılan bu bütünlüğe, hem de elinden geleni yapabilecek güçleri reddeden, ezen ve parçalayan, sakatlanmış ve sakatlayan bütünlüğün temel anlamına, kökten farklı, olası bir başka dünyanın mutlak ve genel olasılığına bir çırpıda erişir (bkz. <span class="italic">sezgi</span>). Olumlayıcı anlamda kızgınlık <span class="italic">isyanın</span> kökenindedir, isyanın başlatıcısı ve devindiricisidir; bir anlık olumlulukta (bkz. <span class="italic">durak</span>), sonra da aynı kısalıktaki isyanda kendi <span class="italic">olumluluğunun</span> olumlu etkilerini üretir. Kızgınlık gerçekte daima kaçamaktır ya da küçük aralıklarda görülür. Kendi için kalıcılık taşıyan ve geliştirilen, başlangıçta kendisini harekete geçiren bütünlükle kapışmayan kızgınlık kaçınılmaz bir şekilde ya boş bir poza ya koşullara bağlı <span class="italic">hınca</span> dönüşür, kaçınılmaz biçimde bir düşman ya da bir günah keçisi yaratır.</p>

  <div class="mbppagebreak" id="calibre_pb_205"></div>
</body>
</html>
