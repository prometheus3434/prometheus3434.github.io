<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos660786"><span class="calibre8"><span class="bold">Yakınlık (Seçmeli Yakınlık)</span></span></p>

  <p class="calibre10">(bkz. <span class="italic">güven, komün, birlik, tiksinme, iteleme</span> ve <span class="italic">benzeşim</span>). Goethe’nin ve Max Weber’in insan ilişkilerini düşünmek için kullandığı, liberter hareketin temsil ve pratiklerinde temel bir rol oynayan eski ve modern kimyanın kavramı. “Yakınsak grup olalım!” diye haykırır Charles d’Avray <span class="italic">Anarşinin Zaferi</span> şarkısında. Sanılanın tersine, liberter yakınlık ideolojik düzende değildir; bunun istisnası, herhangi bir programı ya da ortak platformu benimseyenler arasında daha derin “yakınlıklar” oluşmasıdır. Bu yakınlık, aşkta da politikada da (liberterlerin tahayyül ettiği şekilde) erkek ve kadın militanlar arasındaki, kadın militanların kendi arasındaki ve erkek militanların kendi arasındaki yakınlıklar, herhangi bir tutum hakkında, herhangi bir gerçeklik düzlemi hakkında (topluluk yaşamı, teknik bir görev için birlik ya da tarihsel olarak, Barselona’nın halk mahallelerinde FAI’nin<sup class="calibre11"><small class="calibre12" id="filepos661925"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos889310"><span class="calibre12"><span class="calibre14"><span class="underline">[254]</span></span></span></a></small></sup> küçük aktivist grupları, vs.), başkalarıyla birleşebilmenin farklı tarzlarını ve farklı karakter özelliklerini, farklı <span class="italic">duyarlılık</span> biçimlerini ve <span class="italic">mizacı</span> içerir. Bizler az çok kalıcı olarak birleştiğimiz varlıklara, durumlara ve şeylere göre (örneğin bir araba, bir eş, makineli tüfek ya da bir banliyö evi) değişiriz, asla aynı değiliz. Her <span class="italic">birlik</span> bizde ve başkalarında kimi zaman kuşkulanılmaz ve genellikle şaşırtıcı nitelikleri ve özel yetileri seçip çıkartır. Bu nedenle kimse kendisinin -iyilikte de kötülükte de- neye yatkın olduğunu doğrudan doğruya bilemez ya da öngöremez. Birlik, iyi buluşmaları teşvik etme ve kötülerinden kaçınma sanatı, dolayısıyla kullanılmayan ve yeni kaynakları, olumlu ve olumsuz-olmayan, ölümün değil yaşamın taşıyıcısı kaynakları kişinin kendi içinde ve dışında seferber etme sanatı, güncel düzenin dayattığı ölçüt ve rol kabalığının, keza koşulların genellikle çok güç kıldığı birçok inceliği, önseziyi ve <span class="italic">pratik duyuyu</span> gerektirir. İçerikleri ve etkileri bakımından başarılı yakınlık örnekleri: Bakunin’in sürekli teşvik ettiği “mahrem çevreler.” Teorik planda olduğu kadar pratik planda da çok daha tartışmalı yakınlık örneği: Neçayev-Bakunin birliği ya da 1937 İspanya’sında milislerin militerleşmesi.</p>

  <div class="mbppagebreak" id="calibre_pb_346"></div>
</body>
</html>
