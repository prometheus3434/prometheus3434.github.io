<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos275304"><span class="calibre8"><span class="bold">Güç</span></span></p>

  <p class="calibre10"><span class="bold">(Kolektif Güç, Kolektif Varlık)</span></p>

  <p class="calibre10">(bkz. <span class="italic">bileşke, odak, özne, öznellik</span> ve <span class="italic">düzenleme</span>). Emile Pouget’nin açıkladığı gibi: “Güç, her <span class="italic">hareketin,</span> her eylemin kökeni ve kaçınılmaz tacıdır. <span class="italic">Yaşam</span> gücün açılımıdır, güç dışında yalnızca hiçlik vardır. Güç dışında hiçbir şey meydana gelmez, hiçbir şey maddileşmez.”<sup class="calibre11"><small class="calibre12" id="filepos275874"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos781085"><span class="calibre12"><span class="calibre14"><span class="underline">[234]</span></span></span></a></small></sup> Güç kavramı liberter düşüncede merkezi bir konum işgal eder. Anarşizm üç yanılsamaya karşı çıkar: 1) İnsan varlığı ile insanlığın (özü gereği), kendilerini çevreleyen şeylerin ve varlıkların doğasından kökten ayrı olduğu ve bunlara sahip olması ve araçsallaştırması gerektiği yanılsaması; 2) Bu insanlığın ve bu insan varlığının, önsel olarak kendi üzerine kapalı, homojen ve aynı akıl (hesaplayıcı) ve özgürlük (cüz-i irade) nitelikleriyle donanmış, özdeş “bireyler”in yan yanalığından ve dizisinden yola çıkarak düşünülmesi gerektiği yanılsaması; 3) insan eyleminin “idea”lara, gerçekliğin saf anlamda ideal bir temsiline dayandığı yanılsaması. Anarşizme göre insan varlığı ve insanlık, kendilerini çevreleyen ve kat eden gerçeklikten ayrı değildir. Parçası oldukları bu gerçeklik gibi, insan varlığı ve insanlık da, sahip olabileceğimiz bütün fikirlere buyuran fiziksel, organik, psişik, etik güçlerin bileşimidir. Bireyin kendisi de bir güçler bileşimidir. Proudhon, “canlı insan bir gruptur”<sup class="calibre11"><small class="calibre12" id="filepos277107"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos781398"><span class="calibre12"><span class="calibre14"><span class="underline">[235]</span></span></span></a></small></sup> derken bunu ifade etmiştir. “Varlık”lar (kendi öznellikleriyle birlikte), kendi başına var değillerdir. Onlar, kendilerini oluşturan ve birlik oluşturdukları güçlerin sonsuz olasılıktaki bileşimlerinin istikrarsız ve değişken bileşenidirler. Bir istencin niteliği ve bir önerme ya da sözcenin kendi başına anlamı yoktur. Onları yaratan güçlerin <span class="italic">düzenlenmesine</span> bağlıdırlar. Liberter pratik, önermeleri, iradeleri ve varlıkları yargılamaktan değil, bunları üreten <span class="italic">kolektif düzenleme</span> ya da birliklere, şeylerin değişebileceği, daha güçlü ve daha özgür irade ve önermelerin taşıyıcısı başka kolektif varlıkların, başka birliklerin ve başka düzenlemelerin deneyimlenmesinin mümkün olduğu yere sürekli gönderme yapmaktan ibarettir.</p>

  <div class="mbppagebreak" id="calibre_pb_137"></div>
</body>
</html>
