<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos522387"><span class="calibre8"><span class="bold">Sahiplenme (Mülkiyet)</span></span></p>

  <p class="calibre10">(bkz. <span class="italic">beden</span>). Gençliğinde ünlü “Mülkiyet hırsızlıktır!”ın yazarı olan Proudhon, ömrünün sonunda, devletin kibrine karşı zorunlu bir koruyucu olarak gördüğü bu aynı mülkiyetin savunucusu olmakla sık sık suçlanmıştır. Bu, aynı zamanda, dogmatik Marksizmin kemikleşmiş bakışında, anarşizmin önde gelen düşünürlerinden birinin küçük burjuva karakterinin (“küçük mülkiyet” biçiminde) kanıtıdır. (Bazı açılardan) tamamen temelsiz olduğu söylenemeyecek bu eleştiri çok daha radikal bir yaklaşımı gizlemekte ve gözardı etmektedir. 1848 yılında yazdığı <span class="italic">Solution du problème social</span>’de [Toplumsal Sorunun Çözümü] Proudhon şöyle haykırır: “Ben mülkiyet ile topluluk arasında bir dünya inşa edeceğim.”<sup class="calibre11"><small class="calibre12" id="filepos523334"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos852547"><span class="calibre12"><span class="calibre14"><span class="underline">[162]</span></span></span></a></small></sup> Mülkiyet kavramının keşfetmeyi sağladığı şey bu dünyadır. Sahip olma ve mülkiyet, var olanın bölüşümü ve bundan yararlanma homojen hakkının hiyerarşikleşmiş dereceleri değildir. Bu terimlerin her biri, dünyanın oluşumundaki iki kipliğin çıkış noktasıdır. Ve her biri, kendini dayatırken, ötekinin anlamını değiştirir. Çıkış noktası olarak ele alınan mülkiyet (ve onun zayıf anlamdaki hukuksal değişkesi olan mal edinme) gerçekliği sabit ve birbirinin dışındaki -<span class="italic">pars extra partes-</span> kendiliklere bölme eğilimindedir. Bu kendilikler kendi kimliklerini belirli bir süre boyunca aynı yeri, başka her şeyin dışlandığı bu yeri işgal etme yönündeki mülk sahibi yeteneklerinden alırlar. Kökensel çıkış noktası olarak görülen mülk edinme, tersine, yepyeni -“henüz varolmamış” der bize Proudhon- ve var olanı ele alış tarzımızı bile etkileyen bir “mülkiyet” rejimini tanımlamaya yöneliktir.<sup class="calibre11"><small class="calibre12" id="filepos524433"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos852808"><span class="calibre12"><span class="calibre14"><span class="underline">[163]</span></span></span></a></small></sup> Liberter düşünce, bu anlamda, Gabriel Tarde gibi bir yazarın günümüzdeki yeniden keşfiyle buluşabilir. “Var olma” üzerinde temellenen bir dünya anlayışının karşısına liberter düşünce “sahip olma” üzerinde temellenen bir dünya anlayışı çıkartır. İnsan varlıklarını onların dışındaki gerçeklikten (inkâr edilebilecek bir gerçeklik) ayıran Descartes’ın “varım”ının karşısına sahip olmak çıkartılır; burada, sahip olduğum şeyin beni tanımlaması anlamında, ben sahip olduğum şey olarak “varım”dır. Dünya, “doğanın hakimi ve sahibi” Kartezyen “özne” şeklinde, (hemcinsleri de dahil olmak üzere) çeşitli “nesneler”e -ya da hiçbir şeye- sahip olan bir “özne” şeklinde başkalarına dışsal olarak sahip olan, kendi üzerlerine kapalı varlıklardan oluşmaz artık. Tersine, gerçeklik, liberter düşünce tarafından tasarlandığı haliyle, <span class="italic">kolektif güçlerin</span> sonsuzluğuna ya da -Tarde’nin kelimeleriyle- tezahür etmeye çalışan “itkilerin”, kendini ifade etmeye çalışan, ellerinden gelenin sonuna dek gitmeye çalışan (bkz. <span class="italic">irade</span>) “isteklerin” sonsuzluğuna gönderme yapar. Sahip olma, bu durumda, “mülkiyetler”e dönüşür, ama “mülk sahibi” olmayan mülkiyetler, “bir cismin özellikleri”nden, oluşturduğu güçlerden ve Jean-Clet Martin ile Jean Milet’nin dediği gibi, mevcut düzenin kaba temsillerinin, “her bireysellikte bulunan bireylerin çokluğu, tekil olan, bireysel olan yararına tahtından indirilmiş (...) bulunan varlığın katı kategorileri tarafından hapsedilmiş” temsillerin, sonsuz sayıda <span class="italic">olası</span> dünya oluşturma yeteneğine sahip “gizil arzular” ya da “<span class="italic">güç düğümleri</span>” dünyasını ön plana çıkardıkları bütünsel bir hareket içinde onları oluşturma tarzından yola çıkarak bir cismin yapabildiklerinden söz ederkenki kelimenin fiziksel anlamındaki mülkiyetler.<sup class="calibre11"><small class="calibre12" id="filepos526545"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos853083"><span class="calibre12"><span class="calibre14"><span class="underline">[164]</span></span></span></a></small></sup></p>

  <div class="mbppagebreak" id="calibre_pb_273"></div>
</body>
</html>
