<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos200264"><span class="calibre8"><span class="bold">Durum</span></span></p>

  <p class="calibre10">Anarşizm <span class="italic">ikiciliği</span> reddettiğinden, soylu varlıklar (insan varlıkları) ile bunların nesne olarak sahiplendiği başka varlıklar (aletler, hayvanlar, vs.) arasındaki her ayrımı da reddeder. Fakat liberter düşünce istikrarlı ve dolayısıyla, varlık olarak tek başına bırakılabilir, zaman ve mekân içinde ele alınmaya layık varlıklar ile bunların dışında bulunan, ilineksel, <span class="italic">kaçamak</span> varlıklar arasında ayrım yapmayı, bunların belirleyici olabilecekleri durumda bile (fırtına, otomobil “kazaları”, tesadüfler) reddeder. Bakunin, Gabriel Tarde, Leibniz ya da Nietzsche’yle birlikte, anarşizm, istikrarlı ve kalıcı varlıkların yalnızca kör istisnalar, var olanın bitmek bilmez oluşunu maskeleyen “son derece yavaş hareketler” (Tarde), varlıkların gerçekliğini oluşturan “küçük algılar”ın sonsuzluğu (Leibniz) olduklarını kabul etme eğilimindedir. Bakunin’in yazdığı gibi: “Gerçekten de her şeyde (...) şeylerin ve varlıkların en az temel, en az içsel, en dışsal ve aynı zamanda en gerçek ve en geçici, en kaçamak bir tarafı vardır: Yalnızca duyularımıza kendilerini gösterdiği haliyle bu, onların dolaysız maddiyatıdır, gerçek bireysellikleridir (...).”<sup class="calibre11"><small class="calibre12" id="filepos201668"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos759708"><span class="calibre12"><span class="calibre14"><span class="underline">[174]</span></span></span></a></small></sup> Durumlar, kolektif varlıkların birlik tarzları içinde, bu bakış açısıyla, belirleyici bir öğe oluştururlar; bağlam olarak ya da bu birliklerin çerçevesi olarak değil, bu şekilde oluşmuş kolektif varlığın özgürleştirici ya da baskıcı niteliğini tanımlamaya katkıda bulunan güçler bütünün (hiyerarşisiz) dikkate alınması olarak böyledirler. Daima bu bakış açısından bakıldığında, durumun kendisi de kolektif bir varlıktır (öfkeli bir mahalle, başarılı geçmiş bir akşam yemeği, bir gün batımı), özgürleşmenin gelen ve geri çekilen akımları için belirleyici bir <span class="italic">olaydır.</span> Durumcular “inşa edilmiş durumlar”dan söz ederler ve bir durumun, var olanın bütününü tekil biçimde harekete geçirdiğinden, söz konusu kolektif varlıkların tekinin iradesine, hakimiyetine ya da arzusuna hiçbir durumda tabi kılınamayacağını göz ardı ederler.</p>

  <div class="mbppagebreak" id="calibre_pb_103"></div>
</body>
</html>
