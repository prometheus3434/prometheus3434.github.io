<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos459719"><span class="calibre8"><span class="bold">Odak (Odaklanma)</span></span></p>

  <p class="calibre10">(bkz. <span class="italic">sendika, doğrudan eylem, verili an</span> ve <span class="italic">güçler düğümü</span>). <span class="italic">De la Justice</span>’de [Adalet üzerine] Proudhon “şeylerin ve toplumun bütün ilişkileri”nin nasıl olup da gelip “ruhlar”ın ve “ben”lerin “odağında” “yansıyıp bileştiğini” açıklar.<sup class="calibre11"><small class="calibre12" id="filepos460160"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos831869"><span class="calibre12"><span class="calibre14"><span class="underline">[108]</span></span></span></a></small></sup> Bu odaklanma gücü çeşitli şekillerde bütün <span class="italic">kolektif varlıklara</span> ya da <span class="italic">öznellik</span> türlerine uygulanır. Her varlık var olanın bütününü, belli bir <span class="italic">bakış açısı</span> altında, var olanın belli bir niteliği ya da değeri dolayısıyla odaklar. Bu anlamda Proudhon her kolektif varlığın “tikel toplum” oluşturduğunu açıklayabilir ve Nietzsche, Leibniz’e çok yakın bir şekilde, “en ufak detay her şeyi içerir”<sup class="calibre11"><small class="calibre12" id="filepos460733"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos832112"><span class="calibre12"><span class="calibre14"><span class="underline">[109]</span></span></span></a></small></sup> diye yazabilir. Liberter hareketin son derece azınlık olmaktan, hatta kimi zaman, haklı ya da haksız, var olanın dönüşümünü bir suikast kadar yalnız ve anlaşılmaz bir eyleme bağlamaktan niçin asla çekinmediği böylelikle anlaşılabilir (bkz. <span class="italic">terörizm</span> ve <span class="italic">olgusal propaganda</span>). Konformizm biçimlerini ve büyük ölçüde dışsal bir katılımı kaçınılmaz olarak üreten kütlesel, bütünsel hakimiyetin karşısına, (kuşkusuz ki liberter hareket için kısmen İspanya örneğinde olduğu gibi) anarşizm, bir çevrenin taşıyıcısı olduğu olasılıkların enerjisini yoğunlaştırabilen ve sonra da bu çevreden yola çıkarak var olanın bütününe bunu yayabilen <span class="italic">durumların,</span> kolektif düzenlemelerin ve yerel eylemlerin gücünü açığa çıkartır (bkz. <span class="italic">eyleyici azınlıklar, çekirdekler</span>). <span class="italic">Yakınlık</span> grubu ve özellikle <span class="italic">sendika</span> (devrimci sendikal anlayış içerisinde) tarihsel olarak, liberter eylemin bellibaşlı odaklarını oluşturdular. Bu anlamda, sendika Pelloutier tarafından “ekonomik mücadelelerin laboratuvarı” olarak ya da Griffuelhes’e göre, <span class="italic">toplumsal devrim</span>’in simya potası olarak düşünülmüştür. Burada, taş işleyen “taş ocağı çalışanı” gibi, madenlerini arayan “maden filizi çıkartıcısı” gibi, proleter de, “manipülasyonları” ve “hazırlıkları” sayesinde, hareketin taşıdığı eylem biçimlerini kullanır, “(...) onları topraktan bulup çıkartıp dışsallaştırır.”<sup class="calibre11"><small class="calibre12" id="filepos462388"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos832774"><span class="calibre12"><span class="calibre14"><span class="underline">[110]</span></span></span></a></small></sup> Yine bu anlamda, bu kez Simondon açısından, liberter sendika, Birinci Enternasyonal’in korporatif meclisleri gibi, Bakuninci gizli cemiyetleri, yakınlık grupları, kimyasal hazırlıklar, suikastlar ya da beynin kendisi gibi, bir “enformasyon gerilimi” biçiminde, “çok daha önemli enerjileri duruma uyarlayabilecek bir düzenleme” biçiminde tasarlanmıştır.<sup class="calibre11"><small class="calibre12" id="filepos462879"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos833057"><span class="calibre12"><span class="calibre14"><span class="underline">[111]</span></span></span></a></small></sup> “Devrim-öncesi” koşullarda “bir olayın meydana gelmeye tamamen hazır olduğu, bir yapının fışkırmaya hazır olduğu” ”aşırı-doyma” durumu, “değişik bir alanı, giderek daha çeşitlenen ve heterojen alanları kat etmeye, harekete geçirmeye ve yapılandırmaya”, bunlar dolayısıyla “yaygınlaşmaya” (bkz. <span class="italic">olgusal propaganda</span> ve <span class="italic">transdüksiyon</span>) ve yepyeni bir dünya doğurmaya muktedir olur.<sup class="calibre11"><small class="calibre12" id="filepos463433"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos834112"><span class="calibre12"><span class="calibre14"><span class="underline">[112]</span></span></span></a></small></sup></p>

  <div class="mbppagebreak" id="calibre_pb_239"></div>
</body>
</html>
