<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos217710"><span class="calibre8"><span class="bold">Emek</span></span></p>

  <p class="calibre10">(bkz. <span class="italic">savaş/savaşçı</span> ve <span class="italic">alet/silah</span>). Tarihsel olarak anarşizm uzun süre boyunca emek ilişkileriyle, kol işçilerinin “üretici” niteliğiyle ve işçi hareketinin farklı biçim ve deneyimleriyle özdeşleşmiştir. Marksist metafizik ve soyutlamadan farklı olarak çok daha belirgin bir şekilde, liberter hareket özellikle işçi yaşamının somut ve dolaysız boyutuna, özgürleştirici olasılıklar olarak imkân tanıdığı şeylere bağlıydı. Son iki yüzyılın farklı liberter işçi hareketlerinin en belirgin tarihsel özelliği, bu hareketlerin büyük çeşitliliğini gizlememelidir; keza özellikle verili bir koşula ya da kimliğe asla bağlanmayan, özgürleşme açısından imkân tanıdığı şeylerden yola çıkarak bunların hepsini kat eden özgürleştirici bir projenin özgünlüğünü de gizlememelidir. Liberter hareketin zaman ve farklı durumlar içerisinde olduğu gibi dolaysız boyutları içinde de her türlü genellemeyi reddeden, her seferinde farklı, çoklu deneyimlerinin tekilliği tam da buna kanıttır. 19. yüzyılın ikinci yarısının farklı işçi sınıflarının taşıyıcısı oldukları özgürleştirici potansiyelleri ve emeğin doğasını, o dönemin emek ilişkilerini düşünmeye ve görünür kılmaya en fazla katkıda bulunmuş kişi Proudhon’dur. Fakat, liberter işçi hareketlerinin dışsal görünümünden, bu hareketlerin kutsal ve <span class="italic">menkıbeye</span> dayalı tarihinden, liberterlerin kafasını ve hayalgücünü sık sık meşgul eden emeğin zamandışı değerlendirilmesinden ve kol faaliyetiyle özdeşleştirilmiş bir “üreticilik” koşulundan kaçınmayı en iyi sağlayan da odur.</p>

  <p class="calibre10">Proudhon emeği “toplumun <span class="italic">esnek gücü</span>” olarak tanımlasa da, emeğin “planı bakımından bir ve özdeş”, “uygulamaları bakımından sonsuz” olduğunu belirtse de, yalnızca ve tam da “yaratının kendisi gibi” “planı bakımından” böyle olduğunu da ekler;<sup class="calibre11"><small class="calibre12" id="filepos219883"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos762632"><span class="calibre12"><span class="calibre14"><span class="underline">[183]</span></span></span></a></small></sup> yani genellikle emekten anlaşılan şeyi sonsuzca aşan, mevcut düzenin içinde uygulamaya konabilecek emeği haydi haydi aşan bir kuvvetten yola çıkılır. Bu anlamda emek, onu mümkün kılan kuvvetten yola çıkarak, onu hapseden ve köleliğe dönüştüren <span class="italic">belirlenimcilikten</span> kurtulur. Taşıdığı güç bakımından, tıpkı aşkın, <span class="italic">savaşın</span>, sanatın (“insan emekçidir, yani yaratıcı ve şairdir”)<sup class="calibre11"><small class="calibre12" id="filepos220430"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos763026"><span class="calibre12"><span class="calibre14"><span class="underline">[184]</span></span></span></a></small></sup> ya da serpilip geliştiği özel plan üzerinde tüm diğer insan faaliyetlerinin ifade ettiğiyle aynı şekilde, çok daha geniş bir yaratıcı faaliyetten kaynaklanır. Belli bir bakış açısından, yaratıcı <span class="italic">kuvvet</span> açısından, emek özgül anlamda insani bir faaliyet olarak kabul edilse de,<sup class="calibre11"><small class="calibre12" id="filepos220851"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos763315"><span class="calibre12"><span class="calibre14"><span class="underline">[185]</span></span></span></a></small></sup> bir başka bakış açısından, serpilip geliştiği <span class="italic">gerçeklik planının</span> sınırları açısından, ve özellikle kuvvetini hapseden kısıtlamalar ve sınırlar açısından (öncelikle fiili biçimlerinin tahakküm ilişkilerine değil, sanayi faaliyetinin bizzat özüne bağlı kısıtlama ve sınırlar, bkz. <span class="italic">alet/silah</span>) emek, hayvan türlerinin bütünü üzerine çöken belirlenimcilikten kolektif insan güçlerinin de asla ayırt edilmediği bir hapishane olarak kabul edilebilir. Proudhon’un yazdığı gibi: “(...) eğer doğa insanı imkânsızlıktan ötürü özellikle maharetli ve toplumsal bir hayvan yapmışsa (...), bütün yazgılarını işbirliğiyle oluşturan hayvanlar derecesine daha ilk günden düşerdi; (...) saf bir topluluk halinde yaşayan uygarlığımız bir ahır olurdu.”<sup class="calibre11"><small class="calibre12" id="filepos221797"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos763678"><span class="calibre12"><span class="calibre14"><span class="underline">[186]</span></span></span></a></small></sup> Bu anlamda, Proudhoncu emek ve emeğe bağlı toplumsal ilişkilerin eleştirisi, günümüzdeki emek eleştirisinin ve özellikle Marksizmin emeğin değerini artırarak özgürleşmeyi tasarlama tarzının eleştirisinin çok kesin habercisidir. Proudhon’la birlikte Gilbert Simondon’un da gösterdiği gibi, emek ve ona eşlik eden toplumsallık, Marksizmin ileri sürdüğünün tersine, insanlığın ve onun elinden geleni yapmasının bir özgüllüğü asla değildirler. Simondon’a göre, Marx’ın tahayyül ettiği haliyle emek, arıların ve karıncaların işbirliğinden farklı değildir. “Türsel” bir sosyalliktir, “bir çevre karşısındaki davranış tarzı” olarak, yalnızca canlı <span class="italic">bireyselleşmeden</span> kaynaklanır. “Dünyada canlı olarak kabul edilen [insan varlığı] dünyayı sömürmek için birleşebilir” ama yalnızca canlı sıfatıyla, tüm diğer hayvan türleriyle aynı sıfatla. “Emek biyolojik düzeyde Doğanın sömürülmesi gibidir; tür olarak insanlığın tepkisidir, özgül <span class="italic">tepkidir.”<sup class="calibre11"><small class="calibre12" id="filepos222973"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos763956"><span class="calibre12"><span class="italic"><span class="calibre14"><span class="underline">[187]</span></span></span></span></a></small></sup></span></p>

  <p class="calibre10">Başka deyişle, liberter düşüncede genellikle insanın özgüllüğünü tanımlamaya yarayan şey -emek aracılığıyla doğaya karşıtlık-, tersine, özgül anlamda insani olmayan boyutunu, tüm diğer hayvan türleriyle aynı sıfatla, bir “topluluğun” ve bir “ahır uygarlığı”nın kapalı ve tekrara dayalı biçimi altında, basitçe canlıya mensup olmasını ifade eder. Reddettiği eski antropolojinin tersine, liberter düşünce insan öznelliğinin kuvvetini <span class="italic">doğaya,</span> kendisinin içindeki <span class="italic">ötekine,</span> (tür olarak ayrışmasının mücadele etmeye ve canlı türü <span class="italic">belirlenimlerinin</span> sınırlarına tabi kılmaya yönelttiği) kendisini oluşturan <span class="italic">dışarıya</span> açılma kapasitesi üzerinde temellendirir. Başka deyişle, liberter bir bakış açısından, insan varlığının özgüllüğünün insan-olmayana açılma kapasitesinde, arı kovanının ya da ahırın, Orwell’in gayet iyi tarif ettiği hayvan çiftliğinin sözde insanlığından çıkma kapasitesinde yattığı söylenebilir; <span class="italic">belirlenimsize, ön-bireyselliğe</span> sürekli geri dönme ve böylelikle yeni <span class="italic">öznellik</span> biçimlerinin olasılığını temellendirme kapasitesinde yatar. Yine Simondon’un yazdığı gibi, “Doğa insanın zıddı değildir,”<sup class="calibre11"><small class="calibre12" id="filepos224438"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos764226"><span class="calibre12"><span class="calibre14"><span class="underline">[188]</span></span></span></a></small></sup> çünkü insanın kuvveti tam da doğaya, bütünlüğü içinde, <span class="italic">varlığın yedeği</span> olarak, <span class="italic">doğanın yükü</span> olarak, <span class="italic">sınır içinde sınırsız</span> olarak <span class="italic">apeiron</span> güçlerinin bütününü yeniden seferber etme imkânı içinde varlığa geri dönüş imkânından ibarettir.</p>

  <div class="mbppagebreak" id="calibre_pb_113"></div>
</body>
</html>
