<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos35767"><span class="calibre8"><span class="bold">Anarşist Kimya</span></span></p>

  <p class="calibre10">(bkz. <span class="italic">olgusal propaganda, eyleme geçiş, odak</span>). 1880-1890’lı yılların suikast ve bombaları, anarşist eyleme kesin biçimde şiddete dayalı, azınlıkçı ve umutsuz bir görüntü verir. Yine de bu suikastların liberter bakış açısından kabul edilemez iki harekete kısmen tabi olmadıkları kesin değildir: 1) dünyanın düzeninin temelleri ya da dayanakları olduklarını sananlara -krallar ve devlet başkanları- öfkelenerek dünyanın düzenini değiştirebilme yönündeki yararcı ve mekanik yanılsama; 2) <span class="italic">hınç</span>; söz konusu durumda yoksulların ve zayıfların zenginlere ve kudretlilere karşı hıncı, <span class="italic">isyan</span> yerine “Bonnot Çetesi” denen grubun alçak cinayetleri içinde serpilip gelişen hınç (bkz. <span class="italic">kinizm</span>). On dokuzuncu yüzyıl sonu suikastlarının bu olumsuz görünümü yine de liberter düşünce açısından onların önemini ve anarşist hareketin onların teknik uygulamalarını ve bilimini ele geçirme tarzını gizlememelidir. Dönemin anarşist hareketinin belibaşlı liderlerinin (Kropotkin, Reclus, Malatesta, vs.) uzun uzun düşündüğü eylem tarzlarını benimsemiş ve “genel bir <span class="italic">devrim</span> döneminin uzak olmadığını kabul ederek” tekniği ve kimyasal bilimleri incelemeye ve bomba yapımına koyulmaya karar vermiş (Londra Kongresi, Temmuz 1881) Birinci Enternasyonal’e bağlı delegelerin geniş bir uluslararası grubunun varlığı dikkat çekicidir. Etkileri büyük ölçüde olumsuz olan (yaratıcıları ve kurbanları ölmüştür) anarşist bombaların “patlama” özelliği, yarım yüzyıl boyunca, bu kez sembolik olarak, liberter eyleme ve dünyayı algılama tarzına anlam vermeye devam edecektir. Gerçekten de, etkileri bakımından anlık, bütün umutları çaresiz ve kesin bir eylemde ifade etmekle görevli, yaşamla ve ölümle karşı karşıya gelen bireysel bir <span class="italic">istencin</span> bütün kaygı ve umutlarını ifade etmekle görevli anarşist bomba, dünyanın düzenini “havaya uçurma” fikrini, dünyayı oluşturan öğelerin radikal yeniden-oluşturulması fikrini kendi maddiliği içinde bile olsa doğrudan taşımaktadır. Bilimin ve politikanın modern anlayışlarına yabancı olan anarşist kimya, böylelikle, metaforun ve pratik eylemin ikili düzeninde anlam taşır. Hem sembolik hem gerçek niteliğiyle sonsuz bir anlam edinir; yerel (bkz. <span class="italic">yerelcilik</span>), bireysel ve doğrudan doğruya deneysel olan şey burada devrim fikir ve arzusuna belirgin karşılığı sağlar. Burada, Bilim ve Toplum, Teknik ve Toplumsal Dönüşüm, Patlama ve Devrim, Taocu <span class="italic">liujia</span>’lar tarzında, bir süreliğine gelip her bombacının deneykabını mesken tutar.<sup class="calibre11"><small class="calibre12" id="filepos38623"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos704760"><span class="calibre12"><span class="calibre14"><span class="underline">[31]</span></span></span></a></small></sup> Birinci Enternasyonal’in “meslek birlikleri” ve gelecekteki sendikalizmin doğrudan eylemi gibi, anarşist kimya da kültür ile doğa arasındaki, ideal <span class="italic">özgürlük</span> ile maddi <span class="italic">zorunluluk</span> arasındaki ayrıma uymaya son verir. İnsan ve doğa, fikir ve madde, yararcı nitelikteki saf anlamda teknik işlem ile radikal bir dünya değişimi yönündeki mistik kaygı şeklinde ayrılmış olanı simyasal olarak birleştirmeye yönelir. Simya gibi, uzamı ve zamanı biricik ve dolaysız bir eylem içinde yoğunlaştırmaya yönelir: nitrogliserin ile cıva fülminat karışımının minicik işlemi içinde “yayılma” yoluyla dünyanın ve toplumun düzenini tepeden tırnağa değiştirerek uzamı; bu hareketin döneminin tarihine denk düştüğü, Devrimin yakın olduğu, <span class="italic">Büyük Gece</span> vaktinin geldiği Mesihçi kesinliği içinde zamanı yoğunlaştırır.</p>

  <div class="mbppagebreak" id="calibre_pb_13"></div>
</body>
</html>
