<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos352908"><span class="calibre8"><span class="bold">İstatistik (Matematik)</span></span></p>

  <p class="calibre10">(bkz. <span class="italic">jest, anarşist kimya</span> ve <span class="italic">semboller-işaretler</span>). Marksizmin puslarının ve sarakalarının kararttığı zihinleriyle kimi tarihçiler, çok gereksiz bir şekilde, özgürleştirici işçi hareketlerinin rakamlara ve istatistiklere karşı naif ve dikkafalı hayranlığıyla alay edebilmişlerdir.<sup class="calibre11"><small class="calibre12" id="filepos353376"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos799205"><span class="calibre12"><span class="calibre14"><span class="underline">[13]</span></span></span></a></small></sup> Bu eleştiri ne dile ve dilin tahakküm etkilerine yönelik liberter eleştiriyi ne de var olanın kuvvetini ve karmaşıklığını söylemek için yararlandığı sembolik ve ifadeci, pratik ve teorik modellerin büyük zenginliğini bilir. Nietzsche’yle birlikte, Michel de Certeau, aynı zamanda da bütün zamanların ve bütün mekânların ezilenleriyle birlikte liberter düşünce, kelimelere ve söylemlere meydan okur; yalan söyleyen söylemlere, gerçekliği, doğruladıkları ve mümkün kıldıkları tahakküm ilişkilerinin ve tuzaklarının ağları içine kapatma ve sabitleme iddiasındaki kelimelere meydan okur (bkz. <span class="italic">ele geçirme</span> ve <span class="italic">olgusal propaganda</span>). Dillerin çokluğu karşısında, işçi gerçekliklerinin karmaşıklığı, teorisyenlerin kendi bakışlarını dayatma iddiaları ve dilin retorik gücü karşısında, işçi istatistiği, özellikle Birinci Enternasyonal içinde bir araya gelen işçi güçleri bütününün eşitlikçi olumlanmasının hem dayanağını hem de polemik aygıtını oluşturur. Bu anlamda, doğmakta olan Marksizmin kurnaz argümanları karşısında bu güçler, bir yandan, hareketlerini koordine eden mercilerin basit bir “haberleşme ve istatistik sağlayan basit bir mektup kutusu” olmakla sınırlanmalarını talep edebilmişler, diğer yandan ise -ve Ladislas Mysyrowicz’in gayet iyi algıladığı gibi- istatistiğin “gelecekteki toplumu mevcut ve müstakbel bütün Karl Marxların entelektüel tiranlığından kurtarması” gerektiğini düşünmüşlerdir: “Planlamacısız bir planlama, pazarın kör mekanizmasının olmadığı bir serbest mübadele”yi mümkün kılarak, “özel çıkarlar ile genel çıkar” arasındaki çelişkinin “kendiliğindenlik ve özgürlük içinde çözümlendiği” ilişkilere imkân tanır.<sup class="calibre11"><small class="calibre12" id="filepos355329"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos799761"><span class="calibre12"><span class="calibre14"><span class="underline">[14]</span></span></span></a></small></sup></p>

  <p class="calibre10">Bununla birlikte, liberter işçi hareketlerinin özgürleştirici düşüncesini rakamların ve istatistiklerin kaba fetişleştirilmesine indirgemek haksızlık olur (bkz. <span class="italic">yyararcılık</span>). <span class="italic">Güç, denge, içgüdü, arzu, bileşim, adalet, olası, kolektif akıl</span> gibi kavramlarla birlikte, liberter düşünce, tarihsel olarak, çok sayıda başka ifadeci modele -elektrokimya, biyoloji, etik, felsefe, din, kimya (bkz. <span class="italic">anarşist kimya</span>)- çağrı yapar. Rakamın ve istatistiğin sınır ve tuzakları da elbette bilinmektedir. Rakamlara ve muhasebe modellerine tutkun biri olan Proudhon’un filozof ve matematikçi Antoine-Augustin Cournot’nun bir eseri hakkındaki 1840 tarihli yorumu bunu gayet iyi göstermektedir:<sup class="calibre11"><small class="calibre12" id="filepos356230"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos800012"><span class="calibre12"><span class="calibre14"><span class="underline">[15]</span></span></span></a></small></sup> “Bay Cournot’nun eseri tek bir amaca özgüdür (...) Bu, servet eşitsizliklerinin, bölüşüm, haz ve sefalet eşitsizliklerinin matematik temelde işlediğini göstermektir. Bu benim için pek de ilginç değildir; biliyorum ki her tür hata, yargı ya da hakkaniyetten sapma, aklı gizleyen aynı akıl yasaları sayesinde oluyor; fakat ben, matematiğin ahlaklılığı ya da ahlaksızlığı, koşullardaki eşitsizliğin imkân ya da imkânsızlığını kanıtlamaya hizmet edip edemeyeceğini öğrenmek istiyorum. Hesap, kuşkusuz ki, ne sorulursa ona cevap verir: Eğer ben 99 paya sahip olacaksam, diğerleri 100. payı paylaşacaksa, hesap her konuda benim çıkarlarımı düzenlemeye hizmet edecektir. Fakat <span class="italic">eğer benim</span> 99 paya sahip olmaya <span class="italic">hakkım varsa,</span> bu başka şeydir.”<sup class="calibre11"><small class="calibre12" id="filepos357153"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos800360"><span class="calibre12"><span class="calibre14"><span class="underline">[16]</span></span></span></a></small></sup> (altını çizen Proudhon)</p>

  <div class="mbppagebreak" id="calibre_pb_175"></div>
</body>
</html>
