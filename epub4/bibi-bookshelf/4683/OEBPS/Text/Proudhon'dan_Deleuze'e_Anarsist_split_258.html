<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos505185"><span class="calibre8"><span class="bold">Öznellik</span></span></p>

  <p class="calibre10">(bkz. <span class="italic">mahrem, kolektif güç, kolektif varlık, bireyleşme</span> ve <span class="italic">özne</span>). Anarşizm, başka şeyler yanında, radikal bir öznelcilik olarak da tanımlanabilir.<sup class="calibre11"><small class="calibre12" id="filepos505492"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos849859"><span class="calibre12"><span class="calibre14"><span class="underline">[154]</span></span></span></a></small></sup> Anarşist öznelliğin, bir kimlik kartı edinmeye ve toplumun dayattığı, böylelikle de kendi yasasına tabi kıldığı roller, düşünceler ve varlık buyruklarına “cevap vermeye” yarayan modern “özne”yle alakası yoktur. Genellikle sanılanın aksine, liberter hareket de dahil olmak üzere, modern öznenin öteki yüzü olan “birey”le de alakası yoktur. Anarşist öznellik büyük bir karakteristiğe gönderme yapar, çokludur: <span class="italic">Verili bir anda</span> onu oluşturan, insan olan ya da olmayan öğelerin doğası içinde çokluktur; biçimlerinin ve kapsamının bitmek bilmez değişimi içinde çokluktur. Geleneksel ya da tarihsel olarak anarşizm üç büyük tür öznelliği birbirinden ayırt eder; bunlar birbirlerini dışlamazlar ve olası başka türler hakkında hiçbir önyargıda bulunmazlar:</p>

  <p class="calibre10">Bireyci bir öznellik. Bunun ilk ve esas teorisyeni Stirner’dir. Bu bireycilik sık sık modern bireycilikle yanlış yere karıştırılmıştır. Oysa ki anlamı bakımından, her birey asla kendi varlığını -kendisine tıpatıp benzer başka bireylerin yanında- genel olduğu için biricik bir modele göre tanımlanmış görmez, tersine, kendi mutlak tekilliğini şiddetle ileri sürer.<sup class="calibre11"><small class="calibre12" id="filepos506885"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos850218"><span class="calibre12"><span class="calibre14"><span class="underline">[155]</span></span></span></a></small></sup> Böylece, olası bütün insan varlıkları ölçeğinde, liberter öznelliğin indirgenemezliğini çoğaltır;</p>

  <p class="calibre10"><span class="italic">Yakınlıkçı</span> bir öznellik; buna komünist-liberter de denir. Burada bireysellikler, <span class="italic">verili bir anda,</span> tekil kuvvetlerini (mizaç, zevkler, duyarlılıklar, yetenekler, iştahlar), “hep daha <span class="italic">mahrem</span> ve karmaşık ilişkiler”le (Malatesta), yeni ve daha güçlü bir öznellik oluşturmak için birleştirirler. Aynı ölçüde tekil ama karşılaştırılabilir ya da farklı başka öznelliklerle birleşebilen ve “bütün insanlığa, bütün yaşama” (Malatesta) uzanabilen bir <span class="italic">bileşke</span> (Proudhon ve Malatesta);<sup class="calibre11"><small class="calibre12" id="filepos507709"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos850674"><span class="calibre12"><span class="calibre14"><span class="underline">[156]</span></span></span></a></small></sup></p>

  <p class="calibre10">Özellikle işçi hareketine ve sendikal harekete tarihsel olarak bağlı bileşenleri ve kapsamı açısından çok daha çeşitli bir kolektif öznellik. Meslek sendikaları, sanayi sendikası birlikleri, yerel sendikal birlikler, (mesleki ya da sınai) federasyonlar, konfederasyonlar, enternasyonaller -birbirleri karşısında, her biri kendi içinde, zaman içerisinde ve dönemlere göre- farklı öznellikler oluşturur; yalnızca insanların tekilliklerinden değil, aynı zamanda, insani olmayan maddi tekil varlıklardan da (odun, kömür, demir, kâğıt, mala, şahmerdan, fırça, torna yayı, hız, mevsimler, vs.) yola çıkılır. Federe ya da iç içe geçmiş, yakınlıkçı ve bireyci öznelliklerle birleşmiş (çalışma borsasının kurucularından biri olan Pelloutier bir bireyciydi) bu bireysellikler ya da kolektif öznellikler, bambaşka gerçeklik düzlemlerinden (cinsiyet, aile ilişkileri, ortak tarih ve kültür, sanat, sınıf, yaş, devrim dönemlerinin “kitleler”i, devrimci durumlar, vs.) kaynaklanan sonsuz sayıdaki başka öznellikle birleşebilir.</p>

  <p class="calibre10">Bu anlamda, çeşitlilikleri dolayısıyla liberter öznellikler, liberter hareketlerin bağlılıklarını bildirdikleri <span class="italic">anarşinin</span> ifadesidir.</p>

  <div class="mbppagebreak" id="calibre_pb_258"></div>
</body>
</html>
