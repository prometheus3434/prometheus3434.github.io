<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos173793"><span class="calibre8"><span class="bold">Diziler (Dizileştirme)</span></span></p>

  <p class="calibre10">(bkz. <span class="italic">dizisel diyalektik, güçler dengesi, analoji, gerçeklik planları</span> ve <span class="italic">gerilim</span>). Proudhon’un esasen <span class="italic">De la création de l’Orde</span>’da [Düzenin Yaratılması] ve Charles Fourier okumalarının ardından, olası varlıkların çokluğunu, sonsuz bir şekilde uyumlu kılan ilişkilerin düzenlenişini ve doğasını düşünmek için önerdiği kavram. Dizileştirme yalnızca ya da öncelikle bilgi düzeni değildir; tahakküm kurucu tüm düzenlere özgü sınıflandırmaların (bkz. <span class="italic">sınıflama</span>) hareketsiz ve sakatlayıcı keyfiyetiyle bir alakası yoktur. Dizileştirme, güçlerin ve güç ilişkilerinin içinde olduğu gibi, sahip olabileceğimiz bilginin de içinde hareket eder. Simondon “<span class="italic">transdüktif</span> biçimde” diyebileceği Proudhon’un dizileştirmesi, <span class="italic">analoji, yakınlık ve tezatlık</span> yoluyla, var olanın en çeşitli alanlarında işlerken, çok sayıda farklı düzeni mümkün kılar. Bu nedenle, bir varlığın katıldığı olayların içinde, içinden geçtiği durumlarda, karşılaştığı ve işbirliği yaptığı varlıklarla ne yapabileceğini asla bilemeyiz. Barselona’daki bir saldırı birliği FAI<sup class="calibre11"><small class="calibre12" id="filepos175131"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos749110"><span class="calibre12"><span class="calibre14"><span class="underline">[146]</span></span></span></a></small></sup> militanlarının safında isyancı askerlere ateş açmak için bulunabilir, titiz ve sofu bir Alman muhasebeci bir toplama kampının etkin yöneticisi olabilir, bir vergi memuru meçhul bir ressam olabilir, bir isyan işareti iktidar simgesine ya da fetişe dönüşebilir, bir çekiç silah olabilir, kılıçlar sabana dönüşebilir, rüzgâr ormanları yıkabilir ve kuşların uçmasını mümkün kılabilir, okyanuslar sahilleri darmadağın edebilir ve “sanki tekne denizin bir kıvrımıymış gibi”<sup class="calibre11"><small class="calibre12" id="filepos175758"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos749368"><span class="calibre12"><span class="calibre14"><span class="underline">[147]</span></span></span></a></small></sup> yeni kıtaların keşfini sağlayabilir.</p>

  <div class="mbppagebreak" id="calibre_pb_89"></div>
</body>
</html>
