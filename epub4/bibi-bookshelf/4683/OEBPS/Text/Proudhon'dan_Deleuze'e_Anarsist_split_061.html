<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos102778"><span class="calibre8"><span class="bold">Büyük Gece</span></span></p>

  <p class="calibre10">(bkz. <span class="italic">genel grev</span> ve <span class="italic">devrim</span>). Sokakta en ufak bir gürültü duyduklarında devrimin patlak verdiğini sanarak pencereye koşan 1914 öncesi militan işçilerin hikâyesinden yola çıkarsak Büyük Gece fikrinin gücünü kavrayabiliriz.<sup class="calibre11"><small class="calibre12" id="filepos103168"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos725896"><span class="calibre12"><span class="calibre14"><span class="underline">[86]</span></span></span></a></small></sup> Michael Löwy yüzyıl başındaki liberter işçi hareketinin mesihçi boyutunu gayet iyi tarif etmektedir.<sup class="calibre11"><small class="calibre12" id="filepos103388"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos726240"><span class="calibre12"><span class="calibre14"><span class="underline">[87]</span></span></span></a></small></sup> Onlarca yıl boyunca, işçi hareketinin geniş kesimleri grevlerin ve devletle çatışmaların (isyanlar, ayaklanmalar ve çeşitli ihlaller) mevcut dünyayı kökten dönüştüreceğini umdular; o zamana dek baskıya, yalana ve tahakküme tabi kalmış bir dünyanın kalıntıları üzerinde Adalet ile Özgürlüğün kendi güçlerini ortaya koyarak şeylerin düzenini tamamen değiştirmesini beklediler. Varolanın kökten dönüşümüne dair bu mesihçi bakış, o dönemde Avrupa’da mevcut (Yahudi ve Hıristiyan) dinsel referanslardan tamamen bağımsız, mesihsiz bir mesihçiliktir ve ne kökten dönüştürmüş olduğu <span class="italic">devrim</span> fikriyle ne de <span class="italic">genel grev</span> sloganı ve projesiyle karıştırılmalıdır; hatta bunun devrimci sendikalist ve anarko-sendikalist ifadesiyle de karıştırılmamalıdır. Ama Büyük Gece kavramının en uzak olduğu şey, klasik devrim fikridir. Üç açıdan bu böyledir: 1) Toplumsal dönüşümü Fransız Devrimi ve onun cumhuriyetçi, Blanquist ve Marksist-Leninist uzantıları modelindeki basit bir politik değişime, devletin tepesinde meydana gelecek bir değişime bağlamayı reddeder; 2) devrimci çalışmanın, bir yanda eski devlet düzenini alaşağı etmekle görevli halk ve diğer yanda yeni bir kamusal meşruiyeti, yeni bir devleti diktatörlük biçiminde inşa etmekle görevli aydınlanmış ve bilgili politik öncü arasında paylaştırılmasını reddeder; 3) dönüşüm hareketini az çok uzun vadeli bir stratejiye, baskılayıcı ve araçsallaştırılmış örgütsel eklemlenmelere (partiler, sendikalar ve yaşamın herhangi bir yanında uzmanlaşmış, partinin taktik ve stratejik yönetimine sıkı sıkıya tabi diğer kitlesel “örgütlenme”lere) tabi kılmayı reddeder. Büyük Gece, <span class="italic">belirli bir anda</span> ifadesi olduğu liberter projenin bütünü gibi, uzam ve zamanla özel bir ilişki içindedir.</p>

  <p class="calibre10">Önce, zaman. Popüler ama mistik ve dinsel biçimiyle<sup class="calibre11"><small class="calibre12" id="filepos105515"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos726553"><span class="calibre12"><span class="calibre14"><span class="underline">[88]</span></span></span></a></small></sup><span class="italic">Büyük Gece,</span> zaman alanında, gerçekliğin muktedir olduğu dönüşümlerin köklü ve genel niteliğini ifade eder. Gerçekten de, <span class="italic">Devrim</span>’in tersine -ve sanılanın tersine-, <span class="italic">Büyük Gece</span>’nin zamansal köktenciliği, geleceğe, güvencesi İktidar’ın ele geçirilmesi olan ve gelecekte, günün birinde, daha ilerde bir gerçeklik kazanma (“komünizm”, devletin yok olması, vs.) görevini iktidara devreden, şu an için ancak “ütopik” vaat olarak kalan gelecekte olacak değişimlere bağlı değildir. <span class="italic">Büyük Gece</span>’nin zamansal köktenciliği her zaman bir evveliyata ve birikmiş bir güce bağlıdır: Şimdiki zamanla karışan bir evveliyata ya da bir <span class="italic">geçmişe</span> (bkz. <span class="italic">tekrar</span> ve <span class="italic">sonsuz geri dönüş</span>) bağlıdır, çünkü şeylerin mevcut durumunu niteler, nihai tezahürü <span class="italic">Büyük Gece</span> olan dönüşümü fiili kılabilecek özgürleştirici bir güce gönderme yapar. Devrim, bir çıkış noktası biçiminde, gelecekteki bir dönüşümün çıkış noktası olarak düşünülmüşken, <span class="italic">Büyük Gece</span> bir varış olarak, önceden gerçekleşmiş bir dönüşümün varışı olarak düşünülür.</p>

  <p class="calibre10">İkinci olarak, uzam. Varolanın bütününü, en küçükten en genişe kadar kapsadığından ve bir yanın diğerine yararcı eklemlenmesi ya da herhangi bir hiyerarşi anlamına gelmediğinden, Büyük Gece fikrinin ifade ettiği dönüşüm, her durumun, her ânın bu devrim anlayışının çağrı yaptığı dönüşümlerin bütünün taşıyıcısı olduğu <span class="italic">dolaysız</span> bir dönüşümdür (bkz. <span class="italic">odak, eyleyen azınlık</span>). Her mücadele, her fark, her çatlak, gerçekliğin içindeki her sapa adım nihai patlamanın bir <span class="italic">tekrarı</span> ve <span class="italic">ifadesidir</span>. Emile Pouget’nin açıkladığı gibi, “gündelik mücadele” ve “geleceğe hazırlık çalışması”, dışardan düşünülmüş bir plan ya da stratejiyle ne “çelişiktir” ne de bunlara bağımlıdır. Her “geçen an”, <span class="italic">mücadele</span> ve <span class="italic">isyan</span> olarak görüldüğünden, “şimdiki zaman geleceğe, gelecek şimdiki zamana”<sup class="calibre11"><small class="calibre12" id="filepos107804"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos726808"><span class="calibre12"><span class="calibre14"><span class="underline">[89]</span></span></span></a></small></sup> asla feda edilmez (bkz. <span class="italic">amaçlar-araçlar</span>). “Büyük Gece sabahı geldiğinde!” şeklindeki esprili ifadeden anlaşıldığı gibi, büyük gece hem gecedir hem sabah, alacakaranlık ve şafaktır, olası bir başka dünyanın çatlaklarından fark edilen ve şeylerin karnında şimdiden var olan, mevcut düzenin doğrudan doğruya dönüşümüdür.</p>

  <div class="mbppagebreak" id="calibre_pb_61"></div>
</body>
</html>
