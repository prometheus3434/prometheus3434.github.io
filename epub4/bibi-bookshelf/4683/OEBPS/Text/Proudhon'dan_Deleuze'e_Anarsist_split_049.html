<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos88251"><span class="calibre8"><span class="bold">Bir Araya Gelme/Ayrılma</span></span></p>

  <p class="calibre10">(bkz. <span class="italic">kolektif</span>). Simondon’un ve Proudhon’un analizlerinin gösterdiği gibi (bkz. özellikle <span class="italic">kolektif</span>), bir araya gelme ve buna denk düşen kolektif güç, asla birleşen bireylerin, bu birleşme anında varoldukları haliyle basitçe toplamı değildir. Bunlar daima bu bireylerde henüz bireyleşmemiş (bkz. <span class="italic">bireyleşme</span>) olan şeyden yola çıkarak; <span class="italic">kendinden fazladan</span> ya da kendi içlerinde taşıdıkları ve başkalarıyla birleşme, yeni bir varlık yaratma ve böylelikle <span class="italic">verili bir anda</span> varoldukları haliyle, kendi bireysel sınırlarını aşma <span class="italic">istençlerini</span> doğrulayan <span class="italic">belirlenimsizden</span> yola çıkarak işlerler. Bu anlamda, henüz bireyleşmemiş güçleri seferber ettiğinden, yeni bir varlığın, iyi ya da kötü, ne olabileceği bilinmez ve her bir araya gelme daha önceden çok fazla bir araya gelme deneyimi ve fazla deney gerektirir, ama aynı zamanda sezgisel incelik ve her bir araya gelmenin bizde yeni güç ve potansiyellik olarak seferber ettiği şeye dikkat gerektirir.</p>

  <p class="calibre10">Liberter ya da özgürleştirici bakış açısından <span class="italic">kolektif güçler</span> arasında bir araya gelme – gelmeme tarzında üç örnek vaka dikkate alınabilir. Bunların karakteristiği her zaman olumlu olmaları, yalnızca <span class="italic">olumlama</span> düzeninde yer almalarıdır.</p>

  <p class="calibre10">1) – Bir güç diğerlerini önleyebilir, kötü karşılaşmaları, <span class="italic">üzüntüye</span> yol açan, dolayısıyla <span class="italic">kuvveti</span> yumuşatan karşılaşmaları önleyebilir. Güç, kendi içinde her şeye sahip olduğundan (bkz. <span class="italic">monad, özerklik</span> ve <span class="italic">potansiyel</span>) yalnızca kendi özüne, taşıdığı olasılıklara güvenerek, en büyük <span class="italic">yalnızlığı</span> az çok kalıcı bir şekilde daima seçebilir; (bu olasılıkları tek gerçekleştirebilecek olan) daha iyi zamanları, başka karşılaşmaları, başka <span class="italic">durumları,</span> başka <span class="italic">olayları</span> bekler; bu kış uykusu biçiminde, hatta daha imgesel ifadeyle “erketede” ya da “uyuklayan virüs” biçiminde olabilir. Gerçek; kendi içine, elinden gelene kapanmış, dışarıyla ilişkileri asgari ölçüye indirgemiş ya da kimi <span class="italic">gerçeklik düzlemlerinde</span> iradi olarak veya zorunluluk sonucu sınırlandırmış, ama sonsuz <span class="italic">iyi ve kötü</span> olasılıkla dolu sonsuz sayıda güç de içerir. Spinoza’nın, bir bedenin ne yapabileceğini, her bir gücün neye muktedir olduğunu, bir <span class="italic">durumda</span> ya da verili bir <span class="italic">düzenleme</span> içinde, her birimizin muktedir olduğu şeyi kimse bilemez demesine imkân tanıyan şey budur (bkz. <span class="italic">beden</span>).<sup class="calibre11"><small class="calibre12" id="filepos91077"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos723966"><span class="calibre12"><span class="calibre14"><span class="underline">[80]</span></span></span></a></small></sup></p>

  <p class="calibre10">2) – Bir güç aynı zamanda tahakküm ve bağımlılık ilişkileri içine de kapatılmış olabilir ve onu başka güçlere bağlayan ilişkilere, onun tarafından <span class="italic">baskı</span> ilişkileri olarak algılanan bağlara <span class="italic">isyan</span> ederek kurtulmayı tercih edebilir (bkz. <span class="italic">doğrudan eylem).</span> Her isyan (grev, ayaklanma, ergenin evden kaçışı ya da Melville’in Bartleby’sinin yanlış biçimde olumsuz kullandığı “<span class="italic">I would prefer not to”</span> ifadesi), Michelle Perrot’nun deyişiyle, “güzel kaçış”tır,<sup class="calibre11"><small class="calibre12" id="filepos91772"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos724254"><span class="calibre12"><span class="calibre14"><span class="underline">[81]</span></span></span></a></small></sup> olay örgüsünde ve zamanda bir çatlaktır (bkz. <span class="italic">durak</span>), her şeyin fiilen mümkün olduğu bir andır.</p>

  <p class="calibre10">3) – Daimi kaçak olan bu çatlak ya da bu özgürleştirici ayrılık böylece yeni güçlerin ortaya çıkışının, güçleri arasındaki ilişkilerin yeniden oluşumunun, bir araya gelip gelmemenin üçüncü tarzının koşullarını yaratabilir. Köleleştirici bağlardan, kendilerinin taşıyıcısı olduklarının dışındaki bir düzeni onlara dayatan sınırlardan kurtulan isyancı güçler, başka güçlerle özgürce bir araya gelebilirler, bu bir araya gelme sayesinde, ellerinden geleni sonuna dek yaparak, o zamana dek dayatılmış sınırların ötesine dek gidebilirler; bu bir araya gelme yoluyla, daha güçlü kuvvetleri doğurabilirler; bu bir araya gelme aracılığıyla, <span class="italic">olumlamanın, kuvvetin,</span> dolayısıyla <span class="italic">özgürlüğün</span> işareti altına bütünüyle yerleşmiş başka bir dünya oluşturabilirler (bkz. ayrıca <span class="italic">güçler dengesi</span>).</p>

  <div class="mbppagebreak" id="calibre_pb_49"></div>
</body>
</html>
