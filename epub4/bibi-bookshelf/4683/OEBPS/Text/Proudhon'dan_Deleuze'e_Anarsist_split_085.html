<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos167603"><span class="calibre8"><span class="bold">Dirimsel</span></span></p>

  <p class="calibre10"><span class="bold">(Dirimcilik, Dirimsel Atılım, Politik Dirimcilik)</span></p>

  <p class="calibre10">(bkz. <span class="italic">doğa, yaşam</span> ve <span class="italic">dışarının kuvveti</span>). Anarşizm -özellikle Bakunin’de- sık sık yaşamdan söz ettiğinden ve işçilerden söz edişiyle -gayet yerinde bir değerlendirmeyle- Bergson ve Nietzsche’ye yakın görüldüğünden, politik dirimciliğin özel bir biçimiyle özdeşleştirilmesi ilk anda cazip gelebilir. Ancak anarşizmin dirimcilikle ve genel olarak bu kelimeden anlaşılan şeyle bir alakası yoktur. Onun ifade etmeye çalıştığı yaşam, biyolojik ya da organik bir gerçeklik bakışına indirgenemez. Anarşizm öncelikle varlığın kuvvetine gönderme yapar ki kelimenin gerçek anlamıyla canlı bunun özel tezahürlerinden biridir (bkz. <span class="italic">doğanın yükü</span> ve Proudhon’un inorganik, canlı ve insan arasındaki ilişki sorununu düşünüş tarzı). Gücün ve güçler arasındaki farklılığın eşanlamlısı olan anarşist yaşam, bu bakış açısından, Gilbert Simondon’un anladığı anlamda “potansiyel enerji” kavramına ya da -liberter söz dağarına daha yakın olarak- Gabriel Tarde’nin taahayyül ettiği haliyle “enerji” kavramına gönderme yapabilir; burada, “karşı konulmaz”, “anarşik, demiurgosvari, her biçime girebilen” bir “atılım” tarzında, yaşam, canlı varlıklarınki bile olsa, her düzeni, düzenli ve istikrarlı her “tip”i hiç durmadan aşar.<sup class="calibre11"><small class="calibre12" id="filepos169219"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos746983"><span class="calibre12"><span class="calibre14"><span class="underline">[141]</span></span></span></a></small></sup> Yine Tarde’nin yazdığı gibi: “Devrimci, iç farklılıkların taşkınlığının karşısına boşuna dikilmiş engellerdir yasalar, tipler de boşuna konmuş frenlerdir; geleceğin tipleri bu taşkınlığın içinde gizlice [bkz. <span class="italic">Mahrem</span>] oluşur ve bu engel ve fenlerin çoklu sultası üst üste binse de, <span class="italic">kimyasal ve dirimsel disipline rağmen</span> [altını biz çizdik], akla rağmen, göksel mekaniğe rağmen, günün birinde, tıpkı bir ulusun insanları gibi, bütün engelleri sürükleyip götürür ve onların kalıntılarını daha yüksek bir çeşitliliğin aygıtı yaparlar.”<sup class="calibre11"><small class="calibre12" id="filepos169946"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos747301"><span class="calibre12"><span class="calibre14"><span class="underline">[142]</span></span></span></a></small></sup></p>

  <div class="mbppagebreak" id="calibre_pb_85"></div>
</body>
</html>
