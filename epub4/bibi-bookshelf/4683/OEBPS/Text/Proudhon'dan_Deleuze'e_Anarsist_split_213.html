<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos408485"><span class="calibre8"><span class="bold">Komün (Ortak Proje, Ortak Düzenleme)</span></span></p>

  <p class="calibre10">Komün, özerk güçlerin (iktisadi, siyasal, oyun ya da aşk amaçlı) birlikleri dolayısıyla var kıldıkları, her an ve her şekilde azledilebilir, kalıcı ya da geçici yaşam ve <span class="italic">gerçeklik planıdır</span>. Bir sendika, bir kitapçı, bir kooperatif, bir futbol takımı ya da bir aşk ilişkisi ortak bir <span class="italic">düzenlemedir</span>; bunun işlev görebilmesi için özgürce birleşen kişilerce ortak bir projeyi ve kolektif bir varlığı uygulamaya koyar. Bu birliğin sonucu olan her birlik ya da kolektif varlık, birleşerek onun varlığına katkıda bulunan güçlerden daha kuvvetli, daha başka bir güç ve varlıktır. Tamamen <span class="italic">güvene</span> dayanır, çünkü herkes kendisine daha uygun gelen ya da daha yararlı gözüken bir başka birliği dilediğince kurmak üzere, arzu ettiğinde bu ortaklığı bozmakta özgürdür. Komün asla bir mücadele alanı değildir; bir kemik, bir iskemle ya da bir araba direksiyonu için dalaşır gibi dalaşılan ve dış güçlerin müdahale ettiği dışsal bir çerçeve asla değildir. Komün ne bir çerçevedir (bir bekleme salonu ya da jimnastik salonu gibi bir “komün”) ne de bir alettir. Komün onu oluşturan güçlerden daha fazlası olsa da asla onların dışında değildir, çünkü onların birliğinden kaynaklanır ve onlar olmadan asla varolmaz. Bir araya gelmek (aşkta da siyasette de, herhangi bir başka faaliyette de), bu birliğin içinden dönüşüm geçirmeyi kabul etmektir; (iyisiyle de kötüsüyle de!) farklı biri olma riskini göze almaktır. Ve bu anlamda, her gerçek birlik güveni varsayar; yalnızca böyle bir dönüşümün <span class="italic">iyi</span> ya da <span class="italic">kötü</span> diye sınanmış etkilerinin deneyimi, birlikten geri çekilmeye yöneltebilir. (Tersine, kendine özgü her türlü içerikten, her türlü <span class="italic">özerklikten</span> yoksun kalmış kolektif varlıkların itaat ve araçlaştırılmasının örneklerinden biri için bkz. Birinci Dünya Savaşı ertesinde Komünist Parti’nin sendikalarda propaganda hücreleri kurması).</p>

  <div class="mbppagebreak" id="calibre_pb_213"></div>
</body>
</html>
