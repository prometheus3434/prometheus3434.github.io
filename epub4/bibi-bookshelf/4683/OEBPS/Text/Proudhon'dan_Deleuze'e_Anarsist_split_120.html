<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos236575"><span class="calibre8"><span class="bold">Etkinlik</span></span></p>

  <p class="calibre10">(bkz. <span class="italic">amaç-araç, dış, verili an</span> ve <span class="italic">yararcılık</span>). Bir varlığın ya da bir eylemin değerini bu varlığın ya da bu eylemin dışında bir hedef ya da çıkara bağlı olarak tanımlayan yararcı ve politikacı kavram. Anarşizm genellikle etkin olmamakla eleştirilir, ama bu eleştirinin kaynağı görünüşteki bu zayıflığın nedenlerinin bilinmemesidir; anarşizmin tepeden tırnağa değiştirmek istediği bir düzenin hesap defterlerinin ve yasalarının yanlı, miyop gözünden bu böyledir. Etkinliğin ya da varlıkların mekanik ve dışsal araçsallaştırılmasının karşısında anarşizm, <span class="italic">verili bir anda ve verili bir dönemde</span> bunları kendileri tarafından ve kendileri için oluşturan şeyi dikkate alır. Liberter düşüncede iki varlık arasındaki buluşma ve birlik asla dışsal biçimde tanımlanamaz: ya ikisinden biri ötekinin bir boyutunu kendi plan ve çıkarlarının içine dahil eder (köle efendisinin, ücretli işçi işyerinin, halk yöneticilerin plan ve çıkarlarına dahil edilir); ya da ikisinin işbirliği kendi anlamını bir üçüncüye sundukları yararlı etkilerden alır (örneğin İspanya iç savaşı sırasında komünist partinin güçlenmesinin konjonktürel koşulu olarak küçük burjuvaziyle işçi sınıfının ittifakı). Ayrı ya da dışsal çıkarların tanımladığı taktik ve stratejik işbirliğinin (düşmanlarımın düşmanları benim dostumdur) karşısına anarşizm, <span class="italic">mahrem</span> ve <span class="italic">içsel</span> uyum temelinde <span class="italic">yakınlık</span> buluşmasını çıkartır; bu uyum, birleşmiş varlıkların doğasını dönüştürebilir ve erklerini büyütebilir.</p>

  <div class="mbppagebreak" id="calibre_pb_120"></div>
</body>
</html>
