<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos263421"><span class="calibre8"><span class="bold">Genel (ve İsyancı) Grev</span></span></p>

  <p class="calibre10">(bkz. <span class="italic">büyük gece, şiddetsizlik, savaş</span> ve <span class="italic">isyan</span>). <span class="italic">Büyük Gece</span> popüler fikrinin devrimi sendikalist ve anarko-sendikalist ifadesi, özellikle Fransa’da ve 1914-1918 savaşından önceki dönemde geniş işçi kesimlerinin bir süre sloganı oldu. Meslek dallarında, sanayi ve işletme kollarında federasyonlar oluşturmuş bütün üreticileri bir araya getiren o dönemin sendikalizmi, bütün insani gerçeklikleri kapsayan özel bir <span class="italic">gerçeklik planı</span> tarif etti: <span class="italic">Emek</span>. Çalışmaya hep birlikte son veren üreticiler, ekonomik ve toplumsal makinenin yeniden-üretimine son verirler ve böylece, bu <span class="italic">durak</span> yoluyla, mevcut düzenin kökten dönüşüm koşullarını, bütün özgürleştirici güçlerin <span class="italic">eyleme geçiş</span> koşullarını yaratırlar. Genel grev projesinin özgünlüğü, kuşkusuz ki, on dokuzuncu yüzyılın isyan hareketlerinin isyancı ve savaşçı boyutunu, verili bir anda ve bağlamda insan faaliyetlerinin özünü kapsadığından büyük ölçüde <span class="italic">şiddetsiz</span> olan kolektif bir ifadeye katmasında yatmaktadır. Bu anlamda, genel grev fikri ve projesi asla özel bir insan konfigürasyonu ve dönemiyle -örneğin işçi olmak- sınırlı değildir. Her kolektif isyanın ve bir başka olasılığın her ortaya çıkışının ilk eylemini bunlar oluşturur.</p>

  <div class="mbppagebreak" id="calibre_pb_130"></div>
</body>
</html>
