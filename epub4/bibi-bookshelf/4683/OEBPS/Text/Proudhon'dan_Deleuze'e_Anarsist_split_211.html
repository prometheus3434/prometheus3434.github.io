<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos403111"><span class="calibre8"><span class="bold">Kolektif Akıl/Neden (Kamusal Akıl)</span></span></p>

  <p class="calibre10">(bkz. özellikle <span class="italic">ortak nosyonlar</span> ve <span class="italic">teori/pratik,</span> keza <span class="italic">temsil, ifade, sembol/işaret</span> ve <span class="italic">entelekhia</span>). Proudhoncu kavram. Anarşizme göre akıl, kendi başına, ideaların göğünde ya da mantıksal buyruklarda yoktur. Dile ve işaretlere bağlı olan akıl daima varlıklar ya da kolektif güçler arasındaki ilişkinin ifadesidir. Kelimenin gerçek anlamıyla yalnızca bir akıl vardır; şeylerin ya da varlıkların aklı ve bunları bağlayan ilişkiler. Bu anlamda Proudhon, Leibniz okumalarının ardından -hatta çok “cüretli” (ve kuşkusuz onun gözünde çok evrimci) bir düşünceyi uzaklaştırmak için bile olsa- şöyle demektedir: “Zekâ her yerdedir, gizil ya da bilinçli (...): tin taşın içinde uyur, hayvanın içinde düş görür, insanın içinde akıl yürütür. İnsanlığın içinde neden akıl yürütmesin ki?”<sup class="calibre11"><small class="calibre12" id="filepos404158"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos811266"><span class="calibre12"><span class="calibre14"><span class="underline">[50]</span></span></span></a></small></sup> Yine bu anlamda Gilbert Simondon, “anlamı yaratan dil değildir”, “anlam” “dilden öne gelir”, “dili destekleyecek anlam yoksa, dil de olmaz”<sup class="calibre11"><small class="calibre12" id="filepos404428"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos811540"><span class="calibre12"><span class="calibre14"><span class="underline">[51]</span></span></span></a></small></sup> diye açıklayarak dil eleştirisini, “insanca, fazla insanca” eleştirisini sürdürebilmiştir.</p>

  <p class="calibre10">Deleuze ve Guattari’yle birlikte (ve Spinoza’nın ardından), her gerçekliğin iki farklı ama yine de ayrılmaz veçhesi olduğu söylenebilir: İfade, dil ve işaretler dünyasının sözcelem veçhesi; içerik, beden, gerçeklik ve güçlerin “mekanik” veçhesi.<sup class="calibre11"><small class="calibre12" id="filepos404964"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos811836"><span class="calibre12"><span class="calibre14"><span class="underline">[52]</span></span></span></a></small></sup> Bu nedenle kolektif akıl, kolektif gücün farklı ve ayrılmaz öteki veçhesidir.<sup class="calibre11"><small class="calibre12" id="filepos405160"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos812106"><span class="calibre12"><span class="calibre14"><span class="underline">[53]</span></span></span></a></small></sup> Olgu ve düşünce gerçekten ayrılamaz,” diye yazar Proudhon<sup class="calibre11"><small class="calibre12" id="filepos405336"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos812718"><span class="calibre12"><span class="calibre14"><span class="underline">[54]</span></span></span></a></small></sup> (bkz. <span class="italic">eylem</span>). Akıl, “saf” olduğunu ileri sürse bile, daima bir güç düzenlemesinin ifadesidir; saflığın bile şaşmaz bir şekilde bir tahakküm ve baskı aygıtı olarak belirtildiği bir düzenlemedir bu. Bu durumda akıl daima bir “devlet aklı”dır; kelimenin gerçek anlamıyla devlete gönderme yaptığı gibi, kiliseye, sermayeye, hatta “ben” denen bu küçük devletin yanılsamalarına; hangi derecede olursa olsun “mutlağın” gerçekliği oluşturan ilişkilerin yerine geçme iddiasında olduğu her yerde tahakkümün temelleri ve aracıları olan bireysel aklın ve <span class="italic">cüzi iradenin</span> yanılsamalarına göndermede bulunur. Proudhon’un açıkladığı gibi anarşizm bütün “mutlak” fikirlerini “temizleme”, “şeylerin nedenini ortaya çıkarma” iddiasındadır; “tarihsel gözlem ve toplumsal sözleşmelerin incelenmesi aracılığıyla, insan eylemlerinin ilişkilerini ya da nedenini belirleme iddiasındadır. Bunu yaparken de ne beşeri mutlaktan ne de insanüstü mutlaktan, hangi adı alırsa alsın -melek, başmelek, tahakküm, prenslik, taht, topluluk, kilise, konsil, parlamento, katedral, kişilik, mülkiyet, vs.-, bu ölçüsüz hiyerarşinin başına, Tanrı denen mutlakların Mutlağı’na varana dek (ve o da dahil olmak üzere) hiçbir şeyi karıştırmaz.”<sup class="calibre11"><small class="calibre12" id="filepos406795"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos812973"><span class="calibre12"><span class="calibre14"><span class="underline">[55]</span></span></span></a></small></sup> Akıl daima “kolektif”tir, çünkü güçlerin <span class="italic">düzenlenişinin</span> ifadesi ve bakış açısıdır. Fakat, her düzenleme, kendi bakış açısının, özel güçler bileşiminin sınırlarından yola çıkarak, elinden geleni sonuna dek yapmaya çalıştığından, varlık nedeni mutlağa ve yanılsamaya dönüşme, varlığını oluşturan diğer (ve dışsal) güçleri kendi arzusuna ve bakış açısına tabi kılmayı isteme eğilimindedir (bkz. <span class="italic">tümlük, totaliter</span>). Yalnızca başka güçlerle karşılaşma ve çatışma, onların başkalıklarının tanınması ve bu buluşmanın -işbirliğine dönüştüğünde- sonucu olan kuvvetin keşfi, kolektif bir gücün, her aklın kolektif niteliği gibi, kendi varlık nedeninin kolektif ve nispi karakterinin bilincine varmasına yöneltebilir. O zaman akıl, tıpkı <span class="italic">hukuk</span> gibi, giderek daha güçlü ve daha özgür güçlerin düzenlenmesinin ifadesine dönüşebilir, <span class="italic">bileşke</span> niteliğini kendi başına ortaya koyabilir, “en büyük çelişki” üzerinde temellenerek (bkz. <span class="italic">güçler dengesi</span>) “olası en büyük çokluk ve ortaklık” halinde kendini gösterdiğinde, gerçek bir “kamusal akıl” olabilir.<sup class="calibre11"><small class="calibre12" id="filepos408124"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos813228"><span class="calibre12"><span class="calibre14"><span class="underline">[56]</span></span></span></a></small></sup></p>

  <div class="mbppagebreak" id="calibre_pb_211"></div>
</body>
</html>
