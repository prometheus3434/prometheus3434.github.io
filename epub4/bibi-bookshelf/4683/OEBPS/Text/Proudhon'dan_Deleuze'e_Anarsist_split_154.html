<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos315173"><span class="calibre8"><span class="bold">Hiyerarşi</span></span></p>

  <p class="calibre10">(bkz. <span class="italic">lider, eşitlik, farklılık, sınırlar</span> ve <span class="italic">güçler dengesi</span>). Anarşist düşüncenin önemli ve karşıt-anlamlı kavramı. Bir yandan baskıcı, tahakkümcü ve liberter hareketin şiddetle mücadele ettiği dışsal bir hiyerarşi (bkz. <span class="italic">zorlama</span>) ile diğer yandan, liberter hareketin kendi gelişimini ve gerçekliğini tahayyül ettiği şekle içkin, içsel bir hiyerarşi (bkz. <span class="italic">zorunluluk</span>) arasında ayrım yapmayı gerektirir. Anarşizm dışsal hiyerarşiye karşıttır; kolektif varlıkların, tahakküm ilişkilerinin güvencesi olan geniş bir buyruk merdiveninde soyut ve genel biçimde tanımlanmış bir statü ve konumla dışsal bir şekilde birbirlerine tabi oldukları gerçekliğin bu dikey ve piramitvari örgütlenmesine karşıdır. Ama aynı zamanda (ve aynı kararlılıkla), aynı şekilde dışsal olan (Proudhon’un “komünizm” olarak adlandırdığı), aynı statü ve konum gerekçeleriyle, bütün varlıkların, köleler ya da atomlar gibi eşit olduğu, ama bu eşitliğin yalnızca yasanın, devletin, Tanrı’nın, partinin, programın ve adlarına konuşanların çıkarcı ve dışsal bakışı altında yaşandığı sahte bir eşitliğe de karşı çıkar.</p>

  <p class="calibre10">Liberter düşüncenin aşikâr paradoksu. Dışsal ve baskıcı hiyerarşinin karşısına anarşizm, pazarın, yasanın ya da kışla komünizminin biçimsel eşitliğini değil, başka bir hiyerarşiyi, varlıkların yapılarına içkin bir hiyerarşiyi, iki şekilde işleyen bir hiyerarşiyi çıkartır: 1) Kolektif güçlerin niteliğini ve öncelikle de işbirliği tarzlarını, <span class="italic">iyilik</span> ve <span class="italic">kötülük</span> terimleriyle, siyah ya da beyaz olarak değil, verili bir <span class="italic">durumun</span> içinde karşılıklı <span class="italic">güçlerinin</span> bitmek bilmez değişimine bağlı olarak yapabileceklerini sürekli (ve özenle) değerlendirerek; 2) (geliştirilmesi gereken ikinci bir nokta olarak) varlıkların farklılığını göz önüne alarak işleyen bir hiyerarşi.</p>

  <p class="calibre10">Anarşizm varlıkların <span class="italic">tekilliğini</span>, dolayısıyla <span class="italic">farklılığını</span> ileri sürer. Bu anlamda, verili bir durumda ya da <span class="italic">gerçeklik düzleminde</span> kolektif güçler asla eşit değildir ve her güç ya da işbirliği, her zaman ve de tekil bir görev ya da eylem için, zorunlu olarak, bu gücün içinde, bu görevin ya da bu eylemin içinde, bazı bileşenlerin başkalarından daha fazla beceri, nitelik, zevk, enerji ve güç yatırdığı, hem belirli bir anda yapılabileceklere hem de bu görevin, bu eylemin ya da bu işbirliğinin konjonktürel ve daha kalıcı doğasına bağlı yeni bir kolektif varlığın oluşumu dolayısıyla pozitif bir hiyerarşiye yol açar. En ufak kolektif eylem deneyiminin (ev işi yapmak, hesap yapmak, dövüşmek, konuşmak, toplantı yapmak, şarkı söylemek, vs.) bile gösterdiği şey budur. Bakunin’in açıkladığı gibi: “Eylem anında (...), bütün topluluğun değerlendirmesine ve yargılamasına bağlı olarak her bir kişinin yeteneklerine uygun roller doğallığında bölüşülür.”<sup class="calibre11"><small class="calibre12" id="filepos318482"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos791001"><span class="calibre12"><span class="calibre14"><span class="underline">[260]</span></span></span></a></small></sup> Hangisi olursa olsun herhangi bir kolektif varlığın içindeki, verili bir anda onu oluşturan güçlerin bu hiyerarşisi; “ toplum içinde bir insanın diğerine, aynı insanın içinde bir yeteneğin diğerine oranı sonsuz”<sup class="calibre11"><small class="calibre12" id="filepos318827"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos791295"><span class="calibre12"><span class="calibre14"><span class="underline">[261]</span></span></span></a></small></sup> olduğundan, Proudhon’un sözünü ettiği bu “birleşik işbirliği tarzı” bu varlığın ya da (onun dışındaki yararcı bir bakış açısından) zorunlu bir kötülüğün <span class="italic">sınırı</span> değildir. Liberter bakış açısından bu hiyerarşi varlığa içkindir, onun yapabileceklerini oluşturur ve işbirliği içine girerek onu oluşturan güçler açısından bas gitarın (genellikle) özellikle canlı bir saksofon soloyu desteklerken hissettiği yoğun zevkin ya da yetkin ve etkili birinin başkanlık ettiği bir toplantıya katılmaktan alınan huzurun yaratıcısıdır.</p>

  <p class="calibre10">Bununla birlikte, verili bir anda bir varlığı oluşturan güçlerin bu iç hiyerarşisi asla kendiliğinden olmaz. Keza, bir görev, eylem ya da işbirliği biçiminin kendini hedefleri ve işleyişi bakımından liberter ilan etmesi iki ayrı riskten kurtulmasını sağlamaz: Bir yandan, yıkma iddiasında olduğu düzenin dışsal hiyerarşilerini kendi içinde yeniden oluşturma riski; diğer yandan, bütün güçlere içkin tahakküm iradesine bağlı olarak, kurucu güçlerinden birinin diğerlerini kendi iradesine, kendi bakış açısına, kendi arzusuna tabi kılma riski. Kurumlaşmış bölünmeler (örneğin erkeklerle kadınlar arasında, kol emeği ile kafa emeği arasında, gençlerle yaşlılar arasında, vs.) ve dışsal otoritelere boyun eğme alışkanlıkları, en zararsız ve görünüşte en özgür eylemlerin içinde bile etkin olmaya devam eder (bkz. <span class="italic">disiplin, özdisiplin ve sorumluluk</span>); ve o ana dek büyük bir mütevazılık gösteren herhangi bir kolektif gücün (birey, organ ya da kurum, sekreter, sekreterlik ya da komisyon) (bkz. <span class="italic">halkın hizmetkârları</span>), o zamana kadar kuşkulanılmamış eğilimler göstermesi, ayrıcalıklarını giderek daha geniş alanlara yayma iddiasında bulunması, şiddet, hak ya da her türden üst nedenle onları sertçe yönlendirmeye çalışması ve böylece despotik bir güce dönüşmesi ender rastlanır bir durum değildir. Böylece, güçlerin hiyerarşikleşme niteliğinin geçirdiği evrim, verili bir durumda, verili bir düzenlemede bu güçlerin özgürleştirici ya da baskıcı niteliklerinin sürekli evrimi fazlasıyla incelik gerektirir, her ayrıntıya, en ufak ilişkiye bile dikkat gerektirir (bkz. <span class="italic">anti-otoriter</span>), özellikle büyük bir (<span class="italic">savaşçı</span>) hassasiyet(i), keskin bir <span class="italic">isyan,</span> nobranlık ve ironi duyusu gerektirir. Böylelikle, belirli bir anda, belirli bir amaç için ve belirli koşullarda hiyerarşilerin dışsallaşmasını ve her türlü kemikleşmeyi <span class="italic">reddetmek</span> mümkün olabilir.</p>

  <p class="calibre10">Daha genel olarak, anarşist hareketin deneyimi açısından, güçler arası ilişkilerin liberter niteliği, güçlerin farklılıklarını bir araya getirerek bütün gücü ve dolayısıyla gerçeğin taşıyıcı olduğu bütün özgürlüğü serbest bırakma kapasitesi üç büyük koşula bağlanabilir:</p>

  <p class="calibre10">1) Öncelikle liberter <span class="italic">hukuk</span> (bkz. <span class="italic">hukuk</span> ve <span class="italic">doğrudan demokrasi</span>). Bir eylem ya da verili bir düzenleme içinde bir araya gelmiş kolektif güçler biçimsel ya da geleneksel işleyiş kuralları edinirler ya da uygulamaya koyarlar. Bunlar bu eylemin cereyan edişinde ve bu düzenlemenin geçici ya da kalıcı işleyişinde mevcut düzenin etkilerine hakim olmakla yükümlüdürler: görevlerin rotasyonu, delegelerin görevden alınması, ayrıntılandırılmış bilanço toplantıları, katılım tarzları, <span class="italic">istatistiki</span> aygıtların kullanımı, karar tarzları, vs. Liberter olarak nitelenebilecek bir <span class="italic">hukuk</span> biçiminden kaynaklanan bu ortak kurallar, <span class="italic">kolektif akılla</span> birlikte, anarşist projenin ve ifadesi olduğu toplumsal bileşim tarzının önemli bir boyutunu oluşturur; ama bir koşulla: Bunlar yalnızca geçici olarak ifade ettikleri ve yasalaştırdıkları ilişkilerin değişen gerçekliğine bağlıdırlar ve buna sıkı sıkıya tabidirler. Bir birliğin dolaysız ve azledilebilir, gönüllü ve biçimselleştirilmiş ifadesi, iç dengelerinin ve harekete geçiren iradelerin hemen yakınındaki bu aşikâr kurallar, dışsal ve egemenlik kurucu bir hiyerarşileştirmenin zımni yeniden-üretimini engellemeyi amaçladıklarından, karşı durdukları hiyerarşi gibi, ya dışsal düzenin biçimsel aracılarına ya da hegemonik iradeli bir gücün aracılarına dönüşme riski daima taşırlar. Kolektif varlıklarının içsel mantığına yazılı ya da sözlü prosedür ve buyruklar bütününü ekleyen liberter birliklerin kendilerine koydukları kurallar, dışsal düzenin kendi egemenlik ilişkilerini dayattığı kısıtlayıcı biçimlere sahip <span class="italic">benzer</span> kurumlara sürekli dönüşme riski taşır. Bu nedenle bunlar diğer iki koşulla kendi kendilerine <span class="italic">dengelenirler.</span></p>

  <p class="calibre10">2) Öncelikle güçlerin <span class="italic">özerkliği</span>. Kolektif bir güç başka güçleri bir araya getiren daha büyük bir güce ne kadar dahil olsa da, bu güç, bir yandan başka güçlerle birleştiren ilişkinin niteliğini sürekli değerlendirme olasılığını, diğer yandan gerekli gördüğü anda bu ilişkiyi koparma olasılığını (müzik grubu değiştiren bir baterist, özerkleşen bir sendika, vs.) daima korumalıdır. Her bir bileşeni içinde ele alınan kolektif varlığın içinde bu olasılığın bulunup bulunmadığına bağlı olarak herhangi bir birliğin liberter karakteri değerlendirilebilir. Dolayısıyla, liberter kolektif bir güçte, bir yandan, gelenek ve hukuk alanında, bileşenlerin her birinin çekilme ya da bu birliğin içinde herhangi bir ilişkiye, herhangi bir duruma itiraz etme hakkının bulunması, ama özellikle de bu özerkliğin kendiliğinden dengeli ve yapılandırılmış olması (bkz. <span class="italic">güçler dengesi</span>) şarttır; çünkü böyle bir güç ancak bu yapılandırmanın ve bu dengenin sonucudur ve dolayısıyla her itiraz ya da her anlaşmazlık o zamana dek bir arada olan tüm diğer güçler tarafından (desteklenmiş değilse de) derhal kavranmış olur.</p>

  <p class="calibre10">İkinci olarak, çok çeşitli <span class="italic">gerçeklik düzlemleri</span> üzerinde birlik ilişkilerinin çoğalması. Kolektif varlıkların tekilliği, farklılığı ve anarşisi, çapları ve güçleri ne olursa olsun, en küçüğünden (sonsuz küçük) en büyüğüne (sonsuz büyük) dek istisnasız bütün varlıklarda etkilidir. Ortak bir özgürleştirici hareketin gelişimi ve bunu var olanın bütünüyle çakıştırma iradesi, bu hareketi oluşturan farklı güç ve ilişkilerin ille de homojen ya da denk olmasını gerektirmez; bu hareketin eyleminin başında olduğu gibi sonunda da var olanın bütünlüğünü kapsamayı başarması yeterlidir (bkz. <span class="italic">içkinlik düzlemi</span>). Bu güçler, tersine, başta da sonda da, çok sayıda pratiği ve işbirliği biçimi kapsarlar ki bunların her biri <span class="italic">belirli bir anda</span> niteliklerin ve dolayısıyla aynı ölçüde özgül güçlerin hiyerarşisini gerektirir. Sevmek, düşünmek, mücadele etmek, planlamak, hissetmek, görmek, yaratmak gibi uygulamaların hepsi, varlığın gücünün izin verdiği şey hakkında, bu gücün açtığı olasılıkların çeşitliliği hakkında ancak çok cılız bir fikir verebilir. Olası pratiklerin her birine, bir o denli farklı ya da çeşitli nitelik ve yeterlilikleri seçen, aynı ölçüde çeşitli güçlerin bileşimleri ve hiyerarşisi denk düşer. Her güç ya da kolektif varlık böylece elinden gelenin sonuna kadar gitme imkânı bulur; yani tahakküm düzeninin ona dayattığı <span class="italic">sınırların</span> ötesine geçerek, her birliğin, her gerçeklik düzleminin kendi gelişimi için izin verdiği şeyi deneyimleyerek, muktedir olduğu güçten daha kuvvetli bir olumlanmaya en uygun gözüken nitelik ve güçleri seçer. İç içe geçmiş ve değişen en büyük güçlerden en küçük güçlere dek hiyerarşilerin kaynaşmasını ve hiyerarşiyi liberter tarzda tahayyül etmenin bir biçimidir bu. Anarşik olarak nitelenebilecek bu hiyerarşi tarzını Deleuze şöyle tarif eder: “Varlıkları, sınırlarına göre ve bir ilkeye yakınlık ya da uzaklık derecelerine göre ölçen bir hiyerarşi vardır. Ama aynı zamanda şeyleri ve varlıkları kuvvet açısından ele alan bir hiyerarşi de vardır: Mutlak anlamda ele alınan kuvvet derecesi değil; bir varlığın gerektiğinde ‘sıçrayıp sıçramadığını’, yani sınırlarını aşarak, hangi derecede olursa olsun, elinden gelenin sonuna kadar gidip gitmediğini bilmek önemlidir.”<sup class="calibre11"><small class="calibre12" id="filepos327718"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos791589"><span class="calibre12"><span class="calibre14"><span class="underline">[262]</span></span></span></a></small></sup> (bkz. <span class="italic">sınırlar</span> ve <span class="italic">güçler dengesi</span>).</p>

  <div class="mbppagebreak" id="calibre_pb_154"></div>
</body>
</html>
