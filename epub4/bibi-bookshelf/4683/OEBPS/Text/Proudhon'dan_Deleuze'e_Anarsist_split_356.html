<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos685246"><span class="calibre8"><span class="bold">Yığın</span></span></p>

  <p class="calibre10">(bkz. <span class="italic">kitle</span>). Yığın kelimesi kökten farklı iki anlayış içinde kullanılabilir. Liberter düşüncede (belirsiz) yığın <span class="italic">anarşiye,</span> çok ve farklı olana, tekil güçlerin ve öznelliklerin hızla çoğalmasından yola çıkarak varlıkların potansiyel olarak sınırsız bileşimine gönderme yapar. Egemen düşüncede, liberalizmden Marksist komünizme dek ise (belirli) “yığın” çok sayıda benzer birey olarak düşünülmüştür. Bu bireyler farklılaşmamış bir <span class="italic">kitle</span> içinde, aynının ve niceliğin bu çok özel gücü içinde toplaşabilir ya da yığılabilir; bu güç olmadan ne gösteri olur ne başarılı devrim, ne seçim başarısı, ne de pazar. Marksist esinli bazı devrimci akımlar terimin ikinci anlamında yığına gönderme yapmaya devam ediyorlar; Spinoza’nın düşüncesine ve özellikle de politik yazılarına yanlış yere gönderme yapıyorlar. Fakat Marksizmi yermeye en az eğilimli gözlemcilerin bile gösterdiği gibi, -<span class="italic">Ethika</span>’da hiç rastlanmayan- yığın kavramı bu filozofta, politik yazılarında çoğu zaman olumsuz bir anlam edinir.<sup class="calibre11"><small class="calibre12" id="filepos686513"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos898676"><span class="calibre12"><span class="calibre14"><span class="underline">[279]</span></span></span></a></small></sup> Yığını Spinoza’nın önemli kavramlarının içine tüm güçle sokmak gerektiğinde, bu, Deleuze’ün yaptığı gibi, kökensel <span class="italic">doğa yüklerinden</span> sözde serbest kalan insanların, maddiliği yalnızca insani tutkulara indirgenen bir “politik oluşum”un (A. Negri) boşluğu ve keyfiliği içinde yığın halinde toplaştığı, gelecekteki, <span class="italic">aşağıdaki</span> bir devrimi düşünmek için değil; tersine, <span class="italic">yukarıda,</span> bizi oluşturmaya asla ara vermeyen ya da bizim taşıdığımız güçlerin bolluğu içinde bir özgürleşmeyi düşünmek için gündeme gelir (bkz. <span class="italic">sonsuz geri dönüş</span>):</p>

  <p class="calibre10">“Bedenler (ve ruhlar) güçtür. Bu haliyle, yalnızca tesadüfi karşılaşma ve çatışmalarıyla (kriz durumuyla) değil; her bir bedeni oluşturan ve onu bir ‘çokluk’ olarak niteleyen sonsuz sayıda bölüm arasındaki ilişkilerle tanımlanırlar. Demek ki, bedenlerin, karakteristik özelliklerinin uygun olup olmamasına bağlı olarak, bileşim ve ayrışma süreçleri vardır. İki ya da daha çok beden, eğer karşılıklı ilişkilerini somut durumlar içinde oluştururlarsa bir bütün, yani üçüncü bir beden oluşturacaktır. İmgelemin en yüksek idmanı da budur; bedenlerin (ve ruhların) bileşebilir ilişkilere göre buluşmalarını sağlayan, idrak gücüne esin veren noktadır.”<sup class="calibre11"><small class="calibre12" id="filepos688023"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos898991"><span class="calibre12"><span class="calibre14"><span class="underline">[280]</span></span></span></a></small></sup></p>

  <div class="mbppagebreak" id="calibre_pb_356"></div>
</body>
</html>
