<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos560328"><span class="calibre8"><span class="bold">Sonsuz Dönüş</span></span></p>

  <p class="calibre10">(bkz. <span class="italic">kaos, geçmiş, verili an</span> ve <span class="italic">dışarının gücü</span>). Nietzsche’nin karanlık ve tartışmalı bu kavramı, aynı zamanda liberter projenin doğasını, özel olarak zamanla ve tarihle ilişkisini kavramak açısından da önemlidir. Anarşist hareket çoğu zaman mevsimsizliğinden, yasaları ve tarihsel belirlenimleri, zorunlu evreleri reddinden dolayı eleştirilmiştir. “Her şeyi hemen istiyoruz!” On dokuzuncu yüzyıl sonunun <span class="italic">genel grevinden</span> Mayıs 68’e; arada, daha trajik bir biçimde, 1918 yılındaki Münih olaylarından, Rus ve İspanyol devrimlerinden, hatta 1932 kışında bazı Endülüs şehirlerinde liberter komünizmin ilanından geçerek, liberter hareketin sloganı en kör muhaliflerinin gözünde de en yoğun olumlayıcı anlamından bakıldığında da böyle olabilir. Kimi zaman anarşizmin ilerleme fikrini -on dokuzuncu yüzyılda doğmuş ve geçen yüzyılın felaketleri içinde yok olup gitmiş bu yanılsamayı- benimsediği izlenimi de edinilmiştir. Ama pratiklerinde olduğu kadar bunlara eşlik eden imgeleminde de, anarşizmin zamanla ilişkisi, ister devrimci olsun ister burjuva, ister maddi olsun ister manevi, bütün “ilerlemeciler”den daima kökten farklı olmuştur. Spinoza’nın liberter yorumunun gösterdiği gibi, anarşizm doğrusal zaman anlayışına yabancıdır. Anarşizmin gönderme yaptığı ve anarşizmi tanımlayan zaman çoklu ve niteliksel bir zamandır, varlıkların süresine, Bernard Rousset’nin sözünü ettiği “süren şeylerin gerçekliğine” ve bu mevcut şeylerin eyleme kuvvetini çoğaltan, azaltan ya da yok eden <span class="italic">bileşim,</span> yeniden oluşum ve çözülme ilişkilerine bağlıdır.<sup class="calibre11"><small class="calibre12" id="filepos562184"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos861528"><span class="calibre12"><span class="calibre14"><span class="underline">[187]</span></span></span></a></small></sup> Nietzsche’nin sonsuz dönüşünün liberter yorumu, burada, süreyle ve şeylerin düzeniyle anarşist ilişkinin özgünlüğünü belirtmeye katkıda bulunur.</p>

  <p class="calibre10">Nietzsche hakkındaki körlüklerine rağmen Karl Löwith ve ondan önce Otto Weininger, kendilerine rağmen, sonsuz dönüşün liberter anlamını -olumsuz da olsa- en iyi şekilde ortaya koydular.<sup class="calibre11"><small class="calibre12" id="filepos562708"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos861994"><span class="calibre12"><span class="calibre14"><span class="underline">[188]</span></span></span></a></small></sup> Löwith’in kendine sorduğu soru, Nietzsche’nin antik ve mitik döngüsel zaman anlayışına ne kattığıdır. Ona göre, modernite bağlamında korkunç bir olumlamadan başka hiçbir şey katmamıştır; çünkü Hıristiyanlıktan miras kalan geri dönüşsüz ve ortadan kaldırılamaz zamanı reddetmek, geçmişi ve geleceği, başı ve sonu reddetmek, beklentiyi ve umudu, tarihin “anlamı”nı (hem “anlam” hem de “duyum” anlamında) reddetmek, dolayısıyla her değişimi, her ilerlemeyi ve olası her yeniliği reddetmek anlamına gelir. Özdeş olanın tekrarı olarak ve “nihilizmin en uç biçimi”<sup class="calibre11"><small class="calibre12" id="filepos563453"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos862554"><span class="calibre12"><span class="calibre14"><span class="underline">[189]</span></span></span></a></small></sup> olarak “aynının sonsuz dönüşü”; Liwith ile Weininger’in önerdiği yorum budur. Bu, algılanabilir tek ve uzak liberter yankısı yetmişli ve seksenli yılların punk’ının “<span class="italic">no futur</span>”üne indirgenen bir yorumdur. Amaçsızca, bir yere varmadan ölüp yeniden doğan yıldızlar ve evrenler misali, her şey geri gelir. İnsan varlığı, kendisini baştan başa kat eden yabancı ve saçma bir dünya karşısında (bkz. <span class="italic">dışarının gücü</span>), varoluşuna ilgisiz bir doğanın kör gücüyle ezilerek, Löwith’in Nietzsche’sine göre, yazgısını kabul etmekle, bu ilgisizliğe ve saçmalığa evet demekle yetinmelidir ve bunu yapmak için, uzun süre boyunca yaşamına kattığına inandığı nedenlerin ve anlamın yalanından kurtulmalıdır; hümanizmanın sabırsızlık ve yanılsamalarından, din, ahlak, bilim ve teknik aracılığıyla evrene hakim olmaya, onun merkezi olmaya, evreni insanlaştırmaya ve ona bir anlam vermeye muktedir, tamamen insani bir tarihin yanılsamalarından kesin olarak kurtulmalıdır.</p>

  <p class="calibre10">Löwith ve Weininger Nietzsche’ye ve onun sonsuz dönüşüne gayet haksız üç eleştiri getirmektedirler: 1) <span class="italic">doğalcılığı</span> ve insanı doğadan ayırt etmeyi reddedişi; Tanrı’nın yarattığı ve seslendiği, kendi kurtuluşunun tarihine katılması ve dünyayı da katması için Tanrı tarafından çağrılmış bir insan varlığının aşkın ve sembolik boyutunu kabul etmeyi reddedişi; 2) insanı kendi eylemlerinin <span class="italic">sorumlusu</span> olmaya ve yaratıcısı karşısında, mahkemeler karşısında ya da kendi içinde taşıdığı “ahlak yasası” karşısında açıklamada bulunmaya mecbur eden yazgıcılığı, <span class="italic">keyfi iradeyi</span> reddedişi, bu (tuhaf) özgürlük anlayışı; 3) nihayet, belleği inatla reddedişi; oysa ki bu “bellek sayesinde insan kendi yaşamını bütünüyle anımsayabilir”, Löwith’in açıkladığı gibi, “sorumluluğu mümkün kılan [bkz. <span class="italic">sorumlu</span>] ve kendi içinde ahlaki bir yükümlülük olan içsel sürekliliği insana [bellek] verebilir.”<sup class="calibre11"><small class="calibre12" id="filepos565708"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos862820"><span class="calibre12"><span class="calibre14"><span class="underline">[190]</span></span></span></a></small></sup> Bu bellek olmadan, yine Löwith’e göre, özgür olmak imkânsızdır; bellek olmadan, anımsanan bir geçmişle, anımsanan bir şimdiki zamanla ve bu anıyla hazırlanan bir gelecek zamanla bir tarih inşa etmek imkânsızdır.<sup class="calibre11"><small class="calibre12" id="filepos566052"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos863072"><span class="calibre12"><span class="calibre14"><span class="underline">[191]</span></span></span></a></small></sup> Ama bu eleştiriler liberter bakış açısından, tam da Nietzsche sayesindedir, özellikle de onun ortaya koyma iddiasında olduğu şeyin tersten savlanışıdır: Bir başka özgürlüğün savlanması; başka bir zaman anlayışının savlanması; özgürlüğün kölelikle eşanlamlı olduğu, kültürün baskıyla, belleğin suçluluk duygusuyla, yük ve hapisle eşanlamlı olduğu modern hümanizmanın tuzaklarından kurtulmuş bir kültürün, anlamın ve yeni bir insanlığın savlanması.</p>

  <p class="calibre10">Şurası doğrudur ki, yalnızca varlıkların güçlerinin savlanması üzerinde, <span class="italic">verili bir anda</span> ve verili bir <span class="italic">düzenleme</span> içerisinde güçlerin ve arzuların olumluluğu üzerinde temellenen Nietzsche ve anarşizm genellikle bellek derken anlaşılan şeyi reddetmektedir. Paul Ricœur’ün sözünü ettiği “vakitsiz şimdiki zaman” adına, “yaşayan şimdiki zamanın, geçmişin etkisiyle olmasa da, en azından bunun bizim üzerimizde uyguladığı büyülenmeyle gerçekleştirdiği kesinti” adına, Nietzsche ve anarşizm, “anımsama yeteneğini (...) bir yüke dönüştürmeyi,”<sup class="calibre11"><small class="calibre12" id="filepos567335"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos863372"><span class="calibre12"><span class="calibre14"><span class="underline">[192]</span></span></span></a></small></sup> buna eşlik eden eğitimi “ölüm hazırlığına”<sup class="calibre11"><small class="calibre12" id="filepos567502"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos863935"><span class="calibre12"><span class="calibre14"><span class="underline">[193]</span></span></span></a></small></sup> dönüştürmeyi uzun zamandır başarmış olan hümanizmanın egemen biçimini radikal biçimde ve fiilen reddederler. Nietzsche ve liberter düşünce açısından bellek, “bellek görevi” ve bunların zaman üzerine eski kuşkucu paradoksun içinde inşa ettikleri süre tipi, bir enayi pazarının temelidir; burada, anımsama ve bu belleğin içinde kendi şimdiki zamanını ve geleceğini temellendirme yeteneği adına, insan varlığı öncelikle kendisini yaşatan zamanın köklü “ontolojik kusur”unu tanımaya ve bu sakatlıktan beslenen aşkınlığa kesin olarak teslim olmaya davet edilir.<sup class="calibre11"><small class="calibre12" id="filepos568229"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos864235"><span class="calibre12"><span class="calibre14"><span class="underline">[194]</span></span></span></a></small></sup> Geçmiş artık yoktur, gelecek zaman henüz yoktur, şimdiki zaman ise bu bitmek bilmez, <span class="italic">kaçamak</span> ve <span class="italic">ele avuca sığmaz</span>, içeriksiz, var olmak için insan varlığının artık var olmayanı hatırlamaktan başka bir şey yapmadığı, kendi geleceğinin tek yargıcı olan tanrısal ya da ahlaki bir mahkemenin huzurunda bu kadar kısa olan şeye karşılık vermek için geçip gitmekten başka gerçekliği olmadan geçer.</p>

  <p class="calibre10">Nietzsche ve liberter düşünce için geçmişin anısı, bu anı yeri ve hümanizmanın insan varlığını gömmek istediği bu daimi mezarlık, bu yas, insanı kölesi yapmak istediği bu yokluk ve bu sonsuz borç, tahakküm altına aldıkları varlıkların yaşamını ve gücünü azımsamaya, onları olası her türlü inisiyatiften yoksun bırakmaya, pişmanlığın ve suçluluk duygusunun güçsüzlüğüne indirgemeye can atan baskıcı güçlerin bir icadından başka bir şey değildir. Tersine, ezeli geri dönüşle birlikte, yalnızca şimdiki an önem taşır, hem şimdiki zaman ve geçmiş, hem şimdiki zaman ve gelecek olan “zamanın sentezi” olarak an önem taşır.<sup class="calibre11"><small class="calibre12" id="filepos569527"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos864671"><span class="calibre12"><span class="calibre14"><span class="underline">[195]</span></span></span></a></small></sup> Ezeli geri dönüşün hümanist eleştirisi tam da bu noktada öfkesini tutamaz, gerçek yüzünü ve çıkarlarının kaba çarklarını maskeleyemez. Gerçekten de, sanılanın tersine, Löwith, Weininger ve onlarla birlikte de hümanizmanın Nietzsche’ye yönelik eleştirisi, öncelikle geçmişi unutma, onunla ilgilenmeme, hatırlamayı reddetme isteği değil, tersine geri gelmesini istemektir. Hümanizma açısından geçmişi hiç durmadan hatırlamak gerekir; çünkü bu anının içinde, artık olmayana, artık değiştirilemeyecek ve sonsuza dek sorumlu olunana bu bağlılığın içinde insan kendi köleliğini, sonsuz borcunu, daimi vicdan azaplarını mühürlemiş olur.<sup class="calibre11"><small class="calibre12" id="filepos570335"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos864986"><span class="calibre12"><span class="calibre14"><span class="underline">[196]</span></span></span></a></small></sup> Ama bu geçmiş özellikle geri gelmemelidir, çünkü o zaman yeniden gerçek olur, geçmiş olmaktan çıkar, ikinci, üçüncü kez, sonsuz defalarca yaşanabilir, dolayısıyla yeniden oluşabilir, değiştirilebilir, böylelikle insan varlığı her borçtan, her günahtan ve her suçluluktan kurtularak, her şeyin her zaman verili olduğu, özgürleşme ilişkilerinin henüz oluşturmayı başaramadığı şeyden başka artık olmadan, dünyayla bir ilişki içinde şimdiki zaman olmaktan asla çıkmayan bir gerçekliğin eşzamanlısı ve yandaşı olur.</p>

  <p class="calibre10">Ve o zaman hümanizmin sonsuz geri dönüşe yönelik en ciddi suçlamaları -kadercilik ve özgürlüğün reddi, doğalcılık ve insanın reddi, anlamın ve sembolikliğin reddi- deyim yerindeyse bunları yöneltenlere geri döner. O zaman ne oldukları ortaya çıkar: Tam da özgürlük yokluğu, <span class="italic">determinizm</span>, varlıkların kesin olarak verilmiş, tekyanlı ve basitleştirici bir anlama kölelikleri üzerinde temellenen bir düzenin gücenik inkârı; ikiyüzlülüklerini ve köleliklerini Nietzsche’nin ve sonsuz geri dönüşün ne şekilde kökten tehdit ettiğini, imkânsız kılarken ilan ettiği idealleri nasıl fiiliyata döktüğünü gayet iyi algılayan bir düzen.</p>

  <p class="calibre10">Hümanist söylemi her zaman dikkatle dinlemek, prensiplerinin ve hoşnutsuzluklarının ardında ne söylediğini iyi anlamak gerekir. Bu söyleme göre Nietzsche, sonsuz geri dönüş anlayışıyla birlikte, insanlığı sonunda doğaya, kör güçlerine ve buyurucu içgüdülerine indirger; bunu da insanın özgüllüğünü, kültürü ve anlamı küçümseyerek yapar. Bu söyleme göre Nietzsche ve sonsuz geri dönüş insanlığı aynının sonsuz tekrarına boyun eğdirecektir. Bu söyleme göre, onlar insan varlığını her türlü özgürlükten yoksun bırakacaklardır. Ama bu sözlerin ardında tam tersini söyleyen başkaları da bulunur.</p>

  <p class="calibre10">Öncelikle kültür ve sembol. Hümanizma anlamı, anlamsallığı üstlenir ve bundan gururlanır. Bu anlam dünyanın düzenini aşarak, insanlığa “insan-dışı dünyanın bütünü içinde insanın yalnızlığı”nı verir.<sup class="calibre11"><small class="calibre12" id="filepos572749"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos865357"><span class="calibre12"><span class="calibre14"><span class="underline">[197]</span></span></span></a></small></sup> Ama aynı zamanda, Kant tarzında, hakimi olmadığı dünyadan kökten ayıran bir Yasa’nın, kesin bir buyruğun buyurgan biçiminde insan varlığının kendisini de aşar.<sup class="calibre11"><small class="calibre12" id="filepos573039"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos865623"><span class="calibre12"><span class="calibre14"><span class="underline">[198]</span></span></span></a></small></sup> Bu nedenle, ayrıca belirttiklerinin tersine, Weininger ile Löwith’in Nietzsche’ye coşkuyla yönelttikleri eleştiri, yalnızca geçmişin geri gelmesini istemek değildir, ama özellikle bu geri dönüş aracılığıyla geçmişin “anlam”ını sürekli yeniden tanımlama, anlamının asla kesin olarak saptanmadığını ileri sürme isteğidir. Hümanizmanın Nietzsche’ye ve sonsuz geri dönüşe yönelttiği eleştiri, insanlığı yorumlama gücünden yoksun bırakmak, onu dünyanın güçlerinin ve içgüdülerinin kör yazgısına mahkûm etmek değildir, tersine olayların ve olguların anlamını yorumlama, tekrar tekrar yorumlama yeteneğiyle donatmaktır. Hümanizmanın Nietzsche’yi suçladığı şey, insanlığı varlık nedeninden yoksun bırakmak değil, tersine, ona sonsuzca varlık nedeni sağlamaktır ve özellikle onu başka yerden gelen bir anlama, Tanrı’nın kesin olarak istediği tek ve buyurgan anlama tabi kılmayı reddetmektir; daha kötüsü, insanlığı çok kötü kullanılan bu yorumlama gücünden kurtulmaya ve her şeyin daima yeniden ele alındığı, yeniden söylendiği ve yeniden değerlendirildiği bir oluş içinde sonsuzca çoğaltmaya davet etmektir.</p>

  <p class="calibre10">Bir yandan, Nietzsche’nin insanı ilgisiz bir doğanın saçmalığına ve kör güçlerine başvurmakla suçlandığı noktada, anlamlandırma eksikliğinden; diğer yanda, Nietzsche’nin insan varlığını anlam ve uydurmaca bakımından sonsuz bir güçle donatmakla suçlandığı noktada ise, katmanlı çelişkilere, art niyetlere ve hümanist söylemin kötü niyetine kanmamak gerekir. Gerçekten de, Weininger ve Löwith, fazlasıyla ikiyüzlüce davranarak, Nietzscheci sonsuz geri dönüş iradesini geçmişi sonsuzca yorumlama, sürekli yeni versiyonlar uydurma, her şeyi ve tam tersini söyleme gibi “yalan” ve “sahte tarih”le suçlayabilirler.<sup class="calibre11"><small class="calibre12" id="filepos575096"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos866692"><span class="calibre12"><span class="calibre14"><span class="underline">[199]</span></span></span></a></small></sup> Nietzsche’ye göre gerçek ile yorumunun niçin asla ayrılamayacağını gayet iyi bilmektedirler. Ama tam da Löwith, Weininger ve hümanizma, bu gerçeği ve bu yorumu sürekli birbirinden ayırırlar, onların tek ve aynı gerçeğin iki yüzü olabileceklerini tahayyül etmeyi şiddetle ve herhangi bir açıklama pahasına reddederler (bkz. <span class="italic">kolektif akıl</span> ve <span class="italic">ortak kavramlar</span>). Geçmiş, bütün <span class="italic">yaşam</span> ve <span class="italic">belirlenim</span> gücüyle birlikte geri döner ve geri döndüğü için, hem anlam hem de gerçeklik değiştirebilir; sonsuz geri dönüşün liberter yorumu budur. Ve bu nedenle (hümanistlerin gözünde) sonsuz geri dönüş suçu ve skandalı ne anlamın varsayımsal reddinde ne de yalanın ve uydurmanın eşanlamlısı olan anlam aşırılığında yatar; tersine, şeylerin ve sözcüklerin, taşıyıcısı oldukları güçlerin ve bakış açılarının sonsuz erkini ileri sürerek, bu çeşitli yorumları gerçek kılabilme, edimselleştirebilme ve böylece Tanrı’nın, Bilimin ve Ahlakın istediği zamanın ve şeylerin kımıltısız düzenine kastetme, bu düzene boyun eğmeyi reddetme, bunu sürekli olarak başka biçimde yeniden oluşturabilme iddiasında bulunma gücünde yatar. Gerçekten de, dünyanın içinde, <span class="italic">bilim</span> ve <span class="italic">determinizm</span>’in kaba çizgileri altında dünyayı temellendiren dışsal Yasa’nın <span class="italic">türdeşini</span> bulmakla yetinen hümanizmanın tekyanlı ve buyurgan anlamı dünyaya aşkınsa, Nietzscheciliğin ve anarşizmin anlamlarının çokluğu (bkz. <span class="italic">perspektifçilik</span> ve <span class="italic">bakış açıları</span>) ise dünyaya içkindir, dünyanın <span class="italic">olasılıklarının</span> doğrudan ifadesidir, bu olasılıkların sonsuzluğunun sonsuz ifadesidir. Başka deyişle, hümanizmanın Nietzsche’ye yönelttiği eleştiri, şeylerin düzeninin hareketsiz geri dönüşünü, çok yanlış anlaşılan “aynının sonsuz geri dönüşü”nü kabul etmek değildir; tersine, aynının bu sonsuz geri dönüşü aracılığıyla, var olanın bu sonsuz geri dönüşü aracılığıyla, şeylerin bu düzenini “değiştirmek”, “dönüştürmek”, “başkalaştırmak” istemektir;<sup class="calibre11"><small class="calibre12" id="filepos577389"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos867180"><span class="calibre12"><span class="calibre14"><span class="underline">[200]</span></span></span></a></small></sup> Deleuze’ün ifadesiyle, geri dönüşün bir oluşum varlığı olduğu bitmeyen bir hareket içinde geri gelen şey adına, olmuşu ve olanı değiştirmektir. Hümanizmanın Nietzsche’ye yönelttiği eleştiri, insan özgürlüğünü inkâr etmek değil, tersine, bu özgürlüğün ifade ettiği <span class="italic">zorunluluk</span> adına, insanın sonsuz gücünü onaylamaktır, çünkü insan geçmişin kendisini dönüştürebilir.</p>

  <div class="mbppagebreak" id="calibre_pb_291"></div>
</body>
</html>
