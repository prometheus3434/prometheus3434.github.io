<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos205701"><span class="calibre8"><span class="bold">Efendi/Köle</span></span></p>

  <p class="calibre10">(bkz. <span class="italic">diyalektik</span>). Anarşizm efendi-köle diyalektiği tuzağını reddeder (bkz. <span class="italic">özgürleşme</span>). Nietzsche’yle birlikte, ve onun bu kelimelere verdiği anlamla, anarşizm her zaman için ve hiç tereddütsüz efendilerin tarafındandır, kölelerin değil. Özgürleştirici bakış açısı kölenin değil, efendinin bakış açısıdır; egemenlik altında olan, kendisini dışsal bir güce tabi kılan bağlara <span class="italic">isyan</span> ederek radikal biçimde özgürleşir ve yeni bir <span class="italic">gücü olumlar,</span> kendinin efendisi olur ve tahakküm sınırlarını parçalar. Nietzsche’in sözünü ettiği efendilerin ve güçlülerin farklılaşma hareketine boyun eğen<sup class="calibre11"><small class="calibre12" id="filepos206520"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos760470"><span class="calibre12"><span class="calibre14"><span class="underline">[176]</span></span></span></a></small></sup> liberter işçi hareketinin, (Hegelciliğin bir varyantı olan) Marksizme ve onun sınıflar mücadelesi anlayışına tarihsel olarak bu kadar kökten yabancılığının nedeni burada ve bu bakış açısından anlaşılabilir. Gerçekten de, genellikle ileri sürülenin tersine, anarko-sendikalist ya da devrimci sendikalist anlayışta işçi sınıfı, özgürleşme bakış açısından ele alındığında, öncelikle ya da esasen sınıflar mücadelesiyle ya da onu devlete ve burjuvaziye karşı çıkartan mücadeleyle tanımlanmaz. Onun devrimci gücü, esasen, bağımsızlığı için gereken bütün hizmetlere ve bütün kurumlara sahip, özerk, bağımsız güç olabilme kapasitesine bağlıdır. Anarko-sendikalizme ve devrimci sendikacılığa göre işçi sınıfı öncelikle köklü biçimde <span class="italic">ayrılıkçı</span> olmalıdır, toplumun geri kalanıyla ortak yanı olmamalıdır. İşçi hareketin bu liberter boyutuna özgü söylemdeki bu farklılaşma, Nietzscheci bakış açısından, gayet açık seçik bir ad olan “işçi ayrılıkçılığı” adını taşır. Proudhon’un ölümünden sonra yayımlanan kitabı <span class="italic">De la Capacité pıolitique des classes ouvrières</span>’de<sup class="calibre11"><small class="calibre12" id="filepos207842"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos760894"><span class="calibre12"><span class="calibre14"><span class="underline">[177]</span></span></span></a></small></sup> [Emekçi Sınıfların Politik Kapasitesi Üzerine] açıkladığı da budur: “Benim önerdiğim ayrılma bizzat yaşamın bir koşuludur. Kendini ayırmak, kendini tanımlamak, var olmaktır; keza, kaynaşmak ve emilmek de kendini yitirmektir. Bölünme yaratmak, meşru bölünme yaratmak kendi hakkımızı ileri sürmenin tek yoludur (...). İşçi sınıfı kendini ciddiye alır ve bir hayalden başka şeyi sürdürürse, şunu kabul etmiş olur: öncelikle himayeden çıkmak gerekir ve (...) bundan böyle özellikle kendi kendine ve kendi için hareket etmelidir.”</p>

  <p class="calibre10">Bu bakış açısında, sınıflar mücadelesi elbette yok değildir; ancak diyalektik bir yanı yoktur. Jean Grave’ın sözünü ettiği ve işçi hareketinin reddettiği “can çekişen toplum”,<sup class="calibre11"><small class="calibre12" id="filepos208783"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos761141"><span class="calibre12"><span class="calibre14"><span class="underline">[178]</span></span></span></a></small></sup> kendisiyle mücadele eden gücü ölümcül ve uyuşturucu bir sıkıştırmaya sürekli sürükleyebilir ve bir ilişki içinde onu ortak mücadele kurallarını benimsemeye, bu hareketin öncelikle inkâra ve yok etmeye yöneldiği düzene ait mücadele biçimlerini benimsemeye mecbur eder. Liberter işçi hareketi açısından sınıflar mücadelesinin ayrıcalıklı ifadesi olan grev iki şeyden ibarettir. 1) Sık sık tekrarlanan kurucu bir edimdir, önceki bağları ve köstekleri parçalayan daima tekil ve koşullara bağlı bir “çatışma”dır (bkz. <span class="italic">doğrudan eylem</span>), kısmi çatışmalar ve hatta hareket çoğaldıkça bizzat işçinin varlığını dönüştürmeye yönelik önemli bir katkıda bulunan kopuştur.<sup class="calibre11"><small class="calibre12" id="filepos209639"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos761451"><span class="calibre12"><span class="calibre14"><span class="underline">[179]</span></span></span></a></small></sup> 2) İşçilerin “kendilerini eğittikleri”, “savaşa piştikleri” ve nihai genel grevin patlak vermesine dek giderek “genelleşen” “hareketler”e hazırlanma tarzdır.<sup class="calibre11"><small class="calibre12" id="filepos209934"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos761784"><span class="calibre12"><span class="calibre14"><span class="underline">[180]</span></span></span></a></small></sup> Kısmi mücadelelerin bu çokluğu içinde, işçi birlikleri kendilerine dolaysız hedefler koyabilirler, anlaşma yapabilirler; bu hedefler daima ikincil, bu anlaşmalar da daima geçicidir. Bu birlikleri devrimci kuvvet haline getiren şey açısından akılcıdır, çünkü içinden geçtikleri çerçeve tarafından tanımlanmış hiçbir anlaşmayı hedeflemezler, ellerinden geleni yapmalarına bağlı olarak elde ettikleri ekonomik ve toplumsal düzenden kaynaklı hiçbir “tatmin”i hedeflemezler. Özelikle anlaşma imzaladıklarında bile, işçiler, talep eder konumda değildirler. Serbestçe, kendilerinden başka “kefil” olmaksızın “hak”larının bütününü elde etmeyi beklerken, geçici olarak, bir bölümünü elde etmekle yetinirler. İşçilerin hiçbir şey talep etmemeleri, yıkmak istedikleri, küçümsedikleri ve gözardı ettikleri eski dünyaya yönelik hiçbir arzu duymamalarındandır. Onların isyanları, onları oluşturan güçlerin ve hareketin saf anlamda olumlanmasıdır ve bu olumlamaya karşı duran tepkisel ve gerici güçlerle yalnızca tali anlamda mücadele etmek zorundadırlar. Kimseden bir şey talep etmezler; her şeyi kendilerinden, taşıyıcısı oldukları kuvveti ifade etme ve geliştirme kapasitelerinden beklerler. Dış dünyayla ilişkileri hem bir <span class="italic">ayıklama</span> ilişkisidir, hem de (terimin ilk ve fiziksel anlamında) savlama ve var olanı yeniden-oluşturma ilişkisidir:</p>

  <p class="calibre10">mevcut düzen içinde, bu yeni kuvvetin olumlanmasına gereken zorunlu araçların ayıklanması;</p>

  <p class="calibre10">değerler, ahlak, ekonomik ve politik sistem olarak burjuva düzenini kökten dönüştürerek toplumsal uzamın bütününü günün birinde işgal etme savı;</p>

  <p class="calibre10">var olanın bütününün yeniden oluşumu.</p>

  <p class="calibre10">Bu projeyi Victor Griffuelhes şöyle ifade eder: “İşçi sınıfı yöneticilerinden ve efendilerinden hiçbir şey beklemediğinden, onların yönetme hakkını inkâr ettiğinden, egemenliklerinin ve tahakkümlerinin sonunu amaçladığından, birlikler halinde örgütlenir, gruplaşır, kendine birlikler kurar, bunların gelişim koşullarını belirler ve bunlar aracılığıyla inceler, düşünür, elde edilecek güvenceler ve haklar toplamını hazırlamaya ve oluşturmaya çalışır, sonra bu fethi sağlama araçlarını toplumsal ortamdan ödünç alarak, bu toplumsal ortamın kendi içinde taşıdığı faaliyet tarzlarını kullanarak, emekçiyi bir köle ve yönetilen yapma eğiliminde olan her şeyi reddederek, daima kendi edim ve eylemlerinin efendisi ve yazgısının hakemi kalarak bu eğilimleri durdurur.”<sup class="calibre11"><small class="calibre12" id="filepos212840"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos762100"><span class="calibre12"><span class="calibre14"><span class="underline">[181]</span></span></span></a></small></sup></p>

  <div class="mbppagebreak" id="calibre_pb_108"></div>
</body>
</html>
