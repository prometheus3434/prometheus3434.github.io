<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos463560"><span class="calibre8"><span class="bold">Olasılar</span></span></p>

  <p class="calibre10">(bkz. <span class="italic">kaos</span> ve <span class="italic">dışarının kuvveti</span>). “Gecenin ortasında güneşi istiyordu, güneşi istiyordu, güneşi talep ediyordu. Gecenin ortasında, ta göbeğinde (...).”<sup class="calibre11"><small class="calibre12" id="filepos463879"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos834407"><span class="calibre12"><span class="calibre14"><span class="underline">[113]</span></span></span></a></small></sup> Olasılar düşüncesi olmadan, güncel dünyanın radikal dönüşümü yönündeki liberter <span class="italic">irade</span> anlaşılamaz. Fakat liberter olası asla bir ütopya değildir, basit bir “fikir”, meçhulün içindeki herhangi bir şiddetin mucizesiyle ve sıçramasıyla var kılınması uygun düşen bir hiçlik değildir. Liberter düşünceye göre, olası, yapabileceği şeyi ifade etmesini yasaklayan düzen kadar gerçektir. Proudhon’un düşüncesini izleyen liberter olası Leibbniz’e, onun <span class="italic">monadlar</span> teorisine ve çoğu zaman alaya alınan “olası dünyaların en iyisi”ne indirgenebilir. Leibniz’e göre sonsuz sayıda olası dünya vardır; bunlar arasında Tanrı “en iyisi”ni seçmiştir, içinde yaşadığımız dünya, her bir şeyin başka şeyler açısından kendi varlık nedeni olduğu, ister istemez uyumlu (çünkü en iyisi) bir dünyadır. Voltaire, bu sözde “olası dünyaların en iyisi”nin saçmalığı ve adaletsizliği açısından, bu anlayışın naif (dolayısıyla tiksinti verici) niteliğini rahatlıkla alaya alır. Fakat sinik ve çıkarcı bir deist olan Voltaire, Tanrı’nın ipoteği kaldırıldığında Leibniz’in teorisinin hangi açıdan bambaşka bir anlam edindiğini algılayamamıştır. Tanrı’nın ölümüyle birlikte, olası dünyaların çoğulluğu, içlerinden “en iyisi”ni zaten ve <span class="italic">dışardan</span> dayatan aşkın bir iradeye boyun eğmeye son verir.<sup class="calibre11"><small class="calibre12" id="filepos465438"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos834740"><span class="calibre12"><span class="calibre14"><span class="underline">[114]</span></span></span></a></small></sup> Mevcut dünya eğer “en iyi”siyse, bu üç şekilde söylenir: 1) çünkü vardır; 2) çünkü başka yerde başka dünyalar yoktur (ne tanrısal iradede ne de sosyalizmin ışıltılı geleceğinde); 3) çünkü mevcut bu dünya, fiili düzeni ne kadar iğrenç olsa da, olası dünyaların tümünü içermektedir. Bütün bu olası dünyalar birlikte var olur; çoğu zaman da, Voltaire’in ortaya koyduğu gibi, kaos, <span class="italic">şiddet,</span> ve dolayısıyla <span class="italic">üzüntü,</span> ölüm ve <span class="italic">baskı</span> biçiminde. Ve bu kaosun içinde, olası dünyaların bu aşırı bolluğu <span class="italic">içinde</span> (dolayısıyla kesinlikle içkin biçimde, “Tanrısız, Sezarsız, Mahkemesiz!”), liberter hareket bunların içinden “en iyisini”, var olanın tümlüğünü, varlığın kuvvetini bütünlüğü içinde ifade edenini deneyim yoluyla ortaya çıkarma iddiasındadır.</p>

  <div class="mbppagebreak" id="calibre_pb_240"></div>
</body>
</html>
