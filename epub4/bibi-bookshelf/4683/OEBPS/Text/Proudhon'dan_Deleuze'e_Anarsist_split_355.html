<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos682129"><span class="calibre8"><span class="bold">Yerelcilik</span></span></p>

  <p class="calibre10">(bkz. <span class="italic">monad</span> ve <span class="italic">ayırdedilemez</span>). Liberter hareketin dışında da içinde de küçümseyici olarak kullanılan bu terim, kendi eylem olasılıklarını ve şeyleri algılayışlarını yalnızca bireysellikleriyle sınırlandırmaları söz konusu olmadığından, anarşistlerin çok sayıda mücadeleye dağılma ve kendi içine kapalı, genellikle küçük gruplar oluşturma, bulundukları yerde ve <span class="italic">verili bir anda,</span> dolaysız çevrelerinin, özel kaygılarının dar sınırları içinde bulundukları duruma göre davranma şeklindeki sık rastlanan eğilimlerini nitelemektedir. Liberter hareketin sık rastlanan atomizasyonunu önlemekte çoğu zaman güçsüz kalan bu tartışmalı eleştiri (bkz. <span class="italic">birey</span>), hem bu hareketin gerçekliği açısından hem de bellibaşlı tezahürlerinden biri “yerelcilik” olan bu hareketi devindiren özgürleştirici mantık açısından tam bir derin cehalet göstergesidir. Gerçekten de, “yer”, egemen düzenin indirgemeye çalıştığı, bütünün tanımladığı <span class="italic">sınırlar</span> içinde her şeyin bir yerinin olduğu (ev, komünist hücre, çalışma mevkii, şehir, cinsellik, “kimlik” kartı), aynı zamanda da sentez yapmakla, aşağı ve daha küçük, küçük olduğu için aşağı mercileri (komün, departman, bölge, devlet, BM; hücreler, seksiyonlar, federasyonlar, merkez komiteler vs.) uyumlandırmakla görevli giderek genelleşen koordine edici mevkiler piramidi gerektiren “alan”la karıştırılmamalıdır. Jean-Clet Martin’in gösterdiği gibi,<sup class="calibre11"><small class="calibre12" id="filepos683827"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos898111"><span class="calibre12"><span class="calibre14"><span class="underline">[277]</span></span></span></a></small></sup> “yerellik”, “bütüne baskın çıkan bir <span class="italic">bakış açısıdır</span>.” Leibniz şehir örneğinden yola çıkarak bunu açıklar: “Her şehir kompleksi bir bütün şeklinde kendini gösterir. Sayılabilir, sınıflandırılabilir ögelerden, gayrimenkullerden oluşan <span class="italic">sonlu</span> bir bütünü belirtir. Buna karşılık, sayılabilir ögeleri ister istemez aşan şey, bu şehrin, ele alındığı bakış açısına göre bize sunabileceği olası perspektiflerin <span class="italic">sonsuz</span> sayısıdır” (altını biz çizdik). “Demek ki, <span class="italic">global</span> olanın genişlemesiyle örtüşmeyen <span class="italic">yerel</span> bir yayılmacılık vardır; genişliği alanın kapsamıyla ilgili olmayan bir perspektifler yayılmasıdır bu” (altını çizen yazar). “Dışsallığa indirgenemeyen ve bizi şeyleri dışardan görmeye mahkûm etmek yerine, onları içerden aydınlatan bir uzam doğar” (bkz. <span class="italic">içerisi, monad</span>). Son olarak, “yeni bir öznelerarasılık”<sup class="calibre11"><small class="calibre12" id="filepos684908"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos898435"><span class="calibre12"><span class="calibre14"><span class="underline">[278]</span></span></span></a></small></sup> inşa etmek mümkün olur. Liberter hareketin gelişimine asla engel olmayan yerelcilik bu hareketin koşuludur; bakış açılarının çokluğu üzerinde temellenen gerçek bir <span class="italic">federalizmin</span> koşuludur.</p>

  <div class="mbppagebreak" id="calibre_pb_355"></div>
</body>
</html>
