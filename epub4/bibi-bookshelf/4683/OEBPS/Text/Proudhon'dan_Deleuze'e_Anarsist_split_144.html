<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos291265"><span class="calibre8"><span class="bold">Halk</span></span></p>

  <p class="calibre10">(bkz. <span class="italic">kitle</span> ve <span class="italic">çokluk</span>). Az çok mitsel bir kavram. Bütün 19. yüzyıl boyunca (ve sonrasında) devrimci eylemin öznesini tanımlamaya hizmet etti; ama aynı zamanda, büyük kurumlara ve imtiyazlı sınıflara karşıt olarak, daha doğru ve daha adil kolektif bir yaşamın vaadi ve garantisi de oldu. Diğer sosyalist akımlar gibi anarşizm de “halk”a uzun süre gönderme yaptı, fakat bu kavramın mitsel boyutuna asla kanmadı. Bu konuda en açık seçik görüş belirten kuşkusuz ki Proudhon’dur. Proudhon’a göre “halk”, 19. yüzyıl koşullarında, öncelikle bir “gerçeklik”tir, her gerçeklik gibi karmaşık ve çeşitli bir gerçeklik: işlevler, cinsiyetler, yaşlar, meslekler, konumlar, hikâyeler çeşitliliği, <span class="italic">bakış açıları</span> çeşitliliği; kısacası, bir toplumun gerçekten var olabilmesi için şimdiki zamanda ve geçmiş zamanda gerekli olan her şeydir bunlar (çok şey de gerekir). Bu yüzden halk, bileşenlerinin zenginliği ve sayısı nedeniyle, toplumun yeniden-üretimindeki yeri doldurulmaz ve başat rolleri nedeniyle hem bir <span class="italic">güç</span> hem de bir <span class="italic">kuvvettir</span>. Fakat bu gerçek kuvvet, her kuvvet gibi muğlaktır. Zenginliği ve karmaşıklığıyla, oluşturan öğelerin ve ilişkilerin çeşitliliğiyle, kat eden ve oluşturan çelişkilerle, halkın kuvveti son derece çeşitli etkilere yol açabilir; özgürleştirici bir güce dönüşebileceği gibi, adaletsizliği ve tahakkümü de pasif bir şekilde kabullenebilir ya da bambaşka başkalaşımların konusunu olabilir (faşizm, Nazizm, Stalinizm, yabancı düşmanlığı ve her türden milliyetçilik). Proudhon’a göre -örneğin Marx’ın tersine- tarihte hiçbir şey gerçekten yazılı değildir, ne gelecekte olacaklar, ne de bu geleceği yaratmaya katkıda bulunacak güçlerin doğası ve niteliği.</p>

  <p class="calibre10">Gerçeğin bileşik karakterine bağlı olan bu belirsizliğe, halkın (özgürleştiricilik açısından) bir başka muğlaklığını da eklemek gerekir ki bu da, bu kez, kolektif güç olarak çapına ve onu oluşturan güçlerin sayısına bağlıdır. Dolaysız ve iç içe geçmiş, aşırı bol güçlerin <span class="italic">bileşkesi</span> olduğundan, halkın kuvveti içlerinden her birinin bu kuvvette oynadığı role dair bilinci sonsuzca aşar. Böylelikle bu kuvvet onların elinden kaçmaya ve köken itibarıyla açıklanamaz olmaya yönelir. Özgürleşme açısından dramatik iki sonuç buradan kaynaklanır:</p>

  <p class="calibre10">Maddi gerçeklik olan halkın kuvveti, “her şeyin kurgu, sembol, gizem, idol olduğu”<sup class="calibre11"><small class="calibre12" id="filepos294063"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos785308"><span class="calibre12"><span class="calibre14"><span class="underline">[245]</span></span></span></a></small></sup> temsile dönüşür. Halkın kuvveti, onu mümkün kılan maddi ve dolaysız koşullardan koptuğunda, başka yerden gelen esrarengiz ve aşkın bir kuvvete dönüşür; halkın imgelemi bunu hem Tanrı’ya ve dolayısıyla onun yeryüzündeki temsilcilerine, hem de devlete ve kaynağını aldığı bu kolektif gücün somutlaşmış ifadesi olma iddiasındaki bütün şef ve tiranlara atfeder.</p>

  <p class="calibre10">Kuvvetinin kendi çokluğundan ve içsel farklılıklarından geldiğini anlayamayan halk, tersine, <span class="italic">bileşke</span> niteliğinin sağladığı birliği ve tektipliği, cumhuriyet devletinin “bir ve bölünmez” halini, (her ayrılığı ve her çoğulculuğu, her farklılığı reddetmeye halkı aşırı bir şiddetle yönelten) kolektif konformizmi buyurgan bir şekilde gerekli kılanın bu kuvvet olduğuna inanır. Bunun üzerine, halk <span class="italic">kitleye,</span> plebe, <span class="italic">çokluğa</span> ve ulusa; bütün despotların ve olası bütün despotizmlerin -şefler, devletler, tiranlar, kiliseler ve dinler- hizmetindeki tek bir insan gibi hareket eden kör ve dar kafalı, baskıcı ve totaliter bir kuvvete dönüşür.</p>

  <div class="mbppagebreak" id="calibre_pb_144"></div>
</body>
</html>
