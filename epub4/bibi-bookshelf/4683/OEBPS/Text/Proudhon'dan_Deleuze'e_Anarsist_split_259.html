<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos509180"><span class="calibre8"><span class="bold">Özyönetim (Özidare)</span></span></p>

  <p class="calibre10">(bkz. <span class="italic">özerklik, kolektif güç, olumlu anarşi</span> ve <span class="italic">güçler dengesi</span>). Liberter düşüncenin nispeten yeni bu kavramı, geçen yüzyılın yetmişli yıllarının başındaki Fransız işçi hareketinde bir süre kendini gösterdikten sonra, sendikaların devlet aygıtına entegrasyonu ve patronlarla ortak yönetimle birlikte, keza gücünü ve imkânını oluşturan işçi sınıfının yokoluşuyla birlikte yokolur. Yirminci yüzyılın ikinci yarısının başında ortaya çıkan özyönetim fikri uzun özgürlükçü geleneğin doğrudan uzantısıdır. Bu geleneğe göre, devletin, sermayenin ya da Tanrı ve temsilcilerinin tekeline aldığı kolektif <span class="italic">gücü,</span> bunu üreten varlıkların çokluğu -bu varlıklar ne kadar sonsuz küçük olursa olsun her biri kendince- yeniden-uyarlamalıdır. Proudhon’un ardından, bir yüzyıl kadar önce Gustave Courbet, özyönetim fikrini alttan alta destekleyen dünyayla ilişkinin dolaysızlığını en güçlü bir şekilde 1853 yılında ifade eder ve devlet adına bir tablo sipariş etmek isteyen bir “hükümet” üyesiyle görüşmesinin anlatır: “Bana söylediklerinden kesinlikle bir şey anlamadığım cevabını hemen verdim, öncelikle bana kendisinin bir <span class="italic">Hükümet</span> olduğunu ileri sürüyordu, bense kendimi bu hükümetin içinde asla hissetmiyordum, ben de bir Hükümettim ve benimki için kabul edebileceğim her şey adına onunkine meydan okuyordum. Onun Hükümetini basit bir <span class="italic">kimse</span> kabul ettiğimi söyleyerek sözlerime devam ettim.”<sup class="calibre11"><small class="calibre12" id="filepos510886"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos851064"><span class="calibre12"><span class="calibre14"><span class="underline">[157]</span></span></span></a></small></sup> Yine Courbet’de on sekiz yıl sonra bulunan daha genişletilmiş bir anlayışta ise, ressam, Komün döneminde, bölge delegelerinin seçimine bağlılığını bildirirken, sanatçıları kendi “hükümet”lerine sahip çıkmaya ve “sanatçılar federasyonu” kurmaya davet eder: “Ressamların, benim teşviğimle, bu düşünce düzeninde [federatif ilke] inisiyatif aldıklarını görmekten mutluyum. Toplumun bütün devlet yapıları onların örneğini izlerse, gelecekte hiçbir hükümet bizimkine baskın çıkamaz. Birbirine bağlanan ve kendi çıkarlarına göre oluşmuş birlikler bizim kantonumuz olacaktır ve bunlar kendi kendilerini yönettikleri ölçüde Komün’ün yükünü hafifleteceklerdir.”<sup class="calibre11"><small class="calibre12" id="filepos511731"><a class="calibre13" href="../Text/Proudhon%27dan_Deleuze%27e_Anarsist_split_637.html#filepos851428"><span class="calibre12"><span class="calibre14"><span class="underline">[158]</span></span></span></a></small></sup></p>

  <p class="calibre10">Bu sonuncu metne bakarak (haksız yere) sanılacağının tersine, ve bu son on yıllarda işyeri yönetiminde, reklamcılıkta ya da politik örgütlenmede görülen bazı liberter esinlerin yozlaştırıcı etkisine bakarak, anarşist özyönetimin iktidarı ademimerkezileştirmekten, toplumsal örgütlenmenin alt basamaklarına özerklik payı vermekten, kendilerine emanet edilmiş olan görevi daha etkili yerine getirmeleri için, gerekliliklerine paralel bir şekilde daha fazla coşku, inisiyatif ve muhtemelen tatmin sağlayarak, bu kesimlerin kendi yaptıklarıyla “ilgilenmesini sağlamak”tan ibaret değildir (bkz. <span class="italic">özdisiplin</span> ve <span class="italic">libertaryen</span>). Liberter özyönetime bağlı olan <span class="italic">özerklik</span>, söz konusu <span class="italic">kolektif varlığın</span> doğası ne olursa olsun, mutlak bir özerkliktir; her öznellik gibi genellikle özne kavramına bağlanan imtiyazlar bütünüyle birlikte -egemenlik, hassasiyet, varolma hakkı, ayrılma ve saygı hakkı, dünyaya topyekun bakış açısı, eşit söz hakkı-, söz konusu <span class="italic">kolektif gücün</span> boyutu ne olursa olsun, gerçek bir <span class="italic">öznellik</span> kuran bir özerkliktir (bkz. <span class="italic">eşitlik</span>). Sürekli hareket halinde olan, geçici ya da uçucu sonsuz sayıdaki kolektif varlık tarafından mümkün kılınan, <span class="italic">verili bir anda</span> onları oluşturan işbirliği tarzlarına bağlı olarak varolan özerklik ve öznellik, liberter özyönetim hakkına sahip olan bu güçlerin her biri, daima <span class="italic">gerilim</span>, çatışma ve sürekli yeniden kurulmaya çalışılan istikrarsız bir denge ortamındadır (bkz. <span class="italic">güçler dengesi</span>). Bu anlamda, kaos ve iradi yapım şeklindeki ikili çehresiyle <span class="italic">anarşi</span> kavramına gönderme yapılabilir.</p>

  <div class="mbppagebreak" id="calibre_pb_259"></div>
</body>
</html>
