<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos494159"><span class="calibre8"><span class="bold">Özgürleşme (Olumlama)</span></span></p>

  <p class="calibre10">(<span class="italic">bkz. türcülük-karşıtlığı</span>). Liberter projede özgürleşme daima bir olumlama biçiminde düşünülmüştür: kökten farklı ilişkilerin olumlanması, daha yoğun ve daha özgür bir yaşamın taşıyıcısı farklı yaşam tarzlarının olumlanması. Özgürleşme arzu ve iradesi genellikle <span class="italic">baskı</span> ve tahakkümün önceden mevcut bir durum ve koşulundan doğar: katlanılmaz ya da kabul edilmez olarak olumsuz anlamda yaşanan bir durum, başka bir yaşam ileri sürebilecek güç ve kimliklerin oluştuğu bir koşuldur (“köle”, “ücretli”, “ev kadını”, “asker”, ana babasının otoritesine tabi “çocuk” vs.). Potansiyel olarak özgürleştirici bu güçler, tahakküm karşısında negatifin ve bağımlılığın etkisi altına üç kez girerler: 1) maruz kaldıkları ve onları üreten <span class="italic">baskı</span> dolayısıyla; 2) baskının basitçe reddiyle sınırlı kalma riskini sürekli taşıyan mücadeleleri aracılığıyla; 3) bu mücadele için edindikleri ve genellikle de mücadelenin gerekleri tarafından şekillendirilen ve buyrulan <span class="italic">araçlar</span> ve de savaşılacak ve yenilecek düşman dolayısıyla. Kolaylıkla doğrulanabilecek bu tarihsel sonuçlar buradan kaynaklanır: Ezilenlerin görünür zaferi durumunda bile bu zaferi kazanmak için edindikleri <span class="italic">araçlar</span> ve kimlikler dolayısıyla doğrudan doğruya sürdürülen bir <span class="italic">baskı</span>’nın sürekli tekrarlanan zaferi. Hem teorik hem de pratik bir sorun olan liberter projenin ana sorusu buradan kaynaklanır: Egemenler karşısındaki bu üçlü bağımlılık durumunu, kendilerini oluşturan şeye hakim, özerk, olumlayıcı güçlere nasıl dönüştürebiliriz? Tahakkümün yarattığı kolektif varlıklar özgürleşme öznelerine nasıl dönüşebilirler? Mücadele araçları aynı zamanda bu mücadelenin hedefi nasıl olabilir? (bkz. <span class="italic">entelekhia</span> ve sert bir tartışma konusu olan “devrimci sendikalar” sorunu: Bu sendikalar mücadelenin basit araçları mıdır, yoksa doğurtma iddiasında oldukları toplumun idaresindeki araçlar mıdır?; İspanya’da milislerin askerleştirilmesi sorunu; devrimci “disiplin”i, etkin hiyerarşiyi ve özgürleşmeyi ezmenin en emin ve en etkili yolu olarak sonunda her zaman kendini gösteren devletin, -çoğu zaman yanlış anlaşılan- anarşist reddi). Liberter hareket ne diyalektiğin esrarına ve büyülerine inanır, ne de (“tarihsel materyalizm”in bilimci sahte parlaklıkları altında maskelenmiş bile olsa) ilahi inayete. Ona göre, kurtuluş hareketleri kendiliğinden özgürleştirici nitelikte değildir. Liberter hareket tek tek her bir örneği, pratik olarak her örneği oluşturan şeyin en ufak ayrıntısını, bunların edindiği araçları, bu örnekleri harekete geçiren iradeyi, şimdiki zamandaki ve gelecekteki her <span class="italic">baskıya</span> ve her <span class="italic">tahakküme</span> karşı durabilen başka bir dünyayı şimdiden olumlama kapasitelerini değerlendirmeyi gerektirir. Liberter hareket, başka şeylerin yanısıra, her biri kendi gerçeklik planına göre hareket eden farklı ve çelişik güçleri bir araya getirdiği için, her tahakküme özgü olan ve bu tahakkümün ürünü olan ilişkilerin tuzağından kaçabilir.</p>

  <div class="mbppagebreak" id="calibre_pb_255"></div>
</body>
</html>
