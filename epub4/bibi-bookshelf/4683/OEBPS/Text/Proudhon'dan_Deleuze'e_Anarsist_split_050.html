<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos92949"><span class="calibre8"><span class="bold">Bir Şey Yanlısı</span></span></p>

  <p class="calibre10">(bkz. <span class="italic">bir şey karşıtı</span> ve <span class="italic">halkın hizmetkârları</span>). 1970’li yıllarda kendini “halkın hizmetinde” ilan eden aşırı solcu politik bir akım vardı -“Çin yanlısı”. Günümüzde başka militanlar, erkekler, kendilerini “feminizm-yanlısı” ilan ediyorlar ve kadınlara “hizmet etmeyi” değilse de en azından onların yönetimi altına yerleşmeyi iddia ediyorlar (bkz. <span class="italic">hesap verme</span>). Hizmet edilecek “siyahlar”, “kadınlar”, “hayvanlar”, “halklar”, “kâğıtsızlar”, “çevre”, “üçüncü dünya”, “doğa”, “engelliler” ve diğer “davalar”... Böyle bir listenin ürkünçlüğü militan pratikleri gözden düşürmeye yeterlidir ve belki de yalnızca net bir şekilde üstlenilmiş bir mazoşizm bunu aklayabilir. Anarşizm, tabiyet ile tahakkümün, <span class="italic">suçluluk duygusu</span> ile <span class="italic">hıncın</span> her türlü gerçek özgürleşme arzusuna karşı durduğu, kendini başkalarının yerine, başkalarının hizmetine koyma yönündeki bu ikiyüzlü eğilimi şiddetle ve <span class="italic">tiksintiyle</span> reddeder. Liberter düşünce açısından her kolektif varlık kendi başınadır ve -Coeurderoy’nın ifadesiyle- kendi davası vardır<sup class="calibre11"><small class="calibre12" id="filepos94308"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos724547"><span class="calibre12"><span class="calibre14"><span class="underline">[82]</span></span></span></a></small></sup> ve herkes yalnızca kendinden ve kendi özünden (bkz. <span class="italic">monad</span>) yola çıkarak, kendi özgürleşmeleri için mücadele eden başka varlıklarla işbirliği etme nedenlerini bulur. Liberter bir bakış açısından, bu anlamda ve yalnızca bu anlamda, her güç kendi yapabilirliğini ifade edebilmek için başka güçlere ihtiyaç duyar. Anarşist karşılıklılık ve <span class="italic">eşitlik</span> burada yatmaktadır: Varlıkların mutlak özerkliği, yalnızca bu özekliğin garanti ettiği aynı ölçüde mutlak eşitlik ve bu özerklik ile bu eşitliğin izin verdiği çok sayıdaki birleşme ve ayrışmaların özgürleştirici (ya da değil) karakterinin tek ölçütü olarak deneyim.</p>

  <div class="mbppagebreak" id="calibre_pb_50"></div>
</body>
</html>
