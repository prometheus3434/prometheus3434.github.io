<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos179173"><span class="calibre8"><span class="bold">Doğanın Yükü</span></span></p>

  <p class="calibre10">(bkz. <span class="italic">belirlenimsizlik</span>). Gilbert Simondon’un, her <span class="italic">kolektif varlığın</span> taşıdığı <span class="italic">dışarının gücü’</span>nü belirtmek için kullandığı kavram. Doğanın yükü anarşiyi belirten bir başka kelimedir. Böylelikle anarşizm, aleyhtarlarının miyop gözlerinde, mutlak ve özellikle tehlikeli bir <span class="italic">doğalcılık</span> biçiminde görülebilir. Gerçekten de liberter düşünce gerçeği madde ve tin, beden ve ruh, doğa ve kültür gibi kökten ayrı iki töze parçalamayı reddeder (bkz. <span class="italic">ikicilik</span>). Bu nedenle, sanki insan gerçeklikleri kökten farklı “insani-olmayan” gerçekliklerden ayrılabilirmiş gibi, sözde antropolojinin bütün varsayımlarını ve çerçevelerini reddeder! Proudhon’un ileri sürdüğü gibi, bileşik insanı tüm diğer bileşiklerden, doğayı oluşturan her şeyden ayıran tek şey kuvvet derecesidir, başka bir şey değil: “Canlı insan bir gruptur, tıpkı bitki ve kristal gibi, ama bunlardan daha üst derecededir; ikincil gruplar olan organları (...) daha geniş bir bileşim oluşturduğundan daha canlıdır, daha iyi hisseder ve daha iyi düşünür.”<sup class="calibre11"><small class="calibre12" id="filepos180464"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos751114"><span class="calibre12"><span class="calibre14"><span class="underline">[151]</span></span></span></a></small></sup> Gilbert Simondon ile birlikte anarşizm, insanın özgüllüğü ve eksiksiz gelişimi kavramının doğadan farklılaşmak anlamına gelmediğini, tersine, insanların kaynaklandıkları, geçici ve indirgeyici <span class="italic">bireyleşmelerinin</span> sömürmek ve tahakküm kurmak gereken bir dış çevre olarak kabul etmeye yönelttiği doğayı kendi içlerinde ve dışlarında -zira onların “içleri” <span class="italic">dışarı</span>’nın bir kıvrımıdır yalnızca- bulma kapasitesinden ibaret olduğunu kabul eder (bkz. <span class="italic">özne</span>).</p>

  <div class="mbppagebreak" id="calibre_pb_94"></div>
</body>
</html>
