<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos258211"><span class="calibre8"><span class="bold">Geçmiş</span></span></p>

  <p class="calibre10">(bkz. <span class="italic">gelenekler</span>). “Yerle bir edelim geçmişi!” Genellikle diğer kupleleri daha mutlu olan Enternasyonal marşı, bu deyişle, 19. yüzyıl sonu işçi gücünü ve başka bir dünyayı, pek yakında, yalnızca kendi <span class="italic">iradesiyle</span> zafere götürebileceği duygusunu açıklamak istiyordu. Fakat özellikle gelecekteki komünist rejimlerin ve diğerlerinin (“proletarya diktatörlükleri”) devrimci ve <span class="italic">iradeci</span> yanılsamasını besliyordu; var olan her şey boş bir sayfaya indirgendiğinde, Bilimle ve devletin bütün yetkileriyle donanan parti ve yöneticileri halkın ışıltılı geleceğini bizzat kendileri yazma iddiasındadırlar. Liberter hareket, her bir kolektif varlığa özgü olan ve eyleme geçme gücünü artıran, azaltan ya da ortadan kaldıran bileşme, yeniden oluşturma ve çözülme ilişkilerine özgü süreye bağlı çoklu ve niteliksel bir zamanı kullanır (bkz. <span class="italic">sonsuz geri dönüş</span>). Liberter süreyi, tarihsel materyalizmin doğrusal ve Marksist kaydına ille de dönüştürmek gerekseydi, “yukarı” ve “aşağı”dan söz edilebilirdi. Var olanın kökten dönüşümüne anarşizm de Marksizm kadar başvurur, fakat anarşizme göre gelecekteki bu dönüşüm akıntının aşağısında, boşlukta, keyfiyette, iktidar ve iradecilik ütopyasında değil, akıntının yukarısındadır (hep çağdaş olan yukarı), taşıyıcısı gerçek olan <span class="italic">olasılıkların</span> sonsuzluğu içindedir, “bireyler ve kolektiviteler tarafından gözden geçirilmeye, oluşturulmaya, yeniden oluşturulmaya sürekli devam edilen ve daima değişen bir <span class="italic">içkinlik ya da istikrar planı</span>”<sup class="calibre11"><small class="calibre12" id="filepos260009"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos777418"><span class="calibre12"><span class="calibre14"><span class="underline">[222]</span></span></span></a></small></sup> üzerinde, insan deneyiminin açıldığı yerdedir.</p>

  <div class="mbppagebreak" id="calibre_pb_128"></div>
</body>
</html>
