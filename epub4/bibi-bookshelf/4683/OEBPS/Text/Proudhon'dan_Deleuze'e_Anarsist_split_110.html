<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos215182"><span class="calibre8"><span class="bold">Eksiklik</span></span></p>

  <p class="calibre10">(bkz. <span class="italic">arzu, iştah, kuvvet</span> ve <span class="italic">efendi/köle</span>). Varlıkların baskıcı ve gücü sakatlayan bir düzene tabi kılınmasında, arzunun eksiklikle, yokluk ve yoksunlukla özdeşleşmesi -Hıristiyanlıktan psikanalize dek- temel bir rol oynamıştır. <span class="italic">Hınç</span> terimi altına ister istemez yerleştirilmiş olan arzunun, ancak kendi nesnesinin yokluğuyla, hadım etmeyle var olduğu, her gücün yapabileceklerinden kopartıldığı (bkz. <span class="italic">erillik</span>), olumsuzluk üzerinde temellenen bir anlayışın yerine, liberter düşünce arzuyu <span class="italic">kuvvetle, tamlıkla, aşırı-bollukla</span> ve <span class="italic">cömertlikle</span> özdeşleştirir. Her iki durumda da arzunun nesneden yoksun kaldığı doğrudur. Bir yandan, arzu yok olmuş ya da imkânsız bir nesne içinde <span class="italic">yabancılaşmıştır,</span> dolayısıyla çaresizce ayrıdır; diğer yandan, çünkü arzu var olmak için dışsal nesnelere ihtiyaç duymaz, her şeyi kendi özünden çekip alır (bkz. <span class="italic">monad</span>). Fakat yokluğun bu iki biçimi yine de birbirinin taban tabana zıddıdır. Arzunun eksiklik olduğu teoride, ötekiyle buluşma imkânsız hale gelmişken, liberter arzu ve kuvvet anlayışı diğer kolektif güçlerin bütünüyle buluşmayı belli bir <span class="italic">gerçeklik düzleminde</span> sürekli olarak mümkün kılmaktadır, çünkü bu güçler aynı zamanda öznel varlıklardır ve potansiyel olarak bu varlıkların her biri bu güçleri kendi içinde, belli bir bakış açısından, belli bir <span class="italic">düzenlemeden</span> yola çıkarak taşır (bkz. <span class="italic">iştah</span>). Her buluşma ve her farklılık, dışsal çatışma ve şokların kışkırtmaktan asla geri kalmadıkları (diyalektik olsun ya da olmasın) tuzaklardan kaçındıkları sürece, her birinin kendi içinde taşıdığı sonsuz gücü ortaya koyma fırsatıdır (bkz. <span class="italic">olay</span>), kendi sınırlarını aşma ve elinden geleni sonuna kadar yapma fırsatıdır (bkz. <span class="italic">güçler dengesi</span> ve <span class="italic">çelişkiler</span>).</p>

  <div class="mbppagebreak" id="calibre_pb_110"></div>
</body>
</html>
