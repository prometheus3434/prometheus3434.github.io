<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos100237"><span class="calibre8"><span class="bold">Bozgunculuk</span></span></p>

  <p class="calibre10">(bkz. <span class="italic">durak</span>). Bu eski polisiye terim, çokbiçimli ve şaşırtıcı bir tehdit karşısında, düşmanlarını ve rakiplerini tam da iktidar alanına yerleştirmeye, onları net bir şekilde sınırları çizilmiş ve damgalanmış bir kurumun içine, bir partiye, bir toprağa, bir üniformaya yerleştirmeye (bkz. <span class="italic">yer/alan</span> ve <span class="italic">yerelcilik</span>) alışkın bir iktidar takıntısını gayet iyi ifade eder. Bütün bunlarla mücadele edilebilir, ama aynı zamanda uzlaşılabilir, anlaşmalar ve (askeri, ekonomik, evlilik, vb.) <span class="italic">ittifaklar</span> da (bkz. <span class="italic">dostlarımızın dostları</span>) yapılabilir. Otoritenin hayalgücünün, keza süreklilik sağlayan çok sayıda mitin ve kelimenin etimolojisinin tersine, bozgunculuk düzenin aksi, gizli ve şeytansı yüzü, hatta basitçe altüst edilişi değildir. Bozgunculuğun çoğu zaman iktidarın gözüne görünmemesi ve iktidara tehditkâr gelmesi, öncelikle, iktidardan tamamen başka bir dünyada ve tamamen başka bir ölçekte, kodlarının ve yasalarının dışında kalmasından, keza onun düzenini oluşturan en küçük ilişkilerin bütünlüğü içinde -sürekli olarak dinamitlemekle ve bir başka olasılığı yeniden oluşturmakla tehdit ettiği iktidar mercilerinin ve yöneticilerin bedeninin ve ruhunun merkezine varana dek- işlemesindendir.</p>

  <div class="mbppagebreak" id="calibre_pb_57"></div>
</body>
</html>
