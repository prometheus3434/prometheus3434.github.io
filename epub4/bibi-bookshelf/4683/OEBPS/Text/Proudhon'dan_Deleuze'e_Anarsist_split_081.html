<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos130163"><span class="calibre8"><span class="bold">Dışarı/İçeri</span></span></p>

  <p class="calibre10">(bkz. <span class="italic">gerçeklik planları, ayıklama</span> ve <span class="italic">dışarının gücü</span>). Anarşizm her türlü dışsallık <span class="italic">bağını</span> -bu bağ ister bağımlılık biçimini alsın ister inkârın ve diyalektik ilişkinin görünüşte ters biçimini- reddeder. Liberter özgürleşme varlıkların bütünüyle içindeki bir zorunluluğa, onları ellerinden gelenin sonuna kadar, yani <span class="italic">sınırlarının ötesine</span> ve dolayısıyla içkin erki serbest bırakan ve bu erkin mümkün kıldığı çok özel <span class="italic">işbirliği</span> tarzlarına dek gitmeye iten bu erke boyun eğer. Bununla birlikte, içerisi ile dışarısı arasındaki ayrım tahakküm ile özgürleşme arasındaki farklılığı kapsamaktan uzaktır.</p>

  <p class="calibre10">Özgürleşme varlıkların içinden, onların yapabileceklerinin <span class="italic">olumlanması</span> biçiminden kaynaklansa da, bu içerisi, Deleuze’ün deyişiyle, yalnızca “ayıklanmış dışarısı”dır;<sup class="calibre11"><small class="calibre12" id="filepos131269"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos731056"><span class="calibre12"><span class="calibre14"><span class="underline">[102]</span></span></span></a></small></sup> dışarının bir <span class="italic">kıvrımı</span>’dır ve bu dışarı, kendisiyle birlikte, belli bir bakış açısından, belli bir güç niteliğiyle birlikte, varolanın bütününü de sürükler, varlığın erkini, <span class="italic">dışarının erkini</span>, yani dışarısız bir erki de sürükler (bkz. <span class="italic">monad</span>). Tahakküme özgü bağların dışsallığının, bu tahakküm düzeniyle ilgili dışsallığın karşısına tamamen başka bir dışsallık çıkar; varolan her şeyi kapsadığı için kendinin içinde olduğu söylenebilecek bir dışsallık: Özgürleştirici güçler var olan her şeyin bütününü kapsayan başka bir dünyanın mümkün olduğunu, varolanın bütününün yeniden bileşiminin mümkün olduğunu ileri sürdüğünde ortaya çıkan özgürleşmenin mutlak dışsallığı, kendi içinde taşıdığı erkin dışsallığı, <span class="italic">isyanın, reddin, kopmanın</span> ve <span class="italic">başkaldırmanın</span> yıkıcı dışsallığı (bkz. <span class="italic">durma, analoji</span>).</p>

  <p class="calibre10">Tersine, tahakkümün, ağları içine aldığı varlıkların dışında olduğunu düşünmek yanıltıcı olur. Tahakkümün dayattığı bağların dışsallığı, deyim yerindeyse, onun için, gerçekliğe dayattığı sınırlı ve özel düzen için, güçleri muktedir oldukları şeyden koparma ve varolanın erkini kendi dışına itme ya da bastırma zorunluluğuna bağlıdır. Ama fiilen dışsal olan bu sınırlara, kolektif varlıkların içinde işleyen bir çalışma denk düşer ki düzen kendini yeniden üretebilmek için buna ihtiyaç duymaktadır: Bu çalışma, varlıkların içsel niteliği üzerinde yürütülen bir çalışmadır; verili bir anda onları oluşturan kuvvet, arzu ve iradeleri ayıklama çalışmasıdır (bkz. <span class="italic">gerçeklik planları</span>). Etienne de la Boétie bu koşula, varlıkların belli bir güç ve arzu niteliğine bu içsel bağımlılığına gönüllü kölelik demektedir;<sup class="calibre11"><small class="calibre12" id="filepos133336"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos731453"><span class="calibre12"><span class="calibre14"><span class="underline">[103]</span></span></span></a></small></sup> egemen düzenler kendilerini özel bir düzen olarak dayatma, köleleştirdikleri güçleri muktedir oldukları şeyden koparma yeteneklerini buna borçludurlar.</p>

  <div class="mbppagebreak" id="calibre_pb_81"></div>
</body>
</html>
