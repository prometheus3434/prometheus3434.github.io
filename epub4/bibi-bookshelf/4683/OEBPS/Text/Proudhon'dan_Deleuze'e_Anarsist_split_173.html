<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos349996"><span class="calibre8"><span class="bold">İrade</span></span></p>

  <p class="calibre10">(bkz. <span class="italic">kolektif güç</span> ve <span class="italic">düzenleme</span>). Devrimci sendikalist ve anarko-sendikalist söylemin, ama özellikle liberter komünizmin önemli teorisyenlerinden biri olan Malatesta’nın düşüncesinin önemli nosyonu (bkz. <span class="italic">öznellik</span>). Kartezyen ikicilik şemalarının tersine, baskıcı bir düzenin köleleştirdiği kişilerde varsaydığı ve daima onlardan talep ettiği sözde tercihlerle ya da özgür kararlarla -örneğin bir çocuktan kendi arzularının dışındaki gerekliliklere (ödevlerini yapmak, küçük kardeşini sevmek, cinsel ahlaka uymak) boyun eğmek için “irade” göstermesi ya da daha hafifi, bir yurttaşın seçim sandıklarında “iradesini” göstermesi veyahut da (işe girme, evlilik, konut, vs.) bir sözleşme imzalaması- liberter iradenin alakası yoktur. Liberter anlamı içerisinde kolektif bir varlığın iradesi daima <span class="italic">gücün, arzunun</span> ya da bu varlığın <span class="italic">kuvvetinin,</span> tekil düzenlenmenin ve <span class="italic">verili bir anda</span> onu oluşturan güçlerin ve durumların niteliğinin az çok bilinçli ifadesidir. Bu anlamda liberter irade, cüzi iradeden kaynaklandığı sanılan iradedense Nietzsche’nin <span class="italic">güç istenciyle</span> çok daha ilişkilidir. Öznesi olduğu varsayılan varlığın içindeki her belirlenimden kopmuş ve dolayısıyla hissedilen tek tezahürü bu varlığın kendi kendine dayattığı kısıtlama olan saf bir irade daima bir tahakküm ilişkisinin işaretidir; bu varlığın kendisinin dışındaki bir başka varlığa, kendi kendine dayattığı iradenin (bu kez gayet gerçek) tek kökeni olan ve onu kendi kuvvetinden, kendi iradesinden koparan bir başkasına tabi olmasının işaretidir.</p>

  <div class="mbppagebreak" id="calibre_pb_173"></div>
</body>
</html>
