<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos42190"><span class="calibre8"><span class="bold">Antiotoriter/İktidar</span></span></p>

  <p class="calibre10">Anarşizm, başlangıcında da özünde de, (çok nispi olan) özgünlüğü (aşırı-liberallerin yanında) devlete karşı koymaktan ya da devlette, yasada ya da bir <span class="italic">sınıfın</span> diğeri üzerindeki tahakkümünde cisimleşen esrarengiz ve temel kendilik olarak “İktidar”ı teşhir etmekten ibaret politik bir hareket olmamıştır. Liberter mücadele, var olanı oluşturan ilişkiler bütünlüğünün -bunlar ne kadar çeşitli ve küçücük olsa da- <span class="italic">içinde</span> işler. Antiotoriter nitelemesi, bu anarşist mücadele ve projenin dağılmasını belirtmeye yarar. Bu nedenle, liberter hareket, sabit pratiğiyle, (kısmen) Michel Foucault’nun <span class="italic">iktidarı</span> açıklama tarzını benimser. Burada bunu neredeyse kelimesi kelimesine aktarıyoruz:</p>

  <p class="calibre10">İktidar, öncelikle, devletin, yasanın, bir tahakkümün ya da global birliğin hükümranlığıyla özdeşleştirilemez.</p>

  <p class="calibre10">“İktidar, edinilen, kopartılan ya da paylaşılan bir şey değildir, korunan ya da kaçmasına izin verilen bir şey de değildir; iktidar sayısız noktadan yola çıkarak, eşitsiz ve hareketli ilişkilerin oyunu içinde uygulanır. [...]</p>

  <p class="calibre10">İktidar ilişkileri, diğer ilişki türleri (ekonomik süreçler, bilgi ilişkileri, cinsel ilişkiler) karşısında dışsal bir konumda değildir. [...] Bu ilişkiler onlara içkindir. Burada meydana gelen paylaşımların, eşitsizlik ve dengesizliklerin dolaysız sonucudurlar ve karşılıklı olarak, bu farklılıkların içsel koşullarıdırlar.”</p>

  <p class="calibre10">“İktidar aşağıdan gelir.” İktidar egemenlerle egemenlik altındakiler arasındaki ikili ve global bir karşıtlığa bağlı değildir; yukardan aşağıya, toplumsal gövdenin derinliklerine kadar yankılanan bir ikilik değildir (bkz. <span class="italic">sistem</span> ve <span class="italic">determinizm</span>). Tersine, büyük egemenlik ilişkilerine dayanak ve koşul olarak hizmet eden; bu ilişkilerin hizaya dizilme, homojenleşme, dizileşme ve yöneşme sonuçlarını yoğunluklarıyla mümkün kılan <span class="italic">dolaysız</span> ilişkilerdir, çalışma yaşamındaki, ailedeki çoklu güç ilişkileridir.</p>

  <p class="calibre10">“İktidar ilişkileri hem yönelimseldir hem de öznel-değildir. [...] Bu ilişkilerin içinden, bir uçtan ötekine, hesap geçer. Ama yine de bu ilişkiler bireysel bir öznenin, gizli bir genelkurmayın, bizi yöneten kastın ya da devlet aygıtlarını denetleyen veya en önemli ekonomik kararları alan grupların tercih ya da kararından da kaynaklanmaz.”<sup class="calibre11"><small class="calibre12" id="filepos45027"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos705742"><span class="calibre12"><span class="calibre14"><span class="underline">[33]</span></span></span></a></small></sup> İktidarın rasyonelliği taktiklerin rasyonelliğidir. Bu taktikler dahil oldukları sınırlı düzeyde genellikle çok belirgindirler ve birbirlerine zincirleme eklenerek, birbirlerini çağırarak ve yayılarak, desteklerini ve koşullarını başka yerde bularak, sonuçta bütünsel düzenekleri belirtirler: Burada mantık son derece açıktır, hedefler deşifre edilebilir ve yine de bunları tasarlayacak kimse yoktur, formüle edecek ise daha az kişi vardır: ‘Yaratıcılar’ın ya da sorumluların genellikle ikiyüzlü olmadığı ve çalçene taktikleri koordine ettikleri, anonim, neredeyse sessiz, büyük stratejilerin zımni karakteri.”<sup class="calibre11"><small class="calibre12" id="filepos45800"><a class="calibre13" href="../Text/Proudhon%27dan_Deleuze%27e_Anarsist_split_364.html#filepos706225"><span class="calibre12"><span class="calibre14"><span class="underline">[34]</span></span></span></a></small></sup></p>

  <div class="mbppagebreak" id="calibre_pb_16"></div>
</body>
</html>
