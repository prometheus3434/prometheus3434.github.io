<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos133625"><span class="calibre8"><span class="bold">Dışarısı/İçerisi</span></span></p>

  <p class="calibre10">(bkz. <span class="italic">dışarı/içeri, dışarının kuvveti</span>). Anarşizmin görünür paradoksu şöyle ifade edilebilir: Tahakküm koşulları altına zorunlu olarak yerleştirilmiş her türlü dışsallık ilişkisini reddederken varlıkların özerkliğinin önceliğini, onları oluşturan şeyin içinde ilişki kurma kapasitelerinin önceliğini (bkz. <span class="italic">mahrem, yakınlık, sezgi</span>) sürekli ileri süren anarşizm, onların kendilerine yeterli olma iddialarını da aynı enerjiyle reddeder. İster istemez tahakküm edici olan ve onları, (birçok ıstırap, bahtsızlık ve baskı pahasına) örgütlenmelerinin, söylemlerinin, uygulamalarının, serpilip geliştikleri <span class="italic">gerçeklik planlarının</span> ve dolayısıyla kendi bireyselliklerinin ister istemez sınırlı biçimlerinin içinde olan şeyin bütününe hakim olma isteğine kaçınılmaz olarak yönelten <span class="italic">kendi kendine yeterliliği</span> reddeder (bkz. <span class="italic">bireyselleşme, tümlük/totaliter, ideomani</span>). Savaşa, herkesin herkese karşı dışsal çatışmasına ve tahakküme yönelten bu kendine yeterlilikten farklı olarak, anarşist <span class="italic">özerklik</span> ve bunu harekete geçiren <span class="italic">irade</span> ya da <span class="italic">belirlenim</span> bütünüyle dışarıya doğru, ötekine doğru yönelmiştir; belli bir bakış açısından ve tikel ortaklık tarzları dolayısıyla, kuvvetlerini dışardan değil, güçlerin toplaması yoluyla değil, içerden, her bir kişinin kendi içinde taşıdığı kuvveti ve <span class="italic">ötekini</span> ortaya çıkartarak artırmaya tek muktedir olan budur (bkz. <span class="italic">monad, güçler dengesi, kendinden fazlası</span>), çünkü, Deleuze’ün ifadesiyle, “içerisi” dışarının bir “kıvrım”ından başka bir şey değildir, çünkü “içeri” bütünüyle varlıkların içi olduğundan, hem dışarıdır hem içeri ve <span class="italic">verili bir anda</span> var olanın içinde kuvvetini sergilemeye her zaman hazırdır, yeter ki varlıklar kendilerinden, mevcut bireyselliklerinin sınırlı karakterinden kurtulsunlar, başkalarıyla işbirliğine girerek, onları <span class="italic">özne</span> olarak oluşturan <span class="italic">belirsizliğe</span> açılsınlar ve böylelikle daha kuvvetli ve daha özgür bireysellikler oluştursunlar.</p>

  <div class="mbppagebreak" id="calibre_pb_82"></div>
</body>
</html>
