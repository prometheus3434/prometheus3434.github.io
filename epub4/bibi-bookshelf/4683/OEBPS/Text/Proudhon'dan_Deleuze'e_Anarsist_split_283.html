<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos547230"><span class="calibre8"><span class="bold">Sınıf (Toplumsal Sınıf, Cinsiyet Sınıfları, Yaş Sınıfları)</span></span></p>

  <p class="calibre10">(bkz. <span class="italic">anti-otoriter, iktidar, olasılıklar</span>). Anarşizm, solun ya da aşırı-solun on yıllar boyunca işçici, üçüncü dünyacı, feminist vb. söylemlerin aşina kıldığı Marksist ya da Marksizan çok sayıda tahlilden iki şekilde ayrılır.</p>

  <p class="calibre10">Liberter düşünce açısından, günümüz toplumlarını kateden ve şekillenmelerine katkıda bulunan büyük bölünmeler (işçi/burjuvazi, erkek/kadın, genç/yaşlı, beyaz/siyah, şehir/köy, yukarı/aşağı, in/out, sol/sağ, ezen/ezilen), her bir kişinin yaşamını oluşturan çok sayıda güç ve tahakküm ilişkilerinin merkezinde bulunmaz. Bunlar, tersine, bütün bu ilişkilerin etkileridir ve bu etkiler, daha sonradan, yerel çatışmalara varırlar, bu çatışmaların içinden geçerler, onları birbirine bağlarlar, <span class="italic">dizi</span> haline getirirler ve onlara anlam verirler. Foucault ve Proudhon’un gösterdiği gibi, büyük tahakkümler onları destekleyen ve onlara yeniden-üreyebilmek ve kendi güçlerinin kaynağında olabilmek için ihtiyaç duydukları gücü ve yoğunluğu sürekli sağlayan çok sayıda dolaysız ve minik etkileşimin hegemonik etkileridir (Foucault’nun etkileri için bk. <span class="italic">anti-otoriter</span>). Liberter düşüncede devlet, sermaye, Tanrı, ataerkillik ya da tüm diğer metafizik tanrısallıklar ne nedendir ne köken, bunlar <span class="italic">bileşkedir</span>. Kendi varlığını ve mücadelesinin önemini, mutlak-erk sahibi olan, var olan her şeyin kökeninde bulunan ve mücadelesini doğrulayacak bir ilk ilkeye (Tanrı, devlet, sermaye, ataerkillik vs.) inanç üzerinde temellendirme iddiasındaki her politik-ideolojik güç, mücadele ettiğini iddia ettiği şeyin gücüne katılmaktan başkasını yapmaz. Kapsamı ne olursa olsun, ancak rahiplerden, polislerden, profesörlerden ve bilginlerden oluşan bir gövde, despotizmin yanılsamalarından pay alanlara dokunma, ezilenleri bulundukları her yerde mücadele etme hak ve olasılığından yoksun bırakma, onların kendi mücadelelerinin hakimi olmalarını engelleme iddiasındaki otoriter bir aygıt yaratabilir. <span class="italic">Kendiliğindenlik, yerelcilik</span> ve liberter mücadelelerin kimi zaman çok sınırlı niteliği genellikle yanlış yorumlanmakta ve bu mücadeleleri bir tür demokratik abartıya, manyak bir ayrıntı kaygısına, şiddetli bir alınganlığa, gerekliliklerin dağılmasına, kısacası sermayeye, devlete, kiliseye, ataerkilliğe ya da tepede duran veya yapılandıran tüm diğer güçlere karşı görevlerinin ve (özellikle) bilgilerinin bilincinde olan, ciddi militanların ve örgütlerin yürüttüğü devler kavgasının izin vermediği bir lükse indirgemek düşünülmektedir. Liberter mücadelelerin kendiliğindenciliği, yerelciliği, çok sınırlı özelliği, dolaysızlığı ve heterojenliği, gereksiz bir lüks olmanın çok ötesinde, gerçeğin bambaşka bir algısının, tamamen farklı bir eylem kipinin ifadesidir ve tahakküm ilişkilerine yalnızca bunlar karşı koyabilir ve belki de son verebilir.</p>

  <p class="calibre10">Sınıflar (toplumsal sınıflar, cinsiyet sınıfları, yaş sınıfları, deri rengine bağlı ya da başka türlerdeki sınıflar) konusunda anarşizm ile Marksizm arasındaki bu ilk farklılığa, kısmen bu birincisinden kaynaklanan bir ikincisini de eklemek gerekir. Bunlar bir ilk ilkeye ya da belirleyici bir bütünlüğe değil çok sayıda iktidar ilişkisine bağlı olduklarından, hayali ya da yalancı bir tarihsel determinizme asla boyun eğmeden sürekli dalgalandıklarından, değişen çok sayıda değişim ve tahakküm ilişkisiyle birleştiklerinden, sınıf ilişkileri, ne olursa olsun, ne kadar egemenlik altında olsa bile devrimci bir sınıfın (“işçiler”, “gençler”, “kadınlar”, “siyahlar” vs.), özgürleşmenin öznesi bir sınıfın varlığını temellendirme iddiasında asla bulunmazlar. Değişen ilişkilerin bileşkesi olan, ama aynı zamanda <span class="italic">verili bir momentte</span> onlara dayatılan ve varlıklarını belirleyen tahakküme sıkı sıkıya bağlı olan (bkz. <span class="italic">özgürleşme</span>) ezilen sınıflar ancak özgürleştirici bir <span class="italic">olasılığın</span> taşıyıcısıdırlar ve bu da birçok koşula, <span class="italic">isyan</span> güçlerine ve özellikle onları tanımlayan tahakküm ilişkilerinden kaçan her şeyle birlikte (bkz. <span class="italic">durak</span> ve <span class="italic">benzeşim</span>) daha büyük bir <span class="italic">kuvvet</span> <span class="italic">oluşturma</span> kapasitelerine bağlıdır. Özet olarak, ezilenin durumu, <span class="italic">tahakkümsüz</span> bir dünyanın, olası bir kurtarıcının yeterli kaynağı ya da garantisi asla değildir.</p>

  <div class="mbppagebreak" id="calibre_pb_283"></div>
</body>
</html>
