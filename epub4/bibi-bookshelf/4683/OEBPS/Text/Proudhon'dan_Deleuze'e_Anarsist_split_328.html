<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Proudhon'dan Deleuze'e Anarşist Felsefe Sözlüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15" id="filepos633481"><span class="calibre8"><span class="bold">Toplumsal Devrim</span></span></p>

  <p class="calibre10">(bkz. <span class="italic">büyük akşam</span> ve <span class="italic">genel grev</span>). 19. yüzyıl ortasında doğan ve Fransız mutlak monarşisinin yıkımından miras alınan <span class="italic">devrim</span> fikrinin yerine bir süreliğine geçmiş olan geniş toplumsal ve ekonomik dönüşüm projesi. 19. yüzyıl boyunca (“toplumsal sorun”la birlikte) <span class="italic">toplumsal</span> olan <span class="italic">Devrim,</span> devletin, siyasal iktidarın ve büyük iktidar aygıtlarının mucizevi ve tepeden düzeyinde düşünülmez artık. Tersine, toplumsal ilişkilerin içerisinde, <span class="italic">sınıflar</span> ve farklılıklar alanı üzerinde, mülkiyet ve adalette, otorite ilişkisinde ve birlik türlerinde etkili olur; toplumun genel dengesinin ya da düzeninin etkili olduğu, Tanrı, Devlet ve Sermaye’den oluşan büyük tahakküm mercilerini hükümsüz kılan bütünsel (çünkü çokbiçimli) bir dönüşüm dolayısıyla ve çok sayıda biçimde etkindir. Mevcut düzene karşı çokbiçimli bir isyanın, ne olursa olsun herhangi bir şeyle araçsallaştırılmayı reddeden bir isyanın simgesi olan <span class="italic">Toplumsal Devrim,</span> ender olduğu kadar geçici de olan devrimci konjonktürlerde, yalnızca kitlelerin hareketleriyle, yalnızca “isyan günleri”yle özdeşleştirilmekten çıkar artık. Şeylerin kalbinde olgunlaşan, bitmek bilmez mücadeleler tarafından savaşa alıştırılan, özgürleştirici güçlerin bütününün yeniden düzenlenmesinden güç alan, bütün kuvvetiyle silahlı <span class="italic">Toplumsal Devrim</span> sonunda genel bir kargaşaya -dönemin halk imgelemindeki <span class="italic">Büyük Akşam</span>’a- varabilir; burada her şey değişmiş olur çünkü her şey, hiyerarşisiz bir şekilde, taktik ve stratejik ayrım olmaksızın, bbu dönüşüm hareketine katkıda bulunmuştur. Toplumsal devrim fikri anarşi fikrine sıkı sıkıya bağlıdır (bkz. Proudhon’un 1849’da <span class="italic">La voix du peuple</span>’te yayımlanan makaleler dizisi). Toplumsal devrim projesi, özellikle de <span class="italic">büyük akşam</span> ve <span class="italic">genel grev</span> fikri dolayısıyla 1914-1918 savaşına dek sürmüştür, sonra da bunun yerini Marksizm-Leninizmin, Nazizmin ve askeri liderlerin iştahının icat ettiği yeni hükümet darbesi biçimleri almıştır.</p>

  <div class="mbppagebreak" id="calibre_pb_328"></div>
</body>
</html>
