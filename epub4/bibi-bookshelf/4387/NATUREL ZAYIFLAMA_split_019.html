<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_17">Alışkanlıkları değiştirmek</h1>
				<p class="normal2">Yeme Alışkanlıklarınızı Değiştirin</p>
				<p class="normal1">Bir kişinin yemek yeme sıklığı, nerede yemek yediği, yemeğin miktarı, yemek yerken ruhsal durumunun nasıl olduğu ve yaptığı hareketler kilo verme açısından önemlidir. Yeme öncesi ve sonrası nasıl bir psikolojik durum kazanıldığı da büyük önem taşır. </p>
				<p class="normal1">Fazla kilolu kişilerin üzüntü veya kızgınlık gibi durumlarda aşırı yemek yediği bilinmektedir. Bu öğrenilmiş bir davranıştır; amaç negatif durumu yani üzüntü ve sıkıntıyı düzeltmektir. Sevinçli ve neşeliyken ise durum bunun tam tersidir. </p>
				<p class="normal1">Üzülüp sıkıldığında aşırı atıştıran veya tıkanırcasına yemek yeme nöbetleri yaşayan kişilerin, psikolojik destek alıp tedavi olması gerekir. Bu kişilerin yeme alışkanlıklarını değiştirmesi de çok önemlidir. </p>
				<p class="normal1">Tekrarlayan aşırı miktarda yemek yeme nöbetleri kilo alımını artırır. Fazla kiloluların yüzde 30’u bu şekilde davranır. Bunun kontrol edilmesi tedavinin başlangıcını oluşturur.</p>
				<p class="normal1">Beslenme alışkanlıklarını değiştirmek için aşağıda sıralanan önlemler faydalıdır:</p>
				
					<p class="indentmetin">• Günde üç defa ana öğün, üç defa da ara öğün yemek</p>
					<p class="indentmetin">• Aynı saatlerde yemek yemek</p>
					<p class="indentmetin">• Evde aynı yerde oturarak yemek yemek</p>
					<p class="indentmetin">• Yenen yiyeceğe konsantre olmak</p>
					<p class="indentmetin">• Yemek yerken gazete okumamak ve televizyon seyretmemek</p>
					<p class="indentmetin">• Porsiyonların ve tabakların ufak olması</p>
					<p class="indentmetin">• Az miktarda yemek pişirmek</p>
					<p class="indentmetin">• Her lokmadan sonra çatalın veya kaşığın masaya bırakılması, yani yemeği yavaş yemek</p>
					<p class="indentmetin">• İki lokma arasında su içmek </p>
					<p class="indentmetin">• Yiyecek alışverişine aç karnına değil yemekten sonra gitmek</p>
					<p class="indentmetin">• Acıkınca tatlı yerine meyve yemek</p>
				
				<p class="normal1">Yaşam tarzı değişikliklerinden en önemlisi beslenme şeklini değiştirmektir. Düşük glisemik indeksli gıdalarla beslenmek önem taşır. Her gün çikolata yiyorsanız bu alışkanlıktan kurtulmak, kola içiyorsanız onun yerine su içmek gerekir. Eğer bu tür davranış değişiklikleri yapmazsanız sadece az yemekle belki kısa bir süre zayıflarsınız ancak sonra tekrar kilo alırsınız. </p>
				<p class="normal1">Kilo vermek isteyenlerin hareketli olmaya çalışmaları da son derece önemlidir. Çalıştığınız yerde akşama kadar masa başında oturmak yerine saat başı 5–10 dakika ayağa kalkıp dolaşmak, öğle arası biraz yürümek veya akşam mümkünse biraz yürümek faydalıdır. Hareketi artırdıkça zayıflamaya başladığınızı göreceksiniz. Akşam eve gelince televiyon başına oturup, yatıncaya kadar bir şeyler yemek yine kilo alınmasının en önemli nedenidir.</p>
				<p class="normal2">Bol Su İçiniz</p>
				<p class="normal1">Ülkemizdeki en önemli sorunlardan birisi su içme alışkanlığı olmamasıdır. Sağlıklı bir yaşam için günde en az 2-2,5 litre su içmek gerekir. Yeterli ve bol su içen kişilerde fazla kiloluluk daha az görüldüğü gibi çeşitli hastalıklara daha az yakalanırlar ve yaşlanmaları gecikir. Günde en az 8 bardak su içmeyi alışkanlık haline getirmek gerekir. Az su içtiğinizde idrarın rengi koyulaşır. İdrar rengine bakarak yeteri kadar su içip içmediğinizi anlayabilirsiniz. Koyu sarı idrar varsa az su içiyorsunuz demektir. Normalde idrar beyaz veya açık sarı renkte olur. Bu nedenle idrar rengi açık oluncaya kadar su içiniz.</p>
				<p class="normal1">Yaşamımızı gıdasız sürdürebildiğimiz halde, susuz birkaç günden fazla yaşayamayız. İçilen su gıdaların emilimini ve hazmını kolaylaştırdığı gibi dolaşıma faydalı olur, vücut sıcaklığını kontrol eder, eklemlerin kayganlığını, cildin daha sağlıklı olmasını ve vücuttan zararlı maddelerin atılımını sağlar.</p>
				<p class="normal1">Her gün idrar ve terle kaybettiğimiz suyun alınması gerekir. Vücut susuz kalınca biz bunu susayarak anlarız.</p>
				<p class="normal1">Vücudumuzda yüzde 1-2 oranında su kaybı olunca susamaya başlar ve su içeriz. Hava sıcak olunca veya egzersiz yapınca su ihtiyacı artar.</p>
				<p class="normal1">Yaşlandıkça susama mekanizması daha az çalışır. Bu nedenle yaşlılar susamayı beklemeden, düzenli olarak su içmeli ve idrarlarının açık renkte olduğuna dikkat etmelidir.</p>
				<p class="normal2">Uykunun Önemi</p>
				<p class="normal1">Uykusuzluk gıda alımını ve atıştırmaları artırır. Bu nedenle iyi uyumaya çalışın. Uykudan önce, hatta öğleden sonra kahve ve kola gibi kafeinli içecekler içmeyin. Uykusuzluk insanı sinirli, alıngan, ani reaksiyon veren bir hale sokar ve işine konsantre olmasını zorlaştırır. </p>
				<p class="normal2">Alışveriş Yaparken Dikkat</p>
				<p class="normal1">Yiyecek alışverişi yaparken birkaç noktaya dikkat ederseniz kilo verme süreciniz daha rahat geçer:</p>
				
					<p class="indentmetin">• Yiyecek alışverişine tok karnına gidin.</p>
					<p class="indentmetin">• Alışverişe meyve ve sebze reyonundan başlayın.</p>
					<p class="indentmetin">• Yememeniz gereken yiyecekleri almayın.</p>
					<p class="indentmetin">• Alışverişe bir liste ile gidin.</p>
					<p class="indentmetin">• Kalorisi düşük olan yiyecekleri satın alın.</p>
					<p class="indentmetin">• Aldığınız gıdaların kalori etiketlerini okumayı alışkanlık haline getirin.</p>
					<p class="indentmetin">• Sucuk, salam, sosis, reçel, bisküvi, kek ve beyaz ekmek almayın.</p>
				
				<p class="normal2">Diğer Öneriler</p>
				
					<p class="indentmetin">• Ekmeğe tereyağı veya margarin sürüp yemeyin.</p>
					<p class="indentmetin">• Mutlaka kahvaltı yapın. Çocuklarınızın da kahvaltı yapmasını sağlayın. Kahvaltıda mutlaka taze meyve suyu içmeye veya meyve yemeye çalışın.</p>
					<p class="indentmetin">• Kızartmalardan uzak durun.</p>
					<p class="indentmetin">• Yemeklerden sonra tatlı yerine meyve yemeye çalışın.</p>
					<p class="indentmetin">• Kola veya gazoz içmeyin, onun yerine su içmeye çalışın.</p>
					<p class="indentmetin">• Bol sebze ve meyve yiyin. Ancak incir, üzüm ve kayısı gibi tatlı meyveleri fazla yemeyin. Değişik renklerde meyve ve sebze yiyin. </p>
					<p class="indentmetin">• Porsiyonları küçültün ve daha ufak tabaklarda yemeye çalışın.</p>
					<p class="indentmetin">• Yemekleri yavaş yiyin ve yemeğe konsantre olun.</p>
					<p class="indentmetin">• Süt içemiyorsanız brokoli yiyin.</p>
					<p class="indentmetin">• Yemeklerde sos kullanmayın. Dışarıda sucuk, sosis, salam ve mayonezli yiyecekler yemeyin, evinize de almayın.</p>
					<p class="indentmetin">• Yemeklerden sonra dişlerinizi fırçalayın.</p>
					<p class="indentmetin">• Yemeğe salatayla başlayın.</p>
					<p class="indentmetin">• Sabah ve öğlen daha fazla, akşam ise az yiyin. Akşam yemeğinden sonra yemek yemeyin. Uykuya dalmadan önce midenizdeki sindirim faaliyeti bitmiş olsun. </p>
					<p class="indentmetin">• Meyve suyu içecekseniz domates suyu içmeye çalışın. Meyve sularını maden suyu ile sulandırarak içmeyi adet haline getirin.</p>
					<p class="indentmetin">• Ara öğünlerde bisküvi yerine elma, 3-4 tane ceviz, badem veya yerelması yiyin. </p>
					<p class="indentmetin">• Yemeklerden önce 1 bardak su için ve günde en az 8-10 bardak su içmeye çalışın.</p>
					<p class="indentmetin">• Günde 2-3 fincan yeşil çay için.</p>
				
				</body>
</html>