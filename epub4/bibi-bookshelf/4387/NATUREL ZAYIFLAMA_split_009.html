<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_7">İnsülin direnci <br class="calibre2"/>ve yumurtalık kistleri</h1>
				<p class="normal1">“Polikistik over (yumurtalık kistleri)” kadınların yüzde 6-7’sinde görülen ve kısırlık, adet düzensizliği, tüylenme, fazla ve hızlı kilo alma ve diyabet (şeker hastalığı) yapan önemli bir hastalıktır. Bu kadınlarda ayrıca hipertansiyon ve kalp hastalığı riski de artar. </p>
				<p class="normal1">Polikistik over tanımı hakkında bilim adamları arasında tam bir anlaşma yoksa da polikistik overin en önemli özellikleri arasında şunları sayabiliriz:</p>
				
					<p class="indentmetin">1. Adet düzensizliği olması (menstrüasyon bozukluğu) (yüzde 80-100 kadında)</p>
					<p class="indentmetin">2. Yumurtlama olmamasına (anovülasyon) bağlı kısırlık</p>
					<p class="indentmetin">3. Kanda androjen denen testosteron gibi erkeklik hormonlarının artması (androjen artması) ve buna bağlı tüylenme, saç dökülmesi ve sivilce (akne) görülmesi (yüzde 75’inde görülür)</p>
					<p class="indentmetin">4. Yumurtalıkta kistler olması (yumurtalıkta tespih tanesi gibi kistler vardır)</p>
					<p class="indentmetin">5. Kanda insülin hormonu yüksekliği yani insülin direnci olması, acıkma atakları olması, kilo alınması ve nihayetinde şeker hastalığına eğilimin artması. Metabolik sendrom denen (hipertansiyon, kan yağları yüksekliği, diyabet ve kilo fazlalığının birlikte olması) durum fazla görülür. Polikistik overli kadınların yüzde 20-40’ında gizli şeker ve yüzde 5-10’unda şeker vardır.</p>
					<p class="indentmetin">6. Kan yağları (LDL kolesterol ve trigliserid) yükselir.</p>
					<p class="indentmetin">7. Karaciğer yağlanması sıktır (yüzde 40).</p>
					<p class="indentmetin">8. Uyku bozuklukları ve uykuda nefes durması (uyku apnesi) sıktır.</p>
					<p class="indentmetin">9. Bazı kadınlarda memede fibrokistik meme hastalığı artar.</p>
				
				<p class="normal1">Polikistik overde kısırlık ve düşük nedenleri şunlardır:</p>
				
					<p class="indentmetin">1. Yumurtlama olmaması (anovulason)</p>
					<p class="indentmetin">2. Yumurta (oosit) sayısının az olması</p>
					<p class="indentmetin">3. Embriyo (döllenmiş ürün, bebeğin ilk hali) kalitesinin iyi olmaması</p>
					<p class="indentmetin">4. Rahim içini saran endometrium zarının gelişimin iyi olmaması, endometrium bozukluğu</p>
					<p class="indentmetin">5. Embriyonun rahme yerleşmesinde (implantasyon) bozukluk olması</p>
			
				<p class="normal1">Gebe kalmış polikistik overli kadınlarda:</p>
				
					<p class="indentmetin">1. Düşük sıklığı fazladır. Tekrarlayan düşükleri olan kadınların yüzde 40-80’inde polikistik over vardır.</p>
					<p class="indentmetin">2. Gebelik diyabeti (şeker hastalığı) sıklığı fazladır (yüzde 20-40’ında).</p>
					<p class="indentmetin">3. Gebeliğe bağlı hipertansiyon fazladır.</p>
					<p class="indentmetin">4. Pre-eklampsi denen hastalık sıklığı fazladır.</p>
				
				<p class="normal2">Polikistik Over Neden Oluşur?</p>
				
					<p class="indentmetin">1. En önemli neden genetiktir. Ailede varsa sizde de olabilir. Polikistik overli kadınların kız kardeşlerinde yüzde 40 oranında ve annelerinde yüzde 35 oranında polikistik over görülür.</p>
					<p class="indentmetin">2. Obezite (fazla kilo)</p>
					<p class="indentmetin">3. İyi beslenmeme</p>
					<p class="indentmetin">4. Düşük doğum ağırlıklı doğmak</p>
					<p class="indentmetin">5. Kanda insülin yüksekliği (insülin direnci)</p>
					<p class="indentmetin">6. Stres</p>
			
				<p class="normal1">Tüylenmenin nedeni kanda artan insülinin yumurtalık ve böbrek üstü bezinden testosteron gibi erkeklik hormonlarının salınımını artırmasıdır. Kistlerin oluşması ve kilo alınmasının en önemli nedeni insülin direncidir. Bu nedenle tedavide insülin etkisini azaltan ve insülin direncini kıran ilaçlar kullanılır. İnsülin direnci yumurtanın bulunduğu follikül denen keseciklerin gelişmesini önler ve kistler oluşur. Bu nedenle yumutalıklar büyür. İnsülin ayrıca yumurtalıkta bulunan teka hücrelerinden testosteron salınımını artırır.</p>
				<p class="normal2">Polikistik Overde Görülen Hormon Bozuklukları</p>
				<p class="normal1">Polikistik overli bir kadında şu hormon bozuklukları olabilir:</p>
				
					<p class="indentmetin">1. LH hormonunda artma</p>
					<p class="indentmetin">2. Prolaktin hormonunda hafif yükselme </p>
					<p class="indentmetin">3. DHEAS hormonunda artma (DHEAS böbrek üstü bezinden salgılanır) (yüzde 33’ünde yüksektir)</p>
					<p class="indentmetin">4. Testosteron ve androstedion hormonlarında yükselme (tüylenme, adet bozukluğu, akne yapar). Serbest testosteron yüzde 60’ında yüksektir.</p>
					<p class="indentmetin">5. Kan insülin yüksekliği (bazı hastalarda yüksek çıkmayabilir) (kilo yapar).</p>
					<p class="indentmetin">6. SHBG’de azalma</p>
					<p class="indentmetin">7. Kanda bazen büyüme hormonu, IGF-1 ve IGF-2 artışı (kist oluşumunu artırır)</p>
					<p class="indentmetin">8. Kanda anti-DNA artar.</p>
					<p class="indentmetin">9. D vitamini düzeyi (25 OH D3) düşüktür.</p>
					<p class="indentmetin">10. Kanda renin hormonu artar.</p>
			
				</body>
</html>