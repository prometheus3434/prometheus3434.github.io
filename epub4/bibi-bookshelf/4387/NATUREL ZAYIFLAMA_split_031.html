<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<div class="chapter">
				<p class="normal1">Domates, salatalık, pazı, pırasa, ıspanak gibi sebzelerin Gİ’si 0 (sıfır)’dır. </p>
				<p class="normal2">Karbonhidratlar</p>
				<p class="normal1">Karbonhidratların kan şekerini yükseltme gücü olduğunu belirttik. Konunun daha iyi anlaşılması için karbonhidratlar hakkında bilgi verelim.</p>
				<p class="normal1">Yaşamımızı sağlıklı bir şekilde sürdürebilmemiz için çeşitli besin maddelerinden her gün düzenli olarak belirli miktarlarda tüketmemiz gerekir. Bu besin maddeleri şunlardır:</p>
				
					<p class="indentmetin">• Karbonhidratlar</p>
					<p class="indentmetin">• Yağlar</p>
					<p class="indentmetin">• Proteinler</p>
					<p class="indentmetin">• Vitaminler</p>
					<p class="indentmetin">• Mineraller</p>
					<p class="indentmetin">• Su</p>
				
				<p class="normal1">Buğday, patates, pirinç, kuru fasulye gibi yiyecekler karbonhidratlı gıdalardır. Karbonhidratlar, vücutta <span class="ideitalik">glukoz</span> (kan şekeri) halinde kullanılır. Besinlerle aldığımız günlük kalorinin en büyük kısmını karbonhidratlar karşılar. Sağlıklı bir diyette günlük besin alımının yüzde 50-55’i karbonhidratlardan sağlanmalıdır. Günlük karbonhidrat ihtiyacı 100-125 gram kadardır. Bunun altında karbonhidrat almak sağlığa zararlıdır. </p>
				<p class="normal1">Eski tanımlamaya göre karbonhidratlar basit ve kompleks olmak üzere 2 gruba ayrılır:</p>
				<p class="normal1"><span class="idebold">a)</span> <span class="idebolditalik">Basit karbonhidratlar (şekerler</span>): Bunlar çok kolay sindirilen ve hızla kana karışan karbonhidratlardır. Basit karbonhidratlara örnek olarak, meyve şekeri (diğer adı fruktoz), mısır şekeri (diğer adı glukoz), üzüm şekeri ( diğer adı glukoz veya dekstroz), toz şeker (diğer adı sukroz) ve süt şekeri (diğer adı laktoz) sayılabilir. Unlu ve şekerli besinler, bağırsaktan çok çabuk emildiğinden, kan şekerini ve insülin hormonunu kanda çok hızlı yükseltirler. Yüksek insülin hormonu ise birkaç saat sonra kan şekerini çok fazla düşürür; acıkma ve şekerli gıdalara saldırma meydana gelir. Şeker, bal, reçel, muhallebi, keşkül gibi sütlü tatlılar, baklava, kadayıf gibi hamurlu tatlılar, meşrubatlar, çikolata, bazı meyve suları, meyve kompostoları, bira, kek, kurabiye, bisküvi ve pudingler fazla miktarda basit karbonhidrat (şeker) içerirler. Şeker yükü fazla olan bu tür besinlerden uzak durulmalıdır. </p>
				<p class="normal1"><span class="idebolditalik">b) Kompleks karbonhidratlar</span>: Sindirimi basit karbonhidratlara oranla biraz daha zordur ve yavaş emilirler. Bu nedenle, kan şekerini birden yükseltmezler. Ekmek, galeta, diyet bisküviler, baklagiller, makarna, un, çorba, patates ve mısır gibi yiyecekler kompleks karbonhidratlardır. Bunlarda bulunan nişasta bağırsaklarda parçalanarak şekere dönüştürülür. Sağlıklı karbonhidratlar tam buğdaydan yapılmış ekmek, kahverengi pirinç ve tam buğday makarnasıdır. </p>
				<p class="normal1">Karbonhidratları, basit şekerler zararlıdır, kompleks karbonhidratlar faydalıdır diye, ikiye ayırmak da yanlıştır. Karbonhidratları faydalı veya zararlı diye ayırmada en iyi ölçüt şeker yükleri ve işlenmiş olup olmadıklarıdır. Fazla karbonhidrat yemek kan şekerini, kandaki insülin hormon düzeyini, kandaki trigliserit isimli yağı artırırken, HDL kolesterolü azaltır. Uzun süre şeker yükü fazla karbonhidratlarla beslenenlerde, şeker ve kalp hastalığı ortaya çıkar.</p>
				<p class="normal1">Yüksek karbonhidratlı beslenme, özellikle fazla kilolu kişiler için çok zararlıdır. Alınan karbonhidratlar kan şekerini artırır ve insülin direnci denen, insülin hormonunun etkisini kaybetmesi durumu ortaya çıkar. Bu kişiler çok az şekerli gıda yemeli, sıvı yağlarla beslenmeli ve tam tahıl ürünleri tüketmelidirler. Karbonhidrat olarak tam tahıl yiyenlerde kabızlık, kanser, şeker ve kalp hastalığı daha az görülür.</p>
				<p class="normal1">Kısaca özetlersek karbonhidrat kaynakları şunlardır:</p>
				
					<p class="indentmetin">• Nişastalı besinler: Ekmek, un, patates, makarna, pizza, börek, kek, bisküvi, kurabiye</p>
					<p class="indentmetin">• Şekerler: Sofra şekeri, meyvelerde doğal halde bulunan şeker (fruktoz), sütte doğal halde bulunan şeker (laktoz), kola, bal</p>
					<p class="indentmetin">• Meyveler</p>
					<p class="indentmetin">• Sebzeler</p>
					<p class="indentmetin">• Kuruyemiş</p>
					<p class="indentmetin">• Süt ürünleri: Süt, yoğurt, muhallebi, peynir</p>
					<p class="indentmetin">• Hububatlar: Buğday, pirinç, yulaf, mısır, çavdar, darı, arpa</p>
				
				<p class="normal2">Lif (Posa)</p>
				<p class="normal1">Posa veya lif, bağırsaklarda sindirimi zor olan karbonhidratlardır. Bitkisel besinler başta olmak üzere birçok yiyecek, besinlerin mide ve bağırsaktan geçişini kolaylaştıran lifler içerir. Lifli yiyeceklerin tüketilmesi sağlığa birçok açıdan faydalıdır. Lifli besin tüketiminin kabızlığı önlediği, kan şekerinin daha dengeli yükselmesini sağladığı, kan yağlarını azalttığı ve bazı kanser türlerinin önlenmesinde yararlı olduğu saptanmıştır. Bunun için beyaz ekmek yerine tam buğday ekmeği, meyve suları yerine kabuklarıyla birlikte doğal meyveleri yemeli, sebzeleri mümkün olduğunca kabuklarıyla pişirmeli ve öğünlere sebze eklemeli, salatalara keten tohumu serpiştirmeli, çorbalara arpa ve buğday koymalıdır. Diyetle alınan posa miktarı artırıldıkça koroner kalp hastalığı ve buna bağlı ölüm oranında azalma olduğu saptanmıştır. Posa alımında her 10 gramlık artış, koroner kalp hastalığında yüzde 14 oranında bir azalma ve kalp krizinden ölümde yüzde 27’lik bir azalma meydana getirmiştir. Posalı beslenme, kandaki bir iltihap göstergesi olan CRP düzeylerini azaltarak faydalı olmaktadır. Kanda CRP proteini artınca kalp hastalığına yakalanma riski artmaktadır. Posa, tam tahıl tanelerinde ve bunlardan saflaştırılmaksızın yapılmış tahıl ürünlerinde, kuru baklagillerde, sebze ve meyvelerde bol bulunan bir maddedir.</p>
				<p class="normal1">Besinlerdeki posa iki çeşittir: </p>
				
					<p class="indentmetin">• Çözünür posa veya diğer adıyla suda eriyen lif </p>
					<p class="indentmetin">• Çözünmez posa veya diğer adıyla suda erimeyen lif </p>
				
				<p class="normal1">Çözünür posa, kan yağlarını ve yemek sonrası kanda artan şeker düzeyini azaltır. </p>
				<p class="normal1">Çözünmez posa, esas olarak bağırsaklarda hacim oluşturur, dışkı hacmini artırır ve bağırsaktan geçiş zamanını düzenler. Posalı besinlerle beslenmek kalın bağırsak ve rektum kanserini önler. Yulaf unu ve kuru baklagillerde bulunan çözünür posanın kanımızdaki LDL kolesterolü düşürücü etkisi olduğu, fakat HDL kolesterolü artırmadığı saptanmıştır. </p>
				<p class="normal1">Özellikle buğday kepeğinden zengin olan yüksek posalı diyetler dışkı hacmini arttırır, kolon içi basıncını düşürür ve geçiş zamanını düzenler. Bu nedenle kabızlık ve bağırsak divertikülü hastalığının tedavisinde yararlı etkiler gösterir. Bağırsakların spastik kolon adı verilen bir hastalığında çözünür ve çözünmez posa kaynaklarının birlikte bağırsak hareketlerini düzenlediği gösterilmiştir.</p>
				<p class="normal1">Yüksek posalı diyetler şeker hastalarında tedavide kullanılan insülin ihtiyacını azaltmakta ve insülin hormonunun daha iyi çalışmasını sağlamaktadır. Posa, uzun süre doygunluk hissi yaratıp besin alımını azalttığı için kandaki kolesterol yağlarında azalma yapar.</p>
				<p class="normal1">Posalı besinler kanser yapıcı zararlı maddelerin bağırsakta kalma süresini kısalttığı ve bağırsak duvarı ile temasını azalttığı için kanserden korunmada faydalı olurlar. </p>
				<p class="normal1">Tüm bu nedenlerle 50 yaşın altındaki erkekler, günde 38 gram, kadınlar ise 25 gram lif veya diğer adıyla posa almalıdırlar. Daha fazla posa almanın faydası yoktur. Yaşlıların aşırı buğday kepeği almaları yedikleri gıdaların emilimini bozabilir. Armut, elma (kabuklu), incir, portakal, havuç, lahana, pırasa, karnabahar, ıspanak, mercimek, kurutulmuş meyveler ve kepekli ekmek, posadan zengin besinlerdir. Kabuğuyla birlikte yenen bir elmada 3.7 gram, bir bardak kadar brokolide 4.5 gram ve bir bardak kuru fasulyede 13.1 gram lif vardır. Posayı yeteri kadar alamadığımızda piyasada kapsül olarak satılan “Psyllium” veya “Chitosan” isimli posalardan alabiliriz. Bunları kullanırken başlangıçta ufak miktarda alıp sonra yavaş olarak artırmak ve arkasından bol su içmek gerekir. </p>
				<p class="normal1">Çocukların da sağlık açısından bir miktar posa almaları gereklidir. Ek besinlere geçilmesiyle birlikte, bebeğin günlük diyetine posa kaynakları girmeye başlar. Bu yaşta tercih edilmesi gereken öncelikli posa kaynakları, meyveler, sebzeler ve kuru baklagillerdir. </p>
				<p class="normal1">Çocuğu sebze, meyve, kuru baklagil gibi posadan zengin besinlere zamanında alıştırmak ve yeterli miktarda tüketmesini sağlamak önemlidir. Çocukların tüketmeleri gereken posa miktarı henüz tam olarak bilinmemektedir. </p>
				<p class="normal2">Diyetteki Posayı Artırmak İçin Ne Yapmalı?</p>
				
					<p class="indentmetin">• Kepeği ile birlikte öğütülmüş tahıldan yapılan ekmek ve hamur işlerini tercih edin. </p>
					<p class="indentmetin">• Sebzeleri pişirmeden ya da buharda sadece yumuşayıncaya kadar pişirerek yiyin. </p>
					<p class="indentmetin">• Meyve ve sebzeleri kabuklarını soymadan yiyin; bu yiyeceklerin kabukları liften zengindir. Yapılan araştırmalar meyvelerin kabuk ve çekirdeklerinin etli kısımlarından daha fazla antioksidan özelliğe sahip olduğunu göstermiştir. Çorba pişirirken içine arpa veya kuru fasulye ilave ederek posa oranını artırın. Salatalara keten tohumu ilave ederek hem posayı, hem omega 3 alımını artırın.</p>
					<p class="indentmetin">• Öğünler arasında bir şeyler yemek istediğinizde, meyve, sebze ya da kuru meyveleri (kuru üzüm ya da kuru incir gibi) veya badem ve cevizi tercih edin. Badem ve cevizde lif oranı yüksektir. </p>
					<p class="indentmetin">• Beyaz pirinç pilavı yerine bulgur pilavını daha sık yiyin veya kepekli pirinç pilavı pişirin. </p>
					<p class="indentmetin">• Kahvaltılarda yulaf veya buğday ezmesi yiyin.</p>
				
				<p class="normal2">Glisemik İndeksle İlgili Bazı Pratik Noktalar</p>
				<p class="normal1">Beslenmede düşük glisemik indeksli karbonhidratları seçmek gerekmektedir. Gİ hakkında, aklınızda kolayca tutabileceğiniz pratik bilgiler şöyledir:</p>
				
					<p class="indentmetin">• Rafine karbonhidratlar, yani beyaz un ve rafine tahıldan yapılmış karbonhidratlar yüksek glisemik indekslidir.</p>
					<p class="indentmetin">• Beyaz ekmek yüksek glisemik indekslidir. Tam buğday ekmeği veya kepek ekmeği az Gİ’lidir.</p>
					<p class="indentmetin">• Bir besindeki lif oranı artınca Gİ’si azalır.</p>
					<p class="indentmetin">• Karbonhidrat içinde amiloz ve amilopektin vardır. Amilopektin fazlaysa kan şekeri daha çok artar. Amilopektini fazla olanlar ekmek, beyaz patates, beyaz un, amiloz içerenler ise tam tahıllar, baklagiller ve tatlı patatestir. </p>
					<p class="indentmetin">• Rafine olanlar rafine olmayanlardan daha fazla glisemik indeksi artırır. Rafine demek, işlenmiş, fabrikaya girmiş gıda demektir. Rafine olan karbonhidratlar beyaz ekmek, beyaz pirinç, kurabiye, meyve suları, şekerlerdir. Rafine olmayanlar doğal halde bulunanlar olup Gİ’leri düşüktür. Bunlar daha fazla lif veya posa içerir. Örnek olarak sebze meyve, badem, ceviz, bezelye verilebilir.</p>
				
				<p class="normal1"><span class="idebolditalik">Makarna: </span>Beyaz makarna rafine karbonhidrat olup Gİ’si pişirmeye göre değişir. Örneğin çubuk makarna sadece 5-6 dakika pişirilirse Gİ’si düşüktür. Makarnayı ancak yumuşayıncaya kadar pişirmelidir. Fazla pişirince Gİ’si artar.</p>
				<p class="normal1"><span class="idebold">İçinde asit olan gıdalar Gİ’yi düşürür.</span> Bunun nedeni mide boşalmasını geciktirmesidir.</p>
				<p class="normal1">Asidik gıdalara örnek olarak şunları verebiliriz:</p>
				
					<p class="indentmetin">• Yeşil zeytin</p>
					<p class="indentmetin">• Turp</p>
					<p class="indentmetin">• Limon suyu</p>
					<p class="indentmetin">• Mantar, havuç, bezelye</p>
					<p class="indentmetin">• Sarmısak</p>
					<p class="indentmetin">• Sirke</p>
				
				<p class="normal1"><span class="idebolditalik">Salata: </span>Salataya sirke ilavesi Gİ’yi yüzde 30 azaltır. </p>
				<p class="normal1">Gİ’si sıfır kabul edilip yenilmesi uygun olanlar gıdalar şöyledir: Brokoli, kabak, çiğ havuç, marul, kıvırcık salata, karnabahar, patlıcan, soğan, biber, turp, ıspanak, domates.</p>
				<p class="normal1"><span class="idebolditalik">Tarçın:</span> Baharat, tarçın kan şekerini azaltır. Günde 1 çay kaşığı tarçın faydalı olur.</p>
				<p class="normal1"><span class="idebolditalik">Pizza: </span>Kompleks bir karbonhidrattır. Gİ’si yüksektir.</p>
				<p class="normal1"><span class="idebolditalik">Toz şeker: </span>1 çay kaşığı 4 gr karbonhidrat içerir, 15 kaloridir. Gİ’si 61’dir. GY değeri 2,5’tir.</p>
				<p class="normal1"><span class="idebolditalik">Fruktoz: </span>1 çay kaşığı 4 gr karbonhidrat içerir, 15 kaloridir, Gİ’si 19, GY’si 1’dir.</p>
				<p class="normal1"><span class="idebolditalik">Yüksek fruktozlu mısır şurubu (nişasta bazlı sıvı şeker – NBSŞ - mısır şekeri): </span>1 çay kaşığı 5 gr karbonhidrat içerir, 20 kaloridir. Glisemik indeksi bilinmiyor, kullanılmasını önermiyoruz. Yediğimiz tatlı, pasta, kurabiye, gazlı içecek, hazır meyve suyu, hazır şerbetli tatlı, meyveli yoğurt ve çikolatalarda mısır şurubu olma ihtimali yüksektir. Aslında bunun gıdaların etiketinde belirtilmesi gerekir. Genetiği değiştirilmiş mısırdan yapılan mısır şurubu türü tatlandırıcılar sağlık yönünden zararlı olabilir. </p>
				<p class="normal1"><span class="idebolditalik">Bal: </span>1 çay kaşığı 6 gr karbonhidrat içerir, 20 kaloridir. Gİ’si 55, GY’si 3’tür. Görüldüğü gibi Gİ’si toz şekerden düşüktür. Toz şeker yerine bal kullanmak daha az şeker yüksekliği yaparsa da, bal yine de Gİ’si yüksek bir gıdadır ve çok az yenmelidir.</p>
				<p class="normal1"><span class="idebolditalik">Patates: </span>Patates yüksek Gİ’ye sahip olsa da buzdolabında soğutulup tekrar ısıtılırsa Gİ’si azalır. Taze pişmiş ve ezilmiş patatesin Gİ’si en yüksektir. Patates yemek istiyorsanız en iyisi patates salatası halinde hazırlamak, buzdolabında soğutmak ve içine sirke koymaktır. Tüm patatesler yüksek Gİ’li değildir. Haşlanmış patatesin Gİ’si 70’in altındadır. Küçük, taze patates ise daha az Gİ’lidir. </p>
				<p class="normal1"><span class="idebolditalik">Alkollü içecekler: </span>Alkollü içecekler çok az karbonhidrat içerir. Şarabın karbonhidratı yoktur. Biranın bir şişesinde 10-13 gr karbonhidrat vardır ve Gİ’si 66’dır.</p>
				<p class="normal1"><span class="idebolditalik">Pirinç: </span>Pirincin Gİ’si 70’ten fazladır, yani glisemik indeksi yüksektir. Pirinç pilavı yerine bulgur pilavı veya kepekli pirinç pilavı yemek lazımdır.</p>
				<p class="normal1"><span class="idebolditalik">Havuç: </span>Gİ’si eskiden 92 olarak hesaplandı. Yeni yapılan testler 41 olduğunu gösterdi. Bu nedenle havuç özellikle çiğ olarak faydalıdır.</p>
				<p class="normal1"><span class="idebolditalik">Meyve ve sebze: </span>Meyvelerden olgun olanları seçmeyiniz. Portakal, mandalina gibi sulu meyveler yerine elma armut gibi daha katı olanlarını seçiniz. Sebzelerden yeşil yapraklı olanları tercih ediniz.</p>
				<p class="normal1"><span class="idebolditalik">Yağ: </span>Yemeklere konan yağ miktarını azaltınız. Kızartmalı yemeklerden uzak durunuz. Katı yağ ve tereyağından uzak durunuz. Yemeğe kıyma veya et koyduysanız ilave yağ koymayınız. </p>
				<p class="normal1">Izgara et yerken yanında patates kızartması değil sebze yiyiniz: Ülkemizde lokantaların çoğunda ızgara et istediğinizde çoğunlukla yanında patates püresi, patates kızartması veya beyaz pirinç pilavı verilir. Halbuki ızgara etin yanında bulgur pilavı, haşlanmış brokoli, karnabahar, bezelye, domates veya marul olması daha sağlıklıdır. Lokantaya gittiğinizde ızgara etin bu şekilde getirilmesini isterseniz daha sağlıklı beslenmiş olursunuz. </p>
				<p class="normal2">Yüksek Glisemik İndeksli Beslenmenin Zararları</p>
				<p class="normal1">İnsülin kandaki şekeri hücrelere sokan bir hormondur. Yokluğunda şeker hastalığı gelişir. Ancak insülinin fazla olması da zararlıdır. Pankreas bezinden salgılanan insülin hormonu gıda yendikçe salgılanır. Karbonhidratlar insülin salgısını en fazla artıran gıdalardır. Yüksek Gİ’li karbonhidrat yenince çok insülin salgılanırken düşük Gİ’li karbonhidrat yenince az insülin salgılanır. İnsülinin kanda artmasına hiperinsülinemi denir. Yüksek Gİ’li karbonhidratlar aylar ve yıllar boyunca yenmeye devam ederse pankreas bezinden salgılanan insülin hep yüksek olur ve artık insülin görev yapmamaya başlar ki buna insülin direnci denir. </p>
				<p class="normal1">Uzun süre aç kalmak, öğün atlamak, aşırı miktarda yemek de insülin direnci yapar. İnsülin artınca şekerde düşme yapar ve zaman zaman tatlı krizlerine girersiniz.</p>
				<p class="normal1">İnsülin yağ depolarının artmasına ve göbeklenmeye neden olur. Kan şekerinde artmalar yağ olarak depolanır. İnsülin düzeyi düşük tutulursa vücutta yağ depolanması durur ve zayıflamaya başlanır. </p>
				<p class="normal1">Yüksek insülin hormonunun diğer zararları ise şunlardır:</p>
				
					<p class="indentmetin">• LDL- kolesterol ve trigliserid düzeyini artırır.</p>
					<p class="indentmetin">• Damar sertliğini artırır.</p>
					<p class="indentmetin">• Böbrek fonksiyonlarını bozar.</p>
					<p class="indentmetin">• Vücutta iltihaplanmayı artırır.</p>
					<p class="indentmetin">• Tansiyonu yükseltir.</p>
					<p class="indentmetin">• Mağnezyum azalır.</p>
					<p class="indentmetin">• Polikistik over gelişir.</p>
				
				<p class="normal2">Düşük Glisemik İndeksli Beslenmenin Faydaları</p>
				<p class="normal1">Yüksek glisemik indeksli (Gİ’li) yiyecekler, düşük Gİ’li yiyeceklere göre tokluk kan şekerinde ve yemek sonrası 2 saatlik kan şekeri cevabında daha çok artışa neden olurlar. Dünya Sağlık Örgütü sağlıklı yaşam için nişasta içermeyen gıdalardan oluşan, düşük Gİ’li karbonhidrat ağırlıklı diyetin (enerjinin yüzde 55’inden fazlası karbonhidrattan) tüketilmesini desteklemektedir. </p>
				<p class="normal1">Besinlerin kısa süreli doyurucu etkileri incelendiğinde düşük Gİ’li besinlerin yüksek olanlara göre daha doyurucu olduğu bulunmuştur. Yüksek Gİ’li öğünler, düşük Gİ’li öğünlerle karşılaştırıldığında yemek sonrası dönemde, kan şekerinde daha fazla yükselme ve düşmeye ve insülin düzeylerinde daha fazla artışa sebep olurlar. Sonuç olarak ileri saatlerde yağ asitlerinde ve kan şekerinde daha fazla düşüşe ve acıkmaya neden olurlar. Düşük Gİ’li gıda alındığında ise insülin fazla yükselmediğinden kan şekeri fazla düşmez ve açlık olmaz. </p>
				<p class="normal1">Düşük Gİ’li besinlerin tüketilmesinin obez çocuklarda vücut kitle indekslerinde (kilolarında) daha fazla azalmaya neden olduğu bildirilmiştir. </p>
				<p class="normal1">Düşük Gİ’li diyetin obezite, kolon kanseri ve meme kanseri gelişiminde de koruyucu olduğu gösterilmiştir. Düşük Gİ’li ve yüksek lifli besinler diyabetli bireylerde tokluk kan şekeri ve kilo kontrolünde düzelmeye yol açtığı için Kanada Diyabet Derneği, Avustralya Diyetisyen Cemiyeti, Avrupa Diyabet Çalışma Cemiyeti tarafından önerilmektedirler.</p>
				<p class="normal1">Glisemik indeksi düşük gıdalarla beslenince insülin hormonunda azalma ve enerji artması oluştuğu gibi yağ depolanması azalır ve mevcut yağlar yakılmaya başlanır. Sonuçta da kilo kaybı oluşur. Düşük GI’li beslenme kilo kaybını 2 mekanizmayla yapar:</p>
	
					<p class="indentmetin">1. Doygunluğu artırarak</p>
					<p class="indentmetin">2. Yağların yakılmasını artırarak</p>
		
				<p class="normal1">Düşük Gİ’li gıdalar yüksek Gİ’li gıdalara göre daha uzun süre tok tutarlar. Bu nedenle sonraki öğünde daha az yemeyi sağlarlar. Bir yemekteki Gİ oranını yüzde 50 artırdığınızda doygunluk hissinde yüzde 50 azalma olmaktadır. Düşük Gİ’li diyetlerde bağırsaktan salgılanan kolesistokinin hormonu daha fazla olmakta ve bu da doygunluk hissi vermektedir. </p>
				<p class="normal1">Glisemik İndeks Diyeti’nin faydalı olmasının nedeni insülin direncini kırmasıdır. Çok düşük kalorili diyetler, örneğin 1200 kalorinin altındaki diyetler insülin direncini arttırır. Kilo vermek için acıkmanın ve tatlıya saldırmanın önlenmesi gerekir. Bunun yolu da düşük glisemik indeksli gıdalarla beslenmekten geçmektedir. </p>
				<p class="normal1">Diyetteki yağı azaltmakla veya toplam kaloriyi çok azaltmakla veya karbonhidrat miktarını çok azaltmakla açlık hissi baskılanamaz ve tekrar kilo alırsınız. Düşük glisemik indeksli beslenmede aç kalma veya özel bir beslenme şekli, yani bir gıdaya dayalı beslenme, yoktur.</p>
				<p class="normal1">Düşük glisemik indeksli beslenme ile; </p>
				
					<p class="indentmetin">• Yemeklerden sonra oluşan uyku basması, öğleden sonraları oluşan enerji kaybı, halsizlik yok olur. Enerji kaybı veya halsizlik yemek sonrası oluşan insülin ve şekerdeki dalgalanmalardan kaynaklanmaktadır. Beyne yeterli glukoz geldiğinden konsantre olursunuz ve yorgunluğunuz ortadan kalkar.</p>
					<p class="indentmetin">• Tip 2 diyabet, kalp hastalığı, tansiyon, depresyon ve bazı kanserler önlenir.</p>
					<p class="indentmetin">• İyi uyku uyursunuz.</p>
					<p class="indentmetin">• Acıkma nöbetleri azalır ve kalkar.</p>
				
				<p class="normal1">Normalde acıkma vücudun yemeğe ihtiyacı olunca ortaya çıkan bir durumdur. Ancak vücudun ihtiyacı olmadığı zamanlarda acıkmak normal değildir. Bu nedenle de ihtiyaç olmadan yemek yenildiği için kilo alınır. Normal olmayan bu acıkma atakları kandaki insülinin dalgalanmasından oluşur. Yüksek Gİ’li karbonhidrat yenince kan şekeri ve insülin hızla yükselir. Sonra kan şekerini hızla normalin altına indirir ve tekrar acıkma oluşur. Tekrar tatlı bir şeyler yerseniz aynı durum tekrar eder gider. Eğer bu acıkmalar sırasında yüksek Gİ’li gıda yerine düşük Gİ’li gıda yenirse acıkma nöbetleri azalmaya başlar. </p>
				<p class="normal1">Acıkma ataklarını stres de artırabilmektedir. Stres artınca tatlı gıdalara yönelmenin nedeni beyindeki serotonin denen mutluluk hormonunun bu gıdalarla artmasıdır. Stresle artan kortizol hormonu da serotonini azaltmaktadır. İyi uyuyamayan kişilerdeki acıkma ataklarının nedeni serotonin azlığıdır.</p>
				<p class="normal1">Gıdaların doyma indeksi de önemlidir. Enerji yoğunluğu düşük olan gıdalar daha hızla doygunluk sağlar. Patates, elma, portakal ve makarna daha fazla doygunluk sağlar. Çikolata, fıstık daha az tok tutar. Enerji yoğunluğu dışında tokluk derecesi gıdanın Gİ’sine bağlıdır. Düşük Gİ’li gıdalar ince bağırsakta daha uzun kalır ve açlık azalır. Yüksek Gİ’li gıdalar açlığı artırır çünkü kan şekerini hızla artırır ve hızla düşürürler. Adrenalin ve kortizol gibi stres hormonları kan şekeri hızla düşünce artar ve iştahı artırır.</p>
				<p class="normal2">Glisemik İndeks Diyeti (İnsülin Direnci Diyeti) Kimler İçin Faydalıdır?</p>
				
					<p class="indentmetin">• Kilolu ve obezler</p>
					<p class="indentmetin">• Tip 1 şeker hastaları</p>
					<p class="indentmetin">• Tip 2 şeker hastaları</p>
					<p class="indentmetin">• Prediyabet (gizli şeker) hastaları</p>
					<p class="indentmetin">• Gebelik şekeri olanlar</p>
					<p class="indentmetin">• Reaktif hipoglisemisi olanlar (kan şekeri düşük olanlar)</p>
					<p class="indentmetin">• Trigliseridi yüksek olanlar</p>
					<p class="indentmetin">• Metabolik sendromu olanlar</p>
					<p class="indentmetin">• Polikistik over sendromu olanlar</p>
					<p class="indentmetin">• Yağlı karaciğeri olanlar</p>
					<p class="indentmetin">• Sağlıklı yaşamak isteyen herkes uygulayabilir</p>
					<p class="indentmetin">• Gözdeki makula dejenerasyonunu önlemek için</p>
					<p class="indentmetin">• Kanser, kalp hastalığı ve felçten korunmak için </p>
				
				<p class="normal1">Şeker hastalığı ve fazla kilo durumunda vücutta bir enflamasyon (yangı) vardır. Bütün vücutta bulunan bu sessiz iltihap damar sertliği ve kalp hastalığının en önemli nedenidir. Kanda insülinin ve CRP denen proteinin artması enflamasyon olduğunu gösterir. Besinlerin Gİ ve GY değerleri tip 2 diyabet ve kronik hastalıkların ortaya çıkmasında önemlidir. Yüksek GY ile beslenme kanda hassas CRP düzeylerini artırır. Yani yüksek oranda hızla sindirilen ve emilen karbonhidrat alımı vücutta enflamasyonu artırır. Yapılan bilimsel çalışmalar düşük Gİ’li beslenme ile kanda CRP düzeylerinin yüzde 50 azaldığını göstermiştir.</p>
				<p class="normal1">Bir çalışmada 41 aşırı kilolu kişi 10 hafta sukroz (masa şekeri) veya tatlandırıcı almışlardır. Sonra CRP düzeyleri ölçüldüğünde, şeker alanlarda yüzde 6 artış, tatlandırıcı kullananlarda yüzde 26 azalma görülmüştür. Bu bulgu da GY’nin önemini ortaya koymuştur.</p>
				<p class="normal1">Tam tahıllar incelendiğinde bunların lif ve diğer besinler açısından çok iyi olduğu ve düşük Gİ’ye sahip olduğu görülmüştür. Tam tahıllarla beslenenlerde bu nedenle kalp-damar ve şeker hastalığı riski daha az bulunmuştur. Tam tahıl alınınca kanda CRP azalmaktadır. Gıdadaki lif oranı azaldıkça şeker, hipertansiyon ve obezite artmaktadır. </p>
				<p class="normal1">Düşük GY’li gıdalarla beslenen kişiler şu faydalarını görürler:</p>
				
					<p class="indentmetin">• Kilo kaybı</p>
					<p class="indentmetin">• Kan basıncı ve yağlarda azalma</p>
					<p class="indentmetin">• İnsülin direncinde azalma</p>
					<p class="indentmetin">• Kan şekerinde düşme</p>
					<p class="indentmetin">• Kanda antioksidanlarda artma</p>
					<p class="indentmetin">• Sistemik enflamasyonda azalma</p>
					<p class="indentmetin">• Daha enerjik olma</p>
					<p class="indentmetin">• Daha iyi konsantre olma</p>
					<p class="indentmetin">• Psikolojide düzelme</p>
				
				</div>
			</body>
</html>