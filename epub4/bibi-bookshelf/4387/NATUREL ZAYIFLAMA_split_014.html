<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_12">Halsizlik, yorgunluk <br class="calibre2"/>ve insülin direnci</h1>
				<p class="normal1">Kadınlarda erkeklere göre daha fazla halsizlik ve yorgunluk sıkıntısı vardır. Bunun nedeni bazı hormon hastalıklarının kadınlarda daha fazla görülmesidir.</p>
				<p class="normal1">Kadınlarda halsizlik ve yorgunluk yapan nedenlerin başlıcaları şunlardır:</p>
				
					<p class="indentmetin">• Kansızlık (anemi)</p>
					<p class="indentmetin">• Reaktif hipoglisemi (kan şekerinde yemek sonrası oluşan düşmeler)</p>
					<p class="indentmetin">• Gizli şeker</p>
					<p class="indentmetin">• Tiroid hormon yetmezliği (hipotiroidi, Hashimoto hastalığı)</p>
					<p class="indentmetin">• Depresyon veya maskeli depresyon</p>
					<p class="indentmetin">• Bazı hormon bozuklukları</p>
					<p class="indentmetin">• Bazı mineral eksiklikleri (demir, sodyum, potasyum, mağnezyum, kalsiyum gibi)</p>
					<p class="indentmetin">• Bazı vitamin eksilikleri (B12, folik asit gibi)</p>
				
				<p class="normal2">Yorgunluk Yapan Reaktif Hipoglisemi Nedir?</p>
				<p class="normal1">Yemek sonraları kan şekeri düşüklüğü, yaşamı çok kötü etkileyen, enerjiyi düşüren, halsizlik, yorgunluk ve baş dönmesi yapan, iş verimini düşüren ve sizi kızgın, öfkeli, sabırsız bir hale getiren bir durumdur. </p>
				<p class="normal1">Çok sık olmasına rağmen üzerinde pek durulmayan önemli bir hastalıktır. Kilo veremeyen kişilerin çoğunda reaktif hipoglisemi vardır.</p>
				<p class="normal1">Gün içinde acıkma atakları oluyor ve şekerli gıdalara saldırıyorsanız; öğleden sonraları baş ağrısı varsa; uykudan birkaç saat sonra gece yarısı uyanıyor ve zor uyuyabiliyorsanız; kötü rüyalar görüyorsanız ve devamlı bir yorgunluk varsa; öğleden sonra canınız şeker veya kahve içmeyi çok istiyorsa; baş dönmeleri varsa; yemek yiyinceye kadar halsizlik varsa ve yemek gecikince kendinizi bitkin hissediyorsanız; halsizliğiniz yemek yiyince düzeliyorsa; yemek gecikince ellerde titreme ve çarpıntı oluyorsa; çok duygusalsanız, çabuk sinirleniyor ve kontrolünüzü kaybediyorsanız; yemek önceleri çok huzursuzsanız; yemeklerden sonra uyku basıyor ve gün boyu uyukluyorsanız, bu belirtiler kahvaltı öncesi de oluyorsa, kan şekerinizde düşüklük olabilir. </p>
				<p class="normal1">Bunun başlıca nedeni de dengesiz beslenme, fazla karbonhidratlı, nişastalı gıdalar ve şeker yeme, stres ve aşırı kafein (kahve, çay, kola) alımı veya ailenizde şeker hastalığı olmasıdır.</p>
				<p class="normal2">Yorgunluk Yapan Tiroid Yetmezliği ve Hashimoto Nedir?</p>
				<p class="normal1">Tiroid bezinin az çalışması nedeniyle tiroid hormonlarının az üretilmesine ve sonuçta kanımızda tiroid hormonlarının (T3 ve T4) düşük olması durumuna tiroid yetmezliği veya tıp dilinde hipotiroidi denir. Tiroid hormon yetersizliği sonucu vücudumuzun tüm metabolik olaylarında yaygın yavaşlama vardır. Bu nedenle vücudun dengesi alt üst olur. Vücuttaki bu bozuklukların yanı sıra ruhsal çöküntü, unutkanlık, hareketlerde yavaşlama ve uykusuzluk görülür. Hamilelik döneminde tedavi edilmeyen tiroid yetmezliği bebeklerde zekâ geriliğine neden olabilmektedir.</p>
				<p class="normal1">Hipotiroidizm, toplumda yüzde 4,6 oranında bulunur. Bunun çoğunluğunu başlangıç halindeki veya hafif derecedeki tiroid bezi yetmezliği (sadece TSH’nin yüksek fakat T3 ve T4’ün normal olması) oluşturur. Tiroid yetmezliği tiroidin fazla çalışmasından daha çok görülür. Nodüllerden sonra en sık görülen tiroid hastalığıdır.</p>
				<p class="normal1">Tiroid bezi yetmezliğinin en sık nedeni Hashimoto hastalığı geçirmektir. Hashimoto hastalarının hemen tamamında hipotiroidi kalıcı olarak yerleşir. Bu hastalıkta tiroid bezi, nedeni bilinmeyen bir şekilde küçülür ve hormon yapacak hücreler azalır; sonuçta tiroid hormonu az yapıldığından tiroid yetmezliği ortaya çıkar.</p>
				<p class="normal1">Hipotiroidi hastalığı kan testleriyle kolaylıkla teşhis edilir. Test olarak T3, T4, TSH, anti-TPO antikoru ölçülür ve tiroid ultrasonu yapılır. Kanda serbest T4 hormonu düşük ve TSH yüksek ise hipotiroidi tanısı konur. Serum T3 düzeyleri değişkendir ve bazen normal sınırda olabilir. Çok nadiren hipofiz bezi yetmezliğine bağlı tiroid bezi yetmezliği olabilir, o zaman TSH hormonu düşük, T4 ve T3 hormonu da düşüktür. Tiroid bezi yetmezliği teşhis edilen hastalarda tam kan sayımı, karaciğer testleri ve kolesterol, trigliserit ve LDK kolesterol tetkikleri ile kalp grafisi (EKG) tetkiki yapılır. Kalp hastalığı riskini anlamak için kanda homosistein ve hassas CRP tetkiklerine bakılması faydalıdır. Kansızlık varsa kanda ferritin, B12 vitamini ve folat düzeylerine bakılarak demir eksikliği veya vitamin eksikliği olup olmadığı araştırılır.</p>
				<p class="normal1">Aşikâr yani belirgin (tam) tiroid yetmezliğinde TSH hormonu kanda artar ve genellikle 10 IU/L’den daha yüksek çıkar; kandaki T4 ve T3 hormonları da düşmüştür.</p>
				<p class="normal1">Başlangıç halindeki tiroid yetmezliğinde ise TSH hormonu 4 ile 10 IU/L arasındadır. Bu durumda T3 ve T4 hormonları normal sınırlar içindedir. Bu hastalarda ölçülen anti-TPO ve anti- Tiroglobulin antikorları kanda yüksek çıkarsa tiroid yetmezliğini Hashimoto hastalığının yaptığına karar verilir.</p>
				<p class="normal2">Yorgunluğun Diğer Nedenleri</p>
				<p class="normal1">Şeker hastalığı ve bazı enfeksiyonlar da önemli yorgunluk nedenidir. Yorgunluk ayrıca kalp, böbrek, bağırsak ve diğer organ hastalıklarında da görülebilir. Aşırı çalışma, stresli bir yaşam, uykusuzluk ve depresyon yorgunluğun önemli nedenlerindendir.</p>
				<p class="normal1">Aşırı kilo alma ve gece kısa süreli nefes durması (apne) sabahları sersemlemiş bir şekilde ve yorgun kalkmaya neden olur.</p>
				<p class="normal1">Hareketsizlik, spor yapmamak ve beslenmenin bozuk olması da önemli yorgunluk nedenleridir.</p>
				</body>
</html>