<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<div class="chapter">
				<h1 class="h1baslik" id="calibre_toc_1">Önsöz</h1>
				
				<p class="normal1">Hızlı kilo alıyorsanız ve aldığınız kiloları veremiyorsanız bunun nedeni kan şekerinizdeki oynamalar olabilir. Kan şekerindeki oynamaların ve kilo almanın en önemli nedeni insülin direncidir. Çoğu zaman kan şekerinin normalin üst sınırında olmasına hastalar ve doktorlar tarafından pek önem verilmez. Oysa kan şekerinin yükselme ve düşmeleri sizin gün içinde atıştırmalarınızı artırarak devamlı kilo almanıza neden olur. </p>
				<p class="normal1">Eğer buna zamanında tanı konamazsa insülin direnci sizi önce gizli şeker ve obezite hastası yapar; daha sonra da tip 2 şeker hastası olacağınız bir yola yönlendirir. İnsülin direnci son zamanlarda artmıştır ve neredeyse iki-üç kişiden birisinde vardır; çoğu kişi de bunun farkında değildir. Bu durumdan kurtulmanın yolu ise insülin direnci diyeti yapmaktır. </p>
				<p class="normal1">Bu kitap aslında bir diyet kitabı değildir. Size kilo almanın en önemli nedeni olan insülin direncinin nedenini ve beslenmede yapılacak önemli değişikliklerle bu direnci nasıl çözebileceğinizi anlatır. </p>
				<p class="normal1">İnsülin direnci obezite, reaktif hipoglisemi, gizli şeker, şeker hastalığı, hipertansiyon, karaciğer yağlanması, polikistik over hastalığı, kan yağlarında yükseklik ve hatta kanser yapan bir durumdur. İnsülin direnci diyetiyle bu hastalıklardan kurtulma olanağı vardır. </p>
				<p class="normal1">Özellikle kilo vermek isteyenler, atıştırma atakları olanlar, reaktif hipoglisemi dediğimiz kan şekeri düşüklüğü olanlar, şeker hastaları ve metabolik sendromu olanların mutlaka bu şekilde beslenmesi gerekir. </p>
				<p class="normal1">Çağımızın en önemli hastalığı olan insülin direncinin daha iyi anlaşılmasına katkıda bulunacağına inandığım bu kitabın faydalı olması dileğiyle.</p>
				<p class="sagnormal">Prof. Dr. Metin Özata</p>
				<div class="clrb"/>
			</div>
			
			<div class="calibre1" id="calibre_pb_5"/></body>
</html>