<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_8">İnsülin direncinin <br class="calibre2"/>son aşaması: tip 2 diyabet</h1>
				<p class="normal1">İnsülin direnci bir kişide önce reaktif hipoglisemi yapar; daha sonra ise tip 2 diyabet denilen erişkin tip şeker hastalığına dönüşür. </p>
				<p class="normal2">Vücudumuz Kan Şekerini Nasıl Ayarlar?</p>
				<p class="normal1">Vücudumuz kendisi için gerekli olan enerjiyi yediğimiz gıdalardan elde eder. Yemek yedikten sonra gıdalar bağırsaklarda parçalanarak ufak şeker parçalarına dönüşür ve daha sonra bağırsaktan emilerek kan akımı yoluyla vücudumuza dağılır. Enerji sağlanması için kan şekerinin özellikle kas, karaciğer, yağ ve beyin gibi dokular olmak üzere tüm organların hücrelerine girmesi gerekir. Kanda bulunan şekerin hücrelere girmesi pankreas bezinden salgılanan insülin hormonu sayesinde olur. İnsülin hormonu yoksa veya olduğu halde etki gösteremiyorsa kandaki şeker hücreye giremediğinden birikir ve şekeriniz yükselmeye başlar. Kan şekerinin ayarlanmasında insülin çok önemli olmasına rağmen diğer hormonların da kısmi etkileri vardır. Kanda şeker artınca (180 mg/dl’yi geçince) idrarla atılmaya başlar.</p>
				<p class="normal2">Tip 2 Diyabetin Gelişim Mekanizması</p>
				<p class="normal1">Tip 2 diyabet genetik olarak bu hastalığa eğilimi olan kişilerde ihtiyaçtan daha fazla kalori alımının devam etmesi durumunda ortaya çıkan bir hastalıktır. Tip 2 diyabete neden olan birçok genetik bozukluk vardır. Bu genetik bozukluklar neticesinde şeker metabolizmasında ve bu arada yağ ve protein metabolizmasında da bozukluklar oluşarak şeker hastalığı meydana gelmektedir. Tip 2 diyabetli kişilerde hem insülin hormonu iyi çalışmaz ve etkisini gösteremez hem de pankreas bezinden salgılanan insülin hormonu miktarında azalma vardır. İnsülin hormonunun etkisini gösteremediği yerler karaciğer, yağ ve kas dokularıdır. Pankreastaki insülin salgılayan beta hücrelerinde de zaman içinde giderek azalma oluşur. Bu hücreler azaldıkça da insülinin miktarı azalır ve kanda şeker yükselmeye başlar. Kanda dolaşan yağ asitlerinin çok fazla olması ve bunların kandan dokulara girememesi de insülin hormonunun etkisini azaltmakta ve şeker hastalığına neden olabilmektedir. </p>
				<p class="normal1">İnsülin hormonunun vücudumuzdaki doku veya hücrelerde yeterince etkili olamamasına İnsülin direnci (rezistansı) adı verilir. Demek ki tip 2 diyabette hem insülin salgılanmasında bozukluk hem de insülin hormonunun yeterince etkili olamaması (insülin direnci) mevcuttur ve bu iki bozukluk nedeniyle tip 2 diyabet oluşmaktadır. Bu bozukluk karbonhidrat metabolizmasında bozukluk olarak başlarsa da yağ ve protein metabolizmasında da bozukluklarla beraber görülür. Yağ ve protein metabolizmasındaki bozukluklar da şeker hastalığının göz, sinir ve damarlarda hasar (komplikasyon) yapmasına katkıda bulunur. </p>
				<p class="normal1">Tip 2 diyabetin sıklığının giderek artması şişmanlığın artmasına ve hareketsizliğe bağlıdır. İnsülin direnci tip 2 diyabetli hastalarda şeker hastalığı ortaya çıkmadan yıllar önce görülmeye başlar. İnsülin direnci nedeniyle pankreas bezi devamlı olarak fazla insülin üreterek bu direnci yenmeye çalışır. Ancak bir süre sonra pankreas bezi artık yorulur, yeteri kadar insülin salgılayamamaya başlar ve şeker hastalığı ortaya çıkar. Bu süreçte önce gizli şeker ve sonra aşikâr şeker hastalığı ortaya çıkar. İnsülin direncinin etkili olduğu yerler kaslar ve karaciğerdir. Kandaki şeker kaslar ve karaciğer tarafından çok miktarda alınır. Eğer direnç varsa yani insülin yeterince etkili değilse yemek sonrası kanda artan şeker kas ve karaciğere giremediği için kanda birikmeye başlar ve kan şekeri yükselir. Yükselen kan şekerinin bir kısmı idrarla atılmaya başladığında beraberinde su atılımını artırdığından çok idrar yapılmaya başlanır. İdrarla çok su atıldığı için vücut susuz kalır. Bu defa susamaya ve çok su içmeye başlanılır. İnsülin hormonu yağ dokusundan yağların çözülmesini engelleyen bir hormondur. İnsülin etkisi azalınca yağ dokusundan yağlar çözülmeye başlar; kanda yağ asitleri veya yağlar artmaya başlar. </p>
				<p class="normal1">Karaciğerde oluşan şeker üretimi sağlıklı kişilerde insülin hormonu tarafından baskılanır. Şeker hastalarında ise insülin etkisi olmadığından karaciğerden de aşırı miktarda şeker üretilir ve kan şekeri yükselir. Açlık kan şekeri 90 mg/dl’yi geçtiği andan itibaren karaciğerde şeker üretimi artmış demektir. </p>
				<p class="normal1">İnsülin direnci kilolu kişilerde daha fazladır. O yüzden kilo arttıkça bu direnç artar ve şeker hastalığı görülme olasılığı yükselir. Özellikle yağın karında iç organlar etrafında birikmesi şeker hastalığı riskini iyice artırır. </p>
				<p class="normal1">Yağ dokusundan çözünen yağ asitlerinin kanda çok artması hem insülinin çalışmasını bozar hem de bu yağların depolanmaması gereken pankreas gibi dokularda depolanması şeker hastalığı gelişimine katkıda bulunur.</p>
				<p class="normal1">Yağ dokusundan salgılanan leptin, adiponektin, TNF-alfa gibi hormonların fazla veya azlığı da şeker hastalığı gelişimine katkıda bulunur. </p>
				<p class="normal1">Tip 2 diyabetin özellikleri şunlardır:</p>
				
					<p class="indentmetin">• Bu hastalarda insülinin çalışması bozuk olduğu gibi salgısı da bozuktur.</p>
					<p class="indentmetin">• Genellikle 30 yaştan sonra görülürse de, her yaşta olabilir.</p>
					<p class="indentmetin">• Hastaların yüzde 80’inde şişmanlık vardır, ancak şişman olmayanlarda da tip 2 diyabet gelişebilir. Şişman kişilerde kilo vermekle kan şekerinde önemli oranda düzelme görülür. </p>
					<p class="indentmetin">• Tip 2 diyabet çok su içme, çok idrara çıkma gibi şikâyetler olmadan da ortaya çıkabilir.</p>
					<p class="indentmetin">• Şeker hastalığına bağlı göz, sinir ve damar hastalıkları birlikte olabilir.</p>
					<p class="indentmetin">• Genetik yatkınlık ve kilo alma en önemli risk faktörleridir. </p>
					<p class="indentmetin">• Bu hastaların kanlarında tip 1 diyabetlilerde olduğu gibi antikorlar bulunmaz.</p>
				
				<p class="normal2">Şeker Hastalığının Belirtileri Nelerdir?</p>
				<p class="normal1">Bu kişilerin çoğunda hiçbir şikâyet olmayabilir. Bazı hastalarda ise sık idrara gitme, aşırı açlık, zayıflama, halsizlik, görmede bulanıklık, kadınlarda vajinal kaşıntı, susuzluk ve çok su içme gibi belirtiler ortaya çıkar.</p>
				<p class="normal1">Şeker hastalığında görülen belirtiler şunlardır:</p>
				
					<p class="indentmetin">• Çok su içme ve ağız kuruması</p>
					<p class="indentmetin">• Çok idrara gitme</p>
					<p class="indentmetin">• Çok acıkma</p>
					<p class="indentmetin">• Çok yemek yemeye rağmen zayıflama ve halsizlik</p>
					<p class="indentmetin">• Yaraların geç iyileşmesi</p>
					<p class="indentmetin">• Cildin kuru ve kaşıntılı olması</p>
					<p class="indentmetin">• Ayaklarda uyuşma ve karıncalanma</p>
					<p class="indentmetin">• Görmede bulanıklık</p>
					<p class="indentmetin">• Vajinal kaşıntı</p>
					<p class="indentmetin">• Yemeklerden sonra uyku gelmesi</p>
					<p class="indentmetin">• Tatlıya düşkünlük</p>
				
				<p class="normal2">Şeker Hastalığı Nasıl Teşhis Edilir?</p>
				<p class="normal1">Şeker hastalığının teşhisi için en az 8 saatlik bir açlık sonrası kan şekerine bakılır. Açlık kan şekeri 126 mg/dl ve üzerinde çıkarsa şeker hastalığı vardır, denir. Ancak teşhisin kesinleşmesi için birkaç gün sonra tekrar açlık kan şekerine bakılması gerekir. İkinci ölçümde de 126 mg/dl’den fazla ise artık kesin olarak şeker hastalığı vardır, diyebiliriz.</p>
				<p class="normal1">Açlık kan şekeri 90 ila 126 mg/dl arasında çıkarsa bu kişilerde şeker yükleme testi yapılır. 75 gram şekerli su 10-16 saatlik açlık sonrası sabah içirilir ve 2. saat kan şekerine bakılır. 2. saat kan şekeri 200 mg/dl ve üzerinde ise şeker hastalığı vardır, denir. Eğer ikinci saat kan şekeri 140-199 mg/dl arasında çıkarsa “gizli şeker hastalığı” vardır. Çok su içen, çok idrara giden veya izah edilemeyen kilo kaybı olan bir kişide öğün durumuna yani açlık veya tokluk durumuna bakılmaksızın günün herhangi bir saatinde ölçülen kan şekeri 200 mg/dl ve üzerinde çıkarsa yine şeker hastalığı teşhisi konur.</p>
				<p class="normal1">Açlık kan şekerinin 90 mg/dl’den daha az olmasına normal diyoruz.</p>
				<p class="normal2">Şeker Hastalığı Gelişeceği Önceden Nasıl Anlaşılır?</p>
				<p class="normal1">Diyabet yani şeker hastalığı gelişeceğinin bazı öncü işaretleri vardır. Bunlar tip 2 diyabet denilen şeker hastalığının ortaya çıkacağını bize anlatır. Erişkin tipi şeker hastalığının erken belirtileri şunlardır:</p>
				
					<p class="indentmetin">1. Serum kreatinin düzeyinin düşük olması</p>
					<p class="indentmetin">2. GGT denilen karaciğer testi yüksekliği</p>
					<p class="indentmetin">3. Açlık kan şekerinin 90 mg/dl üzerinde olması</p>
					<p class="indentmetin">4. Açlık insülin düzeyinin 10 ünitenin üzerinde olması</p>
					<p class="indentmetin">5. Adiponektin düşüklüğü</p>
					<p class="indentmetin">6. Ferritin yüksekliği</p>
					<p class="indentmetin">7. Trigliserid yüksekliği (&lt;250 mg/dl)</p>
					<p class="indentmetin">8. Ergenliğin erken yaşta başlaması</p>
					<p class="indentmetin">9. Homosistein yüksekliği (&lt;10)</p>
					<p class="indentmetin">10. Gebelikte kan şekerinde yükselme veya yükleme testindeki bozukluklar</p>
					<p class="indentmetin">11. Karaciğer yağlanması</p>
					<p class="indentmetin">12. D vitamini düşüklüğü (&lt;30)</p>
					<p class="indentmetin">13. HbA1c yüksekliği (&gt;6.5yüzde)</p>
					<p class="indentmetin">14. Ürik asit yüksekliği</p>
					<p class="indentmetin">15. Ailede şeker hastalığı olması</p>
					<p class="indentmetin">16. Obezite-şişmanlık (Vücut kütle indeksinin 25 kg/m2’den fazla olması) </p>
					<p class="indentmetin">17. Tansiyon yüksekliği ( &gt;140/90 mmHg)</p>
					<p class="indentmetin">18. İnterlökin-2 reseptör A yüksekliği</p>
					<p class="indentmetin">19. Bel çevresinin fazla olması</p>
					<p class="indentmetin">20. Yaşın ileri olması</p>
					<p class="indentmetin">21. Haftada 3 defadan daha az egzersiz yapmak</p>
					<p class="indentmetin">22. HDL&lt;40 mg/dl olması</p>
					<p class="indentmetin">23. Önceden kan şekerinde yükselmeler olması</p>
					<p class="indentmetin">24. Polikistik over hastalığı bulunması</p>
					<p class="indentmetin">25. GGT yüksekliği</p>
				
				<p class="normal1">Bu bulgu ve belirtiler varsa şeker hastalığı gelişme riski yüksektir. Bu durumda bir ENDOKRİN UZMANINA başvurmak gerekir.</p>
				<p class="normal1">Egzersiz ve uygun beslenme ile şeker hastalığı yüzde 58 oranında, ilave metformin almakla yüzde 31 oranında önlenir. </p>
				<p class="normal1">Şeker hastalığı riski olan veya ailesinde şeker olan kişiler şu önlemleri almalıdır:</p>
				
					<p class="indentmetin">• Sağlıklı beslenmeyi öğrenmeli</p>
					<p class="indentmetin">• Karbonhidrat alımını azaltmalı</p>
					<p class="indentmetin">• Zeytinyağı gibi sıvı yağlar yemeli</p>
					<p class="indentmetin">• Posalı gıdalar (sebze ve meyve) yemeyi alışkanlık haline getirmeli</p>
					<p class="indentmetin">• Fazla kiloları vermeli</p>
					<p class="indentmetin">• Düzenli egzersiz yapmalı</p>
					<p class="indentmetin">• Stresli bir yaşamdan uzak durmalı</p>
					<p class="indentmetin">• Sigara içilmemeli</p>
					<p class="indentmetin">• Düzenli uyumalı</p>
					<p class="indentmetin">• Alkol alımı azaltılmalı</p>
					<p class="indentmetin">• Günde 500 gr’dan fazla et yemeyin. Kırmızı eti haftada bir yiyin. Balığı haftada en az iki kez yiyin.</p>
					<p class="indentmetin">• Kanınızda krom, magnezyum, çinko ve manganez seviyelerini ölçtürün; eksikse multivitamin ilaçlarla tamamlayın.</p>
					<p class="indentmetin">• Omega 3 desteği alın.</p>
					<p class="indentmetin">• Tütsülenmiş ve soslu etler, sucuk, salam, jambon ve sosis yemeyin.</p>
					<p class="indentmetin">• İçinde nitrat olan maden suyu veya içme suyu içmeyin.</p>
					<p class="indentmetin">• Çocuğunuzu en az 6 ay emzirin ve daha önce inek sütü içirmeyin.</p>
					<p class="indentmetin">• D vitamini eksikliği varsa tedavi olun.</p>
					<p class="indentmetin">• Margarin yemeyiniz, en iyisi zeytinyağı yiyiniz.</p>
					<p class="indentmetin">• Diyabet riskiniz yüksekse antioksidanlar (üzüm çekirdeği ekstresi, E ve C vitamini), probiyotik ve omega-3 desteği alınız. Bu vitaminlerin yüksek dozlarının faydadan çok zarar verdiğini de unutmayınız.</p>
					<p class="indentmetin">• Televizyon az seyrediniz.</p>
				
				<p class="normal1">Şeker hastalığı gelişimini önlemek için beslenmede alınacak ufak önlemler ise şunlardır:</p>
				
					<p class="indentmetin">• Beyaz ekmek yerine tam buğday ekmeği veya çavdar ekmeği yemek</p>
					<p class="indentmetin">• Margarin, kuyruk yağı veya iç yağı yerine zeytinyağı yemek</p>
					<p class="indentmetin">• Her gün 4-5 tane ceviz veya badem yemek</p>
					<p class="indentmetin">• Nişastalı gıdaları yememek</p>
					<p class="indentmetin">• Beyaz pirinç pilavı yerine bulgur pilavı yemek</p>
					<p class="indentmetin">• Renkli sebze ve meyveleri bol yemek</p>
					<p class="indentmetin">• Yağlı süt, yoğurt ve peynir yerine yağsız süt, yoğurt ve peynir yemek</p>
					<p class="indentmetin">• Kızartma yerine buharda (fırında) veya ızgarada pişmiş yemek yemek</p>
					<p class="indentmetin">• Tatlı yerine meyve yemek</p>
					<p class="indentmetin">• Kola veya gazoz yerine su içmek</p>
					<p class="indentmetin">• Kahve ve siyah çay yerine adaçayı, rezene veya ıhlamur içmek</p>
					<p class="indentmetin">• Haftada bir defa kırmızı et, diğer günler balık veya hindi ve tavuk eti yemek</p>
					<p class="indentmetin">• Pasta, kek, börek ve dondurma yerine meyve yemek</p>
					<p class="indentmetin">• Hazır veya işlenmiş gıda yerine doğal gıda yemek</p>
					<p class="indentmetin">• Öğünlerde bol salata yemek</p>
					<p class="indentmetin">• Meyve suyu içmek yerine meyveyi kabuğu ile yemek</p>
					<p class="indentmetin">• Kuru baklagilleri sık yemek</p>
					<p class="indentmetin">• Sakatat (karaciğer, böbrek, beyin, işkembe) yememek</p>
					<p class="indentmetin">• Haftada 2 yumurtadan fazla yememek, onları da haşlama olarak yemek</p>
					<p class="indentmetin">• Etli yemeklere yağ koymamak</p>
					<p class="indentmetin">• Yemeklere daha az tuz koymak</p>
				
				</body>
</html>