<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_25">İnsülin direncine faydalı besinler ve destekler</h1>
				<p class="normal2">Yabanmersini (Mavi Yemiş, Likapa)</p>
				<p class="normal1">Yabanmersini yurtdışında <span class="ideitalik">blueberry</span> adıyla bilinir. Bu meyve koyu mavi-mor renktedir. Ancak Türkiye’de aktarlarda veya marketlerde yabanmersini ismiyle satılan kurutulmuş, şekerle işlem görmüş ve kırmızı renkte olan meyve aslında <span class="ideitalik">cranberry</span>’dir. Bu şekerinizi artırabilir. Bu nokta çok önemlidir. Çünkü gerçek yabanmersini (blueberry) mavi renkte olup kurusu satılmamaktadır. Gerçek yabanmersini taze veya dondurulmuş halde satılmaktadır. Ülkemizin bazı yörelerinde yetişen çekirdekli yabani yabanmersini kurulup satılmaktadır. Bunların çayı içilebilir. </p>
				<p class="normal1">Ülkemizde yabanmersini başta Rize olmak üzere Karadeniz bölgesinde, Antalya ve Isparta bölgesinde yetişmektedir. Rize’de likapa, Trabzon’da ligarba, Rize Pazar ilçesinde kaskanaka, Ardeşen ilçesinde Çera, Artvin’de morsivit veya mahabak olarak isimlendirilir. Son zamanlarda İstanbul’da da üretilmeye başlanmıştır </p>
				<p class="normal1">Yabanmersini, ahududu, böğürtlen, çilek gibi meyvelerin içinde insüline benzer maddeler vardır ve kan şekerini düşürür. Ayrıca meme, prostat ve ağız kanser hücrelerini laboratuar ortamında öldürür. Kolon (kalın bağırsak) kanserine karşı korur. Yabanmersini ayrıca idrar yolu enfeksiyonlarına karşı koruyucu bir etki gösterir ve E.coli bakterisinin idrar yollarına yapışmasını önler. Yabanmersini içinde bulunan ve ona mor rengini veren antosiyanin isimli antioksidan madde iltihap yapan sitokinleri önlemektedir. İçinde bulunan ellajik asit kanser oluşumunu önler. Taze yabanmersininden her gün bir su bardağı kadar yemek yeterlidir. Yabanmersini içinde polifenoller, salisilik asit, karaotenler, lif, folik asit, C vitamini, B vitamini, potasyum, manganez, mağnezyum, demir, riboflavin, niasin, fitoöstrojenler vardır. </p>
				<p class="normal1">Yabanmersini, ıspanak ve deniz somonu en önemli üç süper besindir. Yalnızca bu üç besini tüketmek bile sizi birçok hastalıktan korur. </p>
				<p class="normal1">Yabanmersininin sadece bir porsiyonu beş porsiyon kadar havuç, elma, brokoli ve balkabağı kadar antioksidan madde içerir. Yarım su bardağı yabanmersini 1733 ünite E vitamini, 1200 mg C vitamini içerir. </p>
				<p class="normal1">Yabanmersini yaşlanmayı ve vücuttaki sarkmaları önler, kanserden korur. Alzheimer, bunama, makula dejeneransı gibi hastalıklardan bizi korur. Koyu mavi-mor renkli bu meyvenin rengini antosiyanidin pigmetleri verir. Meyvenin rengi ne kadar koyu olursa bu pigment, yani faydalı etkisi o kadar fazladır. </p>
				<p class="normal1">Bu meyve multipli sklerozisli hastalarda da faydalı olabilir. </p>
				<p class="normal1">Bağırsaklara ve sindirim sistemine faydalıdır, kabızlık ve ishale iyi gelir. </p>
				<p class="normal1">Yabanmersininin göz yorgunluğunu giderici ve gece görme özelliğini artırıcı özelliği de vardır. Ayrıca göz tansiyonuna iyi gelir. Varis ve basur (hemoroid) için de faydalıdır.</p>
				<p class="normal1">Kanada Laval Üniversitesi’nden Prof. P. S. Haddad ve ekibinin <span class="ideitalik">International Journal of Obesity</span> dergisinde yayınlanan araştırmasına göre şişman ve diyabetik özellikleri olan KKA (y) türü farelere içirilen yabanmersini suyu farelerin kilolarında azalma yaptığı gibi kan şekerlerini de yüzde 35 oranında azaltmıştır. Bu etkinin nasıl ortaya çıktığı tam bilinmemekle birlikte şişman farelerin kanında düşük olan adiponektin isimli hormonu artırarak yaptığı düşünülmekte. Bu çalışmada kullanılan yabanmersini suyu saf yabanmersini suyu olmayıp yabanmersini suyunun “Serrata Vaccini” bakterisi ile biyotransformasyona uğratılıp antioksidan özelliğinin artması sayesinde elde edilmiştir. Bu meyve suyunu içen farelerde iştah ve yeme miktarı azalmıştır. Bu çalışmanın insanlarda da yapılması ve aynı etkinin olup olmayacağının ortaya konması gerekir. Bununla birlikte bu meyve suyunun veya meyvenin bir tamamlayıcı tedavi olabileceği düşünülebilir. İlaç yerine geçmez. Kesinlikle ilaç tedavisini kesmemek gerekir. Bu tür meyve veya bitkisel tedaviler sadece tedaviye katkıda bulunabilir. Tedavi yerine geçmez. Bunu kesinlikle unutmamak gerek.</p>
				<p class="normal2">Omega-3</p>
				<p class="normal1">Yeni yapılan çalışmalar omega-3’ün karaciğer yağlanması, insülin direnci ve obezite (şişmanlık) tedavisinde faydalı olabileceğini ortaya koydu.</p>
				<p class="normal2">Omega-3 Nedir?</p>
				<p class="normal1">Omega-3 ve omega-6 yağ asitleri vücutta yapılamayan ve dışarıdan alınması gereken yağ asitleridir. Bu nedenle bunlara tıp dilinde esansiyel (elzem) yağ asitleri adı verilir. </p>
				<p class="normal1">Eicosapentaenoic acid (EPA) ve docosahexaenoic acid (DHA) uzun zincirli omega-3 yağ asitleridir.</p>
				<p class="normal1">Görevleri şunlardır:</p>
				
					<p class="indentmetin">• Hücre membranını sabitler. Hücre membranlarının iyi çalışması omega-3 ve omega-6 ile olur. DHA özellikle retina ve sinir hücre membranlarında bulunur.</p>
					<p class="indentmetin">• Görme: DHA isimli omega-3 göz dibindeki retina hücrelerinde yüksek konsantrasyonda bulunur. Retinanın gelişimi için DHA yağ asidi çok önemlidir.</p>
					<p class="indentmetin">• Sinir hücreleri: Beyindeki gri dokuda bulunan fosfolipidlerde yüksek oranda DHA yağ asidi ve araşidonik asit bulunur. Hayvan çalışmaları beyindeki DHA azaldığında öğrenmenin azaldığını göstermiştir.</p>
					<p class="indentmetin">• İltihap hormonları üretimini azaltır.</p>
					<p class="indentmetin">• Gen etkileşimi yapar.</p>
				
				<p class="normal2">Yağ Asidi Yetmezliği</p>
				<p class="normal1">Esansiyel yağ asitleri eksikliğinde klinik olarak bebeklerde büyüme ve gelişmede azalma, enfeksiyonlara eğilimin artması, yara iyileşmesinin zor olması gibi belirtiler olur. Omega-3 ve omega-6 az alınınca omega-9 kanda artar (omega-9 miktarı omega-3’e göre daha fazla artınca hastalıklara eğilim artar). Kronik yağ emilim bozukluğunda, kistik fibroziste yağ asit yetmezliği sık görülür.</p>
				<p class="normal2">Omega-3 ve Omega-6’nın Hastalıkların Önlenmesinde Kullanımı</p>
			
					<p class="indentmetin"><span class="idebolditalik">1. Erken doğan prematüre bebeklerde mamalara katılması:</span> Prematüre doğan bebeklerde göz ve sinir dokusu gelişimi için mamalara DHA katılması düşünülmüştür. Ancak yapılan bilimsel çalışmalarda faydalı olduğunu bildirenler olduğu kadar faydalı olmadığını bildirenler de vardır.</p>
					<p class="indentmetin"><span class="idebolditalik">2. Gebelik:</span> Gebelikte omega-3 almanın gestasyonal diyabet (gebelik diyabeti), hipertansiyon ve eklampsi denen hastalık oluşmasını önlemediği saptanmıştır. Avrupa’da yapılan çalışmalarda yüksek riskli gebelere son üç ayda günde 2.7 gram EPA+DHA yağ asidi verildiğinde prematüre doğum riskinin yüzde 33’ten yüzde 21’e düştüğü gösterilmiştir. Gebelikte EPA ve DHA alan annelerin beyin fonksiyonlarının daha iyi olduğu iddia edilmişse de ileri çalışmalara ihtiyaç vardır.</p>
					<p class="indentmetin"><span class="idebolditalik">3. Kalp hastalıkları: </span></p>
				
				<p class="normal1">Omega-6 yağ asidi kullanımı: Omega-6 (linoleik asit, LA) yağ asidi kullanımının bazı çalışmalarda kalp hastalığını önlediği gösterilmiş, bazılarında ise gösterilememiştir. Omega-6 alanlarda kolesterol, trigliserit ve LDL kolesterol düzeyleri daha düşük bulunmuştur.</p>
				<p class="normal1">Omega-3 kullanımı: Alfa linolenik asit (ALA) bir omega-3 yağ asididir ve yapılan çalışmalar günde 1 gram ALA alanlarda koroner kalp hastalığının yüzde 16 azaldığını, riskin yüzde 47 azaldığını göstermiştir. Omega-3 alınmasıyla kan kolesterolü düşmezken CRP denen kalp hastalığı riskini gösteren protein azalır.</p>
				<p class="normal1">Uzun zincirli omega-3 yağ asidi EPA ve DHA kullanımı: EPA ve DHA alımı en etkili metot olup bunları alanlarda kalp aritmilerinin önlenmesi, ani ölümün önlenmesi, pıhtı oluşumunun önlenmesi, kan trigliserid düzeyinin azalması, damar sertliğinin azalması, damar endotelinin düzelmesi ve enflamasyonun azalması görülebilir. Dolayısıyla kalp krizi ve inme azalır. Bu nedenle haftada en az 2 kez yağlı balık yemelidir.</p>
				<p class="normal2">Hastalıkların Tedavisinde Kullanımı</p>
				
					<p class="indentmetin">• Koroner kalp hastalığı varsa: Günde 1 gram EPA-DHA alınmalıdır</p>
					<p class="indentmetin">• Şeker hastalarında: Özellikle trigliserid yüksekse omega-3 alınmalıdır (1 gram/gün)</p>
					<p class="indentmetin">• Trigliserit yüksekse: Günde 2 gram DHA+EPA alınmalıdır</p>
					<p class="indentmetin">• Romatoit artrit: Bu hastalarda romatoit artrit için kullanılan klasik ilaçların dozunda azalmaya neden olabilir.</p>
					<p class="indentmetin">• Ülseratif kolit ve Crohn hastalığı: Bu hastalıklarda umut verici sonuçlar alınamamıştır.</p>
					<p class="indentmetin">• Astım hastaları: Yapılan çalışmalarda faydası bulunamadı.</p>
					<p class="indentmetin">• Depresyon ve manik-depresyon, şizofreni: Bazı çalışmalarda EPA+DHA alan hastalarda depresyonun kısmen düzeldiği veya faydalı olduğu gösterilmiştir. Manik-depresyon ataklarında da azalma olmuştur. Şizofrenili hastalarda da kanda omega-3 yağ asitleri düşük bulunduğundan EPA verilmiştir. Antipsikotik ilaçlarla birlikte EPA verilen hastalarda iyileşme daha iyi bulunmuştur.</p>
				
				<p class="normal2">Hangi Gıdalarda Bulunur?</p>
				<p class="normal1"><span class="idebolditalik">Omega-6 yağ asitleri: </span>Omega-6 yağ asitleri bitkisel yağlarda bulunur. Soya yağı, ayçekirdeği yağı, mısır yağı, susam yağı ve tahinde omega-6 yağ asidi vardır. Ceviz, badem, fındık gibi kuruyemişlerde vardır. Ancak genetik yapısı değiştirilmiş soya, mısır gibi bitkilerin yağlarını ve rafine edilmiş, işlem görmüş yağları önermiyoruz. Geleneksel yöntemle hazırlanmış tahin ise çok değerli bir besindir. Kuruyemiş ve yağlı tohumlar (ayçekirdeği, kabak çekirdeği) yeneceği zaman kavrulmamış, çiğ olmalarına özen gösterilmelidir.</p>
				<p class="normal1"><span class="idebolditalik">Omega-3 yağ asitleri ALA (Alfa linoeik Asit)</span>: ALA omega-3 yağ asidi keten tohumu, ceviz ve bunların yağında bulunur. Kanola (ülkemizde daha önceden bilinen isimiyle kolza) yağı da ALA kaynağıdır. Ancak genetik teknolojisi ile üretilmiş olduğundan tavsiye etmiyoruz. </p>
				<p class="normal1">Diyetle alınan omega-6’nın omega-3’e oranı giderek artmış ve son zamanlarda 10-20/1 olmuştur. Oysa esas faydalı olan omega-3 yağ asidi alımının artırılmasıdır. Bu nedenle Amerikan Kalp Cemiyeti kalp ve damarları korumak ve ritim bozukluklarından korunmak için haftada en az 2 defa balık yenmesini ve koroner kalp hastalığı varsa günde yaklaşık 1 gram omega-3’ün EPA ve DHA karışımı olarak alınmasını önermektedir.</p>
				<p class="normal1"><span class="idebolditalik">Eicosapentaenoic Acid (EPA) ve Docosahexaenoic Acid (DHA): </span>Bunlar en iyi omega-3 yağ asitleridir. Bunların esas kaynağı yağlı balıklardır. Somon, sardalya, ton balığı gibi yağlı balıklar bu yağ asitlerince zengindir.</p>
				<p class="normal2">Piyasada Nasıl Satılır?</p>
				<p class="normal1"><span class="idebolditalik">Omega-6 yağ asidi: </span><span class="ideitalik">Borage oil</span> (hodan yağı), <span class="ideitalik">evening primrose oil</span> (ezan çiçeği yağı) içinde çok fazla gama linoneik asit (GLA) vardır ve bu omega-6’dır. Bu ilaçlar yüksek dozda mide ve bağırsaklarda yan etki yapar. <span class="ideitalik">Primrose evening oil</span> ürününü epilepsisi olanlar kullanmamalıdır. Kasılmaları artırabilir.</p>
				<p class="normal1"><span class="idebolditalik">Omega-3 yağ asidi: </span>Keten tohumu yağında omega-3 (ALA) yağ asidi vardır. Balık yağı içinde EPA ve DHA oranı çok değişkendir. Bu nedenle bu tür ürünlerin etiketindeki EPA ve DHA oranını okumak gerekir. Bu ürünler yemekle birlikte iyi emilir. “Cod liver oil” (morina balığı ciğeri yağı) de omega-3 içerir ancak bunda yüksek A vitamini vardır. Omega-3 alanlarda yan etki olarak reflüde artma, bulantı ve ishal olabilir.</p>
				<p class="normal2">Omega-3 Alırken Dikkat</p>
				<p class="normal1">Omega-3 ürünleri günde 3 gram’a kadar güvenle alınırsa da kanama zamanında uzama olmamasına dikkat edilmelidir. Coumadin, aspirin gibi ilaç kulananlar kanama zamanı ve INR ile takip edilmelidir. Bu ürünler bağışıklık sistemini baskıladığından sık hastalanan (enfeksiyon geçiren) ve bağışıklık sistemi bozuk kişilerde kullanmamalıdır. Bazı hastalar trigliserit yüksekliği için balık yağı alırken LDL kolesterol düzeyini kontrol ettirmelidir. Yapılan bazı çalışmalarda balık yağı tüketen kişilerde LDL kolesterolün arttığı saptanmıştır.</p>
				<p class="normal2">Çörekotu, Sirke, Tarçın</p>
				<p class="normal1">Çörekotu tohumu ve yağı insülin direncinde faydalı olabilir. Her gün 1 çay kaşığı kadar çörekotunu dövüp yemeli veya 5 damla çörekotu yağı almalıdır. Reflüsü olanlarda çörekotu yağı şikayetleri artırabilir. Elma sirkesi ve tarçın da insülin direncini azaltabilir. </p>
				<p class="normal2">Krom Pikolinat</p>
				<p class="normal1">Krom mineraline vücudun çok az miktarda ihtiyacı vardır. Gıdalarda 3 değerlikli krom halinde bulunurken endüstri atığı olarak zararlı 4 değerlikli halde bulunur. </p>
				<p class="normal1">Krom, pankreas bezinden salgılanan insülin hormonunun iyi çalışmasını ve bu sayede kan şekerinin düzenlenmesini sağlar. Hipoglisemi denen kan şekeri düşüklüğünün önlenmesinde faydalı olduğu kadar kan şekeri yüksekliğinde de faydalı etkileri vardır. “Krom pikolinat” isimli ilaç bağırsaklardan en iyi emilen krom tuzudur. </p>
				<p class="normal1">Krom emilimi antasitler, mağnezyum, kalsiyum ve alüminyum ile bozulur. C vitamini ise krom emilimini artırır. </p>
				<p class="normal1">Günlük krom ihtiyacı 19-50 yaş arası kadınlar için 35 mikrogram/gün, erkekler için 25 mikrogram/gün civarındadır. İlaç olarak 50-200 mikrogram/gün önerilir. </p>
				<p class="normal1">Krom gıdalarda genellikle 2 mg’ın altında bulunur. Krom, bira, pirinç, et, peynir, tam tahıllar, tavuk, ısırgan otu, yulaf ve mısır yağında vardır. Brokoli, üzüm suyu, patates, sarımsak, portakal suyu gibi gıdalarda krom vardır. </p>
				<p class="normal1">Gıdalardaki krom bağırsaklardan yüzde 0.4-2.5 gibi çok düşük bir oranda emilir. Emilen krom ise karaciğer, dalak, yumuşak dokular ve kemikte birikir. Diyette fazla şekerli gıda varsa idrarla krom atılımı artar. İnsanlarda krom yetmezliği pek görülmez. Kanda krom ölçmenin depolar hakkında yeteri kadar bilgi vermediği düşünülmektedir. </p>
				<p class="mormal">Krom kullanan şeker hastalarında kan şekerinde oynamalar oluştuğundan doktorunuza haber vermeden kullanmayınız. Krom seviyesinde azalma olursa kan şekerinin kontrolü kötüleşir ve insülin hormonu iyi çalışamaz. Bazı bilimsel çalışmalarda, krom verilmesinin kan şekerine etkisi olduğu saptanmış, bazılarında ise etkisiz bulunmuştur. Krom pikolinat kullanan bazı kişilerde alerjik cilt bulguları ve döküntüler olabilir. Tiroid ilacı ile birlikte aynı öğün alınmamalıdır; tiroid ilacının emilimini bozar. </p>
				<p class="normal2">Mağnezyum</p>
				<p class="normal1">Mağnezyum eksikliği insülin direncini artırır. Bu nedenle kanda mağnezyum seviyesi ölçülmeli ve eksikse alınmalıdır. </p>
				<p class="normal1">Mağnezyum vücudumuzda en fazla bulunan dördüncü mineraldir. Vücudumuzdaki mağnezyumun yarısı hücrelerin içinde, diğer yarısı da kalsiyum ve fosforla birlikte kemiklerde bulunur. Kan dolaşımında ise vücudumuzdaki toplam mağnezyumun yüzde 1’i bulunmaktadır.</p>
				<p class="normal1">Mağnezyum, vücudumuzda kemik dokusu, sinir dokusu ve kasların çalışmasını ve kalp atımlarını düzenler. Kalsiyumla ortak görevleri vardır. Kemiklerin kuvvetli olmasını ve bağışıklık sistemini destekler. Mağnezyum kan şekerinin düzenli olmasını sağladığı gibi kan basıncını düzenler ve enerji metabolizmasını ayarlar. Mağnezyum ince bağırsaklardan emilir ve böbreklerden atılır. </p>
				<p class="normal2">Mağnezyum Hangi Gıdalarda Bulunur?</p>
				<p class="normal1">Ispanak gibi yeşil yapraklı sebzelerde mağnezyum bol bulunur. Kuru baklagiller, kuruyemiş (ceviz, badem gibi), tam tahıllar ve içme suyu mağnezyum kaynağıdır. Yerfıstığı, kepekli ekmek, peynir, tavuk, kırmızı et, patates, portakal, domates, soğan, incir, üzüm, hurma, ceviz, badem, tohumlar, tam tahıllar, yoğurt, havuç, kereviz, fındık, marul ve pırasa gibi gıdalarda mağnezyum bulunmaktadır.</p>
				<p class="normal1">Yeterli mağnezyum almak için günde 5 porsiyon sebze ve meyve yenmelidir. Rafine besinlerde mağnezyum çok az bulunur. Tam buğday ekmeğinde beyaz ekmeğe göre iki kat daha fazla mağnezyum vardır. Mağnezyumun bir kısmını içtiğimiz sudan alırız. Sert sularda daha fazla mağnezyum vardır. </p>
				<p class="normal1">Günlük mağnezyum ihtiyacı 320-420 miligram kadardır. </p>
				<p class="normal1">Yeteri kadar yeşil sebze ve fındık, ceviz gibi mağnezyumdan zengin gıdalarla beslenenlerde şeker hastalığı riskinin azaldığı gösterilmiştir. </p>
				<p class="normal1">Yeteri kadar mağnezyumdan zengin gıdalarla beslenenlerde Tip 2 diyabet denen erişkin tip diyabetin daha az görüldüğü saptanmıştır. </p>
				<p class="normal2">Mağnezyum Eksikliği</p>
				<p class="normal1">Mağnezyum eksikliğinde kaslarda kramplar oluşmaktadır. Mağnezyumun kan şekerinin ayarlanmasında önemli rolü vardır. Mağnezyum yetmezliği olan şeker hastalarında göz dibindeki damardan zengin retina bölgesinde daha fazla bozukluk görülür. Mağnezyum eksikliği olan şeker hastalarında koroner kalp hastalığı riski artar. Şeker hastalarında idrarla mağnezyum atılımı çok arttığından kanda mağnezyum eksikliği sık görülür. Bu nedenle şeker hastalarında mağnezyum tetkiki yaptırmak çok önemlidir. Kanlarında mağnezyumu az olan kişilere günde 300-350 mg mağnezyum içeren ilaçlar verilir. </p>
				<p class="normal1">Mağnezyum eksikliği şu durumlarda sık görülür:</p>
				
					<p class="indentmetin">• Mağnezyumun bağırsaklardan emiliminin bozuk olması (bağırsak hastalıkları)</p>
					<p class="indentmetin">• Besinlerle az miktarda alınması</p>
					<p class="indentmetin">• İdrar söktürücü ilaçların kullanımı (Lasix gibi ilaçlar alanlarda)</p>
					<p class="indentmetin">• Gentamisin, amfoterisin, siklosporin gibi antibiyotikleri kullananlarda</p>
					<p class="indentmetin">• Cisplatin isimli kanser ilacını kullananlarda</p>
					<p class="indentmetin">• Şeker hastalarında idrarla mağnezyum kaybı fazladır</p>
					<p class="indentmetin">• Fazla alkol içenlerin çoğunda mağnezyum eksikliği vardır</p>
					<p class="indentmetin">• Devamlı ishal olanlarda</p>
					<p class="indentmetin">• Devamlı potasyum ve kalsiyum eksikliği olanlarda </p>
					<p class="indentmetin">• Yaşlılarda</p>
				
				<p class="normal1">Yukarıda sayılan durumlarda ilave mağnezyum almak gerekir. Bu amaçla kan mağnezyumu ölçülmeli ve ona göre mağnezyum ilaçları alınmalıdır. </p>
				<p class="normal1">Mağnezyum eksikliğinde şu belirtiler oluşur:</p>
				
					<p class="indentmetin">• İştah kaybı</p>
					<p class="indentmetin">• Bulantı, kusma, yorgunluk ve halsizlik</p>
					<p class="indentmetin">• Depresyon ve kişilik değişiklikleri</p>
					<p class="indentmetin">• Kaslarda kramp </p>
					<p class="indentmetin">• Bacaklarda uyuşma, his kaybı</p>
					<p class="indentmetin">• Kalp atışlarında bozukluk</p>
					<p class="indentmetin">• Kalpteki koroner damarlarda kasılma</p>
					<p class="indentmetin">• Bayılmalar, kasılmalar</p>
					<p class="indentmetin">• İleri mağnezyum eksikliği kalsiyum düşüklüğü yapar</p>
					<p class="indentmetin">• Kanda potasyum düşüklüğü olur</p>
				
				<p class="normal2">Mağnezyum İlacı Nasıl Kullanılır?</p>
				<p class="normal1">Mağnezyum eksikliğini koyu yeşil ve yapraklı sebzeleri bol yiyerek gidermeye çalışmalıdır. Aşırı düşük mağnezyum varsa damar yoluyla doktor kontrolünde tedavi edilir. Mağnezyum tabletleri ilaç olarak kullanılır. Bazı mağnezyum ilaçları ishal yapabilir. Böbrek yetmezliği olanlar mağnezyum ilacı alırken doktora sormalıdır. Bu hastalar idrarla mağnezyum atamadığından kanda mağnezyum birikir. </p>
				<p class="normal1">Mağnezyum alımı, kemik erimesi (osteoporoz) tedavisi için de çok faydalıdır. Mağnezyum ilaçlarının çok fazla alınması ishal ve böbrek yetmezliği yapabilir. Bu nedenle önerilen dozdan fazla alınmamalıdır. </p>
				<p class="normal2">Peynir Altı Suyu (Whey Protein)</p>
				<p class="normal1">İngilizce’de “whey protein” de denen peynir altı suyu esansiyel amino asitler (vücuda dışarıdan alınması gereken elzem amino asitler) içeren bir proteindir. Sütün içeriğinin yüzde 87’si su yüzde 13’ü katı maddelerdir. Bu katı maddelerin ise yüzde 30’u yağ, yüzde 37’si laktoz (süt şekeri) ve yüzde 27’si proteindir. Bu süt proteinlerinin ise yüzde 80’i kazein, yüzde 20’si whey proteininden oluşur. Whey proteini kazeinden daha kolay erir ve emilir. Bu protein sporcular için, kilo vermek isteyenler için, bağışıklık sistemini ve kemikleri güçlendirerek faydalı olur. Whey proteini içinde beta-laktoglobulin, alfa-laktalbümin, immünglobülinler, bovin serum albümin, glikomakropeptit, laktoferrin, laktoperoksidaz ve lizozim vardır. </p>
				<p class="normal2">Whey Proteininin Faydalı Olduğu Alanlar</p>
				<p class="normal1"><span class="idebolditalik">Sporcu beslenmesinde ve yaşlılıkta:</span> Atletler ve diğer sporcuların protein ihtiyacı diğer kişilerden fazla olup ihtiyaçlarını whey proteini ile sağlayabilirler. Whey proteini daha iyi emilmekte ve kaslarda daha iyi kuvvetlilik yapmaktadır. İçinde bulunan lösin aminoasiti kaslarda protein oluşmasını artırır. Vücutta glutatyonu artırarak bağışıklık sistemini güçlendirir. Yaşlılarda oluşan kas erimesinde bu nedenle faydalı olur. </p>
				<p class="normal1"><span class="idebolditalik">Kilo vermede:</span> Kilo verme açısından whey proteinin büyük faydası olmaktadır. Vücut proteinleri yakmak için daha çok enerji harcar ve bu kilo vermede faydalı olur. İçinde karbonhidrat ve yağ olmadığı için düşük glisemik indeksli diyet için faydalı bir destektir. Ayrıca içindeki lösin amino asidi yağların erimesine ve kasların artmasına katkıda bulunur. Whey protein ayrıca iştahı baskılayan kolesistokinin ve “glukagon like peptid-1” hormonlarını artırarak kilo vermede faydalı olmaktadır. Ara öğünlere whey proteini ilave edilerek açlık atakları daha kolay önlenebilir. </p>
				<p class="normal1"><span class="idebolditalik">Kalp ve damar sağlığına faydası:</span> Whey proteininin tansiyon yüksekliğine faydalı olduğu ve tansiyonda düşme yaptığı saptanmıştır. Whey proteini alanlarda kolesterol düzeyinin azaldığı da saptanmıştır. </p>
				<p class="normal1"><span class="idebolditalik">Kanser hastalarında:</span> Kanser hastaları radyoterapi ve kemoterapi nedeniyle iştahsızlık, bulantı ve kusma olayını sık yaşarlar. Yeteri kadar protein ve gıda alamadıklarından kilo kaybı, kas erimesi oluşur. Whey proteini bu protein eksikliği için çok faydalıdır. Whey proteini içindeki sistein glutatyonu artırır ve bağışıklık sistemini kuvvetlendirir. Hayvanlarda yapılan çalışmalar whey proteininin çeşitli kanserlerin büyümesini önlediğini gösterdi. </p>
				<p class="normal2">Whey Proteinini Ne Kadar Alınmalı?</p>
				<p class="normal1">Günlük protein ihtiyacı kg başına 1 gramdır. Eğer aşırı egzersiz yapan bir kişiyseniz bu 1.5-2 gram/kg’a kadar çıkabilir. Bazı hastalıklarda da protein ihtiyacı artabilir. Süt içerek whey proteini yeteri kadar alınamaz. Sütün yüzde 1’i whey proteinidir. Bazı besin desteklerinin içinde olduğu gibi ayrı olarak toz halinde de satılmaktadır. Piyasada çeşitli whey proteinleri bulunmaktadır ancak içlerinde en iyisi “isolate” olanı, yani “saf” olanıdır. Whey proteini satın alınırken “isolate” olmasına dikkat etmek önemlidir. Protein ihtiyacına göre alınması gerekir. Fazla alınırsa zararlı olur. </p>
				<p class="normal2">Alfa-lipoik Asit (Tioktik Asit)</p>
				<p class="normal1">Alfa-lipoik asit bitki, hayvan ve insanlar tarafından yapılabilen doğal bir maddedir. Bazı enzimlerin çalışması için gerekli olduğu gibi, kuvvetli bir antioksidandır. R ve S izomerleri vardır. Kan ve dokulardaki zararlı oksijen ürünlerini ve nitrojen parçalarını yok eder. Suda ve yağda eriyebilir ve bu özelliği nedeniyle birçok dokuya ulaşabilir. Bu arada vücuttaki antioksidan glutatyon enzimini artırır. GLUT 4 denen kan şekerini hücreye sokan proteini artırarak kan şekerinde azalma yapabilir. Kandaki zararlı bazı serbest demir ve bakır iyonlarını bağlayarak onların serbest radikal oluşturmasını önler. Kan şekerini düzeltir ve insülinin etkisini artırır. Özellikle şeker hastalarında sinir hasarını önler. Sinir dokusundan salınan büyüme faktörünü artırır. Diyabetik nöropatisi olan hastalarda 3 haftada belirgin düzelme yapar. </p>
				<p class="normal1">Alfa-lipoik asit sakatat olarak sığır böbreği, kalbi ve karaciğerinde, brokoli, ıspanak, domates, Brüksel lahanası ve yumurta sarısında vardır. </p>
				<p class="normal1">Özellikle Almanya’da çok sayıda klinik çalışma yapılmıştır ve reçeteyle verilmektedir. Hızla emilip plazmadan hızla kaybolduğundan gün içinde bölünmüş dozlarda alınmalıdır. Beyin fonksiyonlarını düzeltmek için 100 mg’lık kapsüllerinden günde iki defa alınır. Antioksidan etkisinden faydalanmak için günde 600 mg’a kadar alınabilir. R alfa lipoik asit izomeri daha etkilidir. 600 mg/gün dozunda iyi tolere edilir. 1200 mg/gün dozunda iki yıl kullanılmış ve yan etki gözlenmemiştir. Yüksek dozlarda kanama zamanını uzatabilir. İnsülin direncinde günde bir defa bir kapsül alınabilir. Ancak reaktif hipoglisemi varsa almamalıdır. </p>
				<p class="normal1">Şeker hastalığının zararlarından korunmak için 200 mg’lık kapsüllerinden günde iki defa, diabetik nöropati tedavisi için 200 mg’lık kapsülleri günde üç defa alınmaktadır. Şeker hastalarında uzun süre alınınca kan şekerinde aşırı düşme olabileceğinden insülin veya tablet türü ilaçların dozunu ayarlamak gerekebilir. Bu nedenle alfa-lipoik asit verilen şeker hastalarında kan şekeri başlangıçta sık takip edilmelidir. Bazen midede rahatsızlık, alerjik reaksiyon yapabilir. Bu durumda ilaç kesilir. </p>
				<p class="normal2">Koenzim Q10</p>
				<p class="normal1">Koenzim Q10 yağda eridiğinden tüm hücre zarlarında ve yağları taşıyan proteinlerin yapısında bulunur. İnsülin direncinde faydalı olabilir. Hücre içinde enerjinin oluşturulmasında koenzim Q10’a ihtiyaç vardır. Koenzim Q10’un antioksidan özelliği vardır. Koenzim Q10’un vücudumuzda yapılabilmesi için B6 vitaminine ihtiyaç vardır. Koenzim Q10 vücudumuzda yapıldığı gibi bazı gıdalarla da alınır. Kırmızı et, tavuk eti, balık, soya fasulyesi, soya yağı, ceviz, badem, sebze ve meyvelerde Koenzim Q10 vardır. Yapılan klinik çalışmalarda koenzim Q10’un damarların içini saran endotel isimli zarın iyi görev yapmasını sağladığı gösterilmiştir. Endotel iyi görev yapmazsa damar sertliği oluşmaktadır. İlave olarak alınan koenzim Q10 ilaçlarının dokularda (hücrelerde) koenzim Q10’u artırdığı kesin olarak kanıtlanmamış (şüpheli) olsa da kandaki koenzim Q10 düzeylerinde artış olmaktadır. Kolesterol düşürücü ilaç alanlarda kalp ve iskelet kasında koenzim Q10 düzeyinde azalma olduğu saptanmıştır. </p>
				<p class="normal1">Koenzim Q10’un faydalı olduğu durumlar şunlardır:</p>
				
					<p class="indentmetin">• Hipertansiyonlu hastalarda tansiyon ilaçlarıyla birlikte 120 mg/gün dozunda alındığında faydalı olduğu gösterildi, ancak uzun sürede nasıl etki yaptığı bilinmiyor. </p>
					<p class="indentmetin">• Kardiyomyopati denilen kalp hastalığında faydalıdır.</p>
					<p class="indentmetin">• Mitokondrial diyabet denen bir tür şeker hastalığında faydalı olduğu saptanmıştır.</p>
					<p class="indentmetin">• Yaşlanmayı geciktirici olarak etkisi bulunamadı.</p>
					<p class="indentmetin">• Parkinson hastalarında 1200 mg/gün dozunda faydalı olduğu klinik çalışmalarla gösterilmiştir. </p>
					<p class="indentmetin">• Sperm sayısını ve hareketini artırdığı gösterilmiştir.</p>
					<p class="indentmetin">• Damar sertliğini önlediği tam ortaya konamamıştır.</p>
					<p class="indentmetin">• Kalp yetmezliğinde faydalı olduğu iddia edildiyse de ileri klinik çalışmalara gerek vardır. </p>
					<p class="indentmetin">• Atletik performansı artırmadığı saptanmıştır.</p>
					<p class="indentmetin">• Coumadin kullananlarda ve kolesterol düşüren ilaçlarla (Zocor, pravokol, Lipitor gibi) etkileşimi olabilir. Bu ilaçları alanlar koenzim Q10 alırken dikkatli almalıdırlar. </p>
				
				<p class="normal2">E Vitamini</p>
				<p class="normal1">E vitamini ilavesi insülin direncini azaltır. E vitamini yağda eriyen bir vitamin olup vücudumuzda sekiz farklı şekilde bulunur. Gıdalarda bulunan gama-tokoferol iken dokularda ve ilaçlarda alfa-tokeferol bulunur. Vücudumuzda etkili olan ve dolaşımda bulunan alfa tokoferoldür.</p>
				<p class="normal1">E vitamininin Alfa-tokoferol tipi bir antioksidandır, yani vücutta çeşitli nedenlerle oluşan zararlı oksijen ürünlerini yok eder. Bu nedenle vücudumuzu sigara ve çevreden alınan zehirli maddelerin hasarından korumaya çalışır. E vitamini bu antioksidan özelliği sayesinde kalp, damar, beyin ve sinir fonksiyonlarını düzenler. Yaraların iyileşmesinde faydalı olur.</p>
				<p class="normal1">Gama tokoferol isimli E vitamini türü ise, bizi prostat kanserinden korur.</p>
				<p class="normal1">Günde 15 mg (22.5 ünite) E vitamini alınmalıdır. </p>
				<p class="normal2">E Vitamini Hangi Gıdalarda Bulunur?</p>
				<p class="normal1">Zeytinyağı, ayçiçeği yağı, ayçekirdeği, ceviz, badem, tereyağı, kırmızı et, ıspanak, brokoli gibi yeşil yapraklı sebzeler ve kivi, mango ve muzda E vitamini vardır. </p>
				<p class="normal2">E Vitamini Yetmezliği</p>
				<p class="normal1">E vitamini yetmezliği nadir görülür çünkü günlük diyette çok fazladır. Kanda E vitamini 0,5 mg/dl’den az olunca E vitamini yetmezliği vardır, denir. Genellikle yağ emiliminin bozulduğu siroz, safra tıkanması, kistik fibrozis, pankreas yetmezliği, chrohn hastalığı gibi durumlarda ortaya çıkar. E vitamini eksikliğinde kandaki kırmızı kan hücreleri (eritrositler) kısa sürede ölür. Hemolitik kan hastalıkları denen talessemi, orak hücreli anemi (sickle cell anemisi), sferositoz ve glukoz 6 fosfat dehidrogenaz yetmezliği hastalarında kanda E vitamini düzeyi düşüktür. Bu hastalar E vitamini tedavisinden fayda görürler. Erken doğan prematüre bebeklerde de E vitamini hemolitik anemiden bebekleri korur.</p>
				<p class="normal2">E Vitamininin Faydaları</p>
				<p class="normal1">E vitamini damar sertliğini önler. Bu etkisi C vitamini ve A vitamini gibi diğer antioksidan vitaminlerin varlığında daha da kuvvetlenir. Koroner kalp hastalığı olanlarda ilave E vitamini alınması, kandaki iltihap yapıcı CRP isimli protein düzeyini azaltarak faydalı olmaktadır. CRP vücutta iltihap olduğunu gösterdiği gibi, kanda yüksek olması kalp hastalığı riski olduğunu da gösterir. E vitamini alanlarda şeker hastalığı gelişme riski daha azdır. </p>
				<p class="normal1">E vitaminin gama tokoferol cinsiyle birlikte diğer formları birlikte karışık olarak alındığında prostat kanser hüclerini yok edebilmektedir. </p>
				<p class="normal2">E Vitamini Ne Kadar Alınmalıdır?</p>
				<p class="normal1">E vitamini günde 800 üniteden fazla alınırsa kanı sulandırıcı ilaçların (Aspirin, Coumadin, Plavix gibi) etkisini artırabilir. En iyisi günde 400 ünite kadar almaktır. 400 üniteden fazla alınan E vitamini uzun sürede ölüm olaylarını artırır. </p>
				<p class="normal1">E vitaminini ilave olarak alması gereken hastalar şunlardır:</p>
				
					<p class="indentmetin">• Bağırsaklardan yağ emiliminin bozuk olduğu hastalar</p>
					<p class="indentmetin">• Kistik fibrozis hastalığı olanlar</p>
					<p class="indentmetin">• Mide ameliyatı geçirenler</p>
					<p class="indentmetin">• Bağırsaklarında Crohn hastalığı olanlar</p>
					<p class="indentmetin">• Kas zayıflığı olanlar</p>
					<p class="indentmetin">• Gözlerinde retina dejenerasyonu olanlar</p>
					<p class="indentmetin">• Çinko eksikliği olanlar</p>
					<p class="indentmetin">• Düşük ağırlıklı bebekler</p>
				
				<p class="normal2">D Vitamini</p>
				<p class="normal1">D vitamini eksikliği varsa insülin direnci artar. D vitamini düşükse ilave olarak alınmalıdır. </p>
				<p class="normal1">D vitaminine tıp dilinde kalsiferol adı verilir. D vitamininin D2 ve D3 olmak üzere iki tipi vardır. Yağda çözünen bir vitamin olan D vitamini ya besinlerle alınır ya da cildimizde güneş ışığının etkisi ile oluşur. Bitkilerde veya gıdalarda D2 vitamini vardır. Vücuda giren D vitamini karaciğer ve böbrekte değişime uğrayarak daha etkili bir kimyasal yapıya kavuşur. Kanımızda en fazla 25 OH D kimyasal yapısı şeklinde bulunur. Cildimizde güneşin etkisiyle oluşan D vitamininin fazlası güneş ışığı tarafından yok edilir. O nedenle fazla güneşte kalma nedeniyle D vitamini zehirlenmesi oluşmaz. </p>
				<p class="normal1">Kandaki kalsiyumun normal sınırlarda olmasını D vitamini ve paratiroid hormonu ayarlar. Boynumuzun ön tarafında bulunan tiroid bezinin arkasına yerleşmiş paratiroid bezlerinden salgılanan paratiroid hormonu ile D vitamininin etkili çalışması sonucunda kan kalsiyum düzeylerinde bozulma (azalma veya artma) olmaz. D vitamini, gıdalarla alınan kalsiyumun bağırsaklardan emilimini, kemiklerden kalsiyumun geri çekilmesini ve böbreklerden kalsiyumun tekrar geri emilmesini sağlayarak kan kalsiyumunu normal sınırlar içinde tutar. </p>
				<p class="normal2">D Vitamininin Görevleri</p>
				
					<p class="indentmetin">• Kandaki kalsiyum ve fosforun normal sınırlarda olmasını sağlar.</p>
					<p class="indentmetin">• Bağırsaklardan kalsiyum emilimini sağlar.</p>
					<p class="indentmetin">• Kemiklerin güçlü olmasını sağlar.</p>
					<p class="indentmetin">• Çocuklardaki raşitizm, erişkinlerde osteomalazi denen kemik hastalıklarının oluşmasını önler.</p>
					<p class="indentmetin">• Vücut direncini yani bağışıklık sistemini güçlendirir.</p>
					<p class="indentmetin">• Pankreas bezinden insülin hormonunun salgılanmasını düzenler.</p>
					<p class="indentmetin">• Damarlardaki kan basıncını yani tansiyonu düzenler ve tansiyon yüksekliğini azaltır.</p>
					<p class="indentmetin">• D vitamini, kemik ve diş dokusunun gelişimi için gereklidir. Bu yüzden çocuklarda ihtiyaç daha fazladır. Eksikliğinde diş ve kemikle ilgili bozukluklar meydana gelir. </p>
					<p class="indentmetin">• D vitamini bazı kanserlerin, otoimmün hastalıkların, kalp hastalıklarının, Tip 1 diyabetin ve tüberkulozun (verem) gelişmesini önler.</p>
					<p class="indentmetin">• D vitamini kaslara güç verir, eksikliğinde kas güçsüzlüğü ve ağrı olur. Atletlerin performansında D vitamini bu nedenle önemlidir. Yaşlılarda kasları güçlendirerek düşmeleri önler.</p>
					<p class="indentmetin">• Depresyon ve şizofreniden korur. </p>
				
				<p class="normal2">D Vitamini Hangi Kaynaklarda Bulunur?</p>
				<p class="normal1">Vücutta yeterli D vitamini olması için güneş ışığından yararlanılmalıdır.</p>
				<p class="normal1">D vitamini yağlı balıklarda (somon balığı, karides) ve balık yağında vardır. Yumurta sarısı, karaciğer, peynir, süt ve süt ürünlerinde de bulunur. </p>
				<p class="normal2">D Vitamini Yetmezliği</p>
				<p class="normal1">D vitamini yetmezliği halen çocuklarda ve erişkinlerde yaygındır. </p>
				<p class="normal1">D vitamini yetmezliği varsa besinlerle alınan kalsiyumun ancak yüzde 30’u bağırsaklardan emilebilir ve bu nedenle kan kalsiyum seviyesi düşer. </p>
				<p class="normal1">D vitamini eksikliği, bu vitaminin besinlerle az alınması veya az güneş görülmesi durumunda oluşur. Raşitizm ve osteomalazi D vitamini eksikliğinde ortaya çıkan kemik hastalıklarıdır. Çocukluk ve gelişme çağında D vitamini eksikliği varsa, kemiklerde raşitizm denen hastalık oluşur. Raşitizm hastalığında kemiklerde mineral eksikliği vardır. Bu nedenle kol ve bacak kemikleri eğrilir, bıngıldaklar geç kapanır ve kaburgalarda bozukluklar oluşur. Erişkinlerde ise D vitamini eksikliğinde osteomalazi denen kemik hastalığı oluşur. Bu hastalarda kemikteki mineraller kaybolur ve sonuçta kemik ağrıları gelişir. D vitamini eksikliğinde kaslarda güçsüzlük ve ağrı da meydana gelir. </p>
				<p class="normal1">Erişkinlerde D vitamini eksikliği oluşursa kanda kalsiyum düşmeye başlar ve vücut bu düşüklüğü önlemek için boynumuzda tiroid bezinin arkasında bulunan paratiroid bezlerinden paratiroid hormonunun salgısını artırır. Artan paratiroid hormonu kemiklerden kalsiyum çekerek kan kalsiyumunu yükseltir. Bu nedenle D vitamini eksikliği olan kişilerin kanlarında paratiroid hormon düzeyi yüksek çıkar. Demek ki kan kalsiyumunda hafif düşüklük ve paratiroid hormonunda hafif fazlalık D vitamini eksikliğinin belirtisidir. D vitamini eksikliğine bağlı olarak bazı kişilerde kaslarda ağrı ve güçsüzlük olabilir. </p>
				<p class="normal1">Otuz yaşına kadar olan insanların yüzde 30’unda D vitamini eksikliği vardır. Yaşlılıkta ve güneş görmeyen kişilerde eksiklik daha fazla saptanır. Şişman kişilerin çoğunda da D vitamini eksikliği oluşabilmektedir. Şişman kişilerde kandaki D vitamini yağ hücrelerinde birikir ve kullanılamaz. D vitamininin hafif eksikliklerinde osteoporoz dediğimiz kemik erimesi ortaya çıkar. Şiddetli eksikliğinde ise raşitizm ve osteomalazi hastalıkları ve kas güçsüzlüğü oluşur. Osteoporozda kemiklerde ağrı olmazken osteomalazide kemik ağrısı oluşur. Osteomalaziyi anlamak için sternum kemiğine (göğüste öndeki iman tahtası denen kemik) ve bacak kemiğine basılır. Ağrı varsa osteomalazi olabilir. Bu nedenle kemik ve kas ağrısı olanlarda D vitamini düzeyine bakmakta fayda vardır. </p>
				<p class="normal1">D vitamini az olan gebelerde preeklampsi denen hastalık daha fazla görülmektedir. D vitamini eksikliği olup olmadığını anlamak için kandaki 25 (OH) D düzeyi ölçülmelidir. Kanımızda dolaşan D vitamininin çoğu 25(OH) D şeklinde bulunmaktadır. Kandaki D vitamini 25 (OH) D düzeyi 20 ng/ml’den az ise D vitamini yetmezliği vardır. D vitamini azaldıkça kanda paratiroid hormonu artar. Ancak mağnezyum eksikliği varsa D vitamini eksikliğinde paratiroid hormonu yükselmez. Kandaki D vitamini düzeyi 20 ng/ml’den 32 ng/ml’ye çıkarılınca ince bağırsaklardan kalsiyum emiliminin yüzde 45-65 oranında arttığı saptanmıştır. Kandaki D vitamini 30 ng/ml’den fazlaysa yeterli D vitamini vardır, denir. Bu tanımlamaya göre dünyada 1 milyar insanda D vitamini eksikliği olduğu saptanmıştır. Menopozdaki kadınların yüzde 50’sinde D vitamini eksikliği vardır. Ülkemizde de çocuk ve genç erişkinlerin yüzde 30-50’sinde D vitamini eksikliği vardır. </p>
				<p class="normal1">Yılda bir defa kanda 25 (OH) D3 vitamin düzeyine bakmak, bazı hastalıklardan ve kemik erimesinden korunmak için çok önemlidir.</p>
				<p class="normal1">Kandaki 25 OH D vitamin düzeyi 10 ng/ml’den az ise, şiddetli D vitamini eksikliği vardır. D vitamini düzeyi devamlı olarak 10 ng/ml’nin altındaysa, önce kemiklerde ve kaslarda ağrı, sonra da kemik erimesi gelişir.</p>
				<p class="normal2">D Vitamininin Hastalıkları Önleyici Etkisi</p>
				
					<p class="indentmetin">• D vitamini eksikliği olan kişilerde prostat ve meme kanseri sıklığının arttığı saptanmıştır.</p>
					<p class="indentmetin">• D vitamini multipli skleroz denen bir sinir-beyin hastalığında bu hastalığa ait bazı komplikasyonları önler.</p>
					<p class="indentmetin">• D vitamini, şeker hastalığı gelişimini de önleyebilmektedir. 1 yaşından itibaren günde 2000 IU D vitamini alan çocuklarda Tip 1 şeker hastalığı görülme riski yüzde 80 azalmaktadır. Yeterli D vitamini alanlarda tansiyonda da düşme oluşur.</p>
					<p class="indentmetin">• D vitamini alanlarda başka hastalıklardan ölüm sıklığında azalma saptanmıştır. </p>
					<p class="indentmetin">• Yeterli D vitamini alanlarda ve kan seviyesi 50 ng/ml civarında olanlarda meme, kolon ve rektum kanserlerinin görülme sıklığı azalmıştır. </p>
					<p class="indentmetin">• D vitamininin kalp-damar hastalıklarından koruduğu da ortaya konmuştur. </p>
				
				<p class="normal2">D Vitaminini Ne Kadar Almalı?</p>
				<p class="normal1">50 yaşın üzerinde D vitamini alımı yetersizdir. 50 yaşına kadar günde 200 ünite, 50-70 yaş arası 400-600 ünite D vitamini alınmalıdır. Ancak yapılan çalışmalar yetersiz güneş ışığı alan çocuk ve erişkinlerin 800-1000 ünite D vitamini almaları gerektiğini ortaya koymuştur. Bu nedenle herkesin günlük 800 ünite D vitamini alması uygundur. </p>
				<p class="normal1">En kolay D vitamini alma yolu günde en az 15 dakika güneş ışığına maruz kalmaktır. Her gün el, yüz ve kolların 15 dakika güneş görmesi gerekir. Haftada 4-6 defa bu işlemi yapmak faydalıdır. Eğer bu mümkün değilse, en azından günlük 400 ünite D vitamini almak faydalı olur. Güneş görmeyen ülkelerde yaşayan insanlarda D vitamini vücutta daha az olduğundan multipl skleroz denilen hastalık daha çok görülür.</p>
				<p class="normal1">D vitamini eksik kişilerde vitamin D2’nin 50.000 ünitelik kapsülü 8 hafta süreyle, haftada bir verilir. Daha sonra her 2-4 haftada bir verilir. Diğer bir tedavi şekli ise her gün 1000 ünite D3 vitamini veya 3000 ünite D2 vitamini verilmesidir. </p>
				<p class="normal1">Yeterli D vitamini alım miktarı erişkinler için günlük 400 ünitedir. 70 yaşın üzerinde bu doz günde 800 ünite olmalı ve birlikte 1200 mg kalsiyum almalıdır. </p>
				<p class="normal2">D Vitamini Hangi İlaçlarla Birlikte Alınmamalıdır?</p>
				<p class="normal1">D vitamini aşağıdaki ilaçlarla birlikte alınmamalıdır. Bunlar D vitamininin emilimini bozar.</p>
				
					<p class="indentmetin">• Kolestiramin</p>
					<p class="indentmetin">• Orlistat (Xenical)</p>
				
				<p class="normal2">Kimler İlave D Vitamini Almalıdır?</p>
				
					<p class="indentmetin">• 50 yaşın üzerinde olanlar</p>
					<p class="indentmetin">• Güneş görmeyenler</p>
					<p class="indentmetin">• Bağırsaklardan yağ emiliminin bozuk olduğu hastalar</p>
					<p class="indentmetin">• Osteoporoz denilen kemik erimesi olanlar</p>
					<p class="indentmetin">• Crohn hastalığı denen bağırsak hastalığı olanlar</p>
					<p class="indentmetin">• Karaciğer hastalığı olanlar </p>
					<p class="indentmetin">• Mide ameliyatı geçirenler</p>
					<p class="indentmetin">• Kortizon ilacı kullananlar</p>
					<p class="indentmetin">• Alzheimer hastalığı olanlar</p>
					<p class="indentmetin">• <span class="ideitalik">Tegretol </span>ve benzeri epilepsi (sara) ilacı kullanan hastalar</p>
					<p class="indentmetin">• Mantar ilacı ketokonazol kullananlar</p>
					<p class="indentmetin">• Nefrotik sendrom denen böbrek hastalığı olanlar</p>
					<p class="indentmetin">• Hastanede veya evde uzun süre kalan ve güneş görmeyenlerde</p>
					<p class="indentmetin">• Böbrek yetmezliği olanlar</p>
				
				<p class="normal2">Aşırı D Vitamini Almanın Zararları Nelerdir?</p>
				<p class="normal1">D vitamini günde 1000 üniteden fazla alınmamalıdır. D vitamini aşırı alındığında aşağıda sıralanan zararlı etkiler oluşur:</p>
				
					<p class="indentmetin">• Bulantı</p>
					<p class="indentmetin">• Kusma</p>
					<p class="indentmetin">• İştah kaybı</p>
					<p class="indentmetin">• Kabızlık</p>
					<p class="indentmetin">• Halsizlik</p>
					<p class="indentmetin">• Kilo kaybı</p>
					<p class="indentmetin">• Kandaki kalsiyum düzeyinde artma </p>
				
				<p class="normal1"><span class="idebold">Posa İlaçları</span></p>
				<p class="normal1">Psilyum posası gibi besin destekleri posa içerir. Şeker düşmesi (reaktif hipoglisemi), kabızlık ve diyabet hastalarına faydalı olur.</p>
				</body>
</html>