<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_13">Karaciğer yağlanması</h1>
				<p class="normal1">Karaciğer yağlanması şişman kişilerde sıklıkla görülen bir durumdur. Karaciğer yağlanması, şişmanlık dışında şeker hastalığı olanlarda, kan yağları yüksek olanlarda ve tansiyon yüksekliği olan kişilerde sık görülmesine rağmen nedeni tam olarak bilinmemektedir. Tedavisi konusunda da tam bir açıklık yoktur.</p>
				<p class="normal1">Karaciğer yağlanması olan hastaların çoğunda basit yağlanma vardır. Bu hastalık genellikle iyi seyreder ve siroza dönüşmez. Ancak karaciğerde iltihaplanma yani yağlı hepatit varsa (ikinci dönem) siroz gelişebilir.</p>
				<p class="normal1">Erişkin yaştaki şişmanların yüzde 57-75’inde, çocuk şişmanların ise yüzde 23-50’sinde karaciğer yağlanması vardır.</p>
				<p class="normal1">Karaciğer yağlanması teşhisi konulan kişilerin çoğunda, herhangi bir şikâyet ve belirti yoktur. Bir kısmı ise yorgunluk, halsizlik ve karnın sağ tarafında dolgunluk hissederler. Karaciğer yağlanması olan kişilerin karaciğerlerinde büyüme ortaya çıkar.</p>
				<p class="normal1">Karaciğer yağlanması olan kişilerde AST (SGOT) ALT (SGPT), alkalen fosfataz ve GGT adı verilen karaciğer testlerinde yükselme olur. Bu testlerin yüksek çıkması o kişide karaciğerde hasar olduğunu gösterir.</p>
				<p class="normal1">Karaciğerde basit yağlanma olan hastaların yüzde 59’unda zaman içinde hastalıkta herhangi bir değişiklik olmazken, yüzde 13’ünde yağlanma kendiliğinden iyileşir. Bununla birlikte hastaların yüzde 28’inde ilerleme ve siroza doğru bir gidiş olabilir.</p>
				<p class="normal1">Karaciğer yağlanmasının tedavisi için kilo vermeli ve buna uygun bir diyet yapmalıdır. Karaciğer yağlanması ile birlikte şeker hastalığı ve kan yağlarında yükseklik varsa bu hastalıkların da tedavi edilmesi gerekir. Karaciğer yağlanması olan hastaların kilo verirken yavaş kilo vermeleri çok önemlidir. Hızlı kilo verenlerde karaciğer hastalığı kötüleşir. Çocukların haftada en fazla 500 gram, erişkinlerin ise haftada en fazla 1600 gram kilo vermesi gerekir. Tedavide doktorunuzun önereceği bazı ilaçlar kullanılabilir.</p>
				</body>
</html>