<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_11">Hamilelikte insülin direnci</h1>
				<p class="normal1">Doğan bebek 4 kg’dan fazlaysa ve hamilelikte fazla kilo alınıyorsa bu durum annede gizli şeker hastalığı yani insülin direncinin varlığının bir işareti olabilir.</p>
				<p class="normal1">İri bebek doğuran kadınlarda ileride şeker hastalığı riski fazladır. Bu nedenle belirli aralıklarla açlık ve tokluk şekeri, HbA1c veya şeker yükleme testi yaptırmalıdırlar.</p>
				<p class="normal1">Gebe kalmadan 6 ay önce açlık ve tokluk kan şekerinizi ölçtürün. Açlık kan şekeri 90 mg/dl ve altında, tokluk kan şekeri 2. saatte 120 mg/dl’nin altında olmalıdır.</p>
				<p class="normal1">Kilosu fazla olan anne adayları hamileliğin ilk ayında açlık ve tokluk şekerlerini yaptırmalıdır. Gebeliğin ilk ayında TSH, serbest T4 ve serbest T3 ve anti-TPO testlerini yaptırmak da çok önemlidir. Böylece tiroid yetmezliği erken saptanır.</p>
				<p class="normal1">Gebelik diyabeti kadında hiçbir belirti yapmadığından bütün gebeler mutlaka taranmalıdır. 50 gram şekerle yapılan tarama testi gebeliğin 24-28. haftasında yapılır. Günün herhangi bir saatinde 50 gram glukoz içilir ve bir saat sonra kan şekerine bakılır:</p>
				
					<p class="indentmetin">• 140 mg/dl ve fazla ise şeker hastalığı riski vardır ve bu kişilerde 100 gr’lık şeker yükleme testi yapılır. </p>
					<p class="indentmetin">• 140 mg/dl’nin altında çıkarsa şeker yok demektir.</p>
				
				<p class="normal1">Gebe bir kadında açlık kan şekeri 126 mg/dl’den fazla veya rastgele ölçülen kan şekeri 200 mg/dl’den fazla ise muhtemelen gebelik öncesi de şeker hastalığı vardır denebilir.</p>
				<p class="normal1">Gebelikte şeker hastalığı çıkan kadınlarda kan şekeri genellikle 24. haftada çıktığından çocuklarda anormallik olmaz. Çocuklarda anormallik ancak ilk 3 ayda kan şekeri yüksek ise olabilir. Gebelik öncesi şeker hastalığı varsa bu kadınlarda kan şekeri kontrolü büyük önem taşır.</p>
				<p class="normal1">Gebelikte oluşan şeker hastalığının riski çocuğun iri doğmasıdır. Anneden gelen kan şekeri fazla olunca bebeğin pankreası fazla insülin yapar ve bu da yağ oluşumunu artırarak babeğin iri olmasına neden olur.</p>
				<p class="normal1">Eğer bebek iriyse sezeryan yapmak gerekebilir. Bebekte doğumdan sonra kan şeker düşüklüğü olabilir. O nedenle bebeğin kan şekerini ölçmek gerekir. Ayrıca bu bebeklerde kan kalsiyum ve magnezyum seviyesi düşük olabileceğinden kontrolü gerekir. Bu nedenle kan şekerinin iyi kontrol edilmesi gerekir. Kan şekeri 60-120 mg/dl arasında tutulmalıdır; evinizde kan şeker ölçümlerini sık sık yapmalısınız.</p>
				<p class="normal1">Açlık, tokluk 1. saat ve tokluk 2. saat kan şekerleri ölçülmeli, ayrıca akşam yemek öncesi ve gece 22.30’da kan şekeri ölçülmelidir. Açlık kan şekeri &lt; 95 mg/dl, tokluk 1. saat kan şekeri &lt; 130 mg/dl, tokluk 2. saat kan şekeri &lt; 120 mg/dl olmalıdır.</p>
				<p class="normal2">Gebelikte Şekeri Yüksek Çıkma İhtimali Olan Kadınlar</p>
				<p class="normal1">Gebelikte şeker hastalığına yakalanma riski olan kadınlar şunlardır:</p>
				
					<p class="indentmetin">• Ailesinde şeker hastalığı olanlar</p>
					<p class="indentmetin">• Şişman veya kilolu kadınlar</p>
					<p class="indentmetin">• Önceki doğumda iri bebek (&gt;4 kg) doğuranlar</p>
					<p class="indentmetin">• Düşük yapanlar</p>
					<p class="indentmetin">• Gebe kaldığında yaşı 25’ten büyük olanlar</p>
					<p class="indentmetin">• Önceki gebeliğinde şekeri yükselenler</p>
					<p class="indentmetin">• İdrarda şeker çıkanlar</p>
					<p class="indentmetin">• Kanında çinko, selenyum, antioksidan vitamin düşüklüğü olan kadınlar</p>
				
				<p class="normal1">Yukarıda sayılan özellikler varsa gebeliğin ilk ayında şeker yükleme testi yapılmalıdır. Bu testte şeker hastalığı çıkmaz ise gebeliğin 20-24. haftasında tekrar şeker yükleme testi yapılmalıdır. </p>
				<p class="normal2">100 gram Glukozla Yapılan Yükleme Testi</p>
				<p class="normal1">100 gram glukozla yapılan şeker yükleme testinde aşağıdaki kriterlere bakılır:</p>
				
					<p class="indentmetin">• Açlık kan şekeri 95 mg/dl</p>
					<p class="indentmetin">• 1.saat kan şekeri 180 mg/dl</p>
					<p class="indentmetin">• 2.saat kan şekeri 155 mg/dl</p>
					<p class="indentmetin">• 3.saat kan şekeri 140 mg/dl</p>
				
				<p class="normal1">İki veya fazla değer (ölçüm) bu rakamlardan fazla ise gebelik şeker hastalığı vardır.</p>
				<p class="normal2">Gebede Şeker Yükselirse Beslenme ve Egzersiz</p>
				<p class="normal1">Egzersiz gebe diyabetlide büyük önem taşır. Gebe kadınların haftanın 4–5 günü yürüyüş yapmaları gerekir. Yürüyüş dışında aerobik egzersizler (merdiven çıkma, yüzme, step yapma, dans etme gibi) de her gün 45 dakika yapılmalıdır. Egzersiz kan şekerini düşürür.</p>
				<p class="normal1">Beslenmede sebze, tam tahıllar, kuru baklagiller, posalı gıdalar tercih edilmelidir. Zeytinyağı yenmeli, tam buğday ekmeği, yağsız yoğurt ve yağsız süt tüketilmelidir. Margarin yenmemelidir. Gebelikte karbonhidrat alımı sınırlanmalı ve karbonhidratlar total kalorinin yüzde 40’ından az olmalıdır. Bunu diyetisyeniniz ayarlayacaktır.</p>
				<p class="normal1">Tansiyon ölçümü ve takibi de önem taşır. Büyük tansiyon 14’ü, küçük tansiyon 9’u geçerse endokrin doktorunuza başvurunuz.</p>
				<p class="normal2">Doğum Sonrası</p>
				<p class="normal1">Annenin beslenmesi gebelikte olduğu gibi devam eder. Doğum olduğu gün ve ertesi günler kan şekeri ölçümü yapılmalıdır. Eğer doğum sonrası şeker normal ise doğumdan 1–2 ay sonra yine kan şekeri ölçümü yapılmalıdır. Gebeliğinde şekeri yükselen tüm kadınlarda daha sonraki yıllarda şeker hastalığı gelişme riski yüksektir. Bu nedenle bu kadınların düzenli egzersiz yapması ve kilo vermesi yanında sağlıklı beslenmeleri gerekir. Ayrıca 6 ayda bir açlık ve tokluk kan şekerlerini ölçmekte fayda vardır. Daha sonra tekrar hamile kalacaklarsa şeker hastalığı gelişme riski fazla olduğundan önceden endokrinoloji doktoruna başvurmaları gerekir.</p>
				</body>
</html>