<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_16">Zayıflamada hedefler</h1>
				<p class="normal1">Zayıflamak isteyen bir kişi için 3 hedef vardır:</p>
				
					<p class="indentmetin">1. Kilo kaybını sağlamak</p>
					<p class="indentmetin">2. Kilo kaybı sonrası ulaşılan kiloyu devam ettirmek</p>
					<p class="indentmetin">3. Kilo almayı önlemek</p>
			
				<p class="normal1">Görüldüğü gibi ilk amaç kilo vermektir. Ancak kilolu kişilerin çoğu bir süre sonra tekrar kilo aldığından, verilen kiloların tekrar alınmaması da kilo vermek kadar önemlidir. </p>
				<p class="normal1">Kilo vermeyi başarabilmiş 3 bin kilolu kişiye uygulanan bir ankette, bu kişilerin;</p>
				
					<p class="indentmetin">• Egzersiz yaptığı</p>
					<p class="indentmetin">• Daha az yediği (1400 kalori ve altında)</p>
					<p class="indentmetin">• Şeker ve tatlıları kestiği, az yağ ve çok meyve sebze yediği saptanmıştır. </p>
				
				<p class="normal1">O halde kilo vermenin en önemli unsurları, kalorisi düşük bir beslenme, egzersiz yapmak, tatlı ve şekerden uzak durmaktır. </p>
				<p class="normal2">İstekli Olmanın Önemi</p>
				<p class="normal1">Kilo vermeye istekli olmak ve kilo vermenin faydalarını bilmek zayıflamanın ilk kuralıdır. Zayıflamak isteyen kişinin yeme davranışını değiştirmesi, hareketli bir yaşam sürdürmesi gerektiğine ve egzersiz yapmanın faydalarına inanması gerekir. Diğer bir deyimle, kilolu bir kişi kilo vermeye beyin olarak hazır ve başarmak için kesin kararlı olmalıdır. Kilo verme programını takip edemeyecek kişiler ise hiç değilse daha fazla kilo almamaya yönelik önlemleri benimsemelidir. </p>
				<p class="normal2">Ne Kadar Kilo Vermeli?</p>
				<p class="normal1">Zayıflama eyleminin başlangıçtaki hedefi, 6–12 aylık bir zaman içinde, vücut ağırlığının yüzde 10-15’i oranında kilo vermektir. Diyette uygulayacağımız 500–1000 kilokalorilik bir eksik bize haftada 0.5-1.0 kg verdirir. Bu durumda hedefimiz, haftada 1 kg, ayda 4 kg vermek olmalıdır. Daha sonraki hedef ise, bu kiloyu korumak ve tekrar kilo almamaktır. </p>
				<p class="normal1">Zayıflayan kişilerin çoğu, kısa sürede yüzde 10 kilo kaybı sağlarlar. Ancak bunların üçte ikisi bir yıl içinde ve neredeyse tamamı 5 yıl içinde, tekrar kilo alırlar. Bunun nedeni beslenme alışkanlığını ve yaşam tarzı değişikliğini bırakmalarıdır. Bu nedenle diyet (Gİ tipi beslenme) ve egzersiz, yaşam biçimi haline getirilerek ömür boyu sürdürülmelidir.</p>
				<p class="normal2">Kilo Vermenin Faydaları</p>
				<p class="normal1">Fazla kilolu bir kişinin kilo vermesi hastalıklara yakalanma riskini büyük ölçüde azaltır. </p>
				<p class="normal1">10 kg’lık kilo kaybıyla ölüm riski yüzde 20’den fazla azalmaktadır. Verilen her 1 kg ile büyük ve küçük tansiyonda 0.1 mmHg azalma olmaktadır. Şeker hastalığı varsa 10 kg zayıflayınca açlık kan şekerinde yüzde 50 oranında azalma olmaktadır. </p>
				<p class="normal1">1 kg zayıflamakla kandaki toplam kolesterol düzeyinde 2.28 mg/dl, LDL-kolesterolde 0.91 mg/dl ve trigliserid denen bir başka yağ türünde 1.54 mg/dl düşme olmaktadır. </p>
				<p class="normal1">Kilo verildiğinde, kan dolaşımında bulunan ve kalp hastalığına neden olan C-reaktif protein (CRP) adı verilen iltihap yapıcı proteinlerde ve kan pıhtılaşmasını artırarak kalp krizine neden olan proteinlerde ciddi azalmalar olur.</p>
				<p class="normal1">Görüldüğü gibi, kilo vermek tansiyonu düzeltmekte, yüksek olan kan yağlarını ve şekerini düşürmektedir. O halde zayıflamanın bu faydalarından yararlanmak için sağlıklı beslenme ve spor ile fazla kiloları vermek için uğraşmalıyız. </p>
				<p class="normal2">Hızlı Kilo Vermek İyi Değil</p>
				<p class="normal1">Hızlı kilo verenlerde, safra kesesinde taş oluşum riski artabilir ve kandaki ürik asit düzeylerinde yükselme olabilir. Bu nedenle kan ürik asit düzeyleri ölçülmeli ve safra kesesi ultrasonu yapılmalıdır. Artan ürik asit düzeyinin böbrek taşı yapmasını engellemek için kilo verirken günde en az 2 litre su içilmelidir.</p>
				<p class="normal1">Bayanlarda hızlı kilo verme adet bozukluğu ve hatta adetlerin kesilmesine neden olabilir. Bu nedenle, fazla kiloları yavaş yavaş vermek daha faydalıdır.</p>
				<p class="normal1">Kısa zamanda fazla kilo verenlerde saç dökülmesi, halsizlik ve bitkinlik de görülebilir. Kandaki potasyum ve sodyum düzeylerinde oluşacak değişiklikler kalp atım bozukluklarına neden olabilmektedir. </p>
				<p class="normal2">Zayıflamak İçin Ne Yapmalı?</p>
				<p class="normal1">Zayıflamak için 3 araç vardır:</p>
				
					<p class="indentmetin">1. Davranış veya yaşam tarzı değişikliği</p>
					<p class="indentmetin">2. İnsülin Direnci Diyeti (Glisemik İndeks Diyeti)</p>
					<p class="indentmetin">3. Egzersiz</p>
				
				<p class="normal1">Beslenme değişikliğinden itibaren düzenli olarak ağırlığınızı ve bel çevrenizi ölçerek kaydediniz. </p>
				</body>
</html>