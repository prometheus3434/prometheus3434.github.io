<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_9">İnsülin direnci diyeti ile şeker hastalığını önleyin</h1>
				<p class="normal1">İnsülin kandaki şekeri hücrelere sokan bir hormondur. Yokluğunda şeker hastalığı gelişir. Ancak insülinin fazla olması da zararlıdır. Pankreas bezinden salgılanan insülin hormonu gıda yendikçe salgılanır. Karbonhidratlar insülin salgısını en fazla artıran gıdalardır. Yüksek glisemik indeksli (Gİ), yani kan şekerini fazla yükselten karbonhidratlar yenince çok insülin salgılanırken düşük Gİ’li karbonhidratlar yenince az insülin salgılanır. İnsülinin kanda artmasına hiperinsülinemi denir. Yüksek GI’li karbonhidratlar aylar ve yıllar boyunca yenmeye devam ederse pankreas bezinden salgılanan insülin hep yüksek olur ve artık insülin görev yapmamaya başlar ki buna insülin direnci denir. Bir sonraki adım şeker hastalığının gelişmesidir. </p>
				<p class="normal1">Harvard Üniversitesi’nde yapılan geniş kapsamlı gözlemsel çalışmalar uzun dönem yüksek glisemik yüklü yiyeceklerin tüketilmesinin tip 2 diyabet ve kalp hastalığı gelişimi için ciddi risk olduğunu göstermişitir. </p>
				<p class="normal1">Avrupa’da 31 merkezde 3000’den fazla Tip 1 şeker hastasının katıldığı EURODIAB (Avrupa ve Diyabet) çalışmasında yiyeceklerin Gİ değerlerine bakılarak yapılan beslenmenin HbA1c değerini, yani kan şekeri ayarını sağladığı gösterilmiştir. Ayrıca çalışmaya kuzey, doğu ve batı bölgelerinden katılan merkezlerde, düşük Gİ’li diyet tüketen hastaların iyi kolesterol denilen HDL kolesterol değerleri daha yüksek bulunmuştur</p>
				<p class="normal1">Beslenmemizi iyi yaparsak ve insülin direnci diyeti uygularsak şeker hastalığı gelişimini önleyebiliriz. Şeker hastalığını önlemek için şu önlemler alınmalıdır:</p>
				
					<p class="indentmetin">• Fazla kilolar mutlaka verilmelidir. Fazla kilolar şeker hastalığına neden olmaktadır.</p>
					<p class="indentmetin">• Yemeklerde yağ miktarı azaltılmalıdır.</p>
					<p class="indentmetin">• Tereyağı, margarin, don yağı, iç yağı yememeli ve yağlı süt içiminden kaçınmalıdır. Bunların yerine sıvı yağlar yenmelidir. </p>
					<p class="indentmetin">• Posalı gıdaların yani sebze ve meyvelerin tüketimi artırılmalıdır.</p>
					<p class="indentmetin">• Düşük glisemik indeksli (kan şekerini az yükselten) gıdalar yenmeli, yüksek glisemik indeksli gıdalar yenmemeli veya az yenmelidir. </p>
					<p class="indentmetin">• Her gün 30 dakika egzersiz veya yürüyüş yapılmalıdır.</p>
					<p class="indentmetin">• Vücudu hastalıklardan koruyan ve antioksidan denilen C vitamini, A vitamini, selenyum ve E vitamini içeren gıdaları bol tüketmelidir. Antioksidanlar şeker hastalığı gelişimini engellemektedir.</p>
				
				</body>
</html>