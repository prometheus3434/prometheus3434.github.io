<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>NATUREL ZAYIFLAMA</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:c8f50c40-c47f-43de-880d-05bfb3e3cce7"/></head>
	<body class="calibre">
<h1 class="h1baslik" id="calibre_toc_26">İnsülin direnci için kullanılan ilaçlar</h1>
				<p class="normal1">Metformin, Pioglitazon, alfa-glukozidaz inhibitörleri (acarboz) gibi ilaçlar doktor önerisine göre insülin direnci için kullanılır. Kendiniz kullanmayınız. Mutlaka endokrin doktorunuza danışınız. </p>
				<p class="normal2">Metformin</p>
				<p class="normal1">İnsülin direncini azaltır. Alındıktan sonra bağırsak ve karaciğerde etki eder. Karaciğerde şeker yapımını azaltır. Kaslarda insülinin etkisini artırır. Metformin kullananlarda kiloda hafif derecede azalma olur, ancak kan yağları ve tansiyona etkisi çok azdır. Karaciğer, böbrek ve kalp yetmezliği olanlar kullanmamalıdır. Bu ilaç kullanılmaya başlandığında bazı kişilerde midede rahatsızlık, bulantı, ishal ve gaz gibi şikâyetler olabilirse de bu şikayetler çoğu kişide bir hafta sonra kaybolur. Metformin tok karna yemekten hemen sonra alınır.</p>
				<p class="normal1">Çok içki içiyorsanız metformin zararlı olabilir. Böbrek hastalığınız varsa metformin kullanmayınız. </p>
				<p class="normal2">Alfa-Glukozidaz İnhibitörleri (Acarboz)</p>
				<p class="normal1">Piyasada kimyasal ismi acarboz olarak satılan ilaçlardır. Bu ilaçlar bağırsaklarda nişasta ve karbonhidratların parçalanmasını engeller. Böylece yemekle alınan karbonhidratların emilimi gecikir. Tokluk kan şekeri fazla yükselmez ve kan şekerinde düşme olmaz. Acarboz yemeğin ilk lokması ile veya yemekten 5 dakika önce alınır. Acarboz, sofra şekeri gibi basit şekerlerin emilimini engellemez. Buna karşılık kompleks karbonhidratlar denilen gıdaların emilimini geciktirir. Hastalarda başlangıçta gaz, şişkinlik ve bazen ishal yapabilir. Bunu önlemek için düşük dozda başlanması gerekir. Bağırsak hastalığınız varsa veya bağırsak ameliyatı olmuşsanız almamak gerekir. </p>
				<p class="normal2">Roziglitazon ve Pioglitazon</p>
				<p class="normal1">Pioglitazon günde 1 defa, roziglitazon günde 1 veya 2 defa alınır. Bu ilaçlar yemekle birlikte veya aç karna alınabilir. Yağ dokusunu etkileyerek insülinin daha etkili çalışmasını sağlayan ilaçlardır. Bu sayede insülin direnci azalır. Etkileri genellikle birkaç hafta içinde ortaya çıkar. Yağların karından cilt altına doğru gitmesini sağlar. Bu ilaçlar karaciğer testleri (SGOT, SGPT gibi) normalin 2.5 katı yüksek olan hastalarda kullanılamaz. Tek sakıncası hafif kilo alımı olmasıdır. Kalp yetmezliği olan hastalarda dikkatli kullanılmalıdır. </p>
			<div class="calibre1" id="calibre_pb_47"/></body>
</html>