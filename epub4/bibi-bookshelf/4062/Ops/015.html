<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title>Milyonluk Miras</title>
</head>
<body>
<h2 class="h21"><a id="a22"></a>Milyonluk Miras</h2>
<p class="p8">KİEN, kâğıdı kapısının önünde buldu. Âdeti her şeyi okumak olduğu için onu da okudu; yazı masasının başına geçtiğinde kâğıdı unutmuştu. Ansızın bir ses: &ldquo;İşte döndüm!&rdquo; dedi. Arkasında duran Therese, kurulmuş gibi konuşmaya başlamıştı.</p>
<p class="p8">&ldquo;Gerçekten de büyük bir miras bu! Üç ev ötede bir noter var. Böyle bir miras savsaklanmaya gelir mi? Vasiyetname kirlenebilir. Bugün günlerden pazar. Yarın ise pazartesi. Notere birkaç kuruş vermek gerek. Yoksa her şeyi yanlış yapar. Fazla vermeye gerek yok. Paraya yazık. Bayat ekmekler evde küflenip duruyor. Herkes güvercin olabilir, bu bir sanat değil. Ama yiyecek tek lokmaları yok. Askerler en güzel marşları çalıyorlar. Hem yürümek, hem de hiçbir şeyi gözden kaçırmamak için hiç kuşkusuz olağanüstü bir insan olmak gerek. Peki ya bando şefi kime baktı hep? Bunu öyle önüme gelene söylemem. İnsanlar şakadan anlamıyorlar çünkü. 1.265.000. Bay Grob&rsquo;un gözleri faltaşı gibi açılacak. Zaten onun gözleri her zaman iri ve güzel. Bütün kadınlar ondan hoşlanıyor. Peki ya ben, ben de kadın değil miyim? Herkes güzel olabilir. Ama ben, serveti olan ilk kadınım...&rdquo;</p>
<p class="p8">Therese zaferinden emin ve henüz askerî müzikle bando şefinin yarattıkları heyecanın etkisi altında girmişti içeri. Bugün her şey güzeldi. Her gün böyle olmalıydı aslında. Şimdi Therese konuşmak istiyordu. Parmağıyla 1.265.000) sayısını duvara yazılı ve eliyle eteğinin cebindeki kitaplığa pat pat vurdu. Kim bilir neydi değeri bu kitaplığın. Belki de sanılanın iki katıydı. Anahtar tomarı şakırdadı. Therese bugün konuşurken yanaklarını daha çok şişiriyor, daha bir ağız dolusu konuşuyordu. Bir hafta boyunca susmuş olduğundan, hiç ara vermeksizin konuşuyordu. Esrikliği içerisinde gizli ve en gizli düşüncelerini açığa vuruyordu. Erişilebilecek her şeyi elde etmiş olduğundan kuşku duymuyordu; azimli ve kararlı bir insandı. Konuşmayı bir saat boyunca sürdürdü. Karşısındakinin kim olduğunu unutmuştu. Geride kalan günlerde, karşısındakinin yüzünde beliren her hareketten nasıl doğal dışı korkulara kapıldığını unutmuştu. Bir insandı Kien, her şeyin anlatılabileceği bir insan ve şimdi Therese böyle birini gereksiniyordu. Bugün karşılaşmış olduğu ya da kafasından geçirdiği en ufak ayrıntıyı bile ortaya döküyordu.</p>
<p class="p8">Kien, baskına uğradığını seziyordu, alışılmadık bir şeyler olmuştu. Bir hafta boyunca örnek biçimde davranmıştı Therese. Şimdi ansızın kocasını bu denli kaba biçimde rahatsız etmesinin özel bir nedeni olduğu belliydi. Konuşması karışık, biraz saldırgandı ve kadının mutlu olduğunu gösteriyordu. Kien, onu anlamaya çalıştı; sonunda durumu yavaş yavaş kavradı:</p>
<p class="p8">Her zaman rastlanamayacak türden, ilginç biri, Therese&rsquo;ye bir milyonluk miras bırakmıştı; büyük bir olasılıkla Therese&rsquo;nin akrabasıydı, zengin olmasına karşın mesleği bando şefliğiydi ve salt bu yüzden ilginç biri olduğu kuşkusuzdu. Herhalde Therese&rsquo;ye çok değer veren biriydi, yoksa onu mirasçı yapmazdı. Kadın, bu milyonluk mirasla bir mobilya işi kurmak istiyordu; mutlu olmayı henüz, bugün öğrenmiş, şükran borcunu yerine getirmek için hemen kiliseye koşmuştu; sonra oradaki bir resimde Hazreti İsa&rsquo;yı ölen akrabası sanmıştı. (Yanılsamalara yol açabilen şükran duyguları!) Katedralde, güvercinleri sürekli besleyeceğine yemin etmişti. Güvercinlere evdeki bayat ve küflenmiş ekmeklerden verilmesine karşıydı. Güvercinler de insanlar gibiydi (neden olmasınlardı!); Therese ertesi günü kocasıyla birlikle notere gidip, vasiyetnameyi göstermek istiyordu. Büyük bir miras söz konusu olduğundan, noterin yüksek bir ücret istemesinden korkuyor ve bundan ötürü ücretin başlangıçla kararlaştırılmasını yeğliyordu. Milyonluk bir miras bile tutumluluğunu ve evi çekip çeviren bir insan olma özelliğini yitirmesine yol açmıyordu!</p>
<p class="p8">Peki ama gerçekten büyük müydü miras? 1.265.000 &mdash; ne eder bu? Kitaplığın değeri ile karşılaştıralım bakalım bir kez! Kitaplığının tümü, 600.000 altın krona yakın, gülünç bir miktar tutmuştu. Babasından kendisine 600.000 altın kron kalmıştı; bu mirasın küçük bir bölümü, bugün henüz elindeydi. Peki Therese ne yapmak istiyordu kendisine kalan mirasla? Bir mobilya işi kurmak mı? Saçma. Bu parayla kitaplığı büyütme olanağı vardı. Komşudan bitişik daireyi de satın alıp, aradaki duvarı yıktırırdı. O zaman kitaplık için dört yeni oda kazanmış olurdu. Komşu dairedeki pencereleri de ördürtür ve şimdiki kitaplıkta olduğu gibi, odaların tavan camlarından ışık almasını sağlayabilirdi. Sekiz odaya rahatlıkla 60.000 cilt sığardı. İhtiyar Silzinger&rsquo;in kitaplığı bir süre önce satışa çıkarılmıştı; açık artırma herhalde henüz yapılmamıştı; bu kitaplıkta 22.000 cilt vardı. Kendi kitaplığıyla boy ölçüşemezdi hiç kuşkusuz ama, içinde bazı çok değerli parçalar bulunuyordu. Kien, mirastan yuvarlak hesap bir milyonu kitaplık için ayırdı; gerisiyle Therese ne isterse yapabilirdi. Kalan, belki bir mobilya işi kurmaya yeterdi; kendisi anlamazdı böyle şeylerden, ayrıca para ve iş gibi konularla ilgilenmek de istemiyordu. Silzinger&rsquo;in kitaplığının açık arttırması yapılmış mıydı, yapılmamış mıydı, bunu öğrenmeliydi şimdi. Yapılmışsa, elinden önemli bir şey kaçırmış sayılabilirdi. Bilime aşırı ölçüde gömülüp kalıyordu. Bu yüzden de bilimsel çalışma için varlığı kesinlikle gerekli araçlardan yoksun kılıyordu kendini. Borsa spekülasyoncusu için kurları bilmek ne denli gerekliyse, bir bilginin kitap piyasasındaki gelişmeleri izlemesi de o ölçüde zorunluydu.</p>
<p class="p8">Kitaplığın dört odadan sekiz odaya çıkarılması. Gerçekten iyi bir gelişme bu. İnsan geliştirmeli kendini. Demir atıp durmak olmaz. Kırk yaş, yaş bile sayılmaz henüz. Kendini emekliye ayırabilir mi kırk yaşında bir insan? Büyük çaptaki son kitap alımının üzerinden iki yıl geçti. İnsan, böyle böyle paslanır. Dünyada başka kitaplıklar da var. Gelgelelim yoksulluk, iğrenç bir şey. Şanslıyım ki Therese beni seviyor. Ona bu denli kaba davrandığım için. Bay Grob diyor bana.<a id="a23"></a><a href="notes.html#a81"><span class="t16">{†††}</span></a> Gözlerimi güzel buluyor. Bütün kadınların benden hoşlandıklarına inanıyor. Ona gerçekten kaba davranıyorum. Eğer beni sevmeseydi, mirası kendine saklardı. Karılarının parasıyla geçinen erkekler de var. İğrenç bir şey. Böyle yapmaktansa, kendimi öldürmeyi yeğlerim. Ama kitaplık için istediğini yapabilir, buna bir itirazım yok. Kitapların gıda gideri var mıdır? Hayır. Evin kirasını ben ödüyorum. Ancak yemek ve ev için para vermeyen erkek, karısının parasıyla geçiniyor sayılır. Yandaki dairenin kirasını da ben ödeyeceğim, Karım, aptal ve cahil bir insan, ama ölen bir yakını var. Duygusuzluk mu benimkisi? Ama neden öyle olsun? Bu akrabayı tanımıyorum. Arkasından acımak, ikiyüzlülükten başka bir şey olmaz, ölümü bir felaket değil; daha derin bir anlam taşıyor. Her insanın, isterse bir an için olsun, doldurduğu bir yer vardır. Bu insanın yeri de, kendi ölümüydü. Şimdi öldü. Hiçbir acıma duygusu, onu geri getiremez. Ne tuhaf bir rastlantı! Bu zengin varis, başka yere değil de benim evime işlerime bakmak üzere yerleşiyor! Sekiz yıl süreyle sessiz sedasız görevini yerine getiriyor, ansızın milyonluk bir mirasın eşiğine geliyor ve ben de o anda tutup onunla evleniyorum. Beni ne kadar sevdiğini öğrenmemin hemen ardından, akrabası olan zengin bando şefi de son nefesini veriyor! Bir anda geliveren, mutlu bir felaket. Geçirdiğim hastalık, yaşamımda bir dönüm noktası, bugüne değin içinde yaşadığım güç koşullardan ve o insanı boğacak kadar küçük kitaplıktan bir kurtuluştu.</p>
<p class="p8">İnsanın Ay&rsquo;da ya da Yeryüzü&rsquo;nde doğması arasında bir ayrım yok mudur? Ve örneğin Ay, Dünya&rsquo;nın yalnızca yarısı büyüklükteyse &mdash; o zaman maddenin toplamından daha da önemli bir şeyler söz konusudur, aradaki büyüklük farkı, ayrıntılar arasında da büyük farklar yaratır. Otuz bin yeni kitap! Her biri yeni düşüncelerin, yeni çalışmaların beşiği olabilecek otuz bin kitap! Şu anda içinde yaşanılan koşullar açısından ne denli büyük bir devrim!</p>
<p class="p8">Kien, o güne değin yandaşı olduğu ve tutucu bir yapı taşıyan evrim kuramından o anda koparak, kitaplarını dalgalandıra dalgalandıra devrimcilerin safına geçti. Her ilerleme, ani değişimlerin gerçekleşebilmesi koşuluna bağlıdır. Buna ilişkin kanıtlar, tüm evrimcilerin sisteminde olduğu gibi, o güne değin gözden saklanmış, incir yapraklarının altına gizlenmiş konumda olan kanıtlar, Kien&rsquo;in bilincinde hemen gün ışığına çıktı. Kültürlü bir insan, gereksindiği her şeyi elinin altında bulundurur. Kültürlü bir insanın ruhu, eksiksiz bir cephaneliktir. Ama anılan insanlar &mdash;kültürlü olmaları nedeniyle&mdash; bu cephaneliği kullanma gözüpekliğini ender gösterdiklerinden, bu durum pek anlaşılmaz.</p>
<p class="p8">Therese&rsquo;nin neşe ve tutkuyla salıverdiği bir sözcük, Kien&rsquo;i yine gerçeklerin dünyasına çekiverdi. &ldquo;Çeyiz!&rdquo; dediğini duymuştu Therese&rsquo;nin; bu parolayı büyük bir şükran duygusuyla hemen kabullendi. Bu tarihsel anda gereksindiği her şey, onun çağırmasına ve istemesine gerek kalmaksızın ayaklarının dibine yığılıyordu. Ailesinde yüzyıllar boyunca sevilmiş ve uygulanmış olan kapitalist eğilim, sanki yirmi beş yıl süren bir savaş sonucunda hiç yenik düşmemişçesine, olağanüstü bir güçle yeniden başkaldırdı. Therese&rsquo;nin aşkı, başka deyişle kapısının eşiğindeki cenneti ayakta tutan bu sütun, şimdi ona bir çeyiz, bir drahoma getiriyordu. Bu çeyizi aşağı görmemek ve elinin tersiyle ilmemek, Kien&rsquo;in hakkıydı. Evlendiklerinde Therese, yoksul bir kızdı ve Kien, onun bir ayağı çukurda bir zengin akrabasının varlığını hiç bilmiyordu; bu durumda Therese ile evlenmekle, dürüst tutumunu yeterince kanıtlamıştı. Arada sırada &mdash;çok sık olmamak koşuluyla&mdash; yeniden düzenlenen kitaplığın sekiz salonundan şöyle çabucak bir geçivermek, hiç kuşkusuz Therese&rsquo;yi mutlu kılacaktı. Ve bu görkemli yapıtın oluşmasına akrabalarından birinin katkıda bulunduğunu bilmesi, ona kuramadığı mobilya işinin acısını unutturacaktı.</p>
<p class="p8">Kien, devriminin bu denli doğal biçimde gerçekleşmesinin verdiği sevinçle uzun parmaklarını birbirine sürttü. Karşısına dikilen tek bir kuramsal duvar bile yoktu şimdi. Uygulamada var olan ve komşu daireyi kendisininkinden ayıran duvar ise yıkılacaktı. Komşularla görüşmelere derhal başlanması gerekiyordu. Duvarcı ustası Putz&rsquo;a haber verilmeliydi. Adam, hemen yarın başlamalıydı çalışmaya. Sonra vasiyetname de hemen denetlenmeli, noterle bugünden ilişki kurulmalıydı. Bu arada Silzinger kitaplığının açık artırmasını da unutmamak gerekiyordu. Kapıcı hemen birkaç yere birden gönderilecekti.</p>
<p class="p8">Kien, öne doğru bir adım atarak: &ldquo;Kapıcıyı çağır buraya!&rdquo; buyruğunu verdi.</p>
<p class="p8">Therese, konuşmasında yine küflü ekmeklerle aç güvercinlere dönmüştü. Tutumluluk duygularını örseleyen bu saçmalığı bir kez daha vurguladıktan sonra, öfkesini daha iyi dile getirebilmek için &ldquo;Bir bu eksikti!&rdquo; diye ekledi.</p>
<p class="p8">Ama Kien, itiraz kabul edebilecek durumda değildi. &ldquo;Kapıcıyı çağır buraya! Çabuk!&rdquo;</p>
<p class="p8">Therese, aldığı bahşişlerden ötürü kapıcıya zaten çok öfkeliydi. &ldquo;Kapıcının ne işi var burada? Ona beş para yok?</p>
<p class="p8">&ldquo;O konuda karan ben veririm. Bu evin reisi benim.&rdquo; Kien, bunu zorunlu olduğu için değil, karşı çıkılması olanaksız istencini Therese&rsquo;ye hissettirmeyi yararlı bulduğu için söylemişti.</p>
<p class="p8">&mdash; Özür dilerim ama, para benim</p>
<p class="p8">Kien, içinden beklemişti bu yanıtı. Karısı terbiyeden nasibi olmayan, cahil bir insandı ve hep öyle kalacaktı. Yaptığı planlar açısından onuru elverdiği ölçüde, geri çekildi.</p>
<p class="p8">&mdash; Tersini ileri süren yok. Ama kapıcı buraya gelmeli, birkaç yere göndermemiz gerekiyor.</p>
<p class="p8">&mdash; Paraya yazık. Zaten neredeyse bir servet alıyor bu evden.</p>
<p class="p8">&mdash; Heyecanlanma! Bir milyon nasılsa bize kalacak!</p>
<p class="p8">Therese kuşkulanmıştı. Adamın niyeti bozuktu, yine bir şeyler koparmak istiyordu. Onun yüzünden zaten iki bin şilin yitirmişti.</p>
<p class="p8">&ldquo;Peki ya 265.000?&rdquo; Bu sayıyı söylerken, anlamlı bakışlarla tek tek her rakamı vurgulamıştı.</p>
<p class="p8">Şimdi sıra, kısa yoldan ve kesin biçimde Therese&rsquo;nin gönlünü kazanmaya gelmişti. &ldquo;İki yüz altmış beş bin senin.&rdquo; Kien, zayıf yüzüne ensesi kalın bir eli açık kişi maskesi geçirmişti; bir bağışta bulunuyordu Therese&rsquo;ye; bu bağış için Therese&rsquo;nin edeceği teşekkürü de, daha kadının ağzından çıkmadan ve memnuniyetle kabul etmişti.</p>
<p class="p8">Therese&rsquo;ye gelince, terlemeye başlamıştı. </p>
<p class="p8">&mdash; Hepsi benim!</p>
<p class="p8">Neden gerek duyuyordu bunu sürekli olarak yinelemeye? Kien, sabırsızlığını resmiyet perdesinin ardına gizledi. </p>
<p class="p8">&mdash; Taleplerine itiraz eden olmadığını daha Önce belirtmiştim. Şimdi konumuz bu değil.</p>
<p class="p8">&mdash; Onu ben de biliyorum. Kâğıtla yazılı olan neyse, odur.</p>
<p class="p8">&mdash; Şu miras meselesini birlikle çözümlemeliyiz.</p>
<p class="p8">&mdash; Peki ama bundan size ne?</p>
<p class="p8">&mdash; Ben sana her türlü yardım önerisinde bulunuyorum.</p>
<p class="p8">&mdash; Dilenmeyi herkes bilir, önce parayı indirmek, ardından da dilenmek, yakışık almaz böyle şey!</p>
<p class="p8">&mdash; Ben seni aldatmaya kalkışmalarından korkuyorum.</p>
<p class="p8">&mdash; Tuhaf doğrusu!</p>
<p class="p8">&mdash; Milyonluk miraslar söz konusu olduğunda, genellikle düzmece akrabalar çıkıverir ansızın ortaya.</p>
<p class="p8">&mdash; Kocadan başka kimse yok.</p>
<p class="p8">&mdash; Peki karısı, çocukları falan yok mu?</p>
<p class="p8">&mdash; Şaka mı ediyorsunuz?</p>
<p class="p8">&mdash; Gerçekten büyük şans!&rdquo;</p>
<p class="p8">Şans mı demişti? Yine şaşkın dönmüştü Therese. Adam daha ölmeden parasını veriyordu. Neresindeydi bunun şans? Kien konuşmaya başladığından bu yana Therese kocasının kendisini aldatmak istediğinden emindi. Bu nedenle, yüz başlı bir cehennem zebanisi gibi, söylenen her sözcüğe dikkat ediyordu. Sert ve yanlış anlaşılması olanaksız biçimde yanıt vermeye çalışıyordu. Çünkü karşısındakinin söyleyeceği tek bir sözcükle her şeyi yitirebilirdi. Çok okumuş bir adamdı kocası. Therese için hem karşı taraf, hem de karşı tarafın avukatıydı. Therese, yeni ele geçirdiği servetini korumak için geliştirdiği kendi güçleri karşısında korkuya kapılmıştı. Kendini bir başka insan yerine koyabilmeyi ansızın başarmıştı. Kien&rsquo;in vasiyetnamesinin Kien için bir şans olmadığını seziyordu. Bundan ötürü de Kien&rsquo;in sözlerinin ardında yepyeni bir tuzak arıyordu. Kocasının ondan sakladığı bir şey vardı. Neyi saklardı insan? Hiç kuşkusuz parayı. Kocası, verdiğinden daha fazlasına sahipti. Kaçırılmış olan üçüncü sıfır, Therese&rsquo;nin avucunu yakıyordu. Kolunu ani bir sancı saplanmış gibi kaldırdı. Şu anda masaya koşup vasiyetnamenin başına çökmeyi ve eksik sıfırı güçlü bir şamar gibi yerine oturtabilmeyi ne kadar isterdi! Ama şimdi neyin söz konusu olduğunu bildiği için kendini tutuyordu. Bütün bunlar açgözlü olmadığı için gelmişti başına. Neden yapmıştı bu aptallığı? Tokgözlülük, aptallıktan başka bir şey değildi. Ama şimdi aklı yine başına gelmişti. Bulmalıydı. Nereye saklamıştı acaba paranın gerisini? Kocasını kuşkulandırmadan sormaya çalışacaktı. O tanıdık gülümsemesi, tüm genişliği ve kötülüğüyle dudaklarında belirmişti.</p>
<p class="p8">&ldquo;Peki ya geri kalanı ne olacak?&rdquo; Böylece kurnazlığının doruğuna tırmanmıştı. Geri kalan paranın nereye saklandığını sormuyordu. Sorsa, yanıt alamazdı çünkü, önce kocasının ağzından paranın gerisinin de bulunduğunu almak gerekiyordu.</p>
<p class="p8">Kien, şükran ve sevgi dolu bakışlarını karısına dikmişti. Demek ki kadının direnişi, salt görünüştü. Ama Kien, bunun böyle olduğunu zaten hep tahmin etmişti. Karısının bir milyonu, yani mirasın ana bölümünü geri kalan diye nitelendirmesi, gerçekten büyük incelikti. Kabalıktan sevgiye bu tür bir geçiş, herhalde Therese&rsquo;nin sınıfından kişilere özgü bir özellikti. Şimdi kendini karısının yerine koymuş, öyle düşünüyordu. Kocasının bağlılığını bildirecek açıklama, kim bilir kaç kez dilinin ucuna dek gelmiş, ama söyleyeceklerinin etkisini güçlendirmek için uzun süre susmuştu. Kaba saba, ama sadık bir insandı. Şimdi karısını eskiden olduğundan daha iyi anlamaya başlamıştı. Ne yazık ki yaşlıydı ve bu kadından bir insan yaratmak için vakit artık çok geçti. Ama şimdiye kadarki hafifliklerine de bundan böyle izin vermemek gerekiyordu. Eğilimin hangi türü olursa olsun, buradan başlardı. Bu düşüncelerden sonra Therese&rsquo;ye duyduğu şükranla, yeni kitaplara duymuş olduğu aşkın izleri yüzünden silinip gitti. Sert bir ifade takınarak, sanki hakarete uğramış gibi homurdandı: &ldquo;Geri kalanıyla kitaplığımı büyüteceğim.&rdquo;</p>
<p class="p8">Therese, aynı zamanda hem korku, hem de zafer duygusuyla irkildi. Bir taşla iki tuzağı birden çıkarmıştı ortaya. Kitaplık ha! Ama bu kitaplıkta bulunanların listesi kendi cebindeydi. Demek ki gerçekten kocasının ondan gizlediği bir şeyler vardı. Bunu kendi ağzıyla açıklamıştı. Therese önce neyi savunması gerekliğini ilk anda kestiremedi. Kararı, istenci dışında cebinin üstüne inen eli verdi.</p>
<p class="p8">&mdash; Kitaplar bana ait!</p>
<p class="p8">&mdash; Ne dedin?</p>
<p class="p8">&mdash; Anlaşmaya göre üç oda kadına, bir oda da kocaya ait.</p>
<p class="p8">&mdash; Şimdi söz konusu olan sekiz oda. Dört yeni oda ekleniyor &mdash; yandaki dairenin odalarını söylemek istiyorum. Silzinger kitaplığı için bana yer gerek. Yalnız o kitaplıkta 22.000 cilt kitap var.</p>
<p class="p8">&mdash; Peki hangi parayla alınacak bunlar?&rdquo;</p>
<p class="p8">Kien, kadının bu üstü örtülü konuşmalarından bıkmıştı. </p>
<p class="p8">&mdash; Senin mirasından alınacak. Artık bu konuda konuşulacak bir şey yok.</p>
<p class="p8">&mdash; Olmaz öyle şey.</p>
<p class="p8">&mdash; Olmayan ne?</p>
<p class="p8">&mdash; Miras bana ait.</p>
<p class="p8">&mdash; Ama o miras üzerinde tasarruf etme hakkı da bana ait.</p>
<p class="p8">&mdash; Önce kocanın ölmesi gerek, ancak ondan sonra miras üzerinde tasarrufta bulunulabilir.</p>
<p class="p8">&mdash; Bu da ne demek?</p>
<p class="p8">&mdash; Artık hiçbir şey kaptırmam elimden!</p>
<p class="p8">Ne demek oluyordu, ne demek oluyordu bütün bunlar? Artık en sert telleri çalmalı mıydı acaba karısına karşı? Sürekli gözünde canlandırdığı sekiz odalık kitaplık, Kien&rsquo;in son bir kez sabırlı davranmasını sağladı. </p>
<p class="p8">&mdash; Burada ortak yararımız söz konusu.</p>
<p class="p8">&mdash; Geri kalanı da bu yarara giriyor!</p>
<p class="p8">&mdash; Sen de anlayacaksın ki...</p>
<p class="p8">&mdash; Gerisi nerede?</p>
<p class="p8">&mdash; Bir kadın kocasına...</p>
<p class="p8">&mdash; Kocası karısından gerisini çalıyor.</p>
<p class="p8">&mdash; Ben Silzinger kitaplığını almak için bir milyon istiyorum!</p>
<p class="p8">&mdash; İstemek kolay. Herkes ister. Ama ben gerisini istiyorum. Hepsini istiyorum!</p>
<p class="p8">&mdash; Burada ancak ben buyruk verebilirim!</p>
<p class="p8">&mdash; Evin kadını benim!</p>
<p class="p8">&mdash; Son kez ve kesin konuşuyorum. Bir milyon istiyorum o kadar! Bu parayı...</p>
<p class="p8">&mdash; Ben gerisini istiyorum! Geri kalanı istiyorum!</p>
<p class="p8">&mdash; Üç saniye zaman tanıyorum. Üçe kadar sayacağım...</p>
<p class="p8">&mdash; Saymak kolay. Ben de sayacağım!</p>
<p class="p8">İkisi de öfkeden ağlamak üzereydiler. Sıkılmış dudaklarla ve giderek daha yüksek sesle bağırarak: &ldquo;Biiir! İkiii! Üüüç!&rdquo; diye saymaya koyuldular Sayılar, çifte patlamalar gibi, ikisinin de ağzından aynı anda çıkıyordu. Therese&rsquo;nin kafasında sayılar, paranın gerisini de ele geçirdiği takdirde kavuşacağı milyonlarla karışıyordu. Kien için ise bu sayılar, kitaplığa eklenecek yeni odalar demekti. Therese, sonsuza dek sayabilirdi; Kien, yalnızca dörde dek sayıp, burada durdu. Gövdesi her zamankinden daha dik ve gergin, kadının üzerine yürüdü ve &mdash;kapıcının sesini bir açılış ezgisi gibi kulaklarında duyarak&mdash; bağırdı: &ldquo;Vasiyetnameyi ver!&rdquo; Sağ elinin parmakları bir yumrukta birleşti ve bu yumruk, tüm gücüyle havaya bir darbe indirdi. Therese, saymaya ara verdi; kocasının yumruğuyla ezilmişti. Gerçekten şaşkındı. Bir ölüm-kalım savaşı olacağını sanmıştı. Oysa kocası ansızın evet demişti. Eğer Therese&rsquo;nin kafası, servetin geri kalanıyla bu denli dolu olmasaydı, gerçekten kendine gelemezdi. Ama onu aldatmadıkları yerde, öfkesi de uçup gidiverirdi. Öfkesi Therese için her şey demek değildi. Kocasının çevresini dolanarak yazı masasına doğru yürüdü. Kien geri çekildi. Karısının yediği darbenin altında ezilmiş olmasına karşın, aslında boşluğa değil, ona indirmek istediği yumruğa karşılık vermesinden korkuyordu. Ama Therese, herhangi bir yumruk darbesi algılamış değildi. Elini kâğıtların arasına daldırdı, onları hiç utanmaksızın karmakarışık etti ve içlerinden birini çekli.</p>
<p class="p8">&ldquo;Peki ama &mdash;yabancı bir vasiyetname&mdash; nasıl benim kâğıtlarımın arasına giriyor?&rdquo; Kien, bu uzun cümleyi de bağırarak söylemek istediğinden, karısına bir bütün olarak yöneltemedi. Söylerken üç kez soluk aldı. O daha sözünü bitirmeden, karısı yanıt verdi; &ldquo;Yabancı mı? Ne yabancısı, anlayamadım!&rdquo; Therese ikiye katlanmış kâğıdı çabucak açtı, masanın üstüne koyup güzelce kırışıklarını düzeltti, mürekkeple kalemi de yanına koyduktan sonra, alçakgönüllü bir ifadeyle geri çekilip, servetin gerisinin sahibine yer açtı. Tedirginliği henüz tümüyle geçmemiş olan Kien yaklaştığında, bakışları önce sayıya takıldı. Yabancı gelmiyordu gözüne; ama önemli olan, doğru olmasıydı. Tartıştıkları sırada içinde beliren hafif bir korku, onu sayıyı belki de yanlış okumuş olan bu cahil kadına karşı uyarmıştı. Kien, halinden memnun, gözlerini yukarı kaldırıp oturdu ve vasiyetnameyi inceden inceye gözden geçirmeye koyuldu.</p>
<p class="p8">O zaman önündekinin kendi vasiyetnamesi olduğunu anladı. Bu sırada Therese: &ldquo;En iyisi hepsini baştan yazmak,&rdquo; dedi. Sıfırlarının karşı karşıya olduğu tehlikeyi unutmuştu. Kien&rsquo;in Thecese&rsquo;nin aşkına inanması gibi Therese de sıfırlarının geçerliliğine içtenlikle, körü körüne inanmıştı. &ldquo;Ama bu benim...&rdquo; dedi Kien, Therese gülümsüyordu: &ldquo;Ben demedim mi…&rdquo; Kien, öfkeyle ayağa kalktı, Therese: &ldquo;Erkek dediğin sözünü tutar&rdquo; diye açıklamada bulundu. Kien, karısının gırtlağına sarılmasına gerek kalmadan durumu anlamıştı. Karısı onu yazması için zorluyordu. Çünkü yeni kâğıdın parasını veren, karısıydı. Kien, sanki şişman ve ağır bir gövdesi varmışçasına sandalyeye yığıldı. Therese&rsquo;ye gelince, artık eline ne geçeceğini bilmek istiyordu.</p>
<p class="p8">Birkaç saniye sonra, birbirlerini ilk kez doğru anladılar.</p>
<p class="p8">&nbsp;</p>
</body>
</html>