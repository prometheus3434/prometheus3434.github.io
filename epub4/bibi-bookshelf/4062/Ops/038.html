<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title>Dördüncü Basıma Önsöz</title>
</head>
<body>
<h2 class="h21"><a id="a60"></a>Dördüncü Basıma Önsöz</h2>
<p class="p8">KÖRLEŞME&rsquo;NİN ilk basımı, 1981 Aralığında yapılmış; yani aradan neredeyse yirmi beş yıl geçmiş.</p>
<p class="p8">Romanın çeviri çalışmaları ne kadar sürmüştü, şimdi anımsamıyorum. Çevirdiğim yıllarda da elimin allındakinin, 20. yüzyıl roman edebiyatının en büyük eserlerinden biri olduğunu biliyordum. Ama bu eserin sonraki yıllarda Türkiye açısından bunca güncellik kazanabileceğini o zamanlar herhalde aklımın köşesinden bile geçilmemiştim.</p>
<p class="p8">Bu satırları okuyanların aklına, doğal olarak, şöyle bir soru takılabilir; &ldquo;Dediğiniz kadar güncellik kazanmışsa, yirmi beş yılda dört baskı çok az değil mi?&rdquo; Bu, Türkiye&rsquo;nin, basılan kitap çeşidinin görünüşteki bolluğuna rağmen gerçekte ne kadar okuma özürlü bir toplum olduğu gerçeği göz önünde tutulduğunda, çok haklı bir soru olur. Oysa bazı sayılar, durumu çok net bir biçimde gözler önüne seriyor.</p>
<p class="p8">1981&rsquo;de <span class="t14">Körle</span><span class="t14">ş</span><span class="t14">me</span>&rsquo;nin ilk baskı sayısı, yedi bin. Demek ki bugün çoksatarlık sınırını zorlayan bu sayı, o zamanlar, yani bundan yirmi beş yıl önce, <span class="t14">Nobel Edebiyat Ödülü</span> sahibi olmasına rağmen, adı sanı ülkemizde pek de bilinmeyen bir yazarın romanı için fazla risk taşımayan, doğal bir baskı sayısıymış!</p>
<p class="p8">Bu ilk basımı 1984 Ocağında, allı binlik bir sayıyla ikinci basım izlemiş. Üçüncü basım, 1993 Temmuzunda, yani dokuz yıl sonra, iki bin beş yüz adet olarak gerçekleştirilmiş.</p>
<p class="p8">Bugün, yani 2003 yılının sonlarına doğru elinize geçen 4. basım ise bin beş yüz adet olarak yapıldı. Ve bu, ilk yedi binlik basımın aksine, ne zaman tükeneceği artık kestirilemeyen bir miktar!</p>
<p class="p8">Bu sayılar, kitabın konusu bir yana, ülkemizin de özellikle son yirmi beş yıllık süreçte, üstelik giderek artan bir tempoyla, nasıl bir körleşmenin pençesine düştüğünü göstermeleri bakımından çok ilginç.</p>
<p class="p8">Elias Canetti&rsquo;nin <span class="t14">Körle</span><span class="t14">ş</span><span class="t14">me</span> adlı romanı, aslında belki de hiçbir toplumda hiçbir zaman tümüyle ortadan kalkmayacak bir tipi, tüm okumuşluğuna ve bilgi dağarcığının zenginliğine rağmen, dünyaya, o dünyada olup bitenlere kafasındaki bilgilerin oluşturduğu büyüteçle bakabilme becerisinden yoksun olan aydın tipini ele alır; gerçekte bu beceri, bir insanı gerçek anlamda aydın kılabilecek tek niteliktir. Romanda bu aydın tipinin temsilcisi olan Prof. Kien, dünyada bir eşi daha bulunmayan kitaplığına kapanmış olarak yaşamakta, sadece kitaplarının dünyasında kalmakla dış dünyaya ilişkin değer yargıları oluşturmaya hak kazandığına inanmaktadır. Bir başka deyişle, ta antikçağ Yunan felsefesinden ve Sokrates&rsquo;ten bu yana varlığını kanıtlamış olan bir gerçeğe, insan toplumlarında her tür ilerlemenin, kötülüklere yönelik her türlü karşı koyuşun ancak diyalog yoluyla gerçekleşebileceği olgusuna Prof. Kien, sırt çevirmiştir. Ne var ki romanın akış süreci, kendi monologlarının çerçevesine hapsolmuş bir aydın türünün ne dünyada kötülüğün kök salmasını, ne de o kötülüğün kendi kitaplığına kadar el uzatmasını engelleyebileceğini çok açık ve acıtıcı bir biçimde ortaya koyacaktır.</p>
<p class="p8">Romanın bu temel odak noktası düşünüldüğünde, en geç seksenli yılların başından günümüze kadar bu aydın tipinin ülkemizde de &mdash;artan bir hızla&mdash; yayıldığı gerçeği karşısında artık modern dünya edebiyatına malolmuş böyle bir eserin güncelliği üzerinde tekrar tekrar durulmaması, şaşırtıcı gelmektedir &mdash; ama bir yandan da genel ahval ve şerait göz önünde tutulduğunda, ne yazık ki, pek de şaşırtıcı gelmemektedir. Çünkü ülkemiz, okuma özürlü olmasının doğal bir sonucu olarak, aynı zamanda düşünme özürlü bir ülkedir.</p>
<p class="p8">Elias Canetti&rsquo;nin Batı dünyasında doğumunun yüzüncü yıldönümü nedeniyle anılmakla ve yeniden değerlendirilmekte olduğu bugünlerde, <span class="t14">Körle</span><span class="t14">ş</span><span class="t14">me</span>&rsquo;nin bu yeni basımının insanlarımızı önceki basımlardan biraz daha fazla düşündürebilmesini diliyorum.</p>
<p class="p3">Ahmet Cemal<br/>Moda, 25 Eylül 05</p>
</body>
</html>