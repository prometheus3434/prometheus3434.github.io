<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title>Üçüncü Basıma Önsöz</title>
</head>
<body>
<h2 class="h21"><a id="a59"></a>Üçüncü Basıma Önsöz</h2>
<p class="p8">KÖRLEŞME, 1981 ve 1984 basımlarının ardından, yeni girdiğimiz 1993 yılında üçüncü basımına ulaşıyor. Kanımca bu, bazı özel nedenlerden ötürü üzerinde biraz durulması gereken bir olgu.</p>
<p class="p8">Her şeyden önce Körleşme, yakın geçmişte ülkemizde yayımlanan kimi kitapların durumunun aksine, &ldquo;moda&rdquo; olduğu için satan bir kitap olmadı; öyle olsaydı eğer, basım tarihlerinin arası epey kısalır ve Körleşme, bir <span class="t14">çoksalar</span> niteliği kazanırdı. Oysa eser, bir uzunsatar kimliğini sürdürerek bir anlamda sessiz, derinden ve ağırdan giderek üçüncü basımına ulaştı. Bu, çoksatarlardaki durumun tersine, belli bir zaman parçasıyla sınırlı olmayan, varlığını hep sürdüren bir etkinin kanıtıdır.</p>
<p class="p8">İkinci olarak Körleşme, görünüşte zor bir romandır. Romandaki kişilerin yapıları ve olay örgüsündeki giriftlik, kitabın böyle bir ilk izlenim uyandırmasına ve soyuta kaçar gibi gözükmesine elverişlidir.</p>
<p class="p8">Bu koşullar altında, <span class="t14">Körle</span><span class="t14">ş</span><span class="t14">me</span>&rsquo;nin Türkiye&rsquo;de hangi tipten ve neyi arayan bir okur kitlesine. seslenebildiği üzerine bazı düşünceler yürütmek, kanımca aydınlatıcı olabilir. Bunu yaparken, önce romanın anakonusu üzerinde biraz durmak gerekmekledir.</p>
<p class="p8">Körleşme için verilebilecek en kısa tanımlardan biri, romanın paylaşımcılıktan mutlak anlamda uzak, bilimi ve bildikleriyle insanlık arasında bir ilinti kurmayı köktenci bir tutumla yadsıyan, tersine, daha çok bilmeyi kendisinin dışındaki bütün insanları küçük görmek için neden sayan, aymazın aymazı bir bilim adamının, bir aydının öyküsü olduğunu söylemektir. Romanın başkişisi Profesör Kien, içinden geldiği, ama yok saydığı bir dünyada salt kendi kalasının içine ve kendi evinin dört duvarı arasına kapanarak ve elde edebildiği bir bilgi dağarcığıyla var olabileceğine inanır. Gelgelelim yazgısı, insan gerçeğinin ve yaşamının yok sayıldığı her ortamda kendini gösteren yazgıdan farklı olmaz; kendini &ldquo;üstün insan&rdquo; sayan, kendisinden başka kimseye neredeyse yaşama hakkını bile fazla gören Kien, ayağının altında ezdiği sineklerden daha aşağı gördüğü kimi insanların oyuncağı olup yıkıma sürüklenir.</p>
<p class="p8">Romanın ikinci başkişisi olan kâhya kadın Threse, sıradanlıktan gelip, sıradanlıktan tek çıkış yolunu bireysel nitelikteki bir faşizmde arayan insan tipini simgeler. Elias Canetti&rsquo;nin <span class="t14">Körle</span><span class="t14">ş</span><span class="t14">me</span>&rsquo;yi, İkinci Dünya Savaşı başlamazdan kısa süre önce, başka deyişle Avrupa&rsquo;nın büyük bölümünün faşizmin kucağına düşmesinin ardından kaleme almış olduğu düşünülürse, bu simgenin önemi de kendiliğinden anlaşılır. Böyle bir bağlamda Therese&rsquo;nin, faşizmin egemen olduğu ülkelerde, insanların sırf ırk farklılığı nedeniyle en korkunç biçimde aşağılanmasına, dahası ölüm kamplarına götürülmelerine ses çıkartmayan, böylece de sessiz ve derinden amansız birer pasif faşiste dönüşen bir zamanların &ldquo;halim selim&rdquo; vatandaşlarını temsil ettiğini söylemek, abartma olmayacaktır.</p>
<p class="p8">Bu bağlamda, Körleşme&rsquo;nin ülkemizde bir başka faşizmin darbesinin hemen ardından ilk kez basıldığını, sessiz etkisini böyle bir ortamda yaratmaya başladığını anımsamakta yarar vardır. Körleşme, var olan koşullar altında, insanın insan olma onuruna aykırı düşen tüm buyurganlıklarla hesaplaşmak isteyen, sesini belki her zaman yükseltmeyen ya da türlü nedenlerle yükseltme olanağını bulamayan ama düşünmeyi, tanığı olduğu dünyayla hesaplaşmayı da bir gereksinim sayan sessiz bir çoğunluğa seslenmiştir. Bu çoğunluk, aynı zamanda Profesör Kien&rsquo;in kişiliğinde paylaşımcılıktan uzak, kendi iç dünyalarına sıkıca kapanmış kimi aydınların yüzlerini gören bir çoğunluktur.</p>
<p class="p8">Böyle aydınlar var oldukça, açık ya da gizli tiranizmlerin etkisiyle, en &ldquo;halim selim&rdquo; yüzlerin maskelerinin ardında en amansız bireysel faşizmler gizlendikçe, <span class="t14">Körle</span><span class="t14">ş</span><span class="t14">me</span> de uyararak etkin olmayı sürdürecektir.</p>
<p class="p3">Ahmet Cemal<br/>Moda, 1993</p>
<p class="p8">&nbsp;</p>
</body>
</html>