<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>meleklerinatesi-epub-3</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:6e830d9b-b392-4ece-8ed9-4b0f316ebd90" name="Adept.expected.resource"/>
	</head>
	<body id="meleklerinatesi-epub" lang="tr-TR" xml:lang="tr-TR">
		<div class="Basic-Text-Frame">
			<p class="baslik">Teşekkürler</p>
			<p class="paragraf">Aşağıdaki isimlere sonsuz teşekkürlerimle...</p>
			<p class="paragraf">PFD’den yayıncı temsilcileri Caroline Michel, Annabel Merullo ve Laura Williams’a bu kitabın yayın sürecindeki yoğun çalışmaları ve çabaları için teşekkür borçlu olup bunun yanı sıra Jon Wood, Jemima Forrester ve Orion’daki herkese ve “Grylls Takımı”nı kuran Malcolm Edwards, Mark Rusher ve Leanne Oliver’a minnettarım. “Will Jaeger” macera dizisinin film kanadıyla ilgilenen BGV’ye de ayrıca teşekkür ederim.</p>
			<p class="paragraf">Avon Protection’dan Hamish de Bretton-Gordon, Ollie Morton ve Iain Thompson’a kitabın kimyasal, biyolojik, radyolojik ve nükleer konularıyla savunma ve korunma önlemlerine dair sağladıkları katkılar için müteşekkirim. Hybrid Air Vehicles’tan Chris Daniels ve tüm çalışanlara, Airlander ile ilgili eşsiz bilgi ve uzmanlıklarına dair böylesi bir zeplinle mümkün olan her şeyi aktardıkları için çok teşekkür ederim. İkinci Dünya Savaşı’nın hemen ardından patlak veren Soğuk Savaş ile ilgili üstün bilgileri için Paul ve Anne Sherratt’ı; otizm ve yakın hastalıklarla ilgili sağladığı danışmanlık için Autism Wessex’ten Bob Lowndes’ı; kitabın ilk taslak metinleri üzerindeki dinç eleştirileri için Peter Message’ı; teknik askerî tavsiyeleri için Ash Alexander Cooper’ı da unutmamalıyım.</p>
			<p class="paragraf">Son olarak da dedemin “Çok Gizli” yazan savaş sandığında birlikte keşfettiklerimizi temel alarak her şeyin ortaya çıkmasına yardımcı olan Damien Lewis’e çok özel bir teşekkür ederim. Bu İkinci Dünya Savaşı belgelerini, hatıratlarını ve eserlerini böylesi bir modern bağlamda hayata kavuşturmak inanılmaz bir zekâ örneğiydi.</p>
			<p class="baslik">YAZARIN NOTU</p>
			<p class="paragraf">Bu kitap; Britanya İmparatorluk Nişanı sahibi, 15/19. Kral Süvari Eri ve İkinci Dünya Savaşı’nın sonlarına doğru Winston Churchill’in talebiyle kurulmuş gizli birim Hedef Kuvvetler Komutanı büyükbabam Tuğgeneral William Edward Harvey Grylls’in yaşanmış serüvenlerinden esinlenerek kaleme alınmıştır. Bu birim, Savaş Bakanlığı tarafından kurulan en gizli operasyon takımı olmakla birlikte, dünyanın yeni süper gücü ve düşmanı Sovyetler karşısında Müttefik kuvvetler davasına hizmet etmek amacıyla gizli teknolojileri, silahları, bilim insanlarını ve üst düzey Nazi yetkililerini bulmak ve korumakla görevlendirilmişti.</p>
			<p class="paragraf">Ailemden hiç kimse, Resmî Sırlar Yasası kapsamındaki yetmiş yıl kuralı neticesinde büyükbabamın ölümünden çok uzun yıllar sonra açıklanan bilgilere kadar, kendisinin T-Force Komutanı olarak ne yaptığını bilmiyordu. Nitekim bu keşif elinizdeki kitabın yazılmasında en önemli ilham kaynağı oldu.</p>
			<p class="paragraf">Büyükbabam pek konuşkan bir insan olmasa da kendisini çocukluğumdan büyük bir sevgiyle hatırlıyorum. Pipo içerdi, anlaşılmazdı, ince espriler yapardı ve liderliğini ettiği herkes tarafından çok sevilirdi. Ancak benim için her zaman Ted Dede oldu.</p>
		</div>
	</body>
</html>