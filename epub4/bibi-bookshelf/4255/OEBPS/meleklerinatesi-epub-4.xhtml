<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>meleklerinatesi-epub-4</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:6e830d9b-b392-4ece-8ed9-4b0f316ebd90" name="Adept.expected.resource"/>
	</head>
	<body id="meleklerinatesi-epub" lang="tr-TR" xml:lang="tr-TR">
		<div class="Basic-Text-Frame">
			<p class="paragraf"><span class="italik _idGenCharOverride-1">Daily Mail, </span>Ağustos 2015</p>
			<p class="paragraf"><span class="bold _idGenCharOverride-2">Nazi Altın Treni BULUNDU: Ölüm döşeğindeki itiraflar define avcılarını gizli bir konuma götürürken Polonyalı yetkililer de radar üzerinden kanıt gördüklerini iddia ediyor.</span></p>
			<p class="paragraf">İkinci Dünya Savaşı’nın sonlarında saklanmasına bizzat yardımcı olan bir Polonyalının ölüm döşeğindeki itirafları neticesinde Polonya’da bir Nazi altın treni bulundu. Biri Alman, biri Polonyalı iki adam; geçen hafta Polonya’nın güneybatısındaki Walbrzych isminde küçük bir kasabanın yakınlarında, içerisinde hazinesiyle birlikte treni bulduklarını iddia etti.</p>
			<p class="paragraf">Polonya Millî Mirası Koruma Müdürlüğü yetkilisi Piotr Zuchowski, konuyla ilgili açıklamalarda bulundu.</p>
			<p class="paragraf">“Trenin içinde ne olduğunu bilmiyoruz. Yüksek ihtimalle askerî malzemeler vardır ancak mücevherler, sanat eserleri ve arşiv belgeleri de olduğunu tahmin ediyoruz. O dönemden kalan zırhlı trenler paha biçilemez değerde kargolar taşıyordu ve bu da zırhlı bir tren. Yerel efsanelerde ise Nazi Almanyası’nın muazzam Ksiaz Kalesi’ni dolaşan engin yeraltı demiryolu ağını Üçüncü Reich’ın değerli mallarını saklamak için inşa ettirdiği belirtiliyor. Müttefik güçlerinin hava saldırılarından korunacak bir bölgede stratejik silahların üretimi için kullanılacak <span class="italik _idGenCharOverride-1">Riese</span> (Dev) kod adlı bu koca tünellerin inşasında ise toplama kamplarındaki tutsaklar çalıştırılmıştı.”</p>
			<p class="paragraf">..............................................................................................................</p>
			<p class="paragraf"><span class="italik _idGenCharOverride-1">Sun,</span> Ekim 2015</p>
			<p class="paragraf">Tarih kitaplarında SAS alayının 1942’de hizmete başladıktan sonra 1945’te dağıtıldığı yazar. Ancak ünlü tarihçi Damien Lewis’in yeni kitabına göre; çok gizli, yalnız bir otuz kişilik SAS birimi savaşı hiç bırakmadı. Savaşın ardından “karanlık tarafa” geçen bu grup, Nazi savaş suçlularını yakalamak için gayriresmî bir görev üstlendi.</p>
			<p class="paragraf">Ele geçirilen komutanlarıyla yardım amaçlı kendilerine destek olan yüzlerce Fransız sivili katleden SS ve Gestapo canavarlarını bulma hedefiyle yola çıkan birim, 1948’e gelindiğinde büyük çoğunluğu 1945-1946 Nuremberg Duruşmaları’nda adaletten kaçan savaşın gördüğü en korkunç katillerden yüzün üzerinde suçluyu yakalamayı başardı.</p>
			<p class="paragraf">“Gizli Avcılar” ismi verilen bu ufak SAS birimi, Londra’daki Hyde Park Oteli’nde gizli bir merkezden yönetiliyordu. Finansal desteğini İngiliz Savaş Bakanlığı için çalışan sürgün edilmiş eski bir Rus aristokratı Prens Yuti Galitzine sağlarken, Nazi toplama kamplarının ne denli dehşet verici yerler olduğunu ilk keşfeden de bu birimin üyeleri olmuştu.</p>
			<p class="paragraf">Bu kamplardan Strasbourg yakınlarında Natzweiler Toplama Kampı Nazilerin korkunç deneylerine sahne olurken, Komutan Josef Kramer Yahudi tutsaklar üzerinde gaz kullanma denemelerini de burada gerçekleştirmişti.</p>
			<p class="paragraf">..............................................................................................................</p>
			<p class="paragraf">BBC, Ocak 2016</p>
			<p class="paragraf ParaOverride-5"><span class="bold _idGenCharOverride-2">ARAŞTIRMALARA GÖRE BUZ ADAM ÖTZİ’DE MİDE VİRÜSÜ VARDI</span></p>
			<p class="paragraf">Yapılan son araştırmalara göre; 5.300 yıllık mumyanın iç organlarından çıkarılan mikroplar, adamın mide virüsüne sahip olduğunu ortaya çıkardı. 1991’de Alplerde bulunan donmuş cesede bölgeden esinlenerek verilen isimle Buz Adam Ötzi, günümüzde yaygın olan bir bakteriyel enfeksiyona maruz kaldı. <span class="italik _idGenCharOverride-1">Helicobacter pylori</span> ismindeki bakteride yapılan genetik analiz neticesinde mikrobun tarihteki izini süren araştırmacılar, ilk insan göçleriyle arasında güçlü bir bağlantı buldu.</p>
			<p class="paragraf">Bolzano’daki Avrupa Akademisi Mumyalar Enstitüsü Genel Müdürü Profesör Albert Zink, konuyla ilgili açıklamalarda bulundu.</p>
			<p class="paragraf">“Karşılaştığımız en büyük güçlüklerden biri mumyaya zarar vermeden midesinden örnek almaktı. Bu yüzden önce mumyayı tamamen çözmemiz gerekti, ardından ise bir açıklıkla erişim sağlayabildik.”</p>
		</div>
	</body>
</html>