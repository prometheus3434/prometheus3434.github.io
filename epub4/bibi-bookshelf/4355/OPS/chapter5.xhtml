<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mutsuz Palyaçolar Örgütü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="49" id="page49"></span><st c="0">Şefkat’in Bodrumu</st></h1>
		<p><st c="18">Zihnipaşa İlkokulu’nun yeni müdürü, okulun çift kanatlı ağır demir kapılarının açıldığı sokağa dizilerek, okuldan çıkan çocuklara mevsimine göre kâğıthelva, leblebi şekeri, simit, pandispanya, pamukhelva, elmaşekeri ve dondurma satmak için diller döken seyyar satıcılara savaş açıp, onları birer ikişer kovdurduğundan beri, akşam okul çıkışlarımızın neşesi kaçmıştı. </st><st c="386">Ne ki, çocukları zararlı alışkanlıklardan ve sağlıksız yiyeceklerden uzak tutmak için alınmış bu karar, velileri memnun etmekten çok, okul yolundaki Altın Pastanesi’nin işine yaramıştı. </st><st c="572">Seyyar satıcılardan mahrum kalan çocuklar, onlardan alamadıkları bu muzır yiyeceklerin çoğunu, iki katı para ödeyerek oradan alıyorlardı artık. </st><st c="716">Pastanenin kaytan bıyıklı sahibi Hilmi Altın da, her akşamüstü okulun dağıldığı saatte kapıda dikilerek, bıyıklarını aşağı doğru sıvazlar ve önünden geçen </st><span epub:type="pagebreak" title="50" id="page50"></span><st c="871">çocukların kaçının dükkâna uğrayacağının hesabını yapar olmuştu.</st></p>
		<p><st c="935">Şefkat’le tanıştığımız yer işte burasıydı. </st><st c="979">Okulların tatil olmasına az kalmış, erken basan sıcaklar bütün öğrencilerin içine bir yaz tembelliği, bir tatil sevinci düşürmüştü. </st><st c="1111">Mutluydum. </st><st c="1122">Tatile kaç gün kaldığının hesabını yapıyor, bulutsuz, mavi gökyüzüne bakarak çantamı sallaya sallaya okula gidip geliyordum.</st></p>
		<p><st c="1246">O gün de okul çıkışı bir hovardalık yapmak istemiş, Altın Pastanesi’ne uğrayıp, cebimdeki son parayla nefis kaymaklı dondurmadan almıştım. </st><st c="1386">Elimde o yaz yiyeceğim ilk dondurmanın külahı, sonsuz bir keyifle dükkânın önüne çıkıp tam dondurmaya dilimi değdireceğim sırada, okulun baş belalarından bir oğlan yanımdan geçerken mahsus omuz atarak dondurmamı yere düşürmüş ve ben daha ne olup bittiğini anlayamadan, kahkahalar atarak uzaklaşmıştı. </st><st c="1687">Tadına bile bakamadığım dondurmanın boş külahı elimde, öylece kalakalmış ve ağlamaya başlamıştım.</st></p>
		<p><st c="1784">Şefkat tam o sırada yanımdan geçiyordu. </st><st c="1825">Okula gidiş dönüş güzergâhı aynı olan çocukların, birbirini tanımasalar bile, aralarında bir göz aşinalığı olurdu. </st><st c="1940">Şefkat’le de o güne kadar hiç konuşmuşluğumuz yoktu; sadece okula gidip gelirken birbirimizi görüyorduk, o kadar. </st><st c="2054">Benden bir sınıf küçüktü. </st><st c="2080">Dokuz yaşında olmalıydı. </st><st c="2105">İncecik bedeni, okul önlüğünün altından iki değnek gibi görünen sıska bacaklarıyla yaşından daha küçük gösteriyordu. </st><st c="2222">Zeytin tanesi gözleri, küçücük burnu, düz, kumral saçlarıyla güzel bir yüzü vardı.</st></p>
		<p><span epub:type="pagebreak" title="51" id="page51"></span><st c="2304">Çantasını yere bırakıp yanıma geldi. </st><st c="2342">Oğlanın yaptığını görmüş olmalıydı.</st></p>
		<p><st c="2377">Elini sırtıma koyarak, “Üzülme, gel yenisini alalım,” dedi.</st></p>
		<p><st c="2437">“Benim başka param yok,” diye cevap verdim, burnumu çekerek.</st></p>
		<p><st c="2498">“Bende para var. </st><st c="2516">Ben ısmarlarım sana.”</st></p>
		<p><st c="2537">“Olmaz,” diye omuz silktim. </st><st c="2566">Üsteledi. </st><st c="2576">Kolumdan çekiştirerek dükkâna soktu.</st></p>
		<p><st c="2612">Daha sonra elimizde dondurma külahlarıyla dışarı çıktığımızda, çocuklara mahsus o kolay kabullenişle birbirimizin arkadaşı oluvermiştik.</st></p>
		<p><st c="2749">Biraz önce yere düşen ve artık bir süt birikintisi halini alan dondurmayı işaret ederek, “Bilal yaptı, değil mi?” diye sordu.</st></p>
		<p><st c="2875">“Bilmiyorum,” dedim. </st><st c="2897">“Bilal de kim?”</st></p>
		<p><st c="2912">“Bilal benim ağabeyim,” dedi, başını utançla öne eğerek. </st><st c="2970">“Hep böyle şeyler yapar. </st><st c="2995">Çok yaramazdır. </st><st c="3011">İnsanları üzmekten zevk alıyor sanki.”</st></p>
		<p><st c="3049">Yanağımdaki gözyaşı izleri kurumuş, dondurmama tekrar kavuşmuş, üstelik bir arkadaş edinmiştim.</st></p>
		<p><st c="3145">“Boş ver,” dedim, güldüm.</st></p>
		<p><st c="3171">O günden sonra Şefkat en iyi arkadaşım oldu. </st><st c="3217">Sabah okula giderken, evine uğrayıp onu alıyordum. </st><st c="3268">Okula kadar birlikte yürüyorduk. </st><st c="3301">Okul çıkışında da kapıda buluşuyor, yol boyunca güle eğlene evlerimize dönüyorduk.</st></p>
		<p><st c="3383">Evleri bizim iki sokak üstümüzde, beş katlı bir apartmanın bodrum katındaydı. </st><st c="3462">Bahçeye bakan küçük camları </st><span epub:type="pagebreak" title="52" id="page52"></span><st c="3490">ve yarı karanlık görüntüsüyle nedense bana çok gizemli geliyordu.</st></p>
		<p><st c="3555">Annesi sessiz sakin bir kadındı. </st><st c="3589">Günün büyük bir bölümünü pencerenin önünde oturup sokağı seyrederek geçirir, içine karışamadığı bir dünyanın seyircisi olmakla yetinirdi.</st></p>
		<p><st c="3726">Şefkat’in babası kamyon şoförüydü. </st><st c="3762">Halden aldığı sebze ve meyveleri uzun yola götürürdü. </st><st c="3816">Şefkat, babasının çok önemli bir iş yaptığına, o olmazsa uzak yerlerde yaşayan insanların sebze meyve yiyemeyeceğine inanır, bununla gurur duyardı. </st><st c="3964">Babası genellikle evde olmazdı. </st><st c="3996">Biraz da bu yüzden, kendime yakın bulurdum Şefkat’i. </st><st c="4049">Benim avukat olan babam da, onunki kadar değilse bile, sık sık seyahate çıkar, beni evde babaannem ve annemle bırakırdı. </st><st c="4170">Bir çocuk için evde babasının yokluğunun zaman zaman nasıl büyük bir yaraya dönüşebileceğini, onun yerini hiçbir şeyin dolduramayacağını bildiğim için, Şefkat’e üzülürken, aslında için için kendime de üzülüyordum.</st></p>
		<p><st c="4383">Okullar tatile girmiş, vaktimizin çoğunu sokakta birlikte geçirir olmuştuk. </st><st c="4460">Zamanla birbirimize de gidip gelmeye başladık. </st><st c="4507">Buna izin vermeden önce bizimkilerin, “Kimin nesidir bunlar, nasıl insanlardır?” diye bir ön keşifte bulunması gerekmiş, annem Şefkat’in annesiyle tanışmak amacıyla, beni de yanına alarak bir gün çaya gitmişti.</st></p>
		<p><st c="4717">Evlerine ilk gidişimdi. </st><st c="4742">Dışarıdan bana hep çok gizemli gelen bu karanlık ev, Seher Teyze’nin o sıcak ve dost karşılaması, ikramları, güler yüzüyle bir anda aydınlanmıştı. </st><span epub:type="pagebreak" title="53" id="page53"></span><st c="4889">Annem de aynı şekilde düşünmüş olmalı ki, eve döndüğümüzde babaannem ve babama başını sallayarak, “İyi insanlar,” diye durumu özetlemiş, böylece Şefkatler’e gitmem konusunda onay verilmişti.</st></p>
		<p><st c="5079">O yazın tadı hâlâ damağımda. </st><st c="5109">Birlikte oynadığımız oyunlar, bahçedeki koşuşturmalarımız, Şefkat’in evinde Seher Teyze’nin bize kurduğu sıcak gözlemeli ve ayranlı sofralar, biriktirdiğimiz çiklet çıkartmaları, yaptığımız suluboya resimler, patates baskısı desenler... </st><st c="5346">Bilal bile bir süre sonra, o yaramaz ve umursamaz halinden vazgeçtiği anlarda bize katılır olmuştu.</st></p>
		<p><st c="5445">Birçok ilki onlarla birlikte yaşadım. </st><st c="5484">Bilal’den iki tekerlekli bisiklete binmeyi ve misket oynamayı, Şefkat’ten örgü örmeyi ve bebeklere elbise dikmeyi, Seher Teyze’den çay demlemeyi ve sıcak bir sofranın yaratılması için masaya çok fazla şey konulmasına ihtiyaç olmadığını, o yaz öğrendim. </st><st c="5737">Şefkat’in bodrumu bana başka hiçbir evin olmadığı kadar aydınlık geliyordu artık. </st><st c="5819">Bir evi aydınlatan şeyin, orada yaşayan insanların ışıltısı olduğunu ise sonradan öğrenecektim.</st></p>
		<p><st c="5914">Birkaç kez babasıyla da karşılaştık. </st><st c="5952">Zayıf, uzun boylu bir adamdı. </st><st c="5982">Çökük avurtları ve hafif kamburlaşmış sırtıyla vaktinden önce çökmüş bir görüntüsü vardı. </st><st c="6072">Her zaman yorgun olur ve uyurdu. </st><st c="6105">Uyumadığı zamanlarda bile evin içinde pijamasının üstüne giydiği atletiyle dolaşır; her an yeniden yatağa dönecekmiş gibi, mahmur gözleriyle televizyonun karşısında hiç konuşmadan saatlerce oturur, çay içerdi. </st><st c="6315">Böyle zamanlarda Şefkat gidip onun yanına yer</st><span epub:type="pagebreak" title="54" id="page54"></span><st c="6360">leşir; televizyon seyredermiş gibi yaparak babasının, buğday başağı gibi omuzlarına dökülen saçlarını okşamasını beklerdi. </st><st c="6484">Babası ise bunu akıl edemeyecek kadar hayata ilgisizdi. </st><st c="6540">Sanki dünyaya geliş nedeni sadece kamyonuyla bir şeyler taşımakmış da, bundan daha fazlasını taşımaya gücü yetmiyormuş gibi davranırdı. </st><st c="6676">Ama evin babası, eve ekmek getirendi. </st><st c="6714">Bu yüzden, karısı ve çocukları o evdeyken etrafında dört döner, onun evde geçirdiği sınırlı zamanda mümkün olduğunca rahat edip, dinlenmesini kendilerine görev sayarlardı. </st><st c="6886">O kadar ki, Bilal bile babası geldiğinde başka bir Bilal’e dönüşür, kuzu kesilirdi.</st></p>
		<p><st c="6969">Güzel ama çabuk geçen bir yazdı. </st><st c="7003">Nasıl geçtiğini anlamadan yeniden okullar açıldı. </st><st c="7053">Okul yolu yeniden siyah önlüklü, beyaz yakalı çocuklarla doldu. </st><st c="7117">Şefkat yeniden yol arkadaşım oldu.</st></p>
		<p><st c="7151">Bilal ortaokula başlamıştı. </st><st c="7180">Kendini birdenbire büyümüş hissediyor, yeni okul forması, yeni arkadaşlarıyla bize abilik taslamaya kalkıyordu. </st><st c="7292">Seher Teyze’nin, çocuklarını okutmak konusunda güçlü bir inadı vardı. </st><st c="7362">Aslında geçim sıkıntısı çektiklerini hissediyordum ama Şefkat de, Bilal de başarılı öğrencilerdi. </st><st c="7460">“Bu yüzden okumalılar,” diyordu anneleri, “bizim gibi olmamak için, rahat yaşamak için okumalılar.”</st></p>
		<p><st c="7559">Bazen Şefkat bizim eve gelir, birlikte ders çalışırdık. </st><st c="7616">Annem bilmediklerimize yardım eder, Şefkat’e elinden geldiğince misafirperverlik gösterirdi. </st><st c="7709">Yine de onun bu sıcak ve ilgili tavrında yapmacık bir şeyler olduğunu ve beni rahatsız eden bu yapmacıklığın altında annemin, sözde eşit</st><span epub:type="pagebreak" title="55" id="page55"></span><st c="7845">mişiz gibi davranmasına karşın içten içe, Şefkat ve benim asla eşit olamayacağımız düşüncesinin yattığını anlamıştım. </st><st c="7964">Sözgelimi, Şefkat kadar yakın olmadığım bazı arkadaşlarımın anneleriyle görüştüğü halde, o tanışma ve keşif ziyaretinden sonra bir daha Şefkat’in annesiyle görüşmenin lafı bile edilmemişti. </st><st c="8154">Şefkat bizdeyken tabağına fazla fazla doldurduğu yiyeceklerden; arada bir, “Abine de götür,” diye verdiği çikolata ve şekerlerden; “Okula giderken bir şeyler alırsınız,” diye eline zorla tutuşturduğu paralardan belki o kadar rahatsız olmayacaktım, eğer bunları yaparken gözlerindeki o acıma ifadesini görmeseydim. </st><st c="8468">Annem onları yoksul buluyor ve acıyordu; insan acıdığı biriyle kendini asla eşit göremez, eşit bir ilişki kuramazdı. </st><st c="8585">Sanırım, Şefkat de az çok bunu hissediyordu ki, bizim evde her zaman tedirgin, sessiz ve rahatsız oturur, bir şey sorulmadıkça konuşmaz, her hareketini ölçerek ve evdekilerin ne diyeceğinden çekinerek yapardı.</st></p>
		<p><st c="8794">Her şeyin geri dönülmez biçimde değiştiği o gün, yine okuldan birlikte çıkmış, neşeyle yürüyorduk. </st><st c="8894">Havada kar soğuğu vardı. </st><st c="8919">Başımıza geçirdiğimiz yün berelerimiz ve yüzümüzü iyice saran atkılarımızdan sadece birbirimizin gözlerini görebiliyor, konuştuğumuz zaman ağzımızdan çıkan buharlara bakıp gülüyorduk. </st><st c="9103">Soğuğa rağmen açık, parlak bir gündü. </st><st c="9141">Nedense eve dönmeyi hiç istemiyor, yolda olabildiğince oyalanıyorduk. </st><st c="9211">En son durağımız Altın Pastanesi oldu. </st><st c="9250">Üstü pudraşekerli, içi reçelli ponçiklere </st><span epub:type="pagebreak" title="56" id="page56"></span><st c="9292">ikimiz de bayılırdık. </st><st c="9314">Birer tane alıp yemeye başladık.</st></p>
		<p><st c="9346">Şefkat’in evinin önüne geldiğimizde, annesi camda değildi. </st><st c="9406">Pencereler kapalı olmasına rağmen, içeriden uğultu şeklinde ağlama sesleri duyuluyordu. </st><st c="9494">Koşarak merdivenleri indik ve zile bastık. </st><st c="9537">Kapıyı Bilal açtı. </st><st c="9556">Ağlamaktan gözleri şişmiş, burnu kıpkırmızı olmuştu. </st><st c="9609">Bir an göz göze öylece karşılıklı durduk.</st></p>
		<p><st c="9650">Bilal güçlükle konuştu; “Babam kaza yapmış,” dedi. </st><st c="9702">Devamını getiremeden, yeniden hıçkırıklara boğuldu.</st></p>
		<p><st c="9753">Şefkat, elinde tuttuğu yarısı yenmiş ponçiği yere fırlatarak içeri koştu. </st><st c="9828">Komşuların arasında hıçkıran annesine sarıldı. </st><st c="9875">Dudaklarından zehir gibi bir feryat çıktı.</st></p>
		<p><st c="9917">“Babam!” diyordu sadece. </st><st c="9943">“Babam!”</st></p>
		<p><st c="9951">Bundan sonraki günler kötüleştikçe kötüleşti. </st><st c="9998">Ölümün acısı azalırken geçim sıkıntısı çoğalıyordu. </st><st c="10050">Seher Teyze’nin, “çocuklarımın üniversite parası” diye kolunda taşıdığı bileziklerden sonra, evde satılabilecek ne varsa birer birer eksiliyordu. </st><st c="10196">Şefkat de, Bilal de her gün biraz daha suskunlaşıyor, biraz daha içe kapanıyorlardı. </st><st c="10281">Artık okul yolundaki cıvıltılı konuşmalarımızın yerini düşünceli bir sessizlik almıştı.</st></p>
		<p><st c="10368">Seher Teyze çaresizce, bir çözüm yolu bulmaya çalışıyordu. </st><st c="10428">Yapacağı hiçbir şey kalmayınca, evlere temizliğe gitmeye başladı. </st><st c="10494">Artık okul dönüşlerinde bizi camda beklemiyor, Şefkat annesiz ve soğuk bir eve giriyordu.</st></p>
		<p><st c="10583">Sonunda bir gün, Şefkat’in amcası memleketlerinden çıkageldi. </st><st c="10646">Ondan sonraki birkaç gün Şefkat okula gelmedi. </st><st c="10693">Endişelenmiştim. </st><st c="10710">Bir okul dönüşü, neler olup bittiği</st><span epub:type="pagebreak" title="57" id="page57"></span><st c="10745">ni öğrenmek için evlerine uğradım. </st><st c="10781">Ev buz gibiydi. </st><st c="10797">Seher Teyze de, Şefkat de karınlarına birer bıçak sokulmuş da bunu karşısındakine göstermek istemiyormuş gibi, iki büklüm oturmuşlardı karşımda. </st><st c="10942">Amcası o gün memlekete dönmüştü.</st></p>
		<p><st c="10974">“Biz de gidiyoruz,” dedi Şefkat. </st><st c="11008">“Ev sahibi, evden çıkın diyor. </st><st c="11039">Amcam da bizi almaya gelmiş.”</st></p>
		<p><st c="11068">Sonra ağlamaya başladı.</st></p>
		<p><st c="11092">“Bilal okuldan çıkar, benim dükkânda çalışır, diyor. </st><st c="11146">Ben de oradaki okula gidecekmişim.”</st></p>
		<p><st c="11181">Bunu duyunca, ben de ağlamaya başladım. </st><st c="11222">Söyleyecek bir şey arıyor ama sözcük torbamda bir şey bulamıyordum. </st><st c="11290">Birbirimize sarılıp hıçkırarak ağladık.</st></p>
		<p><st c="11329">“Ne olur gitmeyin Seher Teyze,” dedim.</st></p>
		<p><st c="11368">Onun gözlerindeki çaresizlik benimkinden çok daha büyüktü.</st></p>
		<p><st c="11427">“Ne yapalım kızım? </st><st c="11447">Başka çare kalmadı,” diye cevap verdi. </st><st c="11486">Daha fazla söyleyecek bir şey kalmadığı için de, usulca kalkıp içeri kaçtı.</st></p>
		<p><st c="11561">Eve döndüğümde, perişan halimi gören annem de üzüntüme ortak oldu.</st></p>
		<p><st c="11628">Yemeden içmeden kesilmiş, dersi, okulu boş vermiş bir halde geçirdiğim birkaç günün sonunda, annemin aklına bir çözüm geldi. </st><st c="11754">Bizim apartmanın kapıcısı işten ayrılıyordu. </st><st c="11799">Şefkatler pekâlâ oraya taşınabilir, onların işini devralabilirlerdi. </st><st c="11868">Nasıl olsa Seher Teyze evlere temizliğe gidiyordu. </st><st c="11919">Hem böyle daha az yorulur, hem de belli bir aylığı olurdu.</st></p>
		<p><span epub:type="pagebreak" title="58" id="page58"></span><st c="11977">“İsterlerse, baban yöneticiyle hemen konuşur. </st><st c="12024">Refik Bey babanı sayar, hatırını kırmaz,” dedi annem.</st></p>
		<p><st c="12077">Birdenbire içime güneş doğmuş, annem bir periymiş de, sihirli değneğiyle bütün sorunları çözüvermiş gibi hissetmiştim. </st><st c="12197">Müjdeyi vermek için koşa koşa Şefkat’in evine gittim.</st></p>
		<p><st c="12250">Kısa süre sonra, Şefkatler bizim apartmanın bodrum katındaki kapıcı dairesine taşındı. </st><st c="12338">Daire dediğim, aslında iki göz oda ve daracık bir banyodan oluşan, apartmanın sığınağından bozma bir yerdi. </st><st c="12446">Yine de, çocuklar okullarından ayrılmamış, memlekete gitmek zorunda kalmamışlardı ya, Seher Teyze memnundu. </st><st c="12554">Sabahtan akşama kadar koşturuyor, tek başına bütün işlere yetişmeye çalışıyordu. </st><st c="12635">Bilal de okuldan çıkıp doğru eve koşuyor, çöpleri topluyor, market servisine çıkarak annesine yardımcı olmaya çabalıyordu. </st><st c="12758">O eski haylaz Bilal gitmiş, yerine sorumluluk sahibi, annesine ve kardeşine kol kanat geren küçük bir erkek gelmişti.</st></p>
		<p><st c="12875">Ama Şefkat’in yeni bodrumu, eskisi gibi aydınlık gelmiyordu bana. </st><st c="12942">Neşeyle oturulan sofralar, oyunlar, şakalar, gülüşmeler eksilmişti evin odalarından. </st><st c="13027">Evin içindeki şarkı susmuştu sanki. </st><st c="13063">Havada garip bir tedirginlik, bir korku vardı; onlar bir şeylerden korkuyordu. </st><st c="13142">Davranışlarına sinmiş ürkeklikten, gözlerindeki dalgın bakışlardan anlaşılıyordu bu. </st><st c="13227">Evin içindeki konuşmaları bile değişmiş, günlük sorunları çözmek, hayatın üstesinden gelmek, ya</st><span epub:type="pagebreak" title="59" id="page59"></span><st c="13322">rını dertsiz geçirmek için konuşur olmuşlardı. </st><st c="13370">Çok geçmeden, onları asıl korkutan şeyin gelecek kaygısı olduğunu fark ettim.</st></p>
		<p><st c="13447">Şefkat’le aramızdaki ilişki de eski neşesini yitirmişti. </st><st c="13505">Taşındıklarından beri Şefkat bizim eve ancak bir iki kez gelmiş, daha sonra büsbütün ayağını kesmişti. </st><st c="13608">Kaç kere kapılarına gidip zorla çağıracak oldum, ısrarıma boyun eğmedi. </st><st c="13680">Bunun üzerine, ben de içten içe küsüp onlara daha az gitmeye başladım.</st></p>
		<p><st c="13750">“Israr etme artık. </st><st c="13770">Annesine yardım ediyordur belki de,” diye beni avutuyordu annem. </st><st c="13835">Oysa, ilk seferinde yaptığı gibi beni de alarak aşağı, Seher Teyze’nin evine inse, birlikte çay içsek, yeniden eve dönsek, her şey eskisi gibi olacaktı. </st><st c="13988">Şefkat’le yeniden eskisi gibi olacaktık ve hayatın ekseni tekrar yerine oturacaktı sanki. </st><st c="14078">Eskisi gibi...</st></p>
		<p><st c="14092">Evleri, yaklaşmakta olan bayramın heyecanı sarmıştı. </st><st c="14146">Bayram temizliği, evde açılan baklavalar, bayramlık alışveriş, tebrik kartları. </st><st c="14226">Kırmızı ekoseli elbisem, siyah rugan ayakkabılar, kenarı ponponlu, kar gibi beyaz çoraplar, işlemeli mendilim başucumdaki yerini almıştı çoktan. </st><st c="14371">Bu tatlı heyecan içerisinde unutuvermiştim her şeyi.</st></p>
		<p><st c="14423">Annem, bayram temizliği sırasında ayırdığı küçülmüş giysilerimi bir torbaya doldurup, “Hadi bunları Şefkat’e ver. </st><st c="14538">Belki bayramlık bir şey alamamıştır annesi. </st><st c="14582">Sevaptır,” diyerek elime tutuşturana kadar.</st></p>
		<p><st c="14625">Güçlükle taşıdığım torba elimde, merdivenlerden indim, zillerini çaldım. </st><st c="14699">Kapıyı Şefkat açtı. </st><st c="14719">Soran gözlerle bir bana, bir de yerde duran torbaya baktı.</st></p>
		<p><span epub:type="pagebreak" title="60" id="page60"></span><st c="14777">Ne diyeceğimi bilemeden, “Bunları annem gönderdi. </st><st c="14828">Bana olmuyor da... </st><st c="14847">Belki sen...” diye geveleyerek torbayı uzattım.</st></p>
		<p><st c="14894">Annem, “Ne kadar sevinir,” demişti ama sevinmedi Şefkat. </st><st c="14952">Gözlerini yere indirip torbayı aldı.</st></p>
		<p><st c="14988">İçeri çağırmasını, “Hadi gel, oynayalım,” demesini bekledim; demedi. </st><st c="15058">Gözlerini bir daha yerden hiç kaldırmadan, “Sağ ol,” dedi sadece. </st><st c="15124">Kalbin içinde akan bir pınar olan vicdanın, bazı hallerde nasıl bir sele dönüşüp önüne gelen her şeyi yıkıp götürebileceğini bilmiyordum henüz, gücendim.</st></p>
		<p><st c="15277">Kapıyı usulca kapadı.</st></p>
		<p><st c="15299">Merdivenlerde, az önce apartmana dağıttıklarından boşalan servis sepetini sallayarak inen Bilal karşıma çıktı. </st><st c="15411">Elini cebine sokarak avucundaki üç tane lolipopu uzattı.</st></p>
		<p><st c="15467">“Biri senin için,” dedi gururla. </st><st c="15501">“İstediğini al.”</st></p>
		<p><st c="15517">Bilal’in şaşkın bakışlarına aldırmadan, ağlayarak yukarı çıktım.</st></p>
	</section>
<div id="charCountTotal" value="15582"></div></body>
</html>
