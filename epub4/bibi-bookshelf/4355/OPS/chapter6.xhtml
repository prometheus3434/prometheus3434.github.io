<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mutsuz Palyaçolar Örgütü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="61" id="page61"></span><st c="0">Bizim Gibi</st></h1>
		<p><st c="11">Sokağın ortasında durmuş, öylece bizi seyrediyordu. </st><st c="64">Ben ona bakarken, Selim topa öyle bir çaktı ki, top hızla karnıma yapışıp az daha beni de beraberinde ağlara yapıştıracaktı.</st></p>
		<p><st c="188">“Gol!” diye bağırdı, iki kolunu havaya kaldırarak.</st></p>
		<p><st c="239">Hem canım yanmış hem de bozulmuştum.</st></p>
		<p><st c="276">Karnımı tutup, “Of be!” dedim. </st><st c="308">“Bu sayılmaz ama. </st><st c="326">Ben başka tarafa bakıyordum.”</st></p>
		<p><st c="355">Bu sefer o da benimle birlikte, bizi seyreden çocuğa baktı. </st><st c="416">“Kim bu?”</st></p>
		<p><st c="425">“Bilmem,” dedim. </st><st c="443">“Karşı apartmana taşındılar. </st><st c="472">Uzaktan, çok uzaklardan gelmişler, dedi annem. </st><st c="519">Giyimleri de, konuşmaları da bir tuhaf.”</st></p>
		<p><st c="559">Selim’in ilgisini çekmişti. </st><st c="588">“Nasıl tuhaf yani?” diye sordu, gözlerini çocuktan ayırmadan.</st></p>
		<p><span epub:type="pagebreak" title="62" id="page62"></span><st c="649">“Tuhaf işte,” dedim. </st><st c="671">“Bizim gibi değiller. </st><st c="693">Babam öyle dedi.”</st></p>
		<p><st c="710">Selim’in merakı bilenmişti. </st><st c="739">Bir şeyi merak etti mi, onu kimse durduramaz. </st><st c="785">Uzaktan, çocuğa seslendi.</st></p>
		<p><st c="810">“Hey! </st><st c="817">Top oynar mısın?”</st></p>
		<p><st c="834">Çocuk, başkasına mı sesleniyoruz diye emin olamayıp arkasına döndü, baktı. </st><st c="910">Kendisinden başka kimse olmadığını görünce, bir an tereddüt etti. </st><st c="976">Sonra, gerisingeri koşmaya başladı ve apartmanın kapısından girip kayboldu.</st></p>
		<p><st c="1051">Selim elinde top, bakakaldı. </st><st c="1081">“Vay be,” dedi, “gerçekten de tuhafmış bu. </st><st c="1124">Vahşiymiş bildiğin.”</st></p>
		<p><st c="1144">Hava o kadar sıcaktı ki, her şey alev almış gibiydi. </st><st c="1198">Oyun alanını çevreleyen bodur ağaçlar, evlerin çatıları, asfalt, bisikletlerimizin tekerlekleri, tenimiz ve hatta saçlarımız yanıyordu sanki. </st><st c="1340">Bu sıcakta top oynamanın iyi bir fikir olmadığını söylemişti annem. </st><st c="1408">Ama okullar tatildi ve çok sıkılıyorduk.</st></p>
		<p><st c="1448">Selim’le aynı apartmanda yaşıyorduk. </st><st c="1486">Apartmanda başka yaşıtımız yoktu. </st><st c="1520">Bu yüzden, biraz da koşulların dayatmasıyla arkadaş olmuştuk. </st><st c="1582">Ondan gerçekten hoşlanıp hoşlanmadığımı, arkadaşlık etmek isteyip istemediğimi düşünemeden, her şeyi birlikte yapar olmuştuk. </st><st c="1708">Ben on dört yaşındaydım, Selim on üç. </st><st c="1746">Benden bir yaş küçük ama epeyce iriydi. </st><st c="1786">Yine de büyük olduğumu unutmaz, kuralları çoğunlukla benim koymama izin verirdi.</st></p>
		<p><st c="1866">Çimlere yan yatırdığımız bisikletlerimizi kaldırdık. </st><st c="1920">Tişörtlerimiz terden sırtımıza yapışmıştı. </st><st c="1963">Bisikletlerin selesi de güneşten fazlasıyla nasibini almış, oturulamayacak </st><span epub:type="pagebreak" title="63" id="page63"></span><st c="2038">kadar ısınmıştı. </st><st c="2055">Bir süre bisikletleri yanımız sıra sürdük ama binmedik. </st><st c="2111">Ancak oyun alanından dışarı çıkınca binebildik. </st><st c="2159">Bizim sokağın ortalarına vardığımızda, çocuğun kendi apartmanlarının bahçe duvarına tünemiş, yalnız başına oturduğunu gördük.</st></p>
		<p><st c="2284">Tam önünden geçerken, Selim aniden frene bastı. </st><st c="2333">Öyle sert fren yaptı ki, lastiklerinin izi asfalta çıktı. </st><st c="2391">Ben de onun arkasındaydım ve durmak zorunda kaldım.</st></p>
		<p><st c="2442">“Ne bakıyorsun be?” diye diklendi Selim.</st></p>
		<p><st c="2483">Çocuğun üstünde, lacivert bir eşofman altı ve küçüldüğü için göbeğini açıkta bırakan yeşil bir tişört vardı.</st></p>
		<p><st c="2592">Cevap vermedi. </st><st c="2608">Sadece ağzını iyice yayarak gülümsedi. </st><st c="2647">Esmer yüzünde dişleri beyaz bir çiçek gibi açıverdi. </st><st c="2700">Öyle güzel bir gülüştü ki bu, istemeden ben de gülümseyerek karşılık verdim. </st><st c="2777">Ama Selim’in arkasındaydım ve anlaşılan onun niyeti başkaydı.</st></p>
		<p><st c="2838">“Bir de pis pis sırıtıyor. </st><st c="2866">Kara surat, ne olacak!”</st></p>
		<p><st c="2889">O böyle der demez, çocuğun da, benim de gülümsememiz yüzümüzde dondu kaldı. </st><st c="2966">Oğlan duvardan atladığı gibi, başını önüne eğip içeri kaçtı.</st></p>
		<p><st c="3026">Kızmıştım. </st><st c="3038">“Neden öyle sataştın ki?” diye çıkıştım Selim’e. </st><st c="3087">“Ne yaptı sana?”</st></p>
		<p><st c="3103">Omuz silkti. </st><st c="3117">“Hiç,” dedi. </st><st c="3130">“Gıcık oldum. </st><st c="3144">Bakıp durmasın öyle...”</st></p>
		<p><st c="3167">Bir süre sonra, oturdukları bahçe katının pencerelerini örten perdelerden birinin aralandığını fark ettim. </st><st c="3275">Yüzünü gösterecek kadar değil, ama bir çift gözün orada durmuş bizi izlediğini hissedebileceğimiz kadar. </st><st c="3380">Bu, onun </st><span epub:type="pagebreak" title="64" id="page64"></span><st c="3389">gözleri değildi. </st><st c="3406">Perdeyi tutan elin parmaklarına bakılırsa, daha büyük biriydi. </st><st c="3469">Annesi. </st><st c="3477">Annesi orada durmuş, perdenin arkasından bizi seyrediyordu. </st><st c="3537">Az önce oğluna nasıl davrandığımızı görmüş olmalıydı. </st><st c="3591">Biraz sonra dışarı çıkacak ya da başını camdan uzatarak, çocuktan özür dilememizi isteyecekti. </st><st c="3686">Ama yapmadı. </st><st c="3699">Bir gölge gibi bize bakıp durdu, sonra da kayboldu.</st></p>
		<p><st c="3750">Bisikletimizi apartmanın bahçesindeki merdiven demirlerine bağlayıp kilitlerini takarken, “İster misin bir de bisikletlerimizi yürütsün,” dedi Selim.</st></p>
		<p><st c="3900">Midemde bir şey düğümlenmişti.</st></p>
		<p><st c="3931">“Bu kadarı da fazla ama!” dedim. </st><st c="3965">“Neden durduk yerde hırsız yerine koyuyorsun ki?”</st></p>
		<p><st c="4014">Merdivenleri tırmanırken, “Görmedin mi, nasıl baktı bisikletlerimize?” dedi. </st><st c="4092">“Belli ki, bisikleti yok.”</st></p>
		<p><st c="4118">Cevap vermedim. </st><st c="4135">Asansörde de hiç konuşmadık. </st><st c="4164">Önce onun oturduğu katta durdu asansör.</st></p>
		<p><st c="4203">“Yemek yiyince çıkacak mısın?” diye sordu inerken.</st></p>
		<p><st c="4254">Keyfim kaçmıştı. </st><st c="4272">Midemdeki düğüm olduğu yerde duruyordu. </st><st c="4312">Biri gelmiş, yumruk atmış gibiydi.</st></p>
		<p><st c="4346">“Yok,” dedim. </st><st c="4361">“Tatil ödevlerimi bitirmem lazım.”</st></p>
		<p><st c="4395">Omuz silkti ve asansörün kapısını kapadı.</st></p>
		<p><st c="4437">Annem mutfakta akşam yemeğini hazırlıyordu. </st><st c="4482">Mis gibi köfte ve patates kızartması kokuyordu ev.</st></p>
		<p><st c="4532">“Haydi, elini yüzünü yıka da gel, soğumadan ye,” dedi. </st><st c="4588">“Baban bugün mesaiye kalacakmış. </st><st c="4621">Yemeğe beklemeyin, dedi.”</st></p>
		<p><st c="4646">Mutfağın kapısında durdum. </st><st c="4674">Hiçbir şey söylemeden </st><span epub:type="pagebreak" title="65" id="page65"></span><st c="4696">onu izledim. </st><st c="4709">Canımın bir şeye sıkıldığını anlamıştı.</st></p>
		<p><st c="4748">“Sen köfteyle patatesi seversin. </st><st c="4782">Neden nazlanıyorsun?”</st></p>
		<p><st c="4803">Yüzümü ekşittim. </st><st c="4821">“Mideme bir şey oldu. </st><st c="4843">Canım yemek istemiyor.”</st></p>
		<p><st c="4866">“Sende bir hal var. </st><st c="4887">Anlat bakalım, ne oldu.”</st></p>
		<p><st c="4911">Önce konuşmak istemedim.</st></p>
		<p><st c="4936">“Hiç,” dedim. </st><st c="4951">“Yoruldum.”</st></p>
		<p><st c="4962">Yemeğin altını kapadı. </st><st c="4986">Ellerini ıslak bir beze sildi ve mutfak masasına bir sandalye çekip oturdu. </st><st c="5062">Bu, otur konuşacağız hareketiydi annemin. </st><st c="5104">Baktım kaçış yok, bir sandalye de ben çektim, karşısına oturdum.</st></p>
		<p><st c="5168">“Şu karşıya taşınanlar,” dedim.</st></p>
		<p><st c="5200">Önce anlamadı.</st></p>
		<p><st c="5215">“Hani babamın</st><em><st c="5229"> bizim gibi değiller</st></em><st c="5249"> dedikleri,” diye hatırlattım, “onlar nerden geldiler anne?”</st></p>
		<p><st c="5309">“Hayrola?” dedi. </st><st c="5327">“Sana bir şey mi dediler?”</st></p>
		<p><st c="5353">“Yok,” dedim. </st><st c="5368">“Ne diyecekler! </st><st c="5384">Herkesten kaçıyorlar zaten. </st><st c="5412">Sadece merak ettim.”</st></p>
		<p><st c="5432">Arkaya yaslandı. </st><st c="5450">Ellerini masanın üstünde birleştirdi.</st></p>
		<p><st c="5487">“Güneydoğu’da bir yerden gelmişler,” dedi. </st><st c="5531">“Üzücü şeyler gelmiş başlarına. </st><st c="5563">Göç etmek zorunda kalmışlar. </st><st c="5592">Aslında iyi insanlar, kimseye bir zararları yok. </st><st c="5641">Ama ne bileyim işte, bizim buralara yabancılar. </st><st c="5689">Onun için herkes biraz yadırgadı.”</st></p>
		<p><st c="5723">Okullar açılıncaya kadar, yazdan kalan birkaç haftada dışarı fazla çıkmadım. </st><st c="5801">Hem ödevleri yetiştirmeye çalışıyordum, hem de Selim’e o günkü kırgınlığım geçmemişti. </st><st c="5888">İki üç kere kapıya gelip çağırdı, ben gitmeyince ısrardan </st><span epub:type="pagebreak" title="66" id="page66"></span><st c="5946">vazgeçti o da. </st><st c="5961">Arada bir pencereden bakıp çocuğu arandım ama ortalarda yoktu. </st><st c="6024">Pencereler, perdeler hep kapalıydı.</st></p>
		<p><st c="6059">Sonunda, okullar açıldı. </st><st c="6085">Mahallede tek okul bizimki olduğu için, eninde sonunda okulda karşılaşacağımızı biliyordum. </st><st c="6177">Okulun ilk günü törenden sonra sınıflara dağılırken, Selim dirseğiyle dürttü beni.</st></p>
		<p><st c="6259">“Bak, kim burda. </st><st c="6277">Üstelik, benimle aynı sınıfa düşmüş, kara surat.”</st></p>
		<p><st c="6326">Koluna yapışıp gömleğinden çekiştirdim.</st></p>
		<p><st c="6366">“Bana bak,” dedim. </st><st c="6386">“Bir daha böyle dersen, suratına yumruğu yersin.”</st></p>
		<p><st c="6435">Tam o sırada, çocuk yanımızdan merdivenleri çıkıyordu. </st><st c="6491">Dönüp, “Merhaba,” dedim.</st></p>
		<p><st c="6515">Okul forması içinde önce tanımadı bizi. </st><st c="6556">Kim olduğumuzu anlayınca, yüzünde yine o şaşkın ve tedirgin ifade belirdi. </st><st c="6631">Merdivenleri koşarak çıktı.</st></p>
		<p><st c="6658">Selim sırıttı. </st><st c="6674">“Bak, gördün mü?” dedi. </st><st c="6698">“Haksız mıymışım?”</st></p>
		<p><st c="6716">Kolunu bırakıp sustum. </st><st c="6740">Selim’e uzun uzun, “Çünkü sen onu daha en başından korkutup uzaklaştırdın,” demedim. </st><st c="6825">Ne söylesem anlamayacaktı. </st><st c="6852">Midemde yine aynı düğüm vardı.</st></p>
		<p><st c="6882">Bir ay dolmadan, başka bir yere taşındılar. </st><st c="6927">Ondan sonra ne okulda ne de mahallede gördüm onu. </st><st c="6977">Zaman geçti, oturdukları eve başkaları taşındı, ama ben ne zaman o tarafa baksam, onun donup kalan gülüşünü ve midemde bir türlü çözülemeyen o düğümü hatırladım.</st></p>
	</section>
<div id="charCountTotal" value="7138"></div></body>
</html>
