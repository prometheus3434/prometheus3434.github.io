<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mutsuz Palyaçolar Örgütü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="15" id="page15"></span><st c="0">Karıncaları Ezmek</st></h1>
		<section>
			<div>
				<p><em><st c="18">Arbeit macht frei. </st><st c="38">(Çalışmak özgürleştirir.)</st></em></p>
			</div>
			<p><st c="63">İkinci Dünya Savaşı’nda Almanya’da</st></p>
			<p><st c="98">Nazi kamplarının girişindeki yazı.</st></p>
		</section>
		<p><st c="133">Yakaları ve kol ağızları eprimiş gömleğini son düğmesine kadar ilikledi. </st><st c="207">Kravatını bir kez daha sıktı. </st><st c="237">Lacivert ceketinin tek düğmesinin kopmuş olduğunu fark etti. </st><st c="298">Anneme söylemeli, bu akşam diksin. </st><st c="333">Bir omuzuna astığı haki renkli çantayı ve öbür omuzuna astığı boya sandığını yere bıraktı, elinde taşıdığı katlanır tabureyi açıp oturdu.</st></p>
		<p><st c="470">Sıcaktı. </st><st c="480">Hafif kırlaşmaya başlayan saçlarını saklamak için şakaklarına sürdüğü siyah ayakkabı boyası usulca akıp, şıp diye gömleğinin yakasına düşüverdi. </st><st c="625">Aldırmadı. </st><st c="636">Çantasından lime lime olmuş bir defter çıkarıp dizine koydu, eline kalemini aldı ve başını kaldırıp okulun penceresine bakmaya başladı.</st></p>
		<p><st c="771">Dördüncü sınıfın cam kenarındaki sıralarından birin</st><span epub:type="pagebreak" title="16" id="page16"></span><st c="823">de oturan çocuk, havanın sıcağıyla dersin sıkıcılığından bezgin, dışarı baktı; gördüğü şeyden heyecanlanarak elinde olmadan bağırıverdi.</st></p>
		<p><st c="960">“Deli Ahmet gelmiş gene! </st><st c="986">Bakın, işte orda!”</st></p>
		<p><st c="1004">Çocuklar hep birden cama seğirtti. </st><st c="1040">Öğretmen, çocukları susturmaya ve yerlerine oturtmaya çalıştıysa da başaramadı. </st><st c="1120">Kendisi de cama yaklaştı.</st></p>
		<p><st c="1145">Öğretmeni camda görünce, kırık kalemiyle deminden beri bir şeyler karaladığı defteri kaldırarak sevinçle cama doğru tuttu. </st><st c="1269">“Hepsini yaptım öğretmenim, hepsini.”</st></p>
		<p><st c="1306">Çocuklar da sınıfların açık camlarından yarı bellerine kadar sarkmış, bağırıp çağırıyor, elleriyle top yaptıkları defter sayfalarını, silgileri onun üstüne fırlatıyorlardı.</st></p>
		<p><st c="1479">Babasıyla yan yana, okul müdürünün karşısında sessizce oturmuş; adamın, ağzından tükürükler saçarak yaptığı telefon konuşmasını bitirmesini bekliyorlardı. </st><st c="1635">Yanlarında, onu zalimce döven çetenin elebaşılarından iki çocuk, başları önde, alacakları cezadan korkuyormuş gibi bekliyorlardı. </st><st c="1765">Yaptıklarından pişman bir halleri yoktu.</st></p>
		<p><st c="1805">Üstü başı dağılmış, beyaz yakası tek tarafından koparak siyah önlüğünün üstüne baygın düşmüş, ağlamaktan gözleri şişmiş, sümükleri üstdudağında kurumuştu. </st><st c="1961">Bu dağınıklık ve kirlilik içindeki tek yeni şey, kucağında iki eliyle sımsıkı yapıştığı haki renkli okul çantasıydı. </st><st c="2078">Babası, okula başlarken almış; “Aman güzel kullan oğlum, birkaç sene idare etsin,” demişti.</st></p>
		<p><span epub:type="pagebreak" title="17" id="page17"></span><st c="2169">Müdür telefon konuşmasını bitirdi. </st><st c="2205">Burnunun üstüne düşmüş gözlüğünü düzeltti, sesine öfkeli bir ifade vermeye çalışarak çocukları azarladı.</st></p>
		<p><st c="2309">“Neden böyle yapıyorsunuz evladım? </st><st c="2345">Bu kaçıncı? </st><st c="2357">Ne istiyorsunuz Ahmet’ten?”</st></p>
		<p><st c="2384">Çocuklar bir süre verecek cevap bulamadan düşündüler. </st><st c="2439">Sonra içlerinden biri çekinerek konuştu:</st></p>
		<p><st c="2479">“Ama o da öyle olmasaydı öğretmenim.”</st></p>
		<p><st c="2517">Öyle olmak! </st><st c="2530">Ne demekti bu? </st><st c="2545">Bu çocuklar ne istiyordu kendisinden? </st><st c="2583">Neden onu kabul etmekte bu kadar zorlanıyorlardı? </st><st c="2633">“Zorbalar kusursuzluğu sever,” demişti bir seferinde annesi. </st><st c="2694">Başkalarından daha güçsüz, çaresiz, beceriksiz olunca, onu ya yok saymak ya da yok oluncaya kadar hırpalamak mı gerekiyordu? </st><st c="2819">Bazı çocukların sırf oyun olsun diye, gözlerinde zevk pırıltılarıyla karınca yuvalarını bozduklarını, kaçışan karıncaları ezdiklerini düşündü.</st></p>
		<p><st c="2961">Gözlüklü Müdür, çocukları bir iki azarlayıp gönderdikten sonra, Ahmet’in babasına bakarak konuştu:</st></p>
		<p><st c="3060">“Bak, Bayram. </st><st c="3075">‘Çok hevesi var,’ dedin. </st><st c="3100">Yalvardın yakardın, aldık; ama görüyorsun işte, çocuklar acımasız olur. </st><st c="3172">Burada barındırmazlar onu.” Başıyla Ahmet’i işaret etti. </st><st c="3229">“Böyle çocuklar için özel okullar var. </st><st c="3268">İstersen ben de araştırırım. </st><st c="3297">Orada daha rahat eder.”</st></p>
		<p><st c="3320">Gözlüklü Müdür yapılanları normal mi buluyordu? </st><st c="3369">O çocuklar gibi, müdür de Ahmet gitsin mi istiyordu? </st><st c="3422">Acaba çocukken o da karıncaları ezmiş miydi?</st></p>
		<p><span epub:type="pagebreak" title="18" id="page18"></span><st c="3466">Ahmet’in yanına mavi önlüklü bir hademe geldi. </st><st c="3514">Adam, koluna girerek onu oturduğu yerden kaldırmaya çalıştı.</st></p>
		<p><st c="3574">“Hadi koçum, ders bitti.” Camdaki öğretmeni işaret etti. </st><st c="3632">“Bak, öğretmen de kızıyor ha! </st><st c="3662">Bıkmadın gitti ya!” Kendi kendine söylendi. </st><st c="3706">“Başka işimiz gücümüz yokmuş gibi, bir de delilerle uğraş!”</st></p>
		<p><st c="3765">Şimdilerde bekçilere “güvenlik görevlisi”, hademelere “temizlik görevlisi” dendiğini söylemişlerdi. </st><st c="3866">Ahmet toparlandı.</st></p>
		<p><st c="3883">“Tamam, temizlik görevlisi bey, gidiyorum işte.”</st></p>
		<p><st c="3932">O uzaklaşırken, Mavi Önlük alaycı bir şekilde arkasından seslendi:</st></p>
		<p><st c="3999">“Hem gelme öyle her gün her gün buraya. </st><st c="4040">Paralı okul burası, aslanım. </st><st c="4069">Okutmazlar seni bedavaya.”</st></p>
		<p><st c="4095">Okul tatil rehavetindeydi. </st><st c="4123">Müdür boş okul bahçesine baktı. </st><st c="4155">Basketbol sahasının zemini ilişti gözüne; yenilenmeliydi. </st><st c="4213">İlk toplantıda konuşulacaklar arasına not aldı.</st></p>
		<p><st c="4260">Aniden kapı açıldı ve önde lacivert takım elbiseli, hırpani görünüşlü bir adam, arkasında onu yakalamaya çalışan güvenlik görevlisi, koşarak içeri girdiler.</st></p>
		<p><st c="4417">“Kusura kalma müdür bey. </st><st c="4443">Ne vakit girdi, anlamadım. </st><st c="4470">Arkasından seyirttim ama...”</st></p>
		<p><st c="4498">Müdür, kıdemli okul delisini tanımıştı. </st><st c="4539">Ahmet bir yandan kendisini yaka paça dışarı atmak isteyen adamla mücadele ederken, bir yandan da elinde sıkı sıkı tuttuğu </st><span epub:type="pagebreak" title="19" id="page19"></span><st c="4661">mendile doldurulmuş bir şeyi ısrarla müdüre vermek istiyordu. </st><st c="4723">Müdür, zorba güvenlik görevlisini durdurdu.</st></p>
		<p><st c="4766">“Bir dakika. </st><st c="4780">Bırak bakalım, ne istiyormuş.”</st></p>
		<p><st c="4810">Adamın elinden kurtulan Ahmet, müdürün masasının önüne geldi. </st><st c="4873">Elindeki, çıkın haline getirilmiş kirli mendili masanın üstüne silkeledi. </st><st c="4947">Bir sürü metal para, gürültüyle masaya saçıldı.</st></p>
		<p><st c="4994">Odadakilerin şaşkın bakışları altında, Ahmet burnunu havaya dikti ve odadan çıkıp gitti.</st></p>
	</section>
<div id="charCountTotal" value="5083"></div></body>
</html>
