<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mutsuz Palyaçolar Örgütü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="93" id="page93"></span><st c="0">Çaça-Paça Araba</st></h1>
		<p><st c="16">Sokağın üst tarafından girdiğinizde, bir tarafta Mavi Köşe Pastanesi, diğer tarafta Müzeyyen Hanım’ın ölümünden sonra torunları tarafından müteahhide verilen müstakil evinin yerine dikilen mavi-yeşil mozaik kaplı apartman vardı. </st><st c="246">O zamanlar sokakta fazla apartman olmadığı için, mozaikleri güneşte pırıl pırıl parlayan Yenidünya Apartmanı, göreni hayran bırakır, bakanı bir daha dönüp baktırırdı. </st><st c="413">Gerçekten de, sokak sakinleri için yeni bir dünyaydı.</st></p>
		<p><st c="466">Sokağın çoğunluğunu oluşturan müstakil evlerde yaşayanlara göre, apartmanda yaşamak bir lüks, bir tutku, yeni bir yaşam biçimine geçişin kapısıydı. </st><st c="615">Her biri artık iyice eskimiş olan bu evler, sürekli masraf çıkarır, evin kadınlarını canından bezdirir ve ev sahibi olanların, kocalarına her akşam, “Şu harabeyi bir müteahhide versen de, apartmana geçip rahat etsek,” demelerine neden olurdu. </st><span epub:type="pagebreak" title="94" id="page94"></span><st c="858">Kiracı olanlarsa, hepten şanssızdı. </st><st c="894">Yakınmak şöyle dursun, ev sahibi paraya sıkışıp da evi bir müteahhide vermesin diye dua ederlerdi. </st><st c="993">Yağmurda damdaki deliklerin altına kova koyar, fare deliklerinin önüne kapan kurar, arada bir evi istila eden karınca ve tahtakurularına karşı, sonu hep mağlubiyetle biten savaşlara girer, patlak banyo kazanından umudu kesip piknik tüpünün üstüne koydukları kazanda su ısıtarak banyo yapar, çaresiz bir kabulleniş içinde evden çıkarılacakları günü beklerlerdi.</st></p>
		<p><st c="1353">Bizim evimiz de bu evlerden biriydi. </st><st c="1391">Ben de, kardeşim de o evde doğmuş, dünyada farklı bir evde, farklı bir sokakta yaşanabileceği ihtimalini henüz aklımıza bile getirmemiştik.</st></p>
		<p><st c="1530">Evimizin fi tarihinde yaptırılmış boyasının soluk izlerini taşıyan kirli sarı dış cephesi, yer yer sıvayla yamanmış, yaralı bir yüz gibi dururdu. </st><st c="1677">Kiremit parçalarından yaptığımız tebeşirlerle duvara yazı yazmamıza, resimler çizmemize belki bu yüzden, hiç ses etmezdi evdekiler. </st><st c="1809">Sokak kapısından girdikten sonra beş merdivenle çıkılan balkon, evin iki yanını çepeçevre sarardı. </st><st c="1908">Balkonun altında uzanan ince uzun bahçe parçasında, dışarıyla bağlantıyı kesmek üzere dikilmiş bir sıra şimşir ağacı, aynı zamanda evi yazın sıcağından da koruyan bir gölge bağışlardı.</st></p>
		<p><st c="2092">Yan evle sınır olan duvarın dibinde ise erik ağacı vardı. </st><st c="2151">Erik mevsimi geldiğinde, sokaktan geçen ve canı çeken yabancıların saldırısından korunmayı hak edecek kadar kütür kütür ve sulu erikler verirdi bu ağaç. </st><st c="2304">Kardeşimle balkonda oturup sırayla nöbet tutardık. </st><st c="2355">İşte, bu balkon </st><span epub:type="pagebreak" title="95" id="page95"></span><st c="2371">nöbetlerinin en büyük eğlencesi, sokaktan geçen arabaları saymaktı. </st><st c="2439">Bir araba markası üstünde anlaşır, kimin nöbetinde o arabadan daha çok geçecek diye iddiaya tutuşurduk. </st><st c="2543">Böylece, gününe göre Dodge’lar, Buick’ler (Bunlara büyüklerimiz Doç ve Bıyık dedikleri için, biz de bu isimle bilirdik), Murat 124’ler, Renault’lar, İmpala’lar, Anadol’lar bizim bu sayım listemize girerdi.</st></p>
		<p><st c="2748">Bu arabaların hepsini severdik ama bir tanesi vardı ki, onun kalbimizdeki yeri farklıydı: Herkesin kaplumbağaya benzettiği Volkswagen’ler. </st><st c="2888">Sanki egzoz borusu patlamış gibi, öyle güçlü bir ses çıkarırlardı ki, o yüzden kardeşim bu arabalara </st><em><st c="2989">çaça-paça araba</st></em><st c="3004"> ismini takmıştı.</st></p>
		<p><st c="3021">Yatak odalarının ve mutfağın baktığı arka bahçeyse kocamandı ve bizim gözümüzde biraz gizemli ve tekinsizdi. </st><st c="3131">Arka sokaktaki evlerin kömürlüklerinin sırtını yasladığı bu bahçe, genellikle kışları unutulur ve bakımsız kalır, yazlarıysa biz çocuklara oyun alanı olurdu. </st><st c="3289">Burada, sokaktan bulduğumuz kedi yavrularını, belki annem temiz görürse eve kabul eder diye, titrete titrete arapsabunuyla yıkar, sonra da gazete kâğıtlarına sarıp kuruturduk. </st><st c="3465">Maltaeriği ve incir ağaçlarını, meyvelerini yemenin yanı sıra tırmanmak ve salıncak kurmak için kullanırdık. </st><st c="3574">Arada bir de sokağın bıçkın çocuklarını toplar, arka sokaktaki çocuklarla dövüşmek için çete kurar, savaş planları yapardık.</st></p>
		<p><st c="3698">Nedense, üzerinde özenle çalışılan bu sokak kavgası bir hayal olmaktan öteye gitmezdi. </st><st c="3786">Aslında bir kömürlük damı kadar ötede olan arka sokak, bize başka bir ülkeymiş </st><span epub:type="pagebreak" title="96" id="page96"></span><st c="3865">gibi uzak, erişilmez gelirdi. </st><st c="3895">Belki de bu yüzden, komşu ülkeyle herhangi bir savaş olasılığına karşı ordumuzu hep hazır tutar, ama bir yandan da sessiz bir uzlaşma içinde yaşayıp giderdik. </st><st c="4054">Bahçenin duvarları boyunca uzanan ve artık boyu iyice uzamış olan şimşir ağaçlarının hem bizi dış dünyadan koruyan, hem de koyu gölgeleriyle geceleri camdan bakmaya korkutan bir yanı vardı.</st></p>
		<p><st c="4243">Bugün bile şimşiri hiç sevmem; hep bir korku ve tedirginlik simgesi olarak belleğimde asılı kalmıştır. </st><st c="4347">Yatmadan önce kardeşimle korkarak köşesinden araladığımız perdenin ardından, arka bahçede şimşirlerin dibinde çeşitli gölgeler görür, bunları türlü türlü hayvana ve yaratığa benzetirdik. </st><st c="4534">Ayrıca bütün evin altında boylu boyunca uzanan ve nedense kardeşimle “kara baca” dediğimiz, korkunç karanlık kömürlüğün kapısı da, dev bir ağız gibi bu bahçeye açılırdı. </st><st c="4704">Kışın soba için odun, kömür taşıma cesaretini göstererek elindeki kovayla sık sık bu kömürlüğe inen babama bir kahraman gözüyle bakardık.</st></p>
		<p><st c="4841">Kardeşim Onur ve ben, arka bahçeye bakan odalardan birini paylaşıyorduk. </st><st c="4915">Onur sekiz, ben on yaşlarındaydık. </st><st c="4950">Yattığımız oda, eskiden dedemle babaannemin yattıkları odaydı. </st><st c="5013">Dedem iki yıl önce siroza yakalanmış ve ölmeden önce karnı o kadar şişmişti ki, Onur ve ben dedemizin her an patlayacağından ve her bir parçasının evin içine dağılacağından korkmuştuk. </st><st c="5198">Sonunda dedem patlamadı ama bir balon gibi sönüp gidiverdi.</st></p>
		<p><st c="5257">Babaannem, dedemin ölümünden sonra o odada yatmak istemeyerek oturma odasındaki sedire taşınınca, biz </st><span epub:type="pagebreak" title="97" id="page97"></span><st c="5360">de sevinç içinde yerleştik odaya. </st><st c="5394">Her çocuğa ayrı bir oda verilmesi gibi bir lüks henüz icat olmamış, olduysa bile henüz bizim eve gelmemişti. </st><st c="5503">Oda, iki ayrı yatağın sığamayacağı kadar dar olduğu için bize bir ranza alınmış, üstte kimin yatacağı konusundaki tartışmalar kura çekimiyle sonuçlanmış ve Onur benim kıskanç bakışlarıma aldırmadan üst kata yerleşmişti. </st><st c="5723">Ranzaya yerleşmek de, müstakil evden apartmana taşınmak gibi bir şeydi bizim için.</st></p>
		<p><st c="5805">Bir kız ve erkek kardeş ne kadar paylaşabilirse öyle paylaşmıştık odayı. </st><st c="5879">Bir yanda benim bebeklerim, süslü tokalarım, kurdelelerim, annemin tuvalet masasından gizlice alıp çekmecenin dibine hapsettiğim ruj ve mavi far; diğer yanda Onur’un yarış arabaları, çizgi romanları ve misket torbası. </st><st c="6097">Birbirimizin alanına fazlaca girmeden, arada bir yastık savaşı yaparak veya yattığımız yerden birbirimize leblebi atarak gül gibi geçinip gidiyorduk.</st></p>
		<p><st c="6246">Evin en güzel odası olan misafir odasına henüz “salon” deme âdeti yoktu. </st><st c="6320">Koltuk takımları, formika yemek masası ve büfeden oluşan yemek takımı, aynı formikadan ve üstü tığ işi dantel örtülerle bezeli sehpalar bu ölü odada, kim bilir ne zaman gelecek olan misafirleri bekleyip dururdu. </st><st c="6532">Kapısı her zaman kapalı duran misafir odasına gizlice girerek büfenin çekmecelerini karıştırmak, sehpaların üstündeki porselen biblolarla oynamak, kardeşimle en büyük eğlencelerimizdendi.</st></p>
		<p><st c="6719">Gündelik hayatın geçtiği ve ev halkının topluca yaşadığı oturma odasıysa evdeki en büyük odaydı. </st><st c="6817">Kiremit rengi çekyatlar ve aynı renkteki çizgili koltuklar, köşede </st><span epub:type="pagebreak" title="98" id="page98"></span><st c="6884">olanca haşmetiyle kurulmuş babaannemin divanının yanında çok silik ve sıradandı. </st><st c="6965">Divanda, etekleri kırmalı örtünün kumaşından yapılma minderler duvara dizili durur, onların önünde ayrıca yaslanmak için konulmuş pofuduk yastıklar olurdu. </st><st c="7121">Sonraki yıllarda tarih derslerinde öğrendiğim </st><em><st c="7167">divanıhümayun</st></em><st c="7180"> sözcüğü nedense hep babaannemin bu görkemli divanını aklıma getirmiştir.</st></p>
		<p><st c="7253">Bu divanın böylesine özenli döşenmesinin nedeni, aslında babaannem için bir tür barınma yeri olmasıydı. </st><st c="7358">Babaannemin gözleri çok az görürdü. </st><st c="7394">O yüzden, günün büyük bölümünü divanında bağdaş kurup oturmakla geçirirdi. </st><st c="7469">Sokağa güçlükle, sadece emekli maaşını almaya çıkar, imza atamadığı için de, üstünde imzası olan bir mühür kullanırdı. </st><st c="7588">Bu maaş günleri, en sevdiğimiz günlerdi. </st><st c="7629">Babaannem, her seferinde, Onur’a ve Aslı’ya diyerek ayırdığı parayı anneme teslim eder, biz de mutluluk içinde oyuncakçının yolunu tutardık. </st><st c="7770">Bir de, bankadan eve dönerken babamla aldıkları, içi çeşit çeşit küçük pastayla dolu olan kutu vardı ki, her seferinde aynı heyecanla açar, hepsinin tadına bakmadan kutuyu elimizden bırakmazdık.</st></p>
		<p><st c="7964">Aslında tamamen görmüyor değildi babaannem. </st><st c="8009">Çok uzun yıllar önce katarakt ameliyatı sırasında doktor hatası yüzünden tek gözü kör olmuş; bu nedenle, kataraktlı olan diğer gözünü de kaybetme korkusuyla bir daha ameliyat olmamıştı. </st><st c="8195">Zamanla kalınlaşan katarakt yüzünden görmesi gittikçe azalmış, en sonunda da etrafı ancak gölgeler halinde seçmeye başlamıştı. </st><st c="8322">Yıllardır bütün ailenin, artık tıbbın çok geliştiğini, bir daha gözünün kör olmayacağı</st><span epub:type="pagebreak" title="99" id="page99"></span><st c="8408">nı, çok güvenilir doktorlar yetiştiğini yemin billah anlatmasına rağmen, “Hiç değilse böyle az da olsa bir ışık var, onu da büsbütün kaybetmeyeyim,” deyip, ameliyat olmaya yanaşmamıştı. </st><st c="8595">Konuşulmasını yasakladığı için, zamanla evin içinde bu konudan söz edilmez, babaanneme de bu konuda bulaşılmaz olmuştu.</st></p>
		<p><st c="8714">Tuhaf bir azameti vardı babaannemin. </st><st c="8752">Eskilerin deyimiyle “paşa” gibi bir kadındı. </st><st c="8797">Divanında oturduğu yerde içtiği “Birinci” sigaralarını, önündeki sehpada, üstüne basınca kapağı açılan küllüğe basar, sigara içtikçe öksürür, öksürdükçe sigara içerdi. </st><st c="8965">Geceleri soyulmuş ve dilimlenmiş bir elmayı ve bir bardak sütünü içmeden uyuyamadığını iddia edecek kadar kurallarına bağlı yaşardı.</st></p>
		<p><st c="9097">Çocukluk evrenimizde yaşam bu şekilde sürüp giderken bir gün, parlak sarı renkli bir kaplumbağa, karşımızdaki evin kapısına park ederek düşlerimizin başköşesine yerleşti. </st><st c="9269">O günü hiç unutmuyorum; bir pazar sabahıydı. </st><st c="9314">Uzun süredir boş olan karşı ev satılmış, sıkı bir onarımdan geçmiş ve bütün sokak sakinleri merakla yeni komşuları beklemeye koyulmuştu.</st></p>
		<p><st c="9450">Yeni komşularımız İhsan Beyler eşyalarını önden bir kamyonla gönderdiler. </st><st c="9525">Evin camına burnumuzu dayamış, kamyondan indirilen eşyaların içeri taşınmasını merakla izliyorduk. </st><st c="9624">“Ayıptır, içeri girin çocuklar,” diye bizi azarlayan annem bile, zaman zaman merakına yenik düşerek camdan dışarı bir göz atıyor, komşunun son model koltuk takımını, çamaşır makinesini gördükçe, içeri dönüp ballandıra ballandıra babama anlatıyordu. </st><st c="9873">Burnunun ucu</st><span epub:type="pagebreak" title="100" id="page100"></span><st c="9885">na düşmüş gözlükleriyle, pürdikkat gazetesini okuyan ve gazete okuduğu zamanlarda dünyayla ilişkisini kesen babamsa ilgili görünmeye çalışarak, arada başını sallıyordu.</st></p>
		<p><st c="10054">Tam kamyondaki eşyalar taşınmış ve kamyon yeni hareket etmişti ki, o geldi. </st><st c="10131">Tombul, sarı ve parlak gövdesiyle kamyondan boşalan yerde durdu, kaldırıma yanaştı; motor bir süre daha çalıştı,</st><em><st c="10243"> çaça-paça, çaça-paça, çaça-paça</st></em><st c="10275"> ve sustu.</st></p>
		<p><st c="10285">Kardeşimle birlikte nefesimizi tutmuş, büyülenmiş gibi bakakalmıştık. </st><st c="10356">İhsan Bey, hanımı ve çocukları arabadan inerek evlerine girerken, bizim eve doğru bakmışlar ve gözleri yuvalarından fırlamış bir şekilde cama yapışmış bu iki insan suretine gülerek selam vermişlerdi.</st></p>
		<p><st c="10555">Neden sonra, ilk kendine gelen kardeşim oldu ve sanki yanında değil de, göremediği uzak bir yerde duruyormuşum gibi, canhıraş bir sesle bağırdı: “Kooooş!” Sonra da, arkasına bile bakmadan evin kapısından fırladı. </st><st c="10769">Evdekilerin şaşkın bakışlarına aldırmadan, arkasından koştum. </st><st c="10831">Koşar adım merdivenleri inerek sokağın karşısına geçtik ve yanına gittik. </st><st c="10905">Camın arkasından görüp de gerçekliğinden emin olamadığımız şey şimdi karşımızdaydı.</st></p>
		<p><st c="10988">Kuzgunlar gibi arabanın etrafında dolandığımızı gören annem pencereden, “Görgüsüzlük etmeyin. </st><st c="11083">Girin bakalım içeri!” diye seslenmese, daha uzun süre orada kalacaktık.</st></p>
		<p><st c="11154">Başımıza talih kuşu konmuş gibiydi. </st><st c="11191">Bizim sokakta bir</st><em><st c="11208"> çaça-paça araba</st></em><st c="11224"> vardı artık, hem de tam karşımızda!</st></p>
		<p><span epub:type="pagebreak" title="101" id="page101"></span><st c="11260">Günler geçiyor ama bizim heyecanımız bir türlü dinmek bilmiyordu. </st><st c="11327">İhsan Bey’in işe gidiş saati bizim okula gidiş saatimize denk geldiği için, her sabah evden çıktıktan sonra, çaça-paça sesleriyle arabanın uzaklaşmasını izlemeden okula gitmiyorduk. </st><st c="11509">Akşam onun dönüş saatinde de yine ya camda ya bahçedeydik. </st><st c="11568">Bir süre sonra, onu uzaktan görmek bize yetmez olmuş, içinde yolculuk etmenin ve o büyüleyici sesi yol boyunca dinlemenin nasıl bir şey olduğunu merak etmeye başlamıştık.</st></p>
		<p><st c="11738">Evde bizim bu heyecanımızı anlayıp ona ortak olan tek kişi babaannemdi. </st><st c="11811">Daha ilk günden itibaren merakla bizi dinlemiş, sorular sormuş, anlattıklarımızdan arabayı gözünde canlandırmaya çalışmış, sesine bizimle birlikte kulak vermişti.</st></p>
		<p><st c="11973">Yeni komşularımızla aralarındaki mal varlığı farkını gören sokak sakinleri, onlara karşı temkinli davranarak, uzak durmayı tercih etmişti. </st><st c="12113">Normal koşullarda çoktan “hoş geldiniz”, “güle güle oturun” ziyaretleri başlamış, kadınlar kabul günlerine Müjgan Hanım’ı da davet etmiş olurdu, ama zenginlik göz korkutan bir duvar gibi aramıza dikilivermişti işte. </st><st c="12329">Annem de böyle düşünmüş olmalı ki, her yeni komşuya yaptığı gibi, elmalı pasta pişirip hoş geldiniz’e gitmeye yeltenmemişti henüz.</st></p>
		<p><st c="12459">Onun bu çekingenliğini kıran ve cesaretlendiren kişi, babaannem oldu. </st><st c="12530">Bir sabah kahvaltıdan sonra, durduk yerde, “Hadi kızım, elmalı pasta yap da, bugün Müjgan Hanımlar’a hoş geldin’e gidelim,” deyiverdi.</st></p>
		<p><span epub:type="pagebreak" title="102" id="page102"></span><st c="12664">Babaanneme karşı gelinemezdi. </st><st c="12695">Bu yüzden annem, ağzının içinde bir şeyler mırıldandıysa da, fazla itiraz etmeden bir koca tabak dolusu elmalı pastayı bir saat içinde hazır ederek bu emre uydu.</st></p>
		<p><st c="12856">Böylece babaannem ve annem önde, ben ve kardeşim arkada, İhsan Beyler’in kapısını çalıverdik. </st><st c="12951">Annemin bütün endişeli ve tutuk haline karşın, Müjgan Hanım bizi son derece içten ve güler yüzle karşıladı. </st><st c="13059">Hele babaannemin de kalkıp hoş geldiniz demeye bizzat gelmesi, onu hem utandırmış, hem de memnun etmişti. </st><st c="13165">Böylece çaylar ve elmalı pastalar eşliğinde sohbet koyulaşmış, annem ve Müjgan Hanım kendi dünyalarına ait ilk bilgileri birbirleriyle paylaşırken, biz çocuklar da karşılıklı oturmuş, önce yabani, sonra gittikçe ısınan bakışlarla birbirimizi süzüyorduk.</st></p>
		<p><st c="13418">Bu sırada nereden açıldıysa, konu birdenbire babaannemin gözlerine geldi. </st><st c="13493">Babaannem, kör olma öyküsünü kısaca anlattıktan sonra, doktorlara güvensizliğini çeşitli beddualarla güçlendiriyordu ki, Müjgan Hanım hafifçe öksürerek onun sözünü kesti ve kocası İhsan Bey’in de göz doktoru olduğunu söyledi. </st><st c="13719">Babaannem daha fazla konuşmadı, ama Müjgan Hanım, kocasının ne kadar başarılı bir doktor olduğunu, göremez denilen nice körü ışığa kavuşturduğunu anlatıp, babaannemi bir kere de onun görmesi konusunda ısrar etmeye başladı. </st><st c="13942">Annem ne kadar kaş göz edip onu susturmaya, bu nazik konuyu kapatmaya çalıştıysa da, ısrarını sürdürdü. </st><st c="14046">Bunun üzerine babaannemin birdenbire romatizma ağrısı tuttu ve gitmek için izin istedik.</st></p>
		<p><span epub:type="pagebreak" title="103" id="page103"></span><st c="14134">O gece kimse babaannemin yanına yanaşmaya cesaret edemedi. </st><st c="14194">Öfkeli olmaktan çok, düşünceli bir hali vardı. </st><st c="14241">Divanına bağdaş kurup bütün gece sigara üstüne sigara içti ve etrafıyla fazla ilgilenmedi. </st><st c="14332">O gece bizi şaşırtarak, annemin, önüne koyduğu dilimlenmiş elmaya ve bir bardak süte dokunmadan uyudu.</st></p>
		<p><st c="14434">Sabah okula gitmek için uyandığımızda, babaannemi giyinmiş görünce şaşırdık. </st><st c="14512">Annemin, elini dudaklarına götürerek susmamızı işaret etmesine aldırmadan, “Hayrola babaanne? </st><st c="14606">Neden giyindin böyle, maaş günü mü geldi?” diye sordum.</st></p>
		<p><st c="14661">“Hayır Aslı’cım, Doktor İhsan Bey’i göreceğim. </st><st c="14709">İşe gitmeden yetişeyim diye, erken davrandım,” dedi babaannem.</st></p>
		<p><st c="14771">Babam korka korka, “Anneciğim, şimdi sabah sabah rahatsız etmeseydik. </st><st c="14842">Muayenehanesine gitsek daha iyi olmaz mı?” dedi.</st></p>
		<p><st c="14890">Ama o da gayet iyi biliyordu ki, babaannem bir kere karar verdi mi, yolunun üstünde kimse duramazdı. </st><st c="14992">Böylece çaresiz, onun koluna girerek sokağın karşısına geçirdi ve İhsan Beyler’in kapısını çaldı babam. </st><st c="15096">Onlar içeri girdikten sonra biz de okulu filan unutup cama yaslandık ve annemle birlikte merak içinde beklemeye başladık.</st></p>
		<p><st c="15217">Uzun süre beklememiz gerekmedi. </st><st c="15250">Babam ve babaannem önde, İhsan Bey arkada, evden çıktılar; bizimkiler eve dönerken, o arabasına binip gitti.</st></p>
		<p><st c="15358">Eve döndüklerinde, babaannem hiç konuşmadan divanına kurulurken, annem babamı misafir odasına çağıra</st><span epub:type="pagebreak" title="104" id="page104"></span><st c="15459">rak, ne olup bittiğini anlamaya çalıştı.</st></p>
		<p><st c="15500">“Vallahi bilmiyorum,” dedi babam. </st><st c="15535">“Müjgan Hanım ne dedi, nasıl ikna ettiyse, ameliyat olmaya karar vermiş bizimki. </st><st c="15616">Şimdi sorgu suale çeker İhsan Bey’i dedim ama öyle fazla soru da sormadı. </st><st c="15690">Yalnız, bir şartı varmış.”</st></p>
		<p><st c="15716">Annem, yine kim bilir ne ipe sapa gelmez bir şeydir, diye düşünerek merakla sordu.</st></p>
		<p><st c="15799">“Neymiş?”</st></p>
		<p><st c="15809">Babamın yüzüne sıcak bir gülümseme yayıldı. </st><st c="15854">Kardeşimle bana bakarak açıkladı.</st></p>
		<p><st c="15887">“‘Ameliyata ancak sarı çaça-paçayla giderim, arkaya da Aslı ile Onur oturur,’ diye şart koştu. </st><st c="15983">Yoksa ölür de ameliyat olmaz, ömür boyu kör kalırmış.”</st></p>
		<p><st c="16037">Bunun üzerine annem de gülmeye başladı.</st></p>
		<p><st c="16077">“Peki, ne dedi İhsan Bey?”</st></p>
		<p><st c="16104">“Ne diyecek, ‘Olur büyükhanım, benim arabayla götürürüm sizi,’ dedi.”</st></p>
		<p><st c="16174">O gece babaannem ameliyatın, Onur’la ben de çaça-paça arabaya binecek olmanın heyecanı yüzünden bütün gece uyuyamadık. </st><st c="16294">Sabah erkenden kalkıp, tıpkı bayram sabahlarındaki gibi bir heyecanla hazırlandık. </st><st c="16377">Nihayet İhsan Bey kapımızı çalıp, bizi hastaneye gitmek üzere arabasına buyur ettiğinde, babaannem ön koltuğa, biz de heyecandan titreyerek arkaya oturduk. </st><st c="16533">Annem ve babam arkadan taksiyle geleceklerdi.</st></p>
		<p><st c="16578">İhsan Bey arabayı çalıştırdığında, o ses artık dışarıdan değil, içimizden duyuluyordu sanki. </st><st c="16672">Kardeşimle birbirimize bakıp mutlulukla gülümsedik ve ameliyat olma pa</st><span epub:type="pagebreak" title="105" id="page105"></span><st c="16742">hasına bu kurnaz senaryoyu hazırladığı için babaanneme büyük hayranlık duyduk.</st></p>
		<p><st c="16821">Araba hastaneye doğru ilerlerken başımızı cama yaslayıp dışarıyı seyrediyorduk ve eminim, Onur da benim gibi, bütün yol boyunca içinden sürekli olarak tekrarlıyordu:</st><em><st c="16987"> Çaça-paça, çaça-paça, çaça-paça...</st></em></p>
	</section>
<div id="charCountTotal" value="17022"></div></body>
</html>
