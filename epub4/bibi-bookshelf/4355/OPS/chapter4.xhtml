<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mutsuz Palyaçolar Örgütü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="35" id="page35"></span><st c="0">Kendi Gelen</st></h1>
		<p><st c="12">Bir kasım sabahı henüz tanyeri ağarmadan ve bütün ev halkı en derin uykusundayken, acı acı çalan kapının ziliyle evimize ilk geldiği günü hatırlıyorum. </st><st c="165">Annemle babam bu vakitsiz misafiri telaşla karşılamıştı. </st><st c="222">Biz de kardeşimle, neler olduğunu anlamaya çalışarak, merak içinde odamızdan fırlamıştık.</st></p>
		<p><st c="311">Annem, “Haydi bakalım, siz yatın, telaş edecek bir şey yok. </st><st c="372">Selim Abi’niz geldi,” diyerek, yataklarımıza geri göndermişti bizi. </st><st c="440">Yine de iyice örtülmemiş oda kapısının aralığından, elindeki iki bavulla içeri girişini ve özür dileyerek anneme sarılışını gördüm.</st></p>
		<p><st c="571">“Kusura bakmayın Nalan Abla, gecenin bu saatinde sizi de telaşlandırdım.”</st></p>
		<p><st c="645">Babam, terliklerinin üstüne inmiş pijamasını beline çekerek düzeltti.</st></p>
		<p><span epub:type="pagebreak" title="36" id="page36"></span><st c="715">“Aman oğlum, olur mu öyle şey! </st><st c="747">Elbet geleceksin, başımızın üstünde yerin var,” dedi.</st></p>
		<p><st c="800">Selim Abi, annemin uzaktan akrabasıydı. </st><st c="841">O zamana kadar yüzünü görmediğim, İstanbul’da yaşayan bu akraba hakkında zaman zaman konuşulanlar, benim çocuk aklımla çok da anlamlandıramadığım şeylerdi. </st><st c="997">Hukuk fakültesinde okuduğunu biliyordum. </st><st c="1038">Üniversitede öğrenci olaylarına karışmıştı. </st><st c="1082">Arada bir, evimizin içinde böyle anılırdı adı. </st><st c="1129">Cesur bir savaşçı gibiydi gözümde. </st><st c="1164">Nedense bana Teksas, Tommiks gibi çizgi romanlarda beyazlara karşı savaşan Kızılderililer’i çağrıştırırdı. </st><st c="1271">Ete kemiğe bürünmemiş bir savaş kahramanı.</st></p>
		<p><st c="1313">On dört yaşındaydım. </st><st c="1335">İstanbul’dan bu kadar uzak bir Ege kasabasında yaşayan bir ortaokul öğrencisi ne kadar algılayabilirse, o kadar anlıyordum tuhaf bir şeyler olduğunu. </st><st c="1485">Ortada giderek yayılan tuhaf ve korkutucu hava, darbe, asker, sıkıyönetim, sokağa çıkma yasağı gibi yeni ve bilinmedik kavramlar sokmuştu hayatımıza. </st><st c="1635">Oysa çok değil, iki ay önce bir eylül günü, sabaha karşı bir bayram sevinciyle karşılanan askerler, evlere ekmek dağıtmış, radyo ve televizyondan yayınlanan general demeçleri ve kahramanlık türküleriyle “vatan kurtuldu” havası hâkim olmuştu tüm kasabaya.</st></p>
		<p><st c="1889">Ertesi sabah okula gitmek üzere hazırlanırken, annem başıyla içerideki misafir odasında uyumakta olan Selim Abi’yi işaret etti.</st></p>
		<p><st c="2017">“Çocuklar, Selim Abi’niz bir süre bizimle kalacak. </st><st c="2069">Ama bunu kimsenin bilmemesi gerek. </st><st c="2104">Aman ha, okulda </st><span epub:type="pagebreak" title="37" id="page37"></span><st c="2120">ya da başka bir yerde, kimseye ondan bahsetmeyin sakın. </st><st c="2176">Bu bizim aile sırrımız olsun,” diye üzerine basa basa tembihledi.</st></p>
		<p><st c="2241">Sekiz yaşındaki kardeşime döndü: “Ömer’cim, hani bazen tıp oynuyoruz ya, işte onun gibi.” Sonra da, “Şimdi bir, iki, üç, tıp deyip susuyoruz,” diyerek, işaretparmağını dudaklarına götürdü.</st></p>
		<p><st c="2430">Ömer bu oyuna katılarak, annemin yaptığını ve söylediklerini tekrarladı. </st><st c="2504">Artık Selim Abi evimizin bir sırrı olmuştu; kimseyle paylaşamayacağımız, kendimize ait bir sır.</st></p>
		<p><st c="2599">Kafam karışmıştı. </st><st c="2618">Madem, asker gelip vatanı kurtarmıştı da, ne demeye askerden kaçıp saklanmıştı ki Selim Abi? </st><st c="2711">Hani o da beyazlara karşı savaşan bir kahraman Kızılderili’ydi. </st><st c="2775">O zaman, kötülere karşı askerlerin tarafında olması gerekmez miydi? </st><st c="2843">Kötü olan kimdi? </st><st c="2860">İyi olan taraf hangisiydi? </st><st c="2887">Bütün gün okulda kafamı bu sorular meşgul etmişti. </st><st c="2938">Aklım karmakarışık, okuldan eve döndüğümde, birkaç günlük uzamış sakalı ve yorgun yüzüyle, kendisine verilen misafir odasında kitaplarını çekyatın raflarına yerleştirirken buldum onu. </st><st c="3122">Gülümseyerek karşıladı beni.</st></p>
		<p><st c="3150">“Merhaba. </st><st c="3161">Sen Füsun olmalısın. </st><st c="3182">Aslında daha önce tanışmıştık ama hatırlamazsın elbet. </st><st c="3237">Bir yaz tatilinde annemle gelmiştik size. </st><st c="3279">Sen daha küçücük bir çocuktun.”</st></p>
		<p><st c="3310">O yaşlardaki her kız gibi, bana çocuk demesine içerledim.</st></p>
		<p><st c="3368">Yerde ağzı açılmış bir şekilde duran bavullarına baktım. </st><st c="3426">Biri giysi, diğeri ağzına kadar kitap doluydu.</st></p>
		<p><span epub:type="pagebreak" title="38" id="page38"></span><st c="3472">“Neden taşıdın ki bunca kitabı yanında?” diye sordum merakla. </st><st c="3535">“Ne kitabı bunlar?”</st></p>
		<p><st c="3554">“Romanlar, felsefe, şiir, öykü, tarih kitapları. </st><st c="3604">İlgini çekerse, istediğin zaman alıp okuyabilirsin.”</st></p>
		<p><st c="3656">“Yok istemem,” dedim, hafif sert bir ses tonuyla. </st><st c="3707">Bu davetsiz misafirin, raflara dizdiği kitaplarıyla evimizi işgal ettiğini düşünerek sinirlenmiştim.</st></p>
		<p><st c="3807">“Benim derslerim var, ödevler filan çok zamanımı alıyor.”</st></p>
		<p><st c="3865">Yaptığı işe ara vererek, gece yatak haline getirip üstünde uyuduğu kanepeye oturdu.</st></p>
		<p><st c="3949">“Ne kadar çalışkan bir öğrenci olduğunu duymuştum Füsun,” dedi. </st><st c="4014">“Ama unutma ki, hayatta her şeyi okuldaki derslerde, ders kitaplarında öğretmiyorlar. </st><st c="4100">Eğer dünyayı gerçekten anlamak, etrafında olup bitenlerden haberdar olmak istiyorsan, okumalısın. </st><st c="4198">Kitaplar bize geçmişte yaşananların, bizden önceki ve bizim dışımızdaki bütün hayatların bir çeşit aktarımıdır. </st><st c="4310">Sana sonsuz bir evreni keşfetme olanağı sunarlar.”</st></p>
		<p><st c="4360">Ondan sonraki birkaç gün, birlikte yenilen yemekler, televizyonda merakla izlenen ve çoğu zaman yüzünü bulutlandıran haberler dışında, odasından çok da fazla çıkmadı. </st><st c="4528">Birkaç kere annem, akşam yemekten sonra demlediği çaya çağırmak için beni gönderdiğinde, onu ya kitap okurken, ya bir şeyler yazarken ya da sırtüstü öylece yatmış, gözlerini tavana dikmiş düşünürken buldum. </st><st c="4735">Bu odaya çekilmelerde, kendisiyle baş başa kalma isteği olduğu kadar, ev halkını rahatsız edeceğini düşünmenin getirdiği </st><span epub:type="pagebreak" title="39" id="page39"></span><st c="4856">derin bir incelik olduğunu da sonradan anladım. </st><st c="4904">Bunu anlayan yalnızca ben değildim.</st></p>
		<p><st c="4939">Bir akşam babam, benim yerime bizzat kendi gidip, Selim Abi’nin odasının kapısını tıklatmış ve sıcak bir ses tonuyla, “Oğlum, artık sen de bu evin, bu ailenin bir ferdisin. </st><st c="5113">Öyle kendi köşene çekilip oturmak, arpacı kumrusu gibi düşünmek olmaz. </st><st c="5184">Bizimle daha çok zaman geçir ki, birbirimize alışalım. </st><st c="5239">Hem, senin de kafan dağılmış olur biraz,” demişti.</st></p>
		<p><st c="5289">Babamın bu sıcak daveti etkili olmuş ki, o akşamdan sonra bizimle geçirdiği zamanlar artmaya başladı. </st><st c="5392">Ortalarda fazla görünmemesi gereken bu sürgün hayatında gidebileceği yerler çok sınırlıydı; ne kadar sıkıldığı, nasıl zaman geçireceğini bilemediği her halinden belli oluyordu. </st><st c="5569">Önce evdeki ufak tefek onarımlarla oyalandı. </st><st c="5614">Daha sonra bahçeye el attı. </st><st c="5642">Kışa girerken, baharda ekilmek üzere bahçeyi elden geçirdi. </st><st c="5702">Onun haline üzülen annem, sırf bir işe yaradığını hissetsin ve oyalansın diye, kış günü evde badana yapmasına bile izin verdi.</st></p>
		<p><st c="5828">Bazen babamla konuştuklarına kulak misafiri oluyor, onun dışarıda neler olup bittiğiyle ilgili yorum ve sorularını dinliyordum. </st><st c="5957">Bütün konuşmalarından, dışarıda delicesine akan bir hayata sadece seyirci olarak uzaktan bakmanın verdiği acı akıyordu.</st></p>
		<p><st c="6076">Bu konuşmaların birinde babama, “Biliyor musun İsmet Abi, en acı ölüm arkadaş ölümleridir,” dedi. </st><st c="6175">Gözleri dolu dolu olmuştu. </st><st c="6202">Boğazındaki düğümü aşağı iterek devam etti.</st></p>
		<p><span epub:type="pagebreak" title="40" id="page40"></span><st c="6245">“Çünkü arkadaşlar senin içinde yaşadığın zaman dilimine aittir. </st><st c="6310">Senin devrindir, arkanı kollayandır ki,</st><em><st c="6349"> arka-daş</st></em><st c="6358"> sözcüğünün anlamı da budur. </st><st c="6387">Onlar ölünce, senin bir parçan da eksilir, içinden bir şeyler kopar gider. </st><st c="6462">İçinde yaşadığın hayattan, zamandan bir parça koparılmış, çalınmış gibi hissedersin.”</st></p>
		<p><st c="6547">Bunları söylerken, gözlerinde öyle derin bir acının izi vardı ki, ilk kez o anda ona acıdım; kendi gelen bu misafiri bağışlamaya hazırdım artık.</st></p>
		<p><st c="6692">Ama bu uzlaşma ve kabullenme hali, yaklaşmakta olan doğum günüm konusunda annemle konuşmaya kalkınca, yerini yeniden öfke ve nefret seline bıraktı. </st><st c="6841">Annem, her yıl evde arkadaşlarıma verdiğim bir partiyle kutlamayı alışkanlık haline getirdiğimiz ve benim pek önemsediğim doğum günümü bu yıl evde yapmaya yanaşmıyordu. </st><st c="7010">“Dışarıda bir pastanede kutlanacak,” diyordu. </st><st c="7056">Sonunda iş inada bindi ve ben o yıl doğum günü partisinden vazgeçtim. </st><st c="7126">Günlerce hiç konuşmadan, somurtarak oturduğum yemeklerde ve çay sohbetlerinde, elimden geldiğince kızgınlığımı belli etmeye çalışarak, onun tüm konuşma gayretlerine ağız kenarıyla isteksiz yanıtlar verdim.</st></p>
		<p><st c="7331">Sanırım, o da bu kırgınlığımın farkına varmıştı ki, doğum günümün sabahı uyandığımda, çalışma masamın üstünde, acemice paketlenmiş ve “Füsun’a” yazılmış bir kitap buldum. </st><st c="7503">Merakla açtığım bu hediye paketinden, Sabahattin Ali’nin </st><em><st c="7560">Kuyucaklı Yusuf</st></em><st c="7575"> adlı kitabı çıktı. </st><st c="7595">Besbelli, Selim Abi’nin kitaplarından biriydi. </st><st c="7642">Kapağını kaldırıp, bana yazdığı notu okudum.</st></p>
		<p><em><span epub:type="pagebreak" title="41" id="page41"></span><st c="7686">“Sevgili Füsun, belki bu sana kutlayamadığın doğum günün için bir teselli olur. </st><st c="7767">Özür ve sevgiyle. </st><st c="7785">Selim.”</st></em></p>
		<p><st c="7792">Bu, Selim Abi’nin bana verdiği ilk kitaptı ve bir anlamda bundan sonra sürecek olan bir iletişimin de kapısını aralıyordu.</st></p>
		<p><st c="7915">O gün, neredeyse odamdan hiç çıkmadan, benim için seçmiş olduğu bu kitabı merakla okumaya başladım. </st><st c="8016">Onca kitabın içinden neden bunu seçmişti? </st><st c="8058">Kuyucak, bir Ege kenti olan Aydın’ın Nazilli kazasına yakın bir köydü. </st><st c="8129">Acaba yaşadığımız yer nedeniyle mi böyle bir bağlantı kurmuştu? </st><st c="8193">Ancak, kitabı okumaya devam ettikçe bu neden nasıl sorgusundan çıkıp, anlatılan öykünün içinde kaybolduğumu hissettim. </st><st c="8312">Bir masal kahramanı gibi çizilen Yusuf ile Muazzez’in aşkı, kent yaşamının getirdiği yozlaşma ve buna karşı Yusuf tarafından verilen mücadele beni etkilemişti. </st><st c="8472">Kent-doğa, yozlaşmışlık-masumiyet ikilemleri de öyle.</st></p>
		<p><st c="8525">Akşama doğru, kitabı bitirip odamdan çıktım ve doğruca onun odasına gittim. </st><st c="8602">Kapıyı tıklatarak içeri girdiğimde, sırtüstü uzandığı yerde kim bilir ne hayallere dalmıştı ki, irkildi.</st></p>
		<p><st c="8706">“Teşekkür ederim,” dedim. </st><st c="8733">“Gerçekten çok güzeldi. </st><st c="8757">Bu yazarın başka kitapları varsa sende, onları da okumak isterim.”</st></p>
		<p><st c="8823">Yüzü sıcak bir gülümsemeyle aydınlandı.</st></p>
		<p><st c="8863">“Beğendin demek? </st><st c="8881">Buna çok sevindim Füsun. </st><st c="8906">Daha önce de söylediğim gibi, kitaplarım emrindedir, ne zaman istersen okuyabilirsin.”</st></p>
		<p><span epub:type="pagebreak" title="42" id="page42"></span><st c="8992">Ayağa kalktı ve kütüphaneye bir göz gezdirdikten sonra, aradığını bularak bana uzattı.</st></p>
		<p><st c="9079">“Bak, bir tane daha Sabahattin Ali varmış, şansına. </st><st c="9132">Al bunu da oku, yarın konuşuruz istersen.”</st></p>
		<p><st c="9174">Uzattığı kitabı aldım. </st><em><st c="9198">Kürk Mantolu Madonna</st></em><st c="9218">.</st></p>
		<p><st c="9219">O akşam ödevlerimi bitirdikten sonra, yatma saatimden de fedakârlık ederek, Selim Abi’nin verdiği ikinci kitabı okudum. </st><st c="9340">Bu roman da tıpkı diğeri gibi sarıp sarmaladı beni. </st><st c="9392">Raif Efendi’nin kendi halinde, keskin sükûnetinin ardında gizlediği hayatı ve sevdiği kadına –kendi ifadesiyle Kürk Mantolu Madonna’sına– ulaşmak için verdiği tutkulu mücadele. </st><st c="9569">Eşsiz bir anlatım, ruha dokunuş, kaybediş, umutsuzluk...</st></p>
		<p><st c="9625">Gerçekten o kadar iyi miydi Sabahattin Ali? </st><st c="9670">Yoksa ben başka yazarları okumadığım, bilmediğim için, çok mu abartıyordum acaba? </st><st c="9752">Bunu açık açık Selim Abi’ye sormaya karar verdim.</st></p>
		<p><st c="9801">Ertesi gün kitabı iade ederken, bütün bu düşüncelerimi ve aklımdaki soruları paylaştım onunla.</st></p>
		<p><st c="9896">“Ne iyi ki, sorgulayan, düşünen bir yapın var Füsun. </st><st c="9950">Sana sunulan bir şeyi kendi akıl süzgecinden geçirmeden, olduğu gibi ya da sana sunulduğu şekilde kabul etmiyorsun,” dedi.</st></p>
		<p><st c="10072">İki elini birleştirip dizlerinin üstüne koydu, bir süre önüne baktı. </st><st c="10142">Ellerinin ne kadar güzel olduğunu o zaman fark ettim. </st><st c="10196">Hayatımda gördüğüm en düzgün, en karakterli, en kendine özgü erkek elleriydi onlar.</st></p>
		<p><st c="10279">“Bunu öğrenmenin bir tek yolu var; diğerlerini de </st><span epub:type="pagebreak" title="43" id="page43"></span><st c="10330">okumak. </st><st c="10338">Onca kitap arasında sana neden Sabahattin Ali’yi seçip verdiğim sorusunun cevabına gelince: Sabahattin Ali’nin ülke gerçeklerine bakışı kendisinden önceki yazarlardan farklıdır. </st><st c="10516">Çok uzunca bir süre Türk romanının yüzü Batı’ya dönüktü. </st><st c="10573">Bu anlamda </st><em><st c="10584">Kuyucaklı Yusuf</st></em><st c="10599"> yerel bir soluk getirerek, kendi toplumsal gerçeğine yönelen ilk romandır belki de.”</st></p>
		<p><st c="10684">Bu sözlerini anlayıp anlamadığımı görmek istercesine, gözlerini yüzüme dikti.</st></p>
		<p><st c="10762">“Ayrıca Füsun, bir şeyi okurken keyif alıyorsan, başkalarının ne söylediğini boş ver. </st><st c="10849">Bir yazarın kabulü en çok okuyucunun vicdanından geçer.”</st></p>
		<p><st c="10905">O günden sonra, hiç sormadan ve sorgulamadan sırayla kitaplarını okumaya başladım. </st><st c="10989">Reşat Nuri, Halid Ziya ve Yakup Kadri gibi eskilerin yanı sıra, Orhan Kemal, Fakir Baykurt, Bekir Yıldız, Tomris Uyar, Sevgi Soysal, Adalet Ağaoğlu’yla tanıştım.</st></p>
		<p><st c="11150">Her kitapta farklı bir dünya, farklı bir yaşam deneyimiyle karşılaştım. </st><st c="11223">Şiiri keşfettim. </st><st c="11240">Nâzım Hikmet’i, Cemal Süreya’yı, Edip Cansever’i, Turgut Uyar’ı, Attilâ İlhan’ı keşfettim. </st><st c="11331">Hayatıma Hemingway, Tolstoy, Dostoyevski, Balzac, Zweig ve daha nice yabancı yazar konuk oldu. </st><st c="11426">Böylece hayatımın çoğalıp zenginleştiğini, başka başka hayatlara değdiğini hissettim.</st></p>
		<p><st c="11511">Bu kitap alışverişi bir süre sonra onun için de bir çeşit eğitim sürecine dönüşmüş, sıkıcı yaşamına bir amaç, değişik bir hız getirmişti.</st></p>
		<p><st c="11649">Bahar gelmiş, bütün kasaba yeşile ve çiçeğe durmuş</st><span epub:type="pagebreak" title="44" id="page44"></span><st c="11700">tu. </st><st c="11705">En çok, bu bahar günlerinde rahatsız ediyordu onu bu inziva hayatı. </st><st c="11773">Kapana kısılmış bir fare gibi, odasında, evin duvarları arasında bir uçtan bir uca ya da arka bahçede, ellerini arkasında kenetleyip yürürken, bazen bir kitap üzerine saatlerce konuştuğumuz oluyordu. </st><st c="11973">O konuşurken, büyülenmişçesine, ağzından dökülen sözcükleri dinler, zamanın nasıl geçtiğini bilmezdim.</st></p>
		<p><st c="12075">Kitaplarından yeni bir tanesini almak için odasına gittiğim bir gün, kitapla birlikte elime bir mektup zarfı tutuşturdu. </st><st c="12197">Mektubun adres yerinde </st><em><st c="12220">“Ayşe Karacan ............. </st><st c="12248">İlkokulu, Kemah / Erzincan</st></em><st c="12274">”; gönderen yerindeyse, benim adım ve adresim yazılıydı.</st></p>
		<p><st c="12331">“Dostluğumuza güvenerek senden bir şey rica edeceğim Füsun,” dedi. </st><st c="12399">“Ayşe benim çok yakın bir arkadaşımdır. </st><st c="12439">Şimdilerde Erzincan’da öğretmenlik yapıyor. </st><st c="12483">Onunla mektuplaşmak istiyorum ama kendi adımı kullanmam hem benim, hem onun için sakıncalı olabilir. </st><st c="12584">O yüzden, izin verirsen mektupların senin adınla gidip gelmesini isteyeceğim. </st><st c="12662">Benim için postalarsın, değil mi?”</st></p>
		<p><st c="12696">Kırık bir, “Postalarım tabii,” döküldü dudaklarımdan.</st></p>
		<p><st c="12750">Elime verdiği mektup canımı acıtmış, beni incitmişti. </st><st c="12805">Odasından çıktıktan sonra, içimi yakan duygunun aslında kıskançlık olduğunu fark ettim. </st><st c="12893">Tuhaftı ama Ayşe’yi kıskanmıştım. </st><st c="12927">Selim Abi’yle sadece ikimize ait bir dünyaya birdenbire giriveren ve onun için çok özel olduğu anlaşılan bu kızı kıskanmıştım.</st></p>
		<p><st c="13053">Postaneye giderken yüreğimin bu ağırlıkla ezildiğini, gözlerimin dolduğunu hissettim. </st><st c="13140">Ben Selim Abi’yi seviyor</st><span epub:type="pagebreak" title="45" id="page45"></span><st c="13164">dum. </st><st c="13170">Ve işte onun gözünde mektuplarını getirip götüren küçük bir çocuktan farksızdım. </st><st c="13251">İçimin kinle dolduğunu hissettim. </st><st c="13285">Bir an için elimdeki mektubu yırtmayı düşündüm; aramıza Ayşe’yi hiç sokmamayı, ulaşmayan mektuplardan umudunu kesince ondan vazgeçebileceğini umarak. </st><st c="13435">Ama sonuç değişmeyecekti. </st><st c="13461">Ayşe olsa da olmasa da, ben onun gözünde bir çocuk, başarılı ve söz dinleyen bir öğrenciydim, hepsi bu.</st></p>
		<p><st c="13564">Sonraki günler, giderek ondan uzaklaşmaya, kaçmaya başladım. </st><st c="13626">Öfkeliydim. </st><st c="13638">Beni görmediği, beni fark etmediği için öfkeliydim ona. </st><st c="13694">İstediği gibi, haftada bir mektuplarını götürüp postalıyor, bazen Erzincan’dan adıma postalanmış ve nedeni anneme açıklanmış mektupları alıp ona götürüyor; gözlerindeki sevinç ve heyecanı gördükçe ondan nefret ediyordum.</st></p>
		<p><st c="13914">Artık eskisi gibi odasında fazla kalmıyor, uzun tartışmalara girmiyordum. </st><st c="13989">Bu değişikliği bir süre sonra o da fark etti. </st><st c="14035">Bir gün elimdeki kitabı sessiz bir şekilde kütüphanesine bırakıp çıkarken, okuduğu gazeteden başını kaldırdı.</st></p>
		<p><st c="14144">“Ne o, dargın mıyız Füsun Hanım?” diye takıldı bana.</st></p>
		<p><st c="14197">O anda birdenbire gözlerimden boşalan yaşları görmesin diye, hiç cevap vermeden, kaçarcasına çıktım odasından.</st></p>
		<p><st c="14308">Bu, onu son görüşüm oldu. </st><st c="14335">Ertesi gün okuldan eve döndüğümde odası boşalmış, yatağı toplanmış, geriye sadece kitapları kalmıştı.</st></p>
		<p><st c="14436">“Gitti,” dedi annem. </st><st c="14458">Üzgündü. </st><st c="14467">“Baba tarafından bir </st><span epub:type="pagebreak" title="46" id="page46"></span><st c="14488">akrabası varmış Tokat’ta. </st><st c="14514">‘Biraz da onlarda kalayım,’ dedi. </st><st c="14548">Öyle apar topar hazırlanıp gidiverdi. </st><st c="14586">‘Füsun’a veda etmeyecek misin?’ dedim. </st><st c="14625">‘Üzülür,’ dedi.”</st></p>
		<p><st c="14641">Hiç sesimi çıkarmadan odasına girdim ve kapıyı kapadım. </st><st c="14698">Odanın duvarlarına, oturduğu masaya, yatağına, uzandığı kanepeye göz gezdirdim. </st><st c="14778">Sanki hiç burada olmamıştı, sanki bir rüya görmüştüm de sabah düşle gerçeği karıştırmıştım. </st><st c="14870">Ondan kalan tek iz, arkasında bıraktığı kitaplarıydı. </st><st c="14924">Onun bu evden, benim, bizim hayatımızdan gelip geçtiğini kanıtlayacak tek şey.</st></p>
		<p><st c="15002">Bahçeye koştum, gözlerimde biriken yaşları silerek, belki de böylesinin daha iyi olduğuna kendimi inandırmaya çalıştım. </st><st c="15123">Çok geçmeden, annem elinde bir kitapla geldi.</st></p>
		<p><st c="15168">“Sahi, ‘Bütün kitaplar sizindir ama bunu özellikle Füsun’a verirsin Nalan Abla,’ dediydi.”</st></p>
		<p><st c="15259">Heyecanla yerimden fırlayıp kitabı annemin elinden kaptım. </st><em><st c="15319">Kürk Mantolu Madonna</st></em><st c="15339">. Kitabı göğsüme sıkı sıkı bastırıp odama gittim. </st><st c="15389">Artık sararmaya yüz tutmuş ve onun parmaklarının değdiği o sayfaları defalarca karıştırıp ağladım.</st></p>
		<p><st c="15487">Selim Abi, hayatım üzerinde derin izler bırakarak ve biraz da o hayatın dönüşümünü sağlayarak, geldiği gibi yine ansızın çekip gitmişti. </st><st c="15625">Ondan sonraki yıllarda okuma alışkanlığımı hiç yitirmeden hayatıma devam etmemde, bilincimin oluşmasında, hatta meslek seçimimde onun izleri olduğunu düşünürüm. </st><st c="15786">Bir edebiyat öğretmeni olarak tayin edildiğim yerlerde, çalıştığım tüm okullarda öğren</st><span epub:type="pagebreak" title="47" id="page47"></span><st c="15872">cilerime, geleneksel öğretiden uzak, merak etmeyi, sorgulamayı ve düşünmeyi teşvik eden bir öngörüyle yaklaştım. </st><st c="15986">Kimi zaman başarılı oldum, kimi zaman olamadım; ama okuyan insana dönüştürebildiğim her öğrencide, hayatıma o “kendi gelen”in ve ona duyduğum o çocuksu aşkın önemli bir katkısı vardır.</st></p>
	</section>
<div id="charCountTotal" value="16170"></div></body>
</html>
