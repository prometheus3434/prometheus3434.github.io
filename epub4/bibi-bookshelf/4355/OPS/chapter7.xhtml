<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mutsuz Palyaçolar Örgütü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="67" id="page67"></span><st c="0">Cemile’nin Olanlar</st></h1>
		<p><st c="19">Okuldan çıktıktan sonra Cemile’yle bir süre vitrinlere bakıp oyalandık. </st><st c="92">Ne zamandır mavi bir kazak istiyordu. </st><st c="130">Sarı saçları mavi kazağının üstünde çok güzel dururmuş, öyle diyordu.</st></p>
		<p><st c="199">Haklıydı, saçları çok uzun ve çok sarıydı. </st><st c="243">Benim saçlarımsa her zaman, annemin ısrarıyla kısa olurdu. </st><st c="302">“Uzun saçın bakımı zor olur, hem bit filan gelir,” diyordu annem. </st><st c="368">Biraz uzasa, hemen makası eline alıveriyordu. </st><st c="414">Saçlarını kıskanırdım Cemile’nin.</st></p>
		<p><st c="447">Annesinin ördüğü renk renk kazakları vardı ama onları beğenmiyor, mavi bir kazak istiyordu. </st><st c="540">El örgüsü kazaklar insanı basit gösteriyormuş. </st><st c="587">Öyle söyleyince kızdım. </st><st c="611">Benim de pek çok el örgüsü kazağım vardı. </st><st c="653">Benimkileri annem değil, anneannem örmüş, memleketten bize her gelişinde yanında taşıyıp getirmişti. </st><st c="754">Annem örgü örmeyi bil</st><span epub:type="pagebreak" title="68" id="page68"></span><st c="775">mezdi; tığla ince, güzel danteller yapardı durmadan. </st><st c="829">Ben, Cemile’nin aksine, örgü kazaklarımı severdim. </st><st c="880">Onları giydiğim zaman anneannemin yumaklara bulaştırdığı sevgi, içimi daha çok ısıtıyor gibi gelirdi.</st></p>
		<p><st c="981">Bütün cadde boyunca yürüdük. </st><st c="1011">Birkaç mağazaya girdik. </st><st c="1035">Satıcılar yaşımız küçük diye, bir şey almayıp sadece etrafa göz gezdirmek niyetinde olduğumuzu hemencecik anladılar, bizimle ilgilenen olmadı. </st><st c="1178">Cemile kızdı.</st></p>
		<p><st c="1191">“Bak hele şunlara,” dedi, “nasıl da bizi adam yerine koymadılar!”</st></p>
		<p><st c="1257">“Boş ver,” dedim. </st><st c="1276">Kolundan çekip mağazadan çıkardım. </st><st c="1311">İkimizin de canı sıkılmıştı.</st></p>
		<p><st c="1339">“Hadi parktan geçelim,” dedi.</st></p>
		<p><st c="1369">Eve dönüş yolumuzun üstünde değildi park. </st><st c="1412">Ama fıskiyeli mozaik havuzu, havuzun etrafına dizilmiş çay bahçeleri, simit ve pamukhelva satıcılarıyla ikimize de pek sevimli gelirdi. </st><st c="1548">Yolu uzatmak pahasına bazen parktan geçerdik.</st></p>
		<p><st c="1593">Parkın kapısından girip, parke taşları rengârenk boyanmış yolda yürümeye başladık. </st><st c="1677">Taşları geçen yıl bir grup ablayla abi bir gecede boyamıştı. </st><st c="1738">O zamanlar mahalledeki bütün kaldırımları, yukarı yola çıkan merdivenleri, okulun kirli suratlı duvarını, hatta minibüs duraklarını da böyle renkli renkli boyadılar. </st><st c="1904">Mahalle resim defteri gibi oluverdi, bütün o sıkıcılığından, kasvetinden kurtuldu.</st></p>
		<p><st c="1986">Daha havuzun oraya varmamıştık ki, Cemile ağzındaki baklayı çıkardı.</st></p>
		<p><st c="2055">“Yarın abim gelecekmiş.”</st></p>
		<p><span epub:type="pagebreak" title="69" id="page69"></span><st c="2080">Meğer, sıkıntısının nedeni mavi kazak değilmiş. </st><st c="2129">Bunu söylemek için neden bu kadar bekledi, anlamadım.</st></p>
		<p><st c="2182">“Eyvah!” dedim. </st><st c="2199">“Desene yine kıyamet kopacak.”</st></p>
		<p><st c="2229">Tek omuzundan çapraz astığı okul çantasını diğer omuzuna geçirdi. </st><st c="2296">Bir yandan da eliyle sapına yapışmıştı.</st></p>
		<p><st c="2335">“Evet,” dedi. </st><st c="2350">“Ama yine de sevindim. </st><st c="2373">Abimi çok özlemiştim.”</st></p>
		<p><st c="2395">Cemile’nin abisi, annesinin ilk evliliğinden olan oğluydu. </st><st c="2455">Cemile’nin babası bu yetim çocuğa kendi öz oğlu gibi davranmış, ama delikanlılık çağına gelince araları açılmıştı. </st><st c="2570">Sonunda bir gün, tası tarağı toplayıp, uzak bir kentteki yatılı okula gitmişti abisi. </st><st c="2656">Hem öyle bir gitmek ki, ne bayram, ne yılbaşı, ne yarıyıl tatilinde eve dönmüştü.</st></p>
		<p><st c="2737">Çay bahçesinin oraya varmıştık.</st></p>
		<p><st c="2769">“Gel birer gazoz içelim,” dedim. </st><st c="2803">“Hem de konuşuruz.”</st></p>
		<p><st c="2822">Cebimizdeki paraları birleştirdik, gazoz parası çıkmadı.</st></p>
		<p><st c="2879">“Boş ver, bankta oturalım.”</st></p>
		<p><st c="2907">Gidip kestane ağacının altındaki tahta banka oturduk. </st><st c="2962">Ağaçların çiçek açma mevsimiydi. </st><st c="2995">Kestane ayrı bir güzel çiçeğe durmuştu. </st><st c="3035">Önümüzden, birbirini kovalayıp bağıran iki çocuk geçti.</st></p>
		<p><st c="3090">İlerideki çay bahçesinin, çepeçevre havuzu saran renkli ampullerine baktım. </st><st c="3167">Gece yandıkları zaman daha güzel görünürlerdi. </st><st c="3214">Yazları bazen ailece oturmaya gelirdik. </st><st c="3254">Babam içeride tavla oynar, annem çeyiz mağazasına haftada bir götürüp satılsın diye bıraktığı dantellerini örerdi. </st><st c="3369">Bazen Cemileler’le karşılaşırdık. </st><st c="3403">Cemile hep abisi</st><span epub:type="pagebreak" title="70" id="page70"></span><st c="3419">nin elini tutarak yürürdü. </st><st c="3447">O zaman benim de böyle kara gözlü, kıvırcık saçlı ve elleri kocaman bir abim olsun, elimi tutup beni her yere götürsün isterdim. </st><st c="3576">Ama benim ne abim ne kardeşim vardı. </st><st c="3613">Tek çocuktum. </st><st c="3627">“Olmadı,” diyordu annem soranlara. </st><st c="3662">“Allah bir bu kızı verdi bize. </st><st c="3693">Gerisi gelmedi.”</st></p>
		<p><st c="3709">Cemile ellerini dizlerine koydu. </st><st c="3743">Sonra avuç içleri yukarı gelecek şekilde ters çevirdi, parmaklarını defalarca açıp kapadı. </st><st c="3834">Neden böyle yaptığını anlamadım. </st><st c="3867">Herhalde çantasının sapını tutmaktan elleri uyuştu, diye düşündüm. </st><st c="3934">Yine de sormadım. </st><st c="3952">Yukarıdan, ağacın dallarının arasından önce bir çıtırtı duyuldu, oralarda gezinen bir sincap ya da kuş görme umuduyla başımızı yukarı kaldırdık, ancak güneşte bir tül gibi parlayan yaprakların arasında hareket eden bir şey göremedik.</st></p>
		<p><st c="4185">O anda bir kestane pıt diye Cemile’nin avucunun içine düştü. </st><st c="4247">Küçük bir kestanenin, etrafta o kadar yer varken tam da avucuna düşüvermesi hoşuna gitti Cemile’nin. </st><st c="4348">Elinde tuttu onu. </st><st c="4366">Kendisine gönderilmiş küçük bir hediye gibi, kafasını yukarı kaldırıp ağaca gülümsedi. </st><st c="4453">Yeşil, dikenli kabuğuna baktı. </st><st c="4484">Karnını yarsa, içinden kahverengi sert kabuğuyla gerçek kestane çıkacaktı.</st></p>
		<p><st c="4558">“Yenir mi bu?”</st></p>
		<p><st c="4573">“Hayır,” dedim. </st><st c="4590">“Bu atkestanesi. </st><st c="4607">Yenmez. </st><st c="4615">Ama nazara çok iyidir. </st><st c="4638">Annem söyledi.”</st></p>
		<p><st c="4653">Kestaneyi soymadan, öylece cebine attı. </st><st c="4694">Dirseklerini dizlerine yaslayarak gövdesini iyice öne eğdi ve rahatlamaya çalıştı.</st></p>
		<p><span epub:type="pagebreak" title="71" id="page71"></span><st c="4776">Tam o sırada, karşıdaki çalılıkların arasında zayıf bir miyavlama duyuldu. </st><st c="4852">Önce aldırmadık. </st><st c="4869">Sonra ses giderek daha yakına geldi.</st></p>
		<p><st c="4905">“Bir yavru kedi olmalı.”</st></p>
		<p><st c="4930">Kalkıp çalıların arasına baktık. </st><st c="4964">Sadece sesini duyuyorduk. </st><st c="4990">Acı bir miyavlama. </st><st c="5009">Sonunda toprağın üstünü iyice kapatmış bir kuru ot yığınının altında bulduk onu. </st><st c="5090">Küçücük, korkudan tortop olmuş bir kedi. </st><st c="5131">Sarı tüylerinin yarısı ıslak. </st><st c="5161">Gözleri belli yeni açılmış.</st></p>
		<p><st c="5188">“Annesini bulalım,” dedim.</st></p>
		<p><st c="5215">Etrafta dolaşıp durduk, başka bir kedi görmedik.</st></p>
		<p><st c="5264">“Ne yapacağız?”</st></p>
		<p><st c="5280">“Burada bırakamayız,” dedi. </st><st c="5309">“Sen alsan?”</st></p>
		<p><st c="5321">“Dünyada olmaz,” dedim.</st></p>
		<p><st c="5345">Kaç kere eve kedi almaya kalktıysam, babam karşı koymuştu. </st><st c="5405">Belki acır da alırlar diye eve getirdiğim bütün kediler, daha akşamına kalmadan kapının önüne konmuştu. </st><st c="5509">Onunkiler de izin vermezdi, biliyordum.</st></p>
		<p><st c="5548">“İyi o zaman, ben alırım.”</st></p>
		<p><st c="5575">“Nasıl yani? </st><st c="5589">Annenle baban izin vermez ki!”</st></p>
		<p><st c="5619">Omuz silkti. </st><st c="5633">“Bu kez bir şey diyemezler,” dedi. </st><st c="5668">“Abim de hep bir kedi isterdi. </st><st c="5699">Ona sürpriz olsun.”</st></p>
		<p><st c="5718">Okul hırkasını çıkardı. </st><st c="5743">Kediyi onunla iyice sardı. </st><st c="5770">Elinde bir kedi, cebinde bir kestaneyle eve dönüş yoluna koyuldu. </st><st c="5836">Üstelik, yarın gelecek bir abisi vardı ve saçları çok güzeldi. </st><st c="5899">Galiba bazı insanlar diğerlerinden daha talihli, diye düşündüm.</st></p>
	</section>
<div id="charCountTotal" value="5962"></div></body>
</html>
