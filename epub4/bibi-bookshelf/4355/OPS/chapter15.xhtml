<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mutsuz Palyaçolar Örgütü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="133" id="page133"></span><st c="0">Mutsuz Palyaçolar Örgütü</st></h1>
		<p><st c="25">İnanın, bu iş nasıl başladı, kimin fikriydi bilmiyorum, Komiser Bey. </st><st c="95">Aslına bakarsanız, ortada öyle fikir filan da yoktu zaten.</st></p>
		<p><st c="153">Bulanık bir yaz akşamında, Veysel’in arka bahçesinde toplanmış sohbet ediyorduk. </st><st c="235">Birbirimizi çoktandır görmemiştik. </st><st c="270">Üç kişiydik; Veysel, Ahmet ve ben. </st><st c="305">Üstelik, o zamanlar bir örgüt kurmak için en az üç kişi gerektiğinden haberimiz bile yoktu. </st><st c="397">Üç basit, sıradan adam, üç meslektaş, üç arkadaş bir araya gelmiş, hem çay içiyor hem de eski güzel günlerden söz ediyorduk.</st></p>
		<p><st c="521">Veysel’le ben bir süredir mesleği bırakmıştık. </st><st c="569">Palyaço denince akla, uyduruk bir kılık giydirilip, yüzü gözü acemice boyanan, kafasına eğreti bir peruk yerleştirilen üniversite öğrencileri gelmeye başlamıştı. </st><st c="731">Tabii onlar da para kazanacak, buna bir sözüm yok, ama sonuçta her mesle</st><span epub:type="pagebreak" title="134" id="page134"></span><st c="803">ğin de bir saygınlığı var, değil mi efendim?</st></p>
		<p><st c="848">Çocuklara, ellerinde ne varsa satmak isteyen ve bunu olabildiğince sevimli göstermeye çalışan mağazaların tanıtım günlerine veya doğum günü partilerine gönderilen bu uyduruk palyaçolar, mesleğin saygınlığını zedelemişti bize göre.</st></p>
		<p><st c="1079">Yalnızca Ahmet direniyordu. </st><st c="1108">Fermuarlı el çantasına doldurduğu rengârenk saten elbiseleri, kırmızı burnu, koca ayakkabıları ve uzun uzun boyandığı makyaj takımıyla bir tek o kalmıştı. </st><st c="1263">Onun da bu işi para kazanmak için değil, sırf inat uğruna yaptığını biliyordum.</st></p>
		<p><st c="1342">Öyle mutsuz olduğumuz filan da yoktu. </st><st c="1381">Palyaçoların gerçek hayatlarında asık suratlı, ciddi, mutsuz insanlar olduğu inanışı vardır, ama biz öyle değildik. </st><st c="1497">Ne zaman bir araya gelsek, kendi aramızda da gözlerimiz yaşarıncaya kadar gülerdik yani. </st><st c="1586">Kim bilir, belki de aramızda gizliden, kimin daha komik olduğuna dair bir rekabet vardı da, biz bunun farkında değildik. </st><st c="1707">Arada bir tatlı tatlı atışır, birbirimizin damarına basmayı da ihmal etmezdik.</st></p>
		<p><st c="1785">O gece de Veysel, Ahmet’in damarına basmak istedi.</st></p>
		<p><st c="1836">“Hey gidi kart palyaço, tutturdun mesleğin şanı şerefi diye, üç kuruş paraya doğum günü bebelerine soytarılık yapıyorsun. </st><st c="1959">O kadar saat yüzünü boyadığına, uğraştığına değmez; pantolonunun arkasını boyasan da gülerler oğlum onlar. </st><st c="2066">Dene bak istersen, otur bir plastik boya kovasına, üstüne de kaş göz oturttun mu tamam; yüzün mü, yoksa başka bir yerin mi, farkına varan olmaz vallahi!”</st></p>
		<p><st c="2219">Ahmet, beklediğimiz kalın kahkahayı atmadı.</st></p>
		<p><span epub:type="pagebreak" title="135" id="page135"></span><st c="2263">“Doğru be,” dedi. </st><st c="2282">“Her şeye öyle çabuk gülüyorlar ki. </st><st c="2318">Sadece çocuklar mı? </st><st c="2338">Büyükler de öyle. </st><st c="2356">Geçende bir şirketin bayiler toplantısı mı ne varmış, animatör ekibine kattılar bizi de. </st><st c="2445">Sahnedeyim; ayağımı kaldırsam gülüyorlar, kaşımı oynatsam gülüyorlar. </st><st c="2515">Yahu bende mi bir gariplik var, yoksa bu işte çok mu ustalaştık diye düşünürken, aslında güldükleri şeyin ben olmadığını fark ettim. </st><st c="2648">Gülmek için gülüyorlardı yani. </st><st c="2679">Dediğin gibi, benim yerime bir astronot da çıksa sahneye, güleceklerdi. </st><st c="2751">O kadar kolay, o kadar sıradan ve o kadar içi boş bir gülmeydi ki bu, kolayca tükeniveriyordu. </st><st c="2846">Gülmeyi tüketiyordu insanlar. </st><st c="2876">Gülmenin hakkını vermenin, dolu dolu gülmenin bir anlamı kalmamıştı yani.”</st></p>
		<p><st c="2950">Hepimiz sustuk ve soran gözlerle yüzüne baktık. </st><st c="2999">Sözlerine devam etti Ahmet:</st></p>
		<p><st c="3026">“Bu en çok nerden belli oluyordu, biliyor musunuz? </st><st c="3078">Her kahkahadan sonra yüzlerindeki bütün kaslar kolayca eski haline dönüyordu. </st><st c="3156">Oysa, insanın yüreğinden kopan bir gülüşün izi dakikalarca yüzünden, gözünden silinmez. </st><st c="3244">Bunu benim kadar siz de bilirsiniz.”</st></p>
		<p><st c="3280">Birdenbire ortam ciddileşti. </st><st c="3310">Hepimiz Ahmet’e hakkını teslim etmek zorunda kaldık. </st><st c="3363">Aldı mı bizi bir düşünce, bir kasvet hali, Komiser Bey!</st></p>
		<p><st c="3418">Bu kez Veysel iç geçirdi.</st></p>
		<p><st c="3444">“Ne demeye çalıştığını çok iyi biliyorum üstadım,” dedi. </st><st c="3502">İçimizde en büyüğümüz Ahmet olduğu için onu hep “üstat” diye çağırırdık. </st><st c="3575">Veysel anlatmaya başladı:</st></p>
		<p><st c="3600">“Birkaç ay önceydi. </st><st c="3621">Bizim en küçük yeğenin doğum </st><span epub:type="pagebreak" title="136" id="page136"></span><st c="3650">günüymüş. </st><st c="3660">Evde parti veriyormuş. </st><st c="3683">Ne olur amca, sen de gel, diye tutturdu. </st><st c="3724">Çok da severim veledi, kıramadım. </st><st c="3758">Hadi dedik, bir kerelik tamam. </st><st c="3789">Beş altı yaşlarında bir sürü çocuk. </st><st c="3825">Gürültünün, patırtının haddi hesabı yok. </st><st c="3866">Etrafta onları susturmaya, oynatmaya çalışan Pamuk Prenses, Kırmızı Şapkalı Kız, Külkedisi kılıklı pek çok animatör kız.</st></p>
		<p><st c="3986">“Kıyafetimi giydim ve salonun kapısını açıp usulca içeri girdim. </st><st c="4052">Çocuklardan biri beni daha görür görmez ağlamaya başladı. </st><st c="4110">Ama nasıl bir ağlama! </st><st c="4132">Bazı çocukların palyaçolardan korktuğunu biliriz, ama bu öyle böyle değil. </st><st c="4207">Sanki bir yerini kesmişler çocuğun. </st><st c="4243">Onu gören birkaç arkadaşı daha katıldı mı ağlamaya? </st><st c="4295">Derken, bu ağlama nöbeti bulaşıcı bir hastalık gibi bütün çocuklara yayıldı. </st><st c="4372">Bütün anneler ortaya düştü, ne yapıp edip güçlükle susturdular onca çocuğu.”</st></p>
		<p><st c="4448">“Ee,” dedik, “sonra ne oldu?”</st></p>
		<p><st c="4478">“Sonrası, sustular tabii. </st><st c="4505">Yanaklarında sümüklüböcek izi gibi kuruyan yaşlarla yeniden oyuna daldılar. </st><st c="4581">Ben de ortadan yok oldum. </st><st c="4607">Düşündüm de, güldürmek için kendimi paralayacağım bir sürü çocuğu hep beraber ağlatmayı başarmıştım. </st><st c="4708">İşin tuhafı, bu ağlama, gözyaşları çok hoşuma gitmişti, çünkü gülmelerinden çok daha gerçekti,” dedi.</st></p>
		<p><st c="4809">“Ulan, işe bak be,” dedim, “neredeyse güldürmek için değil, ağlatmak için uğraşacağız.”</st></p>
		<p><st c="4897">İşte, benim bu sözlerimdi aklımıza bunu düşüren.</st></p>
		<p><st c="4946">“İster misiniz yapalım bunu?” diye sordum.</st></p>
		<p><st c="4989">“Nasıl yani?” dediler.</st></p>
		<p><span epub:type="pagebreak" title="137" id="page137"></span><st c="5012">“Ağlatalım işte,” dedim. </st><st c="5038">“Veysel de söyledi ya, yalan bir gülüştense içten bir ağlama daha iyi değil mi?”</st></p>
		<p><st c="5118">Böylece, o gece alınan bu karar büyük bir gizlilikle uygulamaya konuldu. </st><st c="5192">Birkaç arkadaşa daha haber saldık. </st><st c="5227">Kimi güldü geçti, kimi tamam dedi. </st><st c="5262">Artık bir gruptuk: Mutsuz Palyaçolar Örgütü.</st></p>
		<p><st c="5306">Kısa sürede ünümüz yayıldı. </st><st c="5335">Meğer, insanlar şöyle katıla katıla ağlamaya, içlerini iyice boşaltmaya ne kadar da istekliymiş, komiserim. </st><st c="5443">Her yerden çağrılır olduk, sadece doğum günleri, evlilik yıldönümleri değil, düğünler, kokteyller, mezuniyet baloları, hatta şirket toplantıları.</st></p>
		<p><st c="5588">Aslında yaptığımız fazla da bir şey yoktu. </st><st c="5632">Bildiğiniz palyaço kostümünü giyip sahneye çıkıyor, gündelik hayatta başımıza gelen ya da haberlerden, gazete sayfalarından öğrendiğimiz olayları anlatıyorduk. </st><st c="5792">Sözgelimi, soğuktan donarak ölen bir evsizi, iş bulamadığı için çaycılık yapan bir üniversite mezununu, geçim sıkıntısı yüzünden karısı tarafından terk edilen bir işsizi, köylerinde okul olmadığı için her gün yirmi kilometre yol yürümek zorunda kalan çocukları... </st><st c="6056">Bu tür şeyler işte. </st><st c="6076">Hepimizin her gün görüp duyduğu, ama artık kanıksadığı, görmezden geldiği hayat hikâyeleri nedense biz sahneye çıkıp bunları içli içli anlatınca insanların yüreğine işliyor, ağladıkça ağlıyorlardı. </st><st c="6274">Ne kadar fazla ağlarlarsa, o kadar memnun oluyorlardı.</st></p>
		<p><st c="6328">Bir keresinde hiç unutmam, yirmili yaşlarında, çatık kaşlı bir genç ağlamaktan katıldıktan sonra arkadaşına doğru eğilip, “Oh be! </st><st c="6459">Sanki yüreğimdeki ağırlık kalktı, </st><span epub:type="pagebreak" title="138" id="page138"></span><st c="6493">içim yumuşadı,” deyiverdi. </st><st c="6520">Gerçekten de gözlerindeki o sert bakışların yerini kadife bakışlar almıştı. </st><st c="6596">Yalanım varsa gözüm kör olsun. </st><st c="6627">İnanmazsanız, Veysel’e de sorun, o gün birlikte sahneye çıkmıştık. </st><st c="6694">Veysel hayatta yalan söylemez.</st></p>
		<p><st c="6724">Örgüt kurmak, insanları toplu halde mutsuz etmek suçlamaları da nereden çıktı, anlamadık komiserim. </st><st c="6825">Bilakis, biz onların içindeki taşları döküyoruz efendim. </st><st c="6882">Yoksa insan, görmezden geldiği ama farkında olmadan kalbinde biriktirdiği onca acının ağırlığıyla nasıl yaşar? </st><st c="6993">Kimsenin bir şikâyeti yoktu ki.</st></p>
		<p><st c="7024">Ama ben tahmin ediyorum bizi kimin şikâyet ettiğini. </st><st c="7078">O yılbaşı balosunda oldu olan.</st></p>
		<p><st c="7108">Büyük bir derneğin balosuydu, üçümüz birden gitmiştik. </st><st c="7164">Başta her şey iyi gidiyordu. </st><st c="7193">Ben, Veysel ve Ahmet sırayla mikrofonu alıp anlatıyorduk. </st><st c="7251">Biz anlattıkça gözyaşları sel olup akıyordu. </st><st c="7296">Sonunda nasıl olduysa, Van depreminden sonra çadırlarda yaşayan çocuklar geldi benim aklıma. </st><st c="7389">Mikrofonu aldım. </st><st c="7406">Yeni yıla girmemize artık bir saatten az kalmıştı.</st></p>
		<p><st c="7456">“Şimdi, şu anda Van’da çadırda soğuktan donarak yeni yılı karşılamaya hazırlanan bir çocuğu düşünsenize,” dedim.</st></p>
		<p><st c="7569">Demez olaydım! </st><st c="7585">Ön masalardan bir kadın, ağlamaktan katılınca düşüp bayılmasın mı! </st><st c="7652">Onun ardından birkaç kişi daha. </st><st c="7684">Hemen bir telaş, bağrış çağrış. </st><st c="7716">Ortalık birbirine girdi. </st><st c="7741">Bizi yaka paça dışarı attılar. </st><st c="7772">Dernek başkanı, neredeyse adam tutup dövdürecekti bizi. </st><st c="7828">Her şeyin de bir sı</st><span epub:type="pagebreak" title="139" id="page139"></span><st c="7847">nırı var, diye burnundan soluyordu. </st><st c="7884">İşte o şikâyet etmiştir bizi. </st><st c="7914">Başka kim olacak?</st></p>
		<p><st c="7931">Efendim, para mı dediniz? </st><st c="7958">Amacımız para kazanmak, zengin olmak da değildi be komiserim. </st><st c="8020">İnsan bu yaştan sonra parayı ne yapsın? </st><st c="8060">Biz, insanlar görüp de görmezden, duyup da duymazdan geldiklerini bir kere de bizden duysunlar istedik. </st><st c="8164">Başkalarının acılarına ağlasınlar istedik. </st><st c="8207">İnsanın kalbi ancak böyle yumuşar, yumuşadıkça da zenginleşir. </st><st c="8270">Bunun yanında paranın lafı mı olur?</st></p>
	</section>
<div id="charCountTotal" value="8305"></div></body>
</html>
