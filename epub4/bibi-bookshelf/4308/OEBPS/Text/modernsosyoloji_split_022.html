<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>modernsosyoloji</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Örgütsel değerlere yapılan vurgu, Poulantzas'ın mülkiyet fikrinin bir uzantısıdır. Yani, gerçekte onlara sahip olmaksızın, üretim kaynaklarını kontrol etmek mümkündür. Bununla birlikte Wright da önermektedir ki örgütsel değerler, (yani, artı-değerin dağıtmayı planlama ve tahsis etme kapasitesi) bürokratik hiyerarşiyi izleyerek aşağıya doğru dağıtılmıştır. Sosyalist toplumlarda, örgütsel değerlerin dağıtılması, artı değerin dağıtılmasında temel teşkil eden mülkiyetin yerine geçmektedir; kapitalist toplumlarda ise bu durum mülkiyete paralel fakat ondan daha aşağı bir düzeyde işlemektedir.</p>

    <p class="normal">Burada üst yöneticiler, girişimciler ve mülkiyet sahipleri üretim araçlarına ve örgütsel değerlere sahiptirler, fakat örgütsel değerler, bürokratik hiyerarşilerde aşağıya doğru dağıtılır ve de ekonomik olmayan özellikle devlet gibi kurumlarda dağıtılmıştır. Bu bakımdan, kapitalist ve sosyalist devlet sistemi arasındaki ana ayrım, ikincisinde, sermayenin miktarının artırılamamasıdır.<sup class="calibre3"><a href="../Text/modernsosyoloji_split_100.html#footnote-100-76" id="footnote-100-76-backlink">[76]</a></sup></p>

    <p class="normal">Karşılığında belli ödüllerin verildiği beceriler, üretimin araçlarından ve örgütsel değerlerden çok daha eşit bir şekilde dağıtılma kapasitesine sahiptir. Yine de bir şekli ile kıt emeği sunarak, artı değerin çekilmesi olanağını sağlamaktadır.</p>

    <p class="normal">Değerli nitelikler, hem üretim araçları için hem de örgütsel değerlere göre ikincil durumdadır, fakat hem kapitalist hem de devlet sosyalizminde bunlara paralel bir şekilde işlemektedir. Wright'ın aklında bir tür teknokrasi vardır ve bu komünizmden önce ortaya çıkacak devlet-sosyalizmi olmayan saf bir tiptir; burada değerli nitelikler/ödüller sınıf farklılıklarını ortaya çıkaracak yegane boyut olacaktır.</p>

    <p class="normal">Wright'ın sınıf yapısının yeni haritası (bkz Tablo 9.4), Weber'in değerli nitelikler (credentials) ve örgütsel değerlerini (oranizational assests) hatırlatan yeni bileri sürdüğü boyutlar ile özel mülkiyet boyutunu bir araya getirmektedir. Bu 20 sınıfın yer aldığı bir şemayı ortaya çıkarmaktadır. Temel ayrım, hâla üretimin araçlarının sahipleri ile sahip olmayanlar arasındadır. Mülkiyet sahibi olanlar, diğerlerinin emeğini sömürmek için, ne ölçüde sermayeye sahip olduklarına göre içsel olarak farklılaşmaktadırlar. Mülkiyet sahibi olmayanlar, örgütsel değerlere ve karşılığında belli ödüllerin verildiği becerilere göre farklılaşmaktadırlar. Örgütsel değerlere sahip olma, güç elde etme ve beceri sahibi olanları sömürme bakımından gerekli temeli hazırlamaktadır.</p>

    <p class="normal"><span class="idebold">Yorumsamacı Kuram: Piyasa/pazar Güçleri</span></p>

    <p class="normal">Weber'de sınıf sömürüsüne ilişkin herhangi bir ifade yoktur; sadece "kapanma" (clousure) diye bilinen genel bir süreç bakımından bu düşünülecek olursa, böyle bir şeyden söz etmek mümkün olmaktadır; "kapanma"dan ise Weber, pazar öğelerinin tekelleştirilmesini ve diğer sınıflardan gelenlerin buraya girmelerinin engellenmesini anlamaktadır.</p>

    <p class="normal">Bu noktalar yeni-Weber'ci British (İngiliz, çn.) sınıf sosyologlarının ana ilgisini oluşturmaktadır ki bu kimseler için de temel tartışma konusu, mülkiyetin sınıf kapanmasının merkezi yanını oluşturmasıdır.</p>

    <p class="normal">Buna paralel olan Amerikan kuramı "ikili emek piyasa"sı kuramı olarak adlandırılır ve bu bölümde bunu da inceleyeceğiz.</p>

    <p class="normal1">Britiş yeni-Weberciler: Kapanma Tartışmaları</p>

    <p class="normal">Giddens (1973), Weber'in düşüncesindeki "belirleyici an" (decisive) üzerine odaklanmıştır.Yani, Pazar/piyasa (market) nasıl olup da nesnel bir potansiyeli gerçek bir eşitsizlik kalıbı haline getirebilmektedir.</p>

    <p class="normal">Bu kapanma sürecini, yapısılaşma (structuration) olarak adlandırmaktadır. İkinci bölümde gördüğümüz gibi, iki tür yapısılaşmadan söz etmektedir: Biçim arabulan (mediate) ve yakınlaştıran (proksimate).</p>

    <p class="normal"><span class="ideitalik">Arabulan yapısılaşma</span> piyasada konumlanmıştır. "Sınıfların yapısılaşması, hareketlilik kapanmasının, belli bir piyasa kapasitesi açısından ne ölçüde var ise o ölçüde kolaylaşacaktır" (1973:107, italikler silinmiştir). Sözünü ettiği piyasa kapasitesinin biçimleri ise tanıdıktır: üretimin araçlarının mülkiyeti; eğitsel ve teknik nitelikler ve kol gücüne dayalı emek gücü. Bunlar da "kapitalist toplumda üç sınıflı bir sistemin temelini oluşturmaktadırlar ki bu sınıflar da:"üst", "orta" ve "alt" ya da "işçi" sınıfıdır (1973:167). Giddens bu temel yapı dahilinde, insaların beceri düzeylerine göre, özellikle küçük burjuvazi ve işçi sınıfı içerisinde daha ileri bir tabakalaşma olasılığının olabileceğini vurgulamaktadır. Bununla birlikte, Giddens açısından, kol gücü ile çalışanlar ile kol gücüne dayanmadan çalışanlar arasında kararlı bir ayrım yapmak gerekmektedir.</p>

    <p class="normal">Yine de kapitalist piyasa, bireysel hareketlilik üzerinde biçimsel ya da yasal bir sınırlama koymamasında dolayı, yüz yüze ya da mikro bağlamlarda gruplar arasında ayrımı sürdüren mekanizmalar olmalıdır. Bu mekanizmalar, yakınlaştıran (proksimate) <span class="ideitalik">yapısılaşmanın</span> kaynaklarını oluşturmaktadır ve üç şekildedir:</p>

    <p class="normal">• Birincisi, bir girişimdeki iş bölümüdür ve endüstriyel tekniğin en önemli yanını oluşturmaktadır. Kol gücüne dayalı çalışanlar ile dayanmadan çalışanlar arasındaki en önemli ayrımı ortaya çıkarmaktadır.</p>

    <p class="normal">• İkinci kaynak, bir girişimdeki otoritenin bölünmesidir (ki bu Wright'in örgütsel değerlerine benzemektedir) ki, sınıf yapısının üst sıralarında, mülkiyetin temelinde yapısılaşmayı pekiştirmektedir.</p>

    <p class="normal">• Üçüncü kaynak, dağıtıcı gruplaşmalardır: "Buradaki ilişkiler, ekonomik malların ortak tüketim kalıplarını içermektedir"(1973:109). Bununla, Giddens, sınıf temelinde oluşmuş mahalle toplulukları gibi oluşumları anlatmaktadır.</p>

    <p class="normal">Yani Giddens'ın sınıf kuramı olağanüstü şekilde çok boyutludur, belki de Giddens böyle olmasını planlamadığı halde böyle olmuştur. Sınıf tabakalaşması, mülkiyet, kazanılan nitelikler, emek gücü, teknik işbölümü, otorite farklılıkları ve tüketim biçimlerinin sonucudur.</p>

    <p class="normal">Parkin, sınıf yapısında mülkiyetin rolüne ilişkin, Giddens'tan çok daha muğlaktır. Önceki kuramında, yalnızca meslek düzenine odaklanmıştı: "Sınıf yapısının ve gerçekten de Batı toplumlarının bütün ödül sisteminin bel kemiği mesleki düzendir"(1971:18). Bu bel kemik, toplumsal ve maddi ödüllerin dağıtılmasını simgeleyen mesleki kategoriler hiyerarşisidir. Bununla birlikte, hiyerarşi "beceri hiyerarşisine benzer ya da en azından sanayi düzeni içinde talep edilen beceri türü" ile ilgilidir (1971:21). Dolayısıyla, Parkin: "Pazarlanabilir uzmanlığın (ustalık), mesleki ödüllerin önemli, tek belirleyicisi olduğunu ve bu yüzden sınıf eşitsizliği sisteminde anahtar öğelerden birisi" (1971:21) olduğu sonucuna varmaktadır.</p>

    <p class="normal">Gerçek sınıflar, hareketliliği sorunsal olduğu hiyerarşilerin ayırtedici şekilde parçalanmaları ile ortaya çıkar. Bu kopuş, sınıf sınırlarına ilişkin kapanma uygulamalarıyla zorlanır. En önemli ayrılık, en üstte kol gücüyle çalışmayan mesleki kategoriler ile kol gücü ile çalışan en alttakiler arasındadır. Bu sınır maddi ödüllerdeki farklılıklar ile belirlenir, bu ödüller sadece gelir biçiminde olmaz, aynı zamanda iş güvenliği, emekli aylıkları, tatiller, sağlık ve sakatlık sigortaları, terfi fırsatları ve fiziksel çalışma koşulları da içerir. Önemlidir ki Parkin'in analizinde mülk sahibi üst sınıf yoktur. Sınıf oluşumunda temel olarak mülk sahipliğini olmamasının nedenleri şunlardır: Birincisi, mülkiyet, azalan bir gelir kaynağını temsil eder; ve ikinci olarak, mülkiyet, üretken olmayan (örneğin evler, arabalar), kişisel bir biçimde mesleki düzen içinde aşağıya doğru dağıtılmaktadır ve bundan dolayı, mesleki düzenden sonra gelmektedir, yani mülk sahibi olmak mesleğe bağlıdır.</p>

    <p class="normal">Sonraki bir kitabında Parkin (1979), fikrini değiştirir ve hem mülkiyet kurumları hem de bireysel niteliklerin, egemen sınıfların alt sınıfları dışlamalarının bir yolu olduğunu kabul etmektedir. Bununla beraber, mülkiyet kavramını sahip olma kavramına kadar (Wright'in örgütsel değerlerine eş değer olarak) genişletir. Fakat belirtmek gerekir ki Marks'dan daha çok Weber'de olduğu gibi, mülkiyet sadece dışlamanın bir yolu fakat sömürünün bir aracı değildir (1979:53). Üstelik mülkiyet ve bireysel nitelikler birbirinin yerine geçen ve eşdeğer olan değerler (assests) olarak görülmektedir.</p>

    <p class="normal1">Piore: iki piyasa bir piyasadan daha iyidir</p>

    <p class="normal">Sınıflara ilişkin piyasa kuramlarında önemli bir gelişme, emek gücü piyasası yani işçi sınıfının emek piyasasının, kendi içinde parçalara ayrılabilmiş olduğu fikridir. Piore (1975), birincil ve ikincil sektörlere sahip ikili bir emek piyasasını önermektedir. <span class="ideitalik">Birincil sektör,</span> iş gücünün arzının piyasaya sağlayanlar tarafından bir dereceye kadar kontrol edilebildiği durumlarda gelişebilmektedir. Örneğin, el sanatları işçileri, becerilerini tekelleştirerek ve özellikle bu tekelleşme yasal yaptırımlar ile destekleniyorsa, böyle bir kontrolü etkiyebilirler. Fakat, sendikaların eylemleri ile de bu etkilenebilmektedir, özellikle sermaye-yoğun endüstrilerde işçinin geri çekilmesinin işverene maliyetinin yüksek olması durumunda bu kontrol daha iyi gerçekleşmektedir. Birincil sektör, içsel olarak bölünmüştür; üst kesimde, profesyoneller, üst düzey yöneticiler, yöneticiler ve beyaz yakalı işçiler vardır; alt kesimde ise beceri sahibi işçiler, büyük ölçekli tekelci örgütlerdeki mavi-yakalı işçiler vardır.</p>

    <p class="normal"><span class="ideitalik">İkincil sektör,</span> rekabete dayalı durumlarda, düşük beceri düzeyi gerektiren (tatlı üretimi, imalatçılar, perakende satış ve özellikle de kişisel hizmet üreten üreticiler, gibi) emek yoğun firmalarla karakterize edilen sanayilerde iş görür. Kadın ve etnik azınlıklar gibi "dışarıda kalan" statüler, bu ikincil grup içinde düşünülebilir. Böyle bir durum, hizmet üretme ve ev ev dağıtılan erzaklar gibi düşük gelir getiren öğelerin devam etmesine varlıklarını borçlu olan yüksek sermayeli firmalar ile sendikalaşmış, erkek ve çoğunluğu oluşturan grupsal emek arasında oluşan ortak bir çıkara bağlanabilir belki.</p>

    <p class="normal">Bu iki grup biçimindeki genel eğilim, ikincil sektörü mümkün olduğu kadar genişletmeye çalışmaktır.<sup class="calibre3"><a href="../Text/modernsosyoloji_split_101.html#footnote-100-77" id="footnote-100-77-backlink">[77]</a></sup></p>

    <p class="normal"><span class="idebold">İşlevselci kuram: statü olarak sınıf</span></p>

    <p class="normal">Üç grup tabakalaşma kuramının bu sonuncusu eleştiriye en az uğrayanıdır. Toplumsal eşitsizliği, sistemin gerekli bir parçası olarak görmektedir. Gerçekten de, sınıfların varolduğunu ve ekonomik eşitsizliklerin, mesleki ve sosyoekonomik statüler (SES) aracılığı ile en iyi şekilde anlaşılabileceğini yadsımaktadır. En sorunlu işlevsel tabakalaşma kuramları, II. Dünya Savaşı sonrasında Amerika'da ortaya çıkmıştır. Yakın zamanlarda, İngiliz ve diğer Avrupalı sosyologlarca benimsenmiş, fakat bu bağlamda, Weber'ci sınıf tabakalaşma yaklaşımıyla birleştirilmişlerdir.</p>

    <p class="normal1">İşlevselci Kuram :yetenek hak ettiği ödülü alır</p>

    <p class="normal">Weber'de, statü sınıftan bağımsızken, Parsons (1954) ve diğer işlevselciler, bu kavramaları birbirlerinin yerine geçeçek şekilde kullanabilmektedirler. Dolayısıyla, Parsons'un ana ilgisi, kapitalist toplumda bazı rollerin (konumların) niçin yüksek statüye sahip oldukları ve bu yüzden, yüksek ödül düzeylerini diğerlerine göre daha fazla tekelleştirebildikleridir.</p>

    <p class="normal">Parsons statü boyutunu iki açıdan kuramsallaştırıyor. Birincisi, değerlendirme, toplumsal uygulamaların evrensel bir yönüdür ve değerlendirmenin ortaya çıktığı yerde, bir sıralama sistemi olmalıdır. İkinci olarak, toplumun istikrarı, kurucu toplumsal birimleri birbirine bağlayan, ortak bir değerler sistemi (kültür) gerektirmektedir. Bu nedenle, roller ortak değer sisteminde gösterildikleri gibi, kültürel önemliliklerine göre sıralanmaktadırlar (1954:388-9). Halbuki, Marks ve Weber'de değerler, belli çıkar grupları ile ilişkilidir; böylece üst sınıfın ve alt sınıfın değerlere bağlılıkları farklılaşmaktadır; Parsons'da ise, değerler, farklılaşmış çıkar gruplarının değerlere ilişkin bağımlılıklarını/taahhütlerini birbirleri ile uyumlu hale getirirler (yani değerler, farklı statüdeki insanlarda ortak olarak bulunmaktadır).</p>

    <p class="normal">Önem arz eden dört tip değer vardır: ekonomik değerler, siyasal değerler, bütünleştirici değerler ve toplumsallaşma/toplumsal kontrol değerleri (1954:394-8) ki bütün bu değerler AGIL şemasına (bkz. Bölüm 4) denk düşmektedirler. Bu değer tiplerinden biri belli bir toplumda doruk noktasına ulaşabilir. Kapitalist toplumlarda, ekonomik değerler doruktadır (toplum, ekonomik gelişmeye ilişkin üyelerin paylaştıkları bağlılık temelinde uyumluluk içerisindedir). Böylece, kapitalist toplumda ana eşitsizlik boyutu, bu değerle yani mesleki yapıyla örtüşen yapısal alt sistemdir. Buna karşın, devletçi sosyalist toplumlarında, siyasal değerler doruktadır ve burada ödüller siyasal rollere üye olup olmamaya göre farklılık gösterir (örn., parti seçkini [nomenklatura], parti üyesi ve vatandaş olunabilir).</p>

    <p class="normal">Fakat Parsons bazı mesleklerin niçin diğerlerinden daha yüksek derecede ödüllendirildiği konusunu belirtmemiştir. Böyle bir şey, öğrencileri olan Davis ve Moore (1945) tarafından denenmiştir. Parsons'un, mesleki yapının bir bütün olarak toplumda işlevsel bir ilişkiye sahip olduğu yolundaki görüşünü kabul etmişlerdir. Bu toplumun devamı için evresel bir gerekliliktir. Farklılaştıran ödüller gereklidir, çünkü, bazı meslekler toplumların devamı için diğerlerinden çok daha önemlidir ve insanların bu çok önemli mesleklere girmesi desteklenmelidir. Teleoloji ve çelişkili ile dolu bir ifadede iddia etmektedir ki;</p>

    <p class="indentmetin">Toplumsal eşitsizlik….. en önemli konumların, en uzman kişiler tarafından sorumluluk duygusu ile doldurulacağını güvence altına alan toplumlarca pek de bilinçli olmayan bir şekilde geliştirilen bir araçtır.</p>

    <p class="indentmetin">Genelde, bu konumlar en büyük ödülleri alırlar ve bunun için de (a) toplum için büyük öneme sahip olan ve (b) büyük önemde eğitim ve yetenek gerektirerek, sıralamanın en yükseğinde yer alırlar (1945:243).</p>

    <p class="normal">Özet olarak, Davis ve More'un kuramı, aşağıdaki anlatılan önermeleri ileri sürmektedir:</p>

    <p class="normal">1. Bazı konumlar ve roller (genellikle meslekler) diğerlerine göre toplumsal sistem açısından daha işlevsel öneme sahiptirler.</p>

    <p class="normal">2. Bu rolleri ustalıkla yerine getirmek için, özel beceriler, hünerler ve yetenekler gerekmektedir.</p>

    <p class="normal">3. Yetenek arzı azdır ve uzmanlık zaman alıcı pahalı bir eğitim gerektirmektedir.</p>

    <p class="normal">4. Dolayısıyla, farklılaştıran ödüller, en yetenekli olanların en çok ihtiyaç duyulan konumlara çekilecek şekilde ve gençleri, gerekli olan pahalı eğitime kendilerini adamalarını sağlayacak şekilde dağıtılmalıdır.</p>

    <p class="normal1">Statü hareketliliğinden sınıf mirasına</p>

    <p class="normal">Parsons ve Davis/Moore hâla ekonomik eşitsiz konusundaki Marksist olmayan ve Weberci olmayan temel kuramsal varsayımları sunmaktadırlar. Mesleklerin ne üretim ile ne de yasal düzen ile belirtilmemiş süreçlere göre sıralandıkları kabul edilecek olursa, o halde meslekler, insanlar arasında yapılan bilinçli müzakereler aracılığı ile sıralanmalı ya da değerlendirilmelidir. Gerçekten de, Blau ve Duncan gibi mesleki statü kuramcıları bundan o kadar emindirler ki, bunun asıl süreç olduğunu, sadece mesleklerin gerçek olduğunu, yapının ise tam anlamı ile gereksiz bir olgu (epiphenomenal) olduğunu düşünürler:</p>

    <p class="indentmetin">Modern sanayi toplumunda mesleki yapı, yalnızca toplumsal tabakalaşma ana boyutları için önemli bir temel kurmamakta, aynı zamanda, farklı kurumlar ile eşitsizlik alanları arasındaki bağlantıyı da sağlayacak şekilde hizmet görmektedir. İmtiyaz tabakasının hiyerarşisi ve ekonomik eşitsizlik hiyerarşisi, köklerini mesleki yapıda bulabilirler; böylece siyasal güç hiyerarşisi ve otoritenin de kökleri buradadır; Modern toplumda siyasal otorite, büyük ölçüde tam zamanlı bir meslek olarak icra edilmektedir (Blau ve Duncan 1967:6-7).</p>

    <p class="normal">Bununla birlikte, Duncan ve Blau'nun mesleki ölçütün oluşturulmasındaki metodolojik süreç göstermektedir ki farklılaştıran ödüller ve güce karşıt olarak geliştirilen mesleki itibar/prestij, sadece birincil ilgilenilen nokta değil ilgilenilen tek noktadır. Kuramcılar, meslekleri getirdikleri gelire göre ölçtükleri bir mesleki ölçek geliştirmişlerdir. Bunu yaparken şunu iddia etmektedirler: "mesleki yapı, bir dizi farklı statü sınıflarından ziyade statüler bakımından derecelendirilmişlerdir" (1967:124).</p>

    <p class="normal">Deneysel tabakalaşma araştırmalarında temel bir değişme, 1970'lerde ortaya çıktı. Metodolojik süreçler, tabakalaşma sistemindeki belli tek tek konular için zemini temizlemede daha yeterli olmaya başlarken, tabakalaşma sisteminin subjektif düzenlenmiş gerçeklik şeklinde algılanması, daha yapısalcı bir yöne doğru kaydı.</p>

    <p class="normal">Dolaşım hareketlilik kalıplarının bütün kapitalist toplumlarda ve muhtemel olarak devletçi sosyalist toplumlarında, az ya da çok ortak olduğuna dair karşılaştırmalı bulgular bunu destekledi. Bu şimdilerde ünlü Featherman-Jones-Hauser (FJH) hipoteziyle ifade edilmektedir ki " Bir piyasa ekonomisi ve çekirdek bir aile sistemine sahip sanayi toplumlarında, içsel (genotypical) hareketlilik kalıbı (dolaşım hareketliliği) temelde aynıdır. Dışsal (phenotypical) hareketlilik kalıbı (gözlenen hareketlilik) ise, mesleki yapıdaki değişmenin oranına göre farklılaşır, yani dışsal olarak belirlenir (Featherman vd., 1978:340). Daha önemlisi, Featherman ve meslektaşları idda etmektedirler ki, benzerliğin yapısal temeli, mesleki saygınlığa dayanmaktan ziyade, sosyo-ekonomiktir (1978:357).</p>

    <p class="normal">Bu nedenle, statü kuramı, mesleki statüleri, göreceli olarak yüksek düzeydeki içsel hareketlilik ve dışsal kapanma ile tanımlanan sınıflarla sınırlayan kümeler olarak gören Weberci anlayışlar. Goldthorpe ve meslektaşlarının İngiltere'de içsel/tarihsel (genotypical) sınıf yapısına ilişkin yaptıkları etkili araştırmaları, tam da bunu yapmıştır (1987). Saygınlık ölçeğini vurguladıkları önceki ampirik çalışmalarından ayrılarak, bu işlemler, geniş bir kuram sezgi içermektedir. Goldtrope, ölçeklere yerleştirilmiş meslekleri yeniden gruplamaktadır ve iş durumları ve piyasayı birleştiren apriori "7 katlı sınıf şeması" yapmaktadır.<sup class="calibre3"><a href="../Text/modernsosyoloji_split_102.html#footnote-100-78" id="footnote-100-78-backlink">[78]</a></sup> Çalışma durumu, örgüt değerlerini (otorite ve otonomiyi) içerirken, piyasa durumu, gelir ve diğer istihdam düzeylerini, iş güvenliğini ve işte ilerleme fırsatlarını içermektedir (Goldthorpe 1987:40).</p>

    <p class="normal">Goldthorpe şemanın hiyararşik olmadığını dikkatle belirtmektedir, çünkü sınıflar arasında örtüşen statüler vardır, fakat, profesyonellerin sayfanın en üstüne ve beceri gerektirmeyen işlemleri sayfanın en altına yerleştirildiğinde, bu sunuş fikrini kabul etmek güç olacaktır. Daha önemlisi Goldthrope, sınıf terimini kullanırken, aklında birkaç fikir birden vardır. I-II ve III. sınıflar "beyaz yakalı" sınıflar olarak birlikte ele alınabilir; III, IV ve V. sınıflar, işçi sınıfı ile hizmet sınıfı arasında kalan orta sınıflardır ve VI- VII sınıflar ise işçi sınıflarıdır. Yani, en çok ilgiyi 7 sınıflı modelin görmesine rağmen, Goldthorpe'ın niyetinde yedi sınıflı bir model mi yoksa üç sınıflı bir model mi olduğu açık değildir.</p>

    <p class="normal">Bu olasılıklar sadece sezgisel temele dayanmaktadır. Gerçek sınıf yapısının biçimi, toplumsal sınıfların gerçek sınırları, Goldthorpe vd.'nin sınıflar arası hareketlilik kapanması derecesi konusundaki araştırmada verilmiştir. Bu kapanma tartışması, bireylerin dikey bir süreklilikte hareketlerini ölçmekten, yapının durağanlığını, genellikle neden hareket halinde olduğunu, 'toplumsal akışkanlığını' anlamaya doğru gelişen ciddi kuramsal dönüşümleri temsil etmektedir.<sup class="calibre3"><a href="../Text/modernsosyoloji_split_103.html#footnote-100-79" id="footnote-100-79-backlink">[79]</a></sup></p>

    <p class="normal">Goldthorpe (1987) üç önemli sonuca ulaşmaktadır:</p>

    <p class="normal">• Sınıf yapısının zirvesinde, belirgin bir düzeyde nesiller arası kapanma vardır. Profesyonel, idari ve üst idari yöneticilerin hedeflerinin dışına çıkmaları pek mümkün değildir. Eğer bir kişinin ailesi hiyerarşide en alt sırada ise bu kişinin sınıf I'e yükselmesi mümkün değildir. Bu bireysel niteliklerin ve örgütsel değerlerin miras yolu ile intikalini ciddi bir şekilde etkileyecektir.</p>

    <p class="normal">• Bu katılık hiyerarşide aşağı doğru çekilirken, bu alışık olmadığımız bir yola gerçekleşir. Varlıklı küçük burjuvazi grubu, yüksek düzeyde bir katılık sergiler. Böylece mülkiyet, sınıf yapılanması içinde etkili olmaya devam eder.</p>

    <p class="normal">• İşçi sınıf hareketliliğinde, tarihsel bir yükseliş olurken, boyutu sınırlanmıştır, bu nedenle, beyaz yakalı ve mavi yakalılar arasında önemli bir engel vardır.</p>

    <p class="normal">Goldthorpe'un çıkardığı sonuçlar, daha çok Weber'in toplumsal sınıfının analizine benzemektedir. Goldthorpe, üst sınıfı ya da hizmet sınıfının, küçük burjuvazinin, beyaz yakalı orta sınıfın ve de kol gücüne dayalı sınıfın, var olduklarını teslim etmektedir.</p>

    <p class="normal"><span class="idebold">Sonuç</span></p>

    <p class="normal1">Özet</p>

    <p class="normal">1. Tabakalaşma üzerine iki klasik iddia Marks ve Weber'den gelmektedir. Marks'a göre sınıf, toplumsal üretim ilişkileri tarafından belirlenir. Kapitalizm altında, bu iki büyük tarihsel sınıf üretmektedir, üretimin araçlarına sahip olanlar ve olmayanlar. Weber'e göre sınıf, üçlü tabakalaşma kalıbının bir parçası olarak, statü grupları ve partiler ile yan yana durmaktadır. Sınıf tabakalaşması, piyasa kapasitesi üzerine kuruludur ve farklılaştıran piyasa kapasitesi, hem mülkiyet sahipliliğiyle hem de bireysel ödül getirici nitelikler (credentials) ile belirlenir.</p>

    <p class="normal">2. En önemli yeni-Marksist tabakalaşma kuramı, yapısal Marksizmdir. Burada, Poulantzas ve Wright, mülkiyet kavramını "sahip olma" kavramı şekline sokarak, genişletmişlerdir. Her ikisi de "orta /geçiş/aracı bir sınıf"ın ya da tarihte görülmemiş bir sınıfın var olduğunu kabullenmeye uğraşmaktadır. Poulantzas siyaset ya da ideoloji tarafından belirlenen tarihsel sınıflar içinde, parçalar/ayrımlar (fraction) ya da tabakalar olduğunu düşünmektedir. Wright, Marks'ın daha önce belirttiği gibi, tarihi sınıflar arasında, "çelişkili" sınıf konumlarının olduğunu ileri sürmektedir, ancak, daha sonralarda bu konumu terk etmiş ve Poulantzas'a daha çok yaklaşmıştır.</p>

    <p class="normal">3. Yeni-Weberci kuramda kritik sorun, mülkiyetin, sınıfı yapılandırmaya devam edip etmeyeceğidir. Piore için, mülkiyet söz konusu edilecek değer de değilken, Giddens'a göre, mülkiyet, piyasa kapasitesinin bir kaynağı olarak, ödül getiren bireysel nitelikler ve emek gücü aynı yerde yer almaktadır. Her durumda da sınıf kapasitesinin, belli ayrıcalıklar elde etmeye imkan veren kapanmayı, dışarıdaki yabancılara karşı, korumaya vurgu yapılmaktadır.</p>

    <p class="normal">4. İşlevsel tabakalaşma kuramı, toplumsal eşitsizliği, toplumsal sisteme olumlu bir katkı olarak görmektedirler (ve bunu daha çok, Durkheim'e borçludurlar). En uç iddialarda bulunan, Davis ve Moore, farklılaştıran ödüllerin, yetenekli kimselerin, uzun bir eğitim alarak, bir mesleğe girmeye güdüleyebilmek için, gerekli olduğunu kabul etmektedirler. O zaman burada, tabakalaşma mesleki statülerin sürekli bir hiyerarşisi olarak tasarlanmıştır. Daha yakınlarda, Goldthorpe vd., mesleklerin, hareketliliği engelleyen engeller ile birbirlerinden nasıl ayrılarak gruplara bölündüklerini göstermeye çalıştılar. Bu noktadan sonra, işlevselci kuram, yeni-Weberci piyasa kapanma kuramı içine tamamen dahil edilmiş oldu.</p>

    <p class="normal1">Eleştiri</p>

    <p class="normal">Burada ele alınan her bir tabakalaşma kuramının kendi içinde zayıflıkları vardır.</p>

    <p class="normal">Marksist kuramın zayıflığı, sınıf yapısının gerçekliği ve sınıf deneyimlerinin sığ (epiphenomenal) statüsü üzerindeki ısrarını sürdürmesidir. Tarihsel deneyim, toplumsal sınıfların kuramsal olarak inşa edilmesi ile oluşmaktadır. Tarihsel gelişmeler Marks'ın onayladığı on dokuzuncu yüzyıl sınıf yapısının modelinden ne kadar uzaklaşırsa, yapı ile deneyim (tecrübe/uygulama) arasındaki ilişkiyi açıklayan kuramsal bağ o ölçüde zayıf olmaktadır. Althusserci yapısal Marksizmden sonra gelen gerileme, örneğin Poulantzas'dan Wright'a kayış, bu başarısızlığın açık bir göstergesidir.</p>

    <p class="normal">Yeni-Weberci analizin zayıflığı, üst sınıfın açık bir tanımlamasını yapamamasıdır. Buna karşılık, Marksist analiz, üst sınıfa geçmenin temeli olarak, hukuksal sahiplikten mülk sahipliğine geçişi gösterirken, yeni-Weberci analizde, Mülkiyete ilişkin iddialar muğlak kalmaktadır.</p>

    <p class="normal">Kritik kuramsal sorun, önemli miktarda mal sahibi olanların, örgütsel değerlerin emrinde olanlardan (Weberciler'e göre, bu grupların sürekli olacaktır) nasıl ayrılacağının gösterilmesi gibi durmaktadır. Bu problemin çözüm anahtarı, kapanma kavramı üzerine yapılan Weberci vurgu ve kapitalistleşme düzeyindeki sömürünün, niceliksel olarak kapanmadan farklı olduğunun yalanlanmasıdır. Kapasite kavaramı, üst sınıfı belirlemek için, kuramsal bir gerekliliktir; bununla üretim ya da yeniden üretim araçlarının, sermaye biriktirmek amacıyla diğer insanların varlıklarını (assets) sömürecek şekilde işleme koymak anlaşılmaktadır, ki Weberci kuram böyle bir gerekliliği tanımamaktadır.</p>

    <p class="normal">Toplumsal akış (fluidity) modellerini bir sınıf kuramına döndürmede ortaya çıkan kritik sorun, sınıf kategorilerinin gerçekte apriori olmasıdır.</p>

    <p class="normal">Örneğin Goldthorpe'un "hizmet sınıfı" olarak adlandırdığı kategori (daha alışkın olduğumuz biçimi ile üst-sınıf) bir tarafta büyük çaplı örgütlerdeki yöneticiler, tecrübeli siyasetçiler ve devlet sektöründeki bürokratlar, diğer taraftan ise, labaratuvar teknisyenleri, kütüphaneciler ve temizlikçileri denetleyenler gibi farklı konumları içermektedir. Keza, küçük burjuvazi, (katı Marksist anlayışta göre) hem emeği sömüren kapitalistleri hem de kendi işine sahip olan kimseleri içermektedir. Sezgisel olarak kurulmuş mesleki kategorilerin faydası, kendi içlerinde var olan sınıf sınırları ile maskelenebilmektedir. Abercombie ve Urry'nin sermayenin işlevlerinin, (yani, emek gücünün kontrolü, emek gücünün yeniden üretimi ve kavramlaştırma) bu "hizmet" sınıfı içinde, her geçen gün biraz daha bastırıldığını iddia etmektedirler (1983:122-5), buna karşın, bu bastırma hiçbir şekilde tek biçimde değildir, profesyonel, üst yönetici ve yönetici şeklinde tanımlanan bir çok konum piyasaya dönemeyecekler ve iş ortamında ciddi şekilde ikinci plana itileceklerdir.</p>

    <p class="normal">Yine de, Marksist modeller (ki Wright'da bulunabilir bu) ile Weberci ve işlevselci modeller (Goldthrope) arasında var olan kesişme, bu alanda gerçek bir kuramsal ilerlemenin kayıt edildiğini ileri sürmektedir. Şurası çok öğreticidir ki her iki örnekte de kuram araştırma bulgularının biriktirilmesi ile kurulmaktadır. Bu kuramlar bütünlü bir şekilde inandırıcı bir hale sokulabilirse, tabakalaşma kuramcıları, sınıf kuramını toplumsal cinsiyet ve etnisite ya da diğer temel tabakalaşma düzenleri ile birleştirme fırsatını aramaya çalışacaklardır.</p>

    <p class="normal"><span class="idebold">Daha çok okuma için</span></p>

    <p class="normal"><span class="ideitalik">Farklılaşma</span></p>

    <p class="normal">Klasik bir metin Durkheim'in <span class="ideitalik">The Division of Labour in Society</span>'dir. Bu aynı zamanda Spencer için bir giriş gibidir. İkincil iyi bir kaynak Thompson'un <span class="ideitalik">Emile Durkheim</span> (1982) ya da Giddens'ın <span class="ideitalik">Durkheim</span>'i (1978) olabilir. İşlevselci yaklaşımın değişmeye ilişkin görüşü hakkında yazılmış bir çok düşünce Demerath and Peterson'un <span class="ideitalik">System, Cahnge and Conflict</span> (1965) adlı kitabında bulunabilir. Şüphesiz en önemli örnek, Parsons'ın <span class="ideitalik">The Evolution of Society</span>'dir (1977). Sanayi ve sanayi sonrası toplumların eleştirel olarak gözden geçirilmesine iyi bir örnek Kumar'ın <span class="ideitalik">Prophecy and Progress</span> (1978)'idir. Farklılaşmaya ilişkin günümüzde geliştirilen bir analiz de Aleksander and Colomy 'nin <span class="ideitalik">Differentiation Theory and Social Change</span> (1990b) adlı kitabında bulunabilir.</p>

    <p class="normal"><span class="ideitalik">Tabakalaşma</span></p>

    <p class="normal">Feodalizmden kapitalizme geçişe ilişkin klasik kuramlar, Giddens'ın <span class="ideitalik">Capitalizm and Modern Society</span> (1971) kitabında gözden geçirilmiştir.The Class Structure of the Advanced Societies (1973) adlı kitabında ise Marks ve Weber'in tabakalaşma kuramlarını gözden geçirirken kendi görüşlerini de açıklamaktadır. Burada gözden geçirilen bütün kuramları Giddens ve Held'in yazdıkları <span class="ideitalik">Classes, Power and Conflict</span> (1982) adlı kitapta bulmak mümkündür. Daha çok detay içim Walters (1990), <span class="ideitalik">Class and Stratification</span> adlı kitaba bakılabilir.</p>
  </div>
</body>
</html>
