<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>XXIX</h3>

  <p>Hatları ikinci kez dolaşıp inceden inceye gözden geçirdikten sonra dönen Napoléon, "Satranç takımı hazır, oyun yarın başlıyor," dedi.</p>

  <p>Kendisine punç getirmelerini emretti, Beausset'yi çağırıp ona Paris'ten, <i>à la maison de l'impératrice'</i>te<a href="../Text/Section0390.xhtml#Footnote0785" id="Feedback0785"><sup>[785]</sup></a> yaptırmak niyetinde olduğu bazı değişikliklerden söz ederek saray işleri hakkında en küçük şeyleri bile hatırlayışıyla saray bakanını şaşırttı.</p>

  <p>En basit işlere ilgi gösterdi, Beausset'yi, yolculuklara duyduğu sevgiden ötürü alaya aldı ve hastayı portatif karyolasına bağladıkları sırada, kendine güvenen, işini bilir, ünlü bir doktorun kollarını sıvaması gibi, umursamaz bir tavırla gevezelikler etti. "İşin dizginleri elimde, kafamın içinde apaçık, zamanı geldiğinde bunu kimsenin beceremeyeceği gibi becereceğim ama şimdi alay edebilirim, hem ben ne kadar çok latife edersem, ne kadar, sakinsem, siz de o kadar çok güven ve rahatlık duymalı, dehama hayran olmalısınız."</p>

  <p>İkinci puncunu da bitiren Napoléon, ertesi günkü zorlu işler öncesi dinlenmeye gitti.</p>

  <p>Karşılaşacağı işle o kadar ilgileniyordu ki, uyuyamadı, akşamın nemli havasıyla artan nezlesine rağmen gece saat üçte gürültüyle sümkürerek, otağın büyük bölümüne geçti. "Ruslar yerlerinde duruyorlar mı?" diye sordu. "Düşmanın yaktığı ateşler hep aynı yerde görünüyor," diye karşılık verdiler. Bunu uygun bulduğunu belirtircesine başını salladı.</p>

  <p>Nöbetçi yaver çadıra girdi, <i>"Eh bien Rapp, croyez vous, que nous ferons de bonnes affaires aujourd'hui?"</i><a href="../Text/Section0390.xhtml#Footnote0786" id="Feedback0786"><sup>[786]</sup></a> diye ona döndü Napoléon.</p>

  <p><i>"Sans aucun doute, Sire,"</i><a href="../Text/Section0390.xhtml#Footnote0787" id="Feedback0787"><sup>[787]</sup></a> diye karşılık verdi Rapp. Napoléon yavere bir göz attı.</p>

  <p>Rapp, <i>"Vous rappelez-vous, Sire, ce que vous m'avez fait l'honneur de dire à Smolensk,"</i><a href="../Text/Section0390.xhtml#Footnote0788" id="Feedback0788"><sup>[788]</sup></a> dedi, <i>"le vin est tiré, il faut le boire."</i><a href="../Text/Section0390.xhtml#Footnote0789" id="Feedback0789"><sup>[789]</sup></a></p>

  <p>Napoléon kaşlarını çattı, başını ellerine alarak uzun zaman sessiz sedasız oturdu.</p>

  <p><i>"Cette pauvre armée,"</i><a href="../Text/Section0390.xhtml#Footnote0790" id="Feedback0790"><sup>[790]</sup></a> diye birden söze başladı sonra, <i>"elle a bien diminuée depuis Smolensk. La fortune est une franche courtisane, Rapp, je le disais toujours, et je commence à l'éprouver. Mais la garde, Rapp est intacte?"</i><a href="../Text/Section0390.xhtml#Footnote0791" id="Feedback0791"><sup>[791]</sup></a> diye sordu. .</p>

  <p><i>"Oui, sire,"</i><a href="../Text/Section0390.xhtml#Footnote0792" id="Feedback0792"><sup>[792]</sup></a> diye karşılık verdi Rapp.</p>

  <p>Napoléon bir pastil aldı, ağzına koydu, saate baktı, uykusu yoktu, sabaha daha çok zaman vardı; zamanı emirler vererek öldürmek de mümkün değildi, çünkü bütün emirler verilmişti, şimdi artık verilen emirler yerine getiriliyordu.</p>

  <p><i>"A-t-on distribué les biscuits et le riz aux régiments de la garde?"</i><a href="../Text/Section0390.xhtml#Footnote0793" id="Feedback0793"><sup>[793]</sup></a> diye sert bir tavırla sordu Napoléon.</p>

  <p><i>"Oui, sire."</i><a href="../Text/Section0390.xhtml#Footnote0794" id="Feedback0794"><sup>[794]</sup></a></p>

  <p><i>"Mais le riz?"</i><a href="../Text/Section0390.xhtml#Footnote0795" id="Feedback0795"><sup>[795]</sup></a></p>

  <p>Rapp, pirinç hakkındaki emrin kendisi tarafından bildirilmiş olduğunu söyledi ama Napoléon, emrinin yerine getirildiğine inanmıyormuş gibi hoşnutsuzlukla başını salladı. İçeri, punç getiren bir uşak girdi. Napoléon, Rapp'a da verilmesini emretti, kendisininkini konuşmadan, yudum yudum içmeye koyuldu. Bardağını koklayarak, "Ne ağzımın tadı var ne de burnum koku alıyor," dedi, "bu nezle bıktırdı beni. Doktorluktan söz edip dururlar. Bir nezleyi bile iyi edemedikten sonra hangi doktorluk? Bana bu pastilleri Corvisart vermişti ama hiç faydası yok. Onlar hangi hastalığı iyi edebilirler ki. Zaten bir hastalığı tedavi etmek, iyileştirmek de mümkün değildir. <i>Notre corps est une machine à vivre. Il est organisé pour celà, c'est sa nature, laissez-y la vie à son aise, qu'elle s'y défende elle même: elle fera plus que si vous la paralysiez en l'encombrant de remèdes. Notre corps est comme une montre parfaite qui doit aller un certain temps, l'horloger n'a pas la faculté de l'ouvrir, il ne peut la manier qu'à tâtons et les yeux bandés. Notre corps est une machine à vivre, voilà."</i><a href="../Text/Section0390.xhtml#Footnote0796" id="Feedback0796"><sup>[796]</sup></a> Bir şeyleri tarif etmeyi seven Napoléon böylece bir kere bu yola saptıktan sonra ansızın yeni bir şeyi daha tarif etti. "Savaş sanatının ne olduğunu bilir misin, Rapp?" diye sordu. <i>"Bu, belirli bir anda düşmandan daha güçlü olma sanatıdır. Voilà tout."</i><a href="../Text/Section0390.xhtml#Footnote0797" id="Feedback0797"><sup>[797]</sup></a></p>

  <p>Rapp, yanıt vermedi.</p>

  <p>Napoléon, <i>"Demain nous allons avoir affaire à Koutouzoff"</i><a href="../Text/Section0390.xhtml#Footnote0798" id="Feedback0798"><sup>[798]</sup></a> dedi. "Görüşürüz! Hatırlarsın ya, Braunau' da orduya komuta eden oydu, tahkimatı gözden geçirmek için üç hafta içinde bir kere olsun ata binmemişti. Görüşürüz!"</p>

  <p>Saatine bir göz attı. Henüz dörttü. Uykusu yoktu, punç içilmişti, yapılacak hiçbir iş de kalmamıştı. Kalktı, bir aşağı bir yukarı gezindi, kalın ceketini, şapkasını giydi, çadırdan dışarı çıktı. Gece karanlık ve nemliydi, pek hafif bir sis yukarıdan aşağı bastırıyordu. Fransız hassalarının ateşleri yakınlarda belli belirsiz yanıyor; uzaklarda dumanların arasından Rus hatlarının ışıkları pırıldıyordu. Ortalık durgundu, mevzilerini tutmak için harekete geçmiş olan Fransız kıtalarının boğuk uğultusu ve ayak sesleri işitiliyordu.</p>

  <p>Napoléon, çadırın önünden uzaklaştı, ateşlere baktı, ayak seslerine kulak kabarttı, kendisini görür görmez simsiyah bir kazık gibi dikiliveren, kalpağı tüylü, İriyarı bir hassa nöbetçisinin yanından geçerken karşısında durdu.</p>

  <p>Askerlerle konuşurken takındığı yapay, kaba ve okşayıcı bir asker tavrıyla, "Kaç yıldan beri askersin?" diye sordu, asker yanıt verdi.</p>

  <p><i>"Ah! Un des vieux!"</i><a href="../Text/Section0390.xhtml#Footnote0799" id="Feedback0799"><sup>[799]</sup></a></p>

  <p>"Alayda pirinç verdiler mi?"</p>

  <p>"Verdiler, efendim."</p>

  <p>Napoléon başını salladı, uzaklaştı.</p>

  <p>Saat beş buçukta Napoléon atına binerek Şevardino köyüne doğru yola çıktı.</p>

  <p>Ortalık ışımaya başlamıştı, gökyüzü ağarıyordu, yalnız doğuda bir tek bulut parçası vardı. Bırakılmış ateşler sabahın alaca aydınlığında sönmek üzereydiler.</p>

  <p>Sağdan, boğuk ve tek bir top sesi gürledi, ses yayılıp sessizliğin içinde söndü. Birkaç dakika geçti, ikinci bir gürleyiş, sonra üçüncüsü havayı sarstı; dördüncü, beşinci gürlemeler yakınlarda, sağda tarafta gürültüyle yankılandılar. İlk topların yankısı henüz dinmemişti ki, yeni yeni gürlemeler birbirine karışıp uğuldadı.</p>

  <p>Napoléon maiyetiyle Şevardino Tabyası'na geldi, atından indi. Oyun başlamıştı.</p>
</body>
</html>
