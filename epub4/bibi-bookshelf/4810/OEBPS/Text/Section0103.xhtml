<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>VII</h3>

  <p>Boris ile Anna Pavlovna davetlilerin arasına döndükleri zaman sözü Prens İppolit almıştı. Koltuğunun üstünde öne doğru kayarak, <i>"Le Roi de Prusse!"</i><a href="../Text/Section0390.xhtml#Footnote0486" id="Feedback0486"><sup>[486]</sup></a> dedi ve bunu söyler söylemez gülmeye başladı.</p>

  <p>Herkes ona döndü, "Le Roi de Prusse?" diye sordu İppolit, yeniden güldü, sükûnetle ve ciddiyetle tekrar koltuğunun içine gömüldü. Anna Pavlovna bir süre bekledi ama İppolit görünüşe bakılırsa artık kesinlikle başka bir şey söylemek istemediğinden Anna Pavlovna Tanrısız Bonaparte'ın Potsdam'da Büyük Friedrich'in kılıcını nasıl aşırmış olduğunu anlatmaya başladı.</p>

  <p><i>"C'est l'épée de Frédéric le Grand queje..."</i><a href="../Text/Section0390.xhtml#Footnote0487" id="Feedback0487"><sup>[487]</sup></a> diye başlamıştı ki İppolit onun sözünü kesti:</p>

  <p>"Le Roi de Prusse..." Kendisine bakılınca tekrar af diledi, sustu. Anna Pavlovna yüzünü buruşturdu. İppolit'in arkadaşı Mortemart ona kesin bir dille dedi ki:</p>

  <p><i>"Voyons à qui en avez-vous avec votre Roi de Prusse?"</i><a href="../Text/Section0390.xhtml#Footnote0488" id="Feedback0488"><sup>[488]</sup></a></p>

  <p>İppolit öyle bir güldü ki sanki gülüşünden kendisi de utanıyordu.</p>

  <p><i>"Non, ce n'est rien, je voulais dire seulement..."</i><a href="../Text/Section0390.xhtml#Footnote0489" id="Feedback0489"><sup>[489]</sup></a> Viyana'da duyduğu ve kullanmak için bütün gece uğraştığı bir espriyi tekrarlamak niyetindeydi. <i>"Je voulais dire seulement, que nous avons tort de faire la guerre pour le Roi de Prusse."</i><a href="../Text/Section0390.xhtml#Footnote0490" id="Feedback0490"><sup>[490]</sup></a></p>

  <p>Boris ihtiyatla gülümsedi, öyle ki onun bu gülümsemesi esprinin yapacağı etkiye göre, alaya da beğenişe de çekilebilirdi. Hep gülüştüler.</p>

  <p>Anna Pavlovna parmağıyla tehdit ederek, <i>"Il est très mauvais, votre jeu de mot, très spirituel, mais injuste,"</i><a href="../Text/Section0390.xhtml#Footnote0491" id="Feedback0491"><sup>[491]</sup></a> dedi, <i>"Nous ne faisons pas la guerre pour le Roi de Prusse, mais pour les bons principes. Ah, le méchant prince Hippolyte!"</i><a href="../Text/Section0390.xhtml#Footnote0492" id="Feedback0492"><sup>[492]</sup></a></p>

  <p>Konuşma daha çok siyasi haberler çevresinde dönerek toplantı boyunca hızını kaybetmedi. Toplantının sonlarında laf hükümdarın dağıttığı armağanlara gelince konuşma canlandı.</p>

  <p><i>Lhomme à l'esprit profond,</i><a href="../Text/Section0390.xhtml#Footnote0493" id="Feedback0493"><sup>[493]</sup></a> "Geçen yıl NN portreli bir enfiye kutusu almıştı ya," dedi, "SS de aynı ödülü ne diye alamasın?"</p>

  <p><i>"Je vous demande pardon, une tabatière avec le portrait de l' empereur est une récompense, mais point une distinction,"</i><a href="../Text/Section0390.xhtml#Footnote0494" id="Feedback0494"><sup>[494]</sup></a> diye yanıt verdi, <i>"un cadeau plutôt."</i><a href="../Text/Section0390.xhtml#Footnote0495" id="Feedback0495"><sup>[495]</sup></a></p>

  <p><i>"Il y eu plutôt des antécédents, je vous citerai Schwarzenberg."</i><a href="../Text/Section0390.xhtml#Footnote0496" id="Feedback0496"><sup>[496]</sup></a></p>

  <p><i>"C'est impossible,"</i><a href="../Text/Section0390.xhtml#Footnote0497" id="Feedback0497"><sup>[497]</sup></a> diye itiraz etti bir başkası.</p>

  <p><i>"Bahse girelim. Le grand cordon, c'est différent..."</i><a href="../Text/Section0390.xhtml#Footnote0498" id="Feedback0498"><sup>[498]</sup></a> Herkes gitmek için kalktığı zaman, toplantı süresince çok az konuşmuş olan Elen, salı günü evine gelmesi için hem rica, hem de sevimli bir buyurganlıkla Boris'e döndü. Anna Pavlovna'ya bakıp Boris'e gülümseyerek, "Mutlaka gelmelisiniz," dedi, Anna Pavlovna da, yüksek koruyucusu imparatoriçeden söz ettiği zaman gözlerine kattığı o hüzünlü gülümsemeyle Elen'in isteğini destekledi. Boris'in bu akşam Prusya kıtaları hakkında söylediklerinden sonra Elen sanki ansızın onunla görüşmek zorunda olduğunu kavramıştı. Salı günü evine gelirse ona bu zorunluluğun nereden doğduğunu açıklamayı vaat eder gibiydi.</p>

  <p>Salı akşamı Elen'in ihtişamlı salonuna giden Boris buraya gelmesini gerektiren zorunluluk hakkında bir açıklama alamadı. Başka misafirler de vardı, Kontes onunla az konuştu ama izin alıp giderken elini öptüğü sırada Elen, gülümsemediği için acayip görünen bir edayla, ona ansızın şöyle fısıldadı:</p>

  <p><i>"Venez demain dîner... le soir... Il faut que vous veniez... Venez."</i><a href="../Text/Section0390.xhtml#Footnote0499" id="Feedback0499"><sup>[499]</sup></a></p>

  <p>Boris, Petersburg'a bu gelişinde Kontes Bezuhova'nın dostu olmuştu.</p>
</body>
</html>
