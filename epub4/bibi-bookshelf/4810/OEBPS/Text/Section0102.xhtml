<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>VI</h3>

  <p>Piyer ile Dolohov'un olayı örtbas edilmiş, o devirde düellolara karşı hükümdarın gösterdiği sert tutuma karşın ikisine de, şahitlere de zarar gelmemişti. Ama Piyer'in karısından ayrılmasıyla yeniden konuşulmaya başlanan düello hikâyesi yüksek çevrelerde çok büyük yankı buldu. Meşru olmayan bir evlatken kendisine hoşgörüyle ve koruyucu bir gözle bakılan, Rus İmparatorluğu'nun gözdesi olarak övülen Piyer, evlenip de gelinlik kızlar ve anneleri artık ondan hiçbir şey bekleyemez olunca üst sınıfın gözünden iyice düşmüştü, zaten bu âlemin yakınlığını kazanmayı beceremiyordu, bunu istemiyordu da. Olup biten işlerden şimdi yalnız onu suçluyorlardı; onun da, tıpkı babası gibi, kanlı kudurganlık saralarına tutulan münasebetsiz bir kıskanç olduğunu söylüyorlardı. Piyer'in gidişinden sonra Elen Petersburg'a dönünce bütün tanıdıkları tarafından yalnız güler yüzle değil, başına gelen felaketle ilgili bir saygı inceliğiyle de kabul edilmişti. Söz ne zaman kocasına gelse, Elen kendisine has incelikle benimsediği soğukkanlı bir tavır takınıyordu. Bu tavır, felaketini şikâyetsiz taşımaya karar verdiğini ve kocasının Tanrı tarafından kendisine bir bela olarak gönderildiğini anlatıyordu. Prens Vasiliy düşüncesini açıkça söylüyordu. Söz Piyer'e gelince omuzlarını silkiyor ve alnını işaret ederek, <i>"Un cerveau fêté. Je le disais toujours,"</i><a href="../Text/Section0390.xhtml#Footnote0473" id="Feedback0473"><sup>[473]</sup></a> diyordu.</p>

  <p>Anna Pavlovna Piyer için, "Ben önceden söylemiştim," diyordu, "daha o zaman da hemen söylemiştim, hem de herkesten önce (önceliğinde ısrar ediyordu) söyledim ki, bu akılsız delikanlı çağımızın zararlı düşünceleriyle bozulmuş. Ben bunu daha o zamanlar, herkes ona bayılırken ve yurtdışından yeni geldiği günlerde söylemiştim, hem hatırlıyor musunuz, benim gece toplantılarımdan birinde Murat'lığa özenmişti, işin sonu ne oldu? Ben daha o zamanlar, bu evliliği istememiş ve olup bitecek şeyleri önceden haber vermiştim."</p>

  <p>Anna Pavlovna, evinde, serbest günlerinde, eskisi gibi, suareler veriyordu. Hem öyle suareler ki, bunları düzenlemede eşsiz bir yeteneği vardı ve bizzat söylediği gibi, burada her şeyden önce, <i>la crème de la véritable bonne société, la fine fleur de l'essence intellectuelle de la société de Petersbourg</i><a href="../Text/Section0390.xhtml#Footnote0474" id="Feedback0474"><sup>[474]</sup></a> toplanır. Davetlilerin böyle inceden inceye seçilişinden başka, Anna Pavlovna'nın suareleri başka şeylerle de öne çıkardı; sözgelimi, her toplantıda davetlilerine dikkate değer yeni bir kişiyi tanıtırdı ve Petersburg lejitimiste saray odalarındaki ruh halini gösteren politika termometresinin derecesi hiçbir yerde bu gece toplantılarında olduğu kadar açıkça ve güvenle ifade edilmezdi.</p>

  <p>1806 yılı sonunda Prusya Ordusu'nun Jena ve Auerstadt önlerinde Napoléon tarafından ezilişinin bütün hüzünlü ayrıntıları ve Prusya kalelerinden büyük bir kısmının teslim oluşu çoktan duyuldu, ordularımızın artık Prusya'ya girdiği ve Napoléon'la ikinci savaşımızın başlamış bulunduğu bir sırada Anna Pavlovna evinde bir suare düzenlemişti. La crème de la véritable bonne société, kocası tarafından bırakılmış gönül çekici ve bahtsız Elen'den, Mortemart'dan, henüz Viyana'dan dönmüş gönül çekici Prens ippolit'ten, iki diplomattan, teyzeden, salonda sadece <i>un homme de beaucoup de mérite</i><a href="../Text/Section0390.xhtml#Footnote0475" id="Feedback0475"><sup>[475]</sup></a> diye adlandırılan bir delikanlıdan, yeni tayin edilmiş bir nedimeyle annesinden ve daha az göze çarpar başka birkaç kişiden oluşuyordu.</p>

  <p>Bu seferki suarede Anna Pavlovna'nın turfanda diye konuklarına ikram ettiği şahsiyet, Prusya Ordusu'ndan kurye olarak henüz gelen ve çok önemli bir zatın yanında yaverlik eden Boris Drubetskoy'du.</p>

  <p>Bu gece politika termometresinin gösterdiği derece şöyleydi: Avrupa hükümdarları ve komutanları "beni" ve genel olarak "bizi" tasaya ve üzüntüye düşürmek için Bonaparte'ı görmezlikten gelmeye ne kadar uğraşırlarsa uğraşsınlar Bonaparte hakkındaki görüşümüz değişmez. Biz bu sorun hakkındaki düşünce tarzımızı açıkça ifade etmekten geri durmayız ve Prusya kralıyla ötekilere ancak şunu söyleyebiliriz: Sizin için daha kötü!... <i>Tu l'as voulu George Dandin,</i><a href="../Text/Section0390.xhtml#Footnote0476" id="Feedback0476"><sup>[476]</sup></a> söyleyeceğimiz taundan ibaret. İşte Anna Pavlovna'nın gece toplantısında politika termometresi bunu gösteriyordu. Konuklara ikram edilecek olan Boris salona girdiği zaman, davetlilerin hemen hemen hepsi toplanmış bulunuyordu, Anna Pavlovna'nın yönettiği konuşma Avusturya'yla siyasi ilişkilerimiz ve onunla bir ittifak ümidi üzerineydi.</p>

  <p>Boris, salona şık yaver üniformasıyla erkeksi, taze, pembe beyaz bir halde rahatça girdi, gerektiği gibi, saygılarını sunmak üzere teyzeye götürüldü ve sonra tekrar davetlilerin arasına döndü.</p>

  <p>Anna Pavlovna öpsün diye kuru elini ona uzattı. Tanımadığı bazı kişilerle onu tanıştırdı ve her biri hakkında ona fısır fısır bilgiler verdi.</p>

  <p><i>"Le prince Hippolyte Kouraguine –charmant jeune– homme. Mr. Kroug, chargé d'affaires de Kopenhague un esprit profond, Mr. Shittoff un homme de beaucoup de mérite."</i><a href="../Text/Section0390.xhtml#Footnote0477" id="Feedback0477"><sup>[477]</sup></a></p>

  <p>Boris bu dönem Anna Mihailovna'nın sağa sola başvurması, kendi yeteneği ve ağırbaşlı karakteri sayesinde görevinde kendine çok elverişli bir durum yaratmayı başarmıştı. Pek önemli bir kişinin yaveriydi; Prusya'da çok önemli bir görevi vardı ve kurye olarak oradan henüz dönmüştü. Olmütz'de o çok hoşuna giden yazılmamış hiyerarşiyi benimsemişti, ki buna göre bir teğmen bir generalden ölçülemeyecek kadar yüksek olabilir, yine buna göre görevde başarı elde etmek için gereken şey gayret, zahmet, cesaret, sebat değil, yalnız görevi ödüllendirecek kişilere karşı nasıl davranılacağını bilmekti; Boris'in kendisi de kendi başarılarına ve başkalarının nasıl olup da bunu anlamadıklarına sık sık şaşıyordu. Bu keşfin sonucu olarak bütün eski yaşam tarzı, tüm bildikleriyle bütün ilişkileri, geleceğe ait bütün planları tamamıyla değişmişti. Zengin değildi ama son meteliğini de başkalarından iyi giyinmeye harcıyordu, kötü bir arabaya binmekten ya da Petersburg sokaklarında eskimiş bir üniformayla görünmektense kendisini birçok zevkten mahrum kılmayı tercih ediyordu. Ancak kendinden yüksek, bu yüzden kendisine yararı dokunabilecek insanlara sokuluyor, Petersburg'u seviyor, Moskova'yı hor görüyordu. Rostovların evini ve Nataşa'ya karşı duyduğu çocukluk aşkını hatırlamak hoşuna gitmiyordu, orduya gittiği günden beri bir kere bile Rostovlara uğramamıştı. Davetlisi olarak bulunmayı mesleğinde yükselmek bakımından çok önemli saydığı Anna Pavlovna'nın salonunda her yüzü dikkatle gözetleyerek ve onlardan her birine yakınlaşmanın sağlayacağı imkânları ve kârı tartarak hemen rolünü anlayıvermiş, varlığının uyandıracağı ilgiden yararlanması için de Anna Pavlovna'yı serbest bırakmıştı. Güzel Elen'in yanında gösterilen yere oturmuş, konuşmalara kulak veriyordu.</p>

  <p>Danimarka <i>charges d'affaires'</i>i<a href="../Text/Section0390.xhtml#Footnote04786" id="Feedback0478"><sup>[478]</sup></a> <i>"Vienne trouve les bases du traité proposé tellement hors d'atteinte, qu'on ne saurait y parvenir même par une continuité de succès les plus brillants, et elle met en doule les moyens qui pourraient nous les procurer.' C'est la phrase authentique du cabinet de Vienne,"</i><a href="../Text/Section0390.xhtml#Footnote0479" id="Feedback0479"><sup>[4796]</sup></a> diyordu.</p>

  <p><i>Lhomme à l'esprit profond,</i><a href="../Text/Section0390.xhtml#Footnote0480" id="Feedback0480"><sup>[480]</sup></a> ince bir gülümsemeyle, <i>"Le doute est flatteur!"</i><a href="../Text/Section0390.xhtml#Footnote0481" id="Feedback0481"><sup>[481]</sup></a> dedi.</p>

  <p>Mortemart, <i>"Il faut distinguer entre le cabinet de Vienne et l'empereur d'Autriche,"</i> dedi, <i>"l'Empereur d'Autriche n'a jamais pu penser à une chose pareille, ce n'est que le cabinet qui le dit."</i><a href="../Text/Section0390.xhtml#Footnote0482" id="Feedback0482"><sup>[482]</sup></a></p>

  <p>"Eh, mon cher vicomte," diye söze karıştı Anna Pavlovna, <i>"l'Urope,</i> (her nedense l'Urope diye telaffuz ediyordu ve bunu bir Fransız'la konuşurken böyle telaffuz etmeyi Fransız dilinin özel bir inceliği olarak uygun görüyordu) <i>l'Urope ne sera jamais notre alliée sincère."</i><a href="../Text/Section0390.xhtml#Footnote0483" id="Feedback0483"><sup>[483]</sup></a></p>

  <p>Bundan sonra Anna Pavlovna Boris'i konuşmaya katmak amacıyla sözü Prusya kralının kahramanlığına ve mertliğine getirdi.</p>

  <p>Boris sırasını bekleyerek, kim konuştuysa onu dikkatle dinlemiş ama aynı zamanda yanındakine, yakışıklı ve genç yavere arada gülümseyerek bakan güzel Elen'e bakma fırsatını bulmuştu.</p>

  <p>Anna Pavlovna Prusya'nın durumundan söz ederken, doğal olarak, Glogau'ya yaptığı yolculuğu ve Prusya kıtalarını nasıl bir durumda bulduğunu anlatmasını Boris'ten rica etti. Boris, acele etmeksizin, temiz, düzgün bir Fransızca'yla ve anlattığı olaylar hakkında kendi görüşünü belirtmekten dikkatle sakınarak kıtalara, saraya dair pek çok ayrıntılı şey anlattı. Kalabalığın ilgisini bir süre üzerine çekince, Anna Pavlovna ikram ettiği turfandadan bütün davetlilerin hoşlandıklarını hissetti. Boris'in hikâyesine herkesten çok ilgi gösteren Elen'di. Yolculuğunun ayrıntıları hakkında ona birkaç şey sordu ve Prusya Ordusu'nun durumuyla çok ilgiliymiş gibi göründü. Boris sözünü bitirir bitirmez Elen her zamanki gülümsemesiyle ona döndü.</p>

  <p><i>"Il faut absolument que vous veniez me voir"</i><a href="../Text/Section0390.xhtml#Footnote0484" id="Feedback0484"><sup>[484]</sup></a> dedi, bunu öyle bir edayla söyledi ki sanki Boris'in bilemeyeceği bazı yaklaşımlardan dolayı bu bir zorunluluktu.</p>

  <p><i>"Mardi entre les 8 et 9 heures, Vous me ferez grand plaisir."</i><a href="../Text/Section0390.xhtml#Footnote0485" id="Feedback0485"><sup>[485]</sup></a></p>

  <p>Boris, Elen'in isteğini yerine getirmeyi vaat etti ve onunla konuşmaya hazırlanıyordu ki, Anna Pavlovna, teyzenin kendisini dinlemek istediği bahanesiyle Boris'i çağırdı.</p>

  <p>Anna Pavlovna, gözlerini kapayıp hüzünlü bir jestle Elen'i göstererek sordu:</p>

  <p>"Kocasını tanırsınız, değil mi? Ah, bu öyle talihsiz ve özel bir kadın ki! Yanında kocasından söz etmeyin, rica ederim söz etmeyin. Bu onu çok üzüyor!"</p>
</body>
</html>
