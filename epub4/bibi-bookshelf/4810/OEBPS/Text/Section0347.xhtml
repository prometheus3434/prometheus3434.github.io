<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>IX</h3>

  <p>Beşinci bölük ormanın tam kenarındaydı. Kocaman bir ateş, karın üstünde parlak bir alevle yanıyor, kırağıdan eğilmiş ağaç dallarını aydınlatıyordu.</p>

  <p>Beşinci bölük erleri, gecenin karanlığı içinde ormanda, karda ayak sesleri ve dal çıtırtıları duydular.</p>

  <p>Bir asker, "Çocuklar, ayı!" diye bağırdı.</p>

  <p>Kaşlarını kaldırıp kulak kabarttılar; ormandan gelen iki kişi, ateşin parlak ışığına yaklaştı.</p>

  <p>Bunlar ormanda saklanmış iki Fransız'dı. Askerlerin bilmediği bir dilde ve kısık bir sesle bir şeyler söyleyerek ateşe yaklaştılar. Biri uzun boyluydu, başında bir subay şapkası vardı, çok bitkin görünüyordu. Ateşe yaklaşınca oturmak istedi ama yere düştü. Ufak tefek, tıknaz, çenesi bağlı bir asker olan öbürü daha güçlüydü. Arkadaşını kaldırdı, ağzını göstererek bir şeyler söyledi. Askerler Fransızların etrafını sardılar, hastanın altına bir kaput serdiler, her ikisine de kaşa<a href="../Text/Section0390.xhtml#Footnote1167" id="Feedback1167"><sup>[1167]</sup></a> ve votka getirdiler.</p>

  <p>Hasta Fransız subayı Ramball'di; çenesi bağlı olan da onun emir eri Morel.</p>

  <p>Morel votkayı içip bir karavana kaşa'yı yiyince birden zoraki neşelendi, kendisini anlamayan askerlere durmadan bir şeyler anlatmaya başladı. Ramball yemeği reddetmişti, ateşin yanında dirseğine dayanmış, boş ve kızarmış gözlerle, sessizce Rus askerlerine bakıyordu. Arada bir derin derin içini çekiyor, sonra yine susuyordu. Morel, omuzlarını işaret ederek, bir subay olduğunu, onu ısıtmak gerektiğini askerlere anlatmaya çalıştı. Ateşe yaklaşan bir Rus subayı, ısınması için Fransız subayını yanına kabul edip etmeyeceğini sormak üzere albaya birini yolladı; gidenler geri gelip de albayın subayı getirmelerini emrettiğini söyleyince, bunu Ramball'e anlattılar. Ramball kalktı, yürümek istedi ama sendeledi, yanında duran asker onu tutmasa düşecekti. Bir asker alayla göz kırparak Ramball'e, "Ne o? Gitmeyecek misin?" dedi.</p>

  <p>"Hey, aptal! Patavatsız patavatsız ne maval okuyordun öyle! Kaba köylü, tam mujik," diye azarladılar alay eden askeri.</p>

  <p>Ramball'in etrafını sardılar, iki kişi onu tutup kollarının üzerinde kulübeye götürdü. Ramball kollarını askerlerin boyunlarına sardı, onu götürürlerken acıklı bir sesle mırıldanıyordu :</p>

  <p><i>"Oh, mes braves, oh, mes bons, mes bons amis! Voilà des hommes! Oh, mes braves, mes bons amis!"</i><a href="../Text/Section0390.xhtml#Footnote1168" id="Feedback1168"><sup>[1168]</sup></a> Bir çocuk gibi başını eğip askerlerden birinin omzuna dayadı.</p>

  <p>Bu sırada Morel askerlerin ortasında, en iyi bir yerde oturuyordu.</p>

  <p>Morel ufak tefek, tıknaz bir Fransız'dı, gözleri kızarıp yaşarmıştı, başını kasketinin üstünden kadınlar gibi mendille bağlamış, bir kadın kürkü giymişti. Belli ki kafayı tütsülemiş, yanında oturan bir askeri kolu ile sararak kısık ve kesik çıkan bir sesle bir Fransız şarkısı tutturmuştu. Askerler gülmekten katılarak ona bakıyorlardı.</p>

  <p>Morel'in sarıldığı şarkı meraklısı şakacı asker, "Hadi, hadi, öğret sunu, nasıldı o? Ben çabuk kaparım. Nasıl?.." dedi.</p>

  <blockquote style="margin: 20px 0 20px 40px; border: none; padding: 0px;">
    <p><i>"Vive Henri Quatre,<br />
    Vive ce roi vaillant!"</i><a href="../Text/Section0390.xhtml#Footnote1169" id="Feedback1169"><sup>[1169]</sup></a></p>
  </blockquote>

  <p>diye söylemeye başladı gözlerini kırparak.</p>

  <blockquote style="margin: 20px 0 20px 40px; border: none; padding: 0px;">
    <p><i>"Ce diable a quatre..."</i></p>
  </blockquote>

  <p>Asker, "Vivarika! Vive cerouvalla! Sidiablaka?" diye tekrarladı; gerçekten de kapmıştı şarkıyı.</p>

  <p>Kaba, neşeli kahkahalar yükseldi:</p>

  <p>"E, aşkolsun! Ho-ho-ho-ho-ho!"</p>

  <p>Morel de yüzünü buruşturup gülüyordu:</p>

  <p>"Hadi, devam, daha, daha!"</p>

  <blockquote style="margin: 20px 0 20px 40px; border: none; padding: 0px;">
    <p><i>"Qui eut le triple talent.<br />
    De boire, de battre,<br />
    Et d'être un vert galant..."</i><a href="../Text/Section0390.xhtml#Footnote1170" id="Feedback1170"><sup>[1170]</sup></a></p>
  </blockquote>

  <p>"Bu da iyi yahu. Hadi bakalım, Zaletayev!.." Zaletayev kendini zorlayarak, "Kiu..." diye özentiyle dudaklarını uzatarak şarkıyı söylemeye başladı "Kiu-yu-yu... Letriptala, de bu de ba ve detravagala."</p>

  <p>"Hah mükemmel! Tam hıransız! Ho-ho-ho-ho! E, daha yemek ister misin?"</p>

  <p>"Daha kaşa ver ona; aç insan çabuk doymaz."</p>

  <p>Ona tekrar kaşa verdiler; Morel gülümseyerek üçüncü karavanayı yemeye koyuldu. Morel'e bakan bütün genç askerlerin yüzlerinde sevinçli bir gülümseme vardı. Böyle boş şeylerle uğraşmayı yakışıksız bulan yaşlı askerler ateşin öbür tarafına uzanmış, ara sıra gülümseyerek Morel'e bakıyorlardı.</p>

  <p>İçlerinden biri kaputuna sarılarak, "Onlar da insan," dedi. "Pelin, kendi kökleri üzerinde büyür."<a href="../Text/Section0390.xhtml#Footnote1171" id="Feedback1171"><sup>[1171]</sup></a></p>

  <p>"Oh! Tanrım! Ne kadar yıldız var! Don yapacağına işarettir..."</p>

  <p>Ortalığa sessizlik çöktü. Yıldızlar, sanki şimdi kendilerini kimsenin görmediğini biliyorlarmış gibi, kapkara gökyüzünde parıldıyorlardı. Kâh birden alevlenerek, kâh sönerek, kâh titreyerek telaşla birbirlerine neşeli, esrarlı bir şeyler fısıldıyorlardı.</p>
</body>
</html>
