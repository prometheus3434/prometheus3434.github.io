<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>XXVIII</h3>

  <p>Tasarısını gerçekleştirinceye kadar adını sanını gizlemeye, Fransızca bildiğini belli etmemeye karar vermiş olan Piyer, Fransızlar içeri girer girmez hemen saklanmak niyetiyle koridorun yarı açık kapısının önünde duruyordu. Ama Fransızlar içeri girdikleri halde Piyer kapıdan uzaklaşmadı: Merakını yenememişti.</p>

  <p>İki kişiydiler. Birisi subaydı; uzun boylu, sert görünümlü, yakışıklı bir erkekti; ikincisi herhalde asker ya da emir eriydi; bodur, zayıf, yanakları çökük, yüzü gözü güneşte yanmış, bön bir adamdı. Subay, bir değneğe yaslanarak, topallaya topallaya önde yürüyordu. Birkaç adım attıktan sonra sanki bu evin uygun olduğuna kendi kendine karar vermiş gibi, geriye, kapıda duran askerlere döndü, beygirleri içeri alsınlar diye buyurgan bir sesle bağırdı. Sonra dirseklerini sertçe kaldırarak bıyıklarını burdu, elini şapkasının siperine götürdü. Gülümseyip etrafına bakınarak keyifli keyifli, <i>"Bonjour, la compagnie!"</i><a href="../Text/Section0390.xhtml#Footnote0902" id="Feedback0902"><sup>[902]</sup></a> dedi. Kimse karşılık vermedi.</p>

  <p><i>"Vous êtes le bourgeois?"</i><a href="../Text/Section0390.xhtml#Footnote0903" id="Feedback0903"><sup>[903]</sup></a> diye sordu Gerasim'e.</p>

  <p>Gerasim bir şey anlamadı, korka korka subaya baktı.</p>

  <p>Subay, bu ufacık adamı hoş gören sevimli bir gülümsemeyle tepeden tırnağa süzerek, <i>"Quartire, quartire, logement," dedi. "Les Français son des bons enfants. Que diable! Voyons! Ne nous fâchons pas, mon vieux,"</i><a href="../Text/Section0390.xhtml#Footnote0904" id="Feedback0904"><sup>[904]</sup></a> diye korkmuş, suskun Gerasim'in omzunu okşadı. Sonra etrafına bakınıp Piyer'in bakışlarıyla karşılaştı, <i>"A ça! Dites donc, on ne parle donc pas français dans cette boutique?"</i><a href="../Text/Section0390.xhtml#Footnote0905" id="Feedback0905"><sup>[905]</sup></a> dedi. Piyer kapıdan uzaklaştı.</p>

  <p>Subay yeniden Gerasim'e döndü. Kendisine evin odalarını göstermesini istedi.</p>

  <p>Gerasim, lafı anlaşılabilsin diye kelimeleri eğip büktü, "Efendi yok... Ben anlamaz... Benim oda... Siz..." dedi.</p>

  <p>Fransız subayı gülümsedi, söylediklerini anlamadığını anlatmak için Gerasim'in burnunun dibinde eliyle hareketler yaptı, Piyer'in durduğu kapıya doğru topallaya topallaya yürüdü. Piyer onun elinden kurtulmak için çekilmek istedi. Tam bu sırada mutfağın açılan kapısında elinde tabancayla beliren Makar Aleksiyeviç'i gördü. Makar Aleksiyeviç, bir deli kurnaz ışığıyla gözlerini Fransız'a dikti; tabancasını kaldırarak nişan aldı. Tetiğe asılıp "Rampa!!!" diye sarhoş sarhoş haykırdı. Fransız subayı sesten yana döndü, o anda da Piyer sarhoşun üstüne atıldı. Tabancayı yakalayıp havaya kaldırdığı sırada Makar Aleksiyeviç tetiği çekti; kulakları sağır eden, her tarafı barut dumanına boğan bir silah sesi duyuldu. Fransız, sarardı, kendini arkaya; kapıya doğru attı.</p>

  <p>Fransızca bildiğini belli etmemeye karar verdiğini unutan Piyer, tabancayı alıp fırlatarak subaya doğru koştu, ona Fransızca, <i>"Vous n'êtes pas blessé?"</i><a href="../Text/Section0390.xhtml#Footnote0906" id="Feedback0906"><sup>[906]</sup></a> dedi. Subay kendini yoklayarak, <i>"Je crois que non,"</i><a href="../Text/Section0390.xhtml#Footnote0907" id="Feedback0907"><sup>[907]</sup></a> diye cevap verdi. Duvarın alçı sıvasındaki bir sıyrığı göstererek, <i>"Mais je l'ai manqué belle cette fois-ci,"</i><a href="../Text/Section0390.xhtml#Footnote0908" id="Feedback0908"><sup>[908]</sup></a> dedi. Piyer'e sert sert bakıp, <i>"Quel est cet homme?"</i><a href="../Text/Section0390.xhtml#Footnote0909" id="Feedback0909"><sup>[909]</sup></a> diye sordu. Piyer rolünü büsbütün unutarak çabuk çabuk karşılık verdi:</p>

  <p><i>"Ah, je suis vraiment au désespoir de ce qui vient d'arriver;"</i><a href="../Text/Section0390.xhtml#Footnote0910" id="Feedback0910"><sup>[910]</sup></a> dedi. <i>"C'est un fou, un malheureux qui ne savait pas ce qu'il faisait."</i><a href="../Text/Section0390.xhtml#Footnote0911" id="Feedback0911"><sup>[911]</sup></a></p>

  <p>Subay, Makar Aleksiyeviç'e yaklaşıp yakasından tuttu.</p>

  <p>Makar Aleksiyeviç duvara dayanmış, dudağı sarkmış, sanki ayakta uyukluyormuş gibi sallanıyordu. Fransız, elini çekerek, <i>"Brigand, tu me la payeras,"</i><a href="../Text/Section0390.xhtml#Footnote0912" id="Feedback0912"><sup>[912]</sup></a> dedi, sonra kararlı, güzel bir jestle, <i>"Nous autres nous sommes clément après la victoire, mais nous ne pardonnons pas aux traîtres,"</i><a href="../Text/Section0390.xhtml#Footnote0913" id="Feedback0913"><sup>[913]</sup></a> diye ekledi.</p>

  <p>Piyer, bu sarhoş, deli adamdan öç almaması için subaya, Fransızca yalvarmaya devam ediyordu. Subay, hep o mahzun edasıyla dinledi, sonra birden gülümseyerek Piyer'e döndü, onu birkaç saniye sessizce süzdü. Güzel yüzünde saldırgan ama aynı zamanda tatlı bir ifade belirdi, elini uzattı,</p>

  <p><i>"Vous m'avez sauvé la vie! Vous êtes Français?"</i><a href="../Text/Section0390.xhtml#Footnote0914" id="Feedback0914"><sup>[914]</sup></a> dedi. Bir Fransız'ın böyle bir sonuca varması doğaldı. Büyük bir işi ancak bir Fransız yapabilirdi; onun, yani 13. Alay Yüzbaşısı Monsieur Ramball'in hayatını kurtarmak da, hiç şüphesiz büyük bir işti.</p>

  <p>Fakat böyle bir sonuç ve bu sonuca dayanan subayın inancı ne kadar doğal olursa olsun, Piyer yine de onu hayal kırıklığına uğratmayı gerekli buldu. Hemen, <i>"Je suis Russe,"</i><a href="../Text/Section0390.xhtml#Footnote0915" id="Feedback0915"><sup>[915]</sup></a> dedi.</p>

  <p>Fransız parmaklarını burnunun ucunda oynatıp gülümseyerek, <i>"Haydi, haydi, haydi, à autres,"</i><a href="../Text/Section0390.xhtml#Footnote0916" id="Feedback0916"><sup>[916]</sup></a> dedi. Sonra, <i>"Tout à l'heure vous allez me conter tout ça,"</i><a href="../Text/Section0390.xhtml#Footnote0917" id="Feedback0917"><sup>[917]</sup></a> diye ekledi Piyer'e karşı bir kardeş gibi davranarak, <i>"Charmé de rencontrer un compatriote. Eh bien! Qu'allons nous faire de cet homme?"</i><a href="../Text/Section0390.xhtml#Footnote0918" id="Feedback0918"><sup>[918]</sup></a></p>

  <p>Fransız subayının yüzündeki ifade, sesinin tonu, Piyer gerçekten de Fransız olmasa bile, yeryüzündeki bu en yüksek sıfatı bir kere aldıktan sonra, elbette artık ondan vazgeçemem, diyordu. Subayın sorduğu son soru üzerine Piyer, Makar Aleksiyeviç'in kim olduğunu bir kez daha anlattı; kendileri gelmeden az önce bu sarhoşun, delinin, dolu tabancayı kapıp götürdüğünü, onu elinden alamadıklarını açıkladı; zavallının cezaya çarptırılmamasını bir kez daha rica etti.</p>

  <p>Fransız, göğsünü kabartıp eliyle şahane bir hareket yaptı. Çabuk çabuk ve dokunaklı bir edayla konuşarak, <i>"Vous m'avez sauvé la vie! Vous êtes Français. Vous me demendez sa grâce? Je vous l'accorde. Qu'on emmène cet homme,"</i><a href="../Text/Section0390.xhtml#Footnote0919" id="Feedback0919"><sup>[919]</sup></a> dedi, hayatını kurtardığı için Fransızlık payesini verdiği Piyer'in koluna girip onunla birlikte içeri girdi.</p>

  <p>Avludaki askerler silah sesini duyunca sofa aralığına gelmişlerdi, ne olduğunu soruyor, suçluları cezalandıracaklarını söylüyorlardı ama subay onları sertçe durdurdu:</p>

  <p><i>"On vous demandera quand on aura besoin de vous,"</i><a href="../Text/Section0390.xhtml#Footnote0920" id="Feedback0920"><sup>[920]</sup></a> dedi. Askerler çıktılar. Bu arada mutfağı şöyle bir dolaşmış olan emir eri, subaya yaklaştı, <i>"Capitaine, ils ont de la soupe et du gigot de mouton dans la cuisine. Faut-il vous l'apporter?"</i><a href="../Text/Section0390.xhtml#Footnote0921" id="Feedback0921"><sup>[921]</sup></a> dedi.</p>

  <p>Yüzbaşı, <i>"Oui, et le vin,"</i><a href="../Text/Section0390.xhtml#Footnote0922" id="Feedback0922"><sup>[922]</sup></a> diye yanıt verdi.</p>
</body>
</html>
