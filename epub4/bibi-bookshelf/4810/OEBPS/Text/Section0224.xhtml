<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>XVII</h3>

  <p>Hükümdar gittikten sonra Moskova yaşamı yine eski şeklini aldı; vatanseverlik duygularının kabardığı günler unutulmuştu hemen. Rusya'nın gerçekten tehlikede olduğuna ve İngiliz kulübü üyelerinin aynı zamanda vatanın her türlü fedakârlığa hazır evlatları olduklarına inanmak zordu. Hükümdarın Moskova'da bulunduğu zamanki coşkun, vatanseverce ruh halini hatırlatan tek şey, hemen yasalaştırılan kimi yükümlülüklerdi, insan ve para sağlama yükümlülüğüydü bu.</p>

  <p>Düşmanın Moskova'ya yaklaşması, gittikçe köşeye sıkışan MoskovalIları endişeye düşürmek şöyle dursun, tersine onları, yaklaşan büyük bir tehlike karşısında insanlarda daima görüldüğü gibi, daha çok kaygısız yapmıştı. Tehlike yaklaşınca, insanın ruhunda iki eşit ses yükselir: Biri, çok makul olanı, tehlikenin boyutlarını inceden inceye düşünmesini, bundan kaçınmanın çaresini bulmasını ister insandan; öbürü, tehlikeyi düşünmenin çok ağır ve acılı bir şey olduğunu, her şeyi önceden görmenin insanın elinde olmadığını, bunun için en iyisi tehlike baş gösterinceye kadar ondan yüz çevirmek ve iyi şeyler düşünmek olduğunu söyler. Yalnızlıkta insan birinci sese kapılır, toplulukta İkinciye. Moskova halkında da görülen buydu şimdi. Epeydir bunca eğlenmemişti Moskova.</p>

  <p>Rastopçin afişlerinin baş tarafında bir meyhane, bir meyhaneci ve Moskova burjuvası Milis Karpuşka Çigirin'in resmi vardı. "Ayak üzerinde sonuncu bardağı çekiyor, Bonaparte'ın güya Moskova'ya gelmek istediğini duyarak kızıyor, bütün Fransızlara kaba kaba söverek meyhaneden çıkıyor, tabelanın altında toplanan halka nutuk çekiyor..." gibi başlıklarla yazılmış bu afişler okunuyor, Vasiliy Lvoviç Puşkin'in son koşması gibi yorumlanıyordu.</p>

  <p>Bu afişleri okumak için kulüpte, köşedeki odada toplanmışlardı; "lahanadan şişeceklerini, kasadan çatlayacaklarını, şci'den<a href="../Text/Section0390.xhtml#Footnote0737" id="Feedback0737"><sup>[737]</sup></a> boğulacaklarını, hepsinin cüce olduğunu, bir köylü karısının üçünü birden yaba ile savurabileceğim" söyleyerek Karpuşka'nın Fransızlarla alay etmesi bazılarının hoşuna gidiyordu. Bazıları bu tavrı doğru bulmuyor, bunun basit ve kaba olduğunu söylüyorlardı. Rastopçin'in Fransızları, tüm yabancıları Moskova'dan çıkardığını, aralarında casuslar ve Napoléon'un ajanları bulunduğunu söylüyorlardı; ama bunu daha çok gönderilirlerken, fırsattan yararlanarak Rastopçin'in yaptığı esprileri nakletmek için yapıyorlardı. Yabancılar barka ile Nijni'ye gönderilirken Rastopçin onlara şöyle demişti: <i>"Rentrez en vous même, entrez dans la barque et n'en faites pas une barque de Charon."</i><a href="../Text/Section0390.xhtml#Footnote0738" id="Feedback0738"><sup>[738]</sup></a> Bütün hükümet bürolarının Moskova'dan taşınmış olduğunu söylüyor ve buna Şinşin'in, yalnız bunun için Moskova'nın Napoléon'a teşekkür etmesi gerektiği yolundaki sözünü ekliyorlardı. Mamontov'un alayının kendisine sekiz yüz bin rubleye mal olacağını, Bezohuf'un kendi milislerine daha çok harcadığını, ama onun yapacağı en iyi işin kendisinin de üniforma giyip at üstünde alayının başına geçmesi, kendisine bakacak kimseden de hiçbir şey almaması olacağını söylüyorlardı.</p>

  <p>Jüli Drubetskaya, didik didik olmuş bir tiftik yığınını yüzük dolu ince parmaklarıyla toplayıp sıkıştırarak, "Kimseye merhamet etmeyin," dedi.</p>

  <p>Jüli ertesi gün için Moskova'dan ayrılmaya hazırlanıyor ve bir veda yemeği veriyordu.</p>

  <p><i>"Bezuhov est ridicule,</i><a href="../Text/Section0390.xhtml#Footnote0739" id="Feedback0739"><sup>[739]</sup></a> ama o kadar iyi yürekli, o kadar sevimli ki böyle <i>caustique</i><a href="../Text/Section0390.xhtml#Footnote0740" id="Feedback0740"><sup>[740]</sup></a> olmaktan ne zevk duyuyorsunuz?"</p>

  <p>Jüli'nin <i>chevalier</i><a href="../Text/Section0390.xhtml#Footnote0741" id="Feedback0741"><sup>[741]</sup></a> dediği ve Nijni'ye birlikte geldiği milis üniforması giyen delikanlı, "Ceza!" dedi.</p>

  <p>Jüli'nin salonunda, Moskova'nın çoğu salonlarında olduğu gibi yalnız Rusça konuşma kararı verilmişti, yanlışlıkla Fransızca konuşanlar bağış komitesi yararına ceza ödüyorlardı.</p>

  <p>Salonda bulunan bir Rus papazı, <i>"Galisizm</i><a href="../Text/Section0390.xhtml#Footnote0742" id="Feedback0742"><sup>[742]</sup></a> için ayrı ceza," dedi, "'olmaktan zevk duymak' Rusça değil."</p>

  <p>Jüli, papazın söylediğine kulak asmaksızın milise dönerek devam etti:</p>

  <p>"Kimseye merhamet etmeyin," dedi. "Caustique'de hatalıyım, ödeyeceğim ama 'zevk duymak' için doğrusunu isterseniz sorumluluk kabul etmem; Galisizmler için," yazara döndü, "sorumluluk kabul etmem; Prens Golitsin gibi bir öğretmen tutup Rusça öğrenmek için ne param ne de vaktim var. A, işte o," dedi Jüli, <i>"Quand, on...</i><a href="../Text/Section0390.xhtml#Footnote0743" id="Feedback0743"><sup>[743]</sup></a> yok, yok," diye milise döndü, "duymamış olun, güneşten söz edildiği zaman ışıklar görülür." Piyer'e dönerek nazikçe gülümsedi. "Şimdi sizden söz ediyorduk." Jüli, yüksek sosyete kadınlarına has bir kolaylıkla yalan söylüyordu. "Sizin alayınızın Mamontov'un alayından muhakkak daha iyi olacağını söylüyorduk."</p>

  <p>Piyer, ev sahibi bayanın elini öpüp yanına oturarak, "Ah, benim alaydan söz etmeyin," diye yanıt verdi. "O kadar usanç verdi ki!"</p>

  <p>Jüli, milisle kurnaz ve alaycı bir tavırla bakışarak, "Ona herhalde kendiniz kumanda edeceksiniz, değil mi?" dedi.</p>

  <p>Milis Piyer'in yanında artık öyle caustique değildi; yüzü, Jüli'nin gülümsemesinin altında yatanı anlamamaktan gelen bir şaşkınlık ifade ediyordu. Piyer'in kişiliği, dalgınlığına, iyi yürekliliğine rağmen yanında her türlü alay teşebbüsüne derhal son vermişti.</p>

  <p>Piyer, kendi kocaman, şişman gövdesini süzerek ve gülerek, "Hayır," dedi. "Fransızlar bana çok kolay isabet ettirirler, hem sonra korkarım ki ata da binemem..."</p>

  <p>Jüli'nin salonunda pek çok kişi konuşma konusu olarak ele alındıktan sonra söz Rostovlara gelmişti.</p>

  <p>Jüli, "İşleri çok kötü diyorlar," dedi. "Bu Kont, o kadar düşüncesiz ki. Razumovskiler konağını ve Moskova yakınındaki malikânesini satın almak istiyorlardı, iş hâlâ uzayıp gidiyor. Fazla istiyor."</p>

  <p>Birisi, "Hayır, galiba satış bu günlerde olacak," dedi, "şimdi Moskova'da bir şey satın almak delilik ama..."</p>

  <p>"Niçin?" dedi Jüli. "Moskova için bir tehlike mi var sanıyorsunuz?"</p>

  <p>"Peki, siz niçin gidiyorsunuz?"</p>

  <p>"Ben mi? Amma da tuhaf. Ben gidiyorum, çünkü... Şey, çünkü herkes gidiyor; hem sonra ben bir Jeanne a'Arc, bir Amazon değilim."</p>

  <p>"E, peki peki, bana daha bez verin."</p>

  <p>Milis sözüne devamla, "İşi yürütebilirse, bütün borçlarını ödeyebilir," dedi.</p>

  <p>"İyi bir ihtiyar ama çok <i>pauvre sire.</i><a href="../Text/Section0390.xhtml#Footnote0744" id="Feedback0744"><sup>[744]</sup></a> Neden burada bu kadar çok kalıyorlar? Ta ne zaman köye gitmek istiyorlardı. Nathalie, zannedersem şimdi iyi, değil mi?" diye Jüli kurnazca gülümseyerek Piyer'e sordu.</p>

  <p>"Küçük oğullarını bekliyorlar," dedi Piyer, "Obolenski'ye Kazak yazılarak Belaya Tserkov'a gitti. Orada bir alay oluşturuluyor. Şimdi onu benim alayıma naklettirdiler, onu her gün bekliyorlar. Kont çok önce gitmek istiyordu ama Kontes, oğlu gelmeden Moskova'dan gitmeye hiç razı değil."</p>

  <p>"Önceki gün onları Arharovlarda görmüştüm. Nathalie yine güzelleşmiş, neşesi yerine gelmiş. Bir romans söyledi. Bazı insanlar her şeyi ne kolay atlatıyor!"</p>

  <p>Piyer memnuniyetsizlikle, "Neymiş atlattığı?" diye sordu.</p>

  <p>Jüli gülümsedi, "Bilirsiniz, Kont, sizin gibi şövalyeler ancak Madam Suza'nın romanlarında bulunur."</p>

  <p>Piyer kızarak, "Ne şövalyesi? Bu da, ne demek?" diye sordu.</p>

  <p>"E, yeter, aziz Kont, <i>c'est la fable de tout Moscou. Je vous admire ma parole d'honneur."</i><a href="../Text/Section0390.xhtml#Footnote0745" id="Feedback0745"><sup>[745]</sup></a></p>

  <p>"Ceza! Ceza!" dedi milis.</p>

  <p>"Aman, peki. Konuşmak olanaksız, ne can sıkıcı şey!"</p>

  <p>Piyer, ayağa kalkarak öfkeyle, <i>"Qu'est ce qui est la fable de tout Moscou?"</i><a href="../Text/Section0390.xhtml#Footnote0746" id="Feedback0746"><sup>[746]</sup></a> dedi.</p>

  <p>"Yeter, Kont. Siz bilirsiniz!"</p>

  <p>"Bir şey bilmiyorum," dedi Piyer.</p>

  <p>"Biliyorum, Nathalie ile yakınsınız; bu nedenle... Hayır, ben Vera ile daima dostum. <i>Cette chère Véra."</i><a href="../Text/Section0390.xhtml#Footnote0747" id="Feedback0747"><sup>[747]</sup></a></p>

  <p>Piyer, tatsız bir ifadeyle, <i>"Non, madame,"</i><a href="../Text/Section0390.xhtml#Footnote0748" id="Feedback0748"><sup>[748]</sup></a> diye devam etti. "Ben hiç de Rostova'nın şövalyesi rolünü üzerime almış değilim; hemen hemen bir ay kadar oluyor ki onlara gitmedim. Ama bu gaddarlığı anlamıyorum..."</p>

  <p>Jüli gülümseyip tiftiği sallayarak, <i>"Qui s'excuse, s'accuse,"</i><a href="../Text/Section0390.xhtml#Footnote0749" id="Feedback0749"><sup>[749]</sup></a> dedi ve son sözün kendisinde kalması için lafı hemen değiştirdi. "Bilir misiniz, zavallı Mariya Bolkonskaya dün Moskova'ya geldi. Babasını kaybetmiş, duydunuz mu?"</p>

  <p>Piyer, "Ne diyorsunuz! Nerede o? Onu çok görmek isterdim," dedi.</p>

  <p>"Dün geceyi onunla geçirdim. Bugün ya da yarın sabah yeğeniyle Moskova yakınındaki malikâneye gidecek."</p>

  <p>Piyer sordu:</p>

  <p>"E, ne yapıyor, nasıl?"</p>

  <p>"Fena değil, üzgün. Onu kim kurtardı biliyor musunuz? Başlı başına bir roman bu. Nicolas Rostov. Prenses Mariya'yı sarmışlar, öldürmek istiyorlarmış, adamlarını yaralamışlar. Rostov yetişmiş, onu kurtarmış..."</p>

  <p>Milis, "Bir roman daha," dedi, "kesin bu kaçış, bütün yaşlı kızlar kocaya varsınlar diye tertiplendi. Önce Catiche, sonra da Prenses Bolkonskaya."</p>

  <p>"Biliyor musunuz, öyle sanıyorum ki, <i>un petit peu amoureuse du jeune homme."</i><a href="../Text/Section0390.xhtml#Footnote0750" id="Feedback0750"><sup>[750]</sup></a></p>

  <p>"Ceza! Ceza! Ceza!"</p>

  <p>"Ama bunu Rusça nasıl söylersin, canım?"</p>
</body>
</html>
