<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>IX</h3>

  <p>Fransız kaputları ve şapkaları giyen Petya ile Dolohov, atlarını Denisov'un ordugâhı gözetlediği açıklığa doğru sürdüler, ormanı zifiri bir karanlıkta geçerek dereye indiler. Aşağıya inince Dolohov yanlarındaki Kazaklara orada beklemelerini söyledi, hızlı tırısla yoldan köprüye yöneldi. Petya heyecandan soluğu kesilmiş bir halde yanında ilerliyordu.</p>

  <p>"Eğer yakalanırsak canlı teslim olmam, bende tabanca var," diye fısıldadı.</p>

  <p>Dolohov hızlı hızlı ve yavaşça, "Rusça konuşma," dedi, o anda karanlıkta <i>"Qui vive?"</i><a href="../Text/Section0390.xhtml#Footnote1132" id="Feedback1132"><sup>[1132]</sup></a> diye bir ses ve bir silah şakırtısı duyuldu.</p>

  <p>Petya'nın yüzüne kan hücum etti; tabancasına sarıldı. Dolohov atını yavaşlatmadan, <i>"Lanciers du 6'ème,"</i><a href="../Text/Section0390.xhtml#Footnote1133" id="Feedback1133"><sup>[1133]</sup></a> dedi.</p>

  <p>Köprünün üstünde bir nöbetçinin silueti görünüyordu.</p>

  <p><i>"Mot d'ordre?"</i><a href="../Text/Section0390.xhtml#Footnote1134" id="Feedback1134"><sup>[1134]</sup></a></p>

  <p>Dolohov atını yavaşlattı, adım adım ilerlemeye başladı, <i>"Dites donc, le Colonel Gérard est ici?"</i><a href="../Text/Section0390.xhtml#Footnote1135" id="Feedback1135"><sup>[1135]</sup></a> dedi.</p>

  <p>Nöbetçi yanıt vermedi, yolu keserek, <i>"Mot d'ordre!"</i> diye tekrar etti.</p>

  <p>Dolohov birden parlayıp atını nöbetçinin üstüne doğru sürerek, <i>"Quand un officier fait sa ronde les sentinelles ne demandent pas le mot d'ordre..."</i><a href="../Text/Section0390.xhtml#Footnote1136" id="Feedback1136"><sup>[1136]</sup></a> diye bağırdı. <i>"Je vous demande si le colonel est ici?"</i><a href="../Text/Section0390.xhtml#Footnote1137" id="Feedback1137"><sup>[1137]</sup></a></p>

  <p>Yana çekilen nöbetçinin yanıtını beklemeden adi yürüyüşle atını sırta doğru sürdü.</p>

  <p>Dolohov yolun bir tarafından öbür tarafına geçen bir insan karaltısı görerek onu durdurdu, komutanın ve subayların nerede bulunduklarını sordu. Omzunda bir torba bulunan ve bir asker olan bu adam durdu, Dolohov'un atına yaklaştı, eliyle onu okşayarak samimi ve dostça bir tavırla komutanın ve subayların sırtın yukarısında, sağda, bir çiftliğin (bey malikânesini böyle adlandırıyordu) avlusunda bulunduklarını söyledi.</p>

  <p>Dolohov, her iki yanında çoban ateşleri yanan ve Fransızca konuşmalar duyulan yolu izleyerek bey konağının avlusuna doğru döndü. Avlu kapısından girip attan indi, etrafında birkaç kişinin yüksek sesle konuşarak oturduğu, büyük alevlerle yanan bir ateşe yaklaştı. Kenarda bir kazanda bir şeyler pişiyor, kalpaklı, mavi kaputlu, ateşin parlak ışığıyla aydınlanan bir asker diz çökmüş harbi ile onu karıştırıyordu.</p>

  <p>Ateşin öte yanında, gölgede oturan subaylardan biri, <i>"Oh, c'est un dur à cuire,"</i><a href="../Text/Section0390.xhtml#Footnote1138" id="Feedback1138"><sup>[1138]</sup></a> dedi.</p>

  <p>Öbürü gülerek, <i>"Il les fera marcher les lapins,"</i><a href="../Text/Section0390.xhtml#Footnote1139" id="Feedback1139"><sup>[1139]</sup></a> dedi. Karanlıkta atlarıyla ateşe yaklaşan Dolohov'la Petya'nın ayak seslerinin geldiği tarafa bakarak sustular.</p>

  <p>Dolohov yüksek sesle ve sözcüklerin üstüne basarak, <i>"Bonjour, messieurs,"</i><a href="../Text/Section0390.xhtml#Footnote1140" id="Feedback1140"><sup>[1140]</sup></a> dedi.</p>

  <p>Subaylar ateşin gölgesinde hareketlendiler; uzun boylu, uzun boyunlu bir subay ateşin çevresinden dolaşarak Dolohov'a yaklaştı.</p>

  <p><i>"C'est vous, Clément,"</i><a href="../Text/Section0390.xhtml#Footnote1141" id="Feedback1141"><sup>[1141]</sup></a> dedi. <i>"D'où diable..."</i><a href="../Text/Section0390.xhtml#Footnote1142" id="Feedback1142"><sup>[1142]</sup></a> ama yanıldığını anlayarak sözünü bitiremedi; hafifçe kaşlarını çatıp Dolohov'u bir yabancıyı selamlar gibi selamladı, ona ne hizmeti dokunabileceğini sordu. Dolohov arkadaşıyla alayına yetişmek istediğini söyledi ve 6. Alay hakkında bir şey bilip bilmediklerini sordu onlara. Kimse bir şey bilmiyordu; subaylar kendisine ve Dolohov'a düşmanca ve kuşkuyla bakıyorlarmış gibi geldi Petya'ya. Birkaç saniye herkes sustu.</p>

  <p>Ateşin ötesinden çekingen bir gülüşle karışık bir ses, <i>"Si vous comptez sur la soupe du soir, vous venez trop tard,"</i><a href="../Text/Section0390.xhtml#Footnote1143" id="Feedback1143"><sup>[1143]</sup></a> dedi.</p>

  <p>Dolohov karınlarının tok olduğunu, yollarına gece de devam etmeleri gerektiğini söyledi.</p>

  <p>Atları kazanı karıştıran askere verdi, ateşin önünde, uzun boylu subayın yanına çömeldi. Bu subay gözlerini ayırmadan Dolohov'a bakıyordu, tekrar hangi alaydan olduğunu sordu. Dolohov soruyu duymamış gibi yaparak yanıt vermedi; cebinden çıkardığı bir Fransız piposunu yakarak önlerindeki yolun Kazaklara karşı ne dereceye güvenli olduğunu sordu subaylara.</p>

  <p>Ateşin ötesindeki subay, <i>"Les brigands sont partout,"</i><a href="../Text/Section0390.xhtml#Footnote1144" id="Feedback1144"><sup>[1144]</sup></a> diye yanıt verdi.</p>

  <p>Dolohov, Kazakların ancak kendisi ve arkadaşı gibi geri kalmış olanlar için tehlikeli olduğunu söyledi, büyük müfrezelere saldırmaya herhalde cüret edemeyeceklerini ekledi, soruyla karışık. Kimse yanıt vermedi.</p>

  <p>Petya ateşin önünde durup onun konuşmasını dinlerken içinden şöyle geçiriyordu: "Eh, şimdi ayrılır."</p>

  <p>Ama Dolohov kesilen konuşmaya yeniden başladı, taburlarının mevcudunu, kaç tabur bulunduğunu, esirlerin sayısını açık açık sordu. Dolohov, kıtalarında bulunan Rus esirleri hakkında bir soru sorarak şunları söyledi:</p>

  <p><i>"La vilaine affaire de trainer ces cadavres après soi. Vaudrait mieux fusiller cette canaille,"</i><a href="../Text/Section0390.xhtml#Footnote1145" id="Feedback1145"><sup>[1145]</sup></a> ve öyle tuhaf bir kahkaha salıverdi ki, Petya, Fransızların hileyi hemen anlayacaklarını zannetti, elinde olmayarak ateşten bir adım geri çekildi. Dolohov'un sözlerine ve gülmesine kimse karşılık vermedi; görünmeyen bir Fransız subayı (kaputuna sarılmış yatıyordu) doğruldu, arkadaşına yavaşça bir şeyler söyledi. Dolohov kalktı, atları tutan askere seslendi.</p>

  <p>Petya elinde olmaksızın Dolohov'a yaklaştı. "Atları verecekler mi acaba?" diye düşünüyordu.</p>

  <p>Atları verdiler.</p>

  <p><i>"Bonjour, messieurs,"</i><a href="../Text/Section0390.xhtml#Footnote1146" id="Feedback1146"><sup>[1146]</sup></a> dedi Dolohov.</p>

  <p>Petya <i>bonsoir</i><a href="../Text/Section0390.xhtml#Footnote1147" id="Feedback1147"><sup>[1147]</sup></a> diyecekti, sözünü bitiremedi. Subaylar yavaşça birbirlerine bir şeyler söylediler. Dolohov yerinde durmayan atına binmek için epey uğraştı; sonra adi yürüyüşle avlu kapısından çıktı. Petya yanından gidiyor, arkalarından Fransızların koşup konuştuklarını görmek için dönüp bakmak istiyor, ama buna cesaret edemiyordu.</p>

  <p>Yola çıkınca Dolohov geriye, kıra doğru değil, köy boyunca ilerledi. Bir yerde durup kulak kabarttı. "Duyuyor musun?" dedi. Petya Rusça sesler duydu, ateşlerin yanlarında Rus esirlerinin karaltılarını gördü. Aşağıya, köprüye inen Petya ile Dolohov, köprünün üstünde hiçbir şey söylemeden düşünceli düşünceli dolaşan nöbetçiyi geçtiler, Kazakların beklediği dereye indiler.</p>

  <p>Dolohov, "Eh, şimdi yolun açık olsun. Denisov'a söyle, şafak sökerken ilk silah sesiyle," dedi ve uzaklaşmak istedi ama Petya onun koluna yapıştı.</p>

  <p>"Hayır!" diye haykırdı, "Siz ne kahramansınız! Ah ne iyi! Ne mükemmel! Ne kadar seviyorum sizi."</p>

  <p>Dolohov, "Peki, peki," dedi. Ama Petya onu bırakmıyordu; Dolohov karanlıkta, Petya'nın kendisine doğru eğildiğini gördü. Öpüşmek istiyordu. Dolohov onu öptü, güldü ve atını çevirerek karanlıkta kayboldu.</p>
</body>
</html>
