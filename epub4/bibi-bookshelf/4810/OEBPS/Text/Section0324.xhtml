<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>VI</h3>

  <p>Denisov, anlaşılan Fransızların yakınlığına bakarak, ertesi günkü saldırı için kararını verdi, konuyu yasavulla bir süre daha konuştuktan sonra atını çevirdi, geriye döndü.</p>

  <p>Petya'ya, "Hadi kardeşim, şimdi gidip kurulanalım," dedi.</p>

  <p>Denisov ormandaki toplanma yerine gelip durdu, etrafı dikkatle gözden geçirdi. Ormanda ağaçların arasından mintanlı, çarıklı, Kazak kalpağı giymiş, tüfeği omzuna asılı, baltası belinde uzun bacaklı bir adam, geniş, hafif adımlarla ve ellerini sallayarak geliyordu. Denisov'u görünce bu adam hemen çalılıklara bir şey fırlattı; kenarları sarkan ıslak kalpağını çıkararak amirine yaklaştı. Bu, Tihon'du. Çopur ve kırışıklı yüzü, küçücük gözleri neşeyle parlıyordu. Başını yukarı kaldırdı, gülmemek için kendini tutuyormuş gibi gözlerini Denisov'a dikti.</p>

  <p>Denisov, "Yahu, nereye kayboldun?" diye sordu.</p>

  <p>Tihon kısık fakat şarkı söyler gibi bas sesiyle, "Nereye mi kayboldum? Fransız yakalamaya gittim," diye korkusuzca yanıt verdi.</p>

  <p>"Güpegündüz ne diye içlerine sokuldun? Hayvan! E, ne oldu, yakaladın mı?"</p>

  <p>"Yakalamasına yakaladım," dedi Tihon.</p>

  <p>"Nerede, peki?"</p>

  <p>Tihon, "İlkin daha gün ağarırken bir tane yakalamıştım," dedi, sonra çarıklı, yassı ayaklarını iyice açarak devam etti: "Ormana götürdüm. Baktım iyi değil. Gidip şunun bir iyisini getireyim, dedim."</p>

  <p>Denisov, yasavula, "Bak hele hayduda, evet öyle," dedi. "Neden onu getirmedin?"</p>

  <p>Tihon öfkeyle hemen sözü kesti:</p>

  <p>"Ne diye getireyim, bir şeye yaramazdı ki. Size ne türlüsü lazım bilmem mi ben?"</p>

  <p>"Bak hınzıra! E?"</p>

  <p>Tihon devamla, "Başkasını aramaya gittim," dedi. "Şöyle sürünerek ormana sokuldum ve yattım." Tihon nasıl yaptığını göstermek için ansızın ve çevik bir hareketle karnı üstüne yattı. "Bir tane göründü, şöyle üstüne atıldım." Hızla ve çevik bir hareketle sıçradı. "Yürü, dedim, yürü, yarbayın yanına. Bastı çığlığı. Dört kişiydiler orada. Kasaturalarla üstüme atıldılar. Baltayı şöyle bir çektim..." Ellerini sallayıp kaşlarını tehdit edici bir tavırla çatarak ve göğsünü gererek haykırdı: "Ne var, dedim, yanaşmayın!" Yasavul parlayan gözlerini küçülterek, "Evet, su birikintisinden nasıl tabana kuvvet kaçtığını sırttan gördük," dedi.</p>

  <p>Petya şiddetli bir gülme arzusu duyuyor, ama herkesin gülmemek için kendini tuttuğunu görüyordu. Bütün bunların ne demek olduğunu anlamaksızın gözlerini süratle Tihon'un yüzünden yasavulun ve Denisov'un yüzüne kaydırıyordu.</p>

  <p>Denisov öfkeyle öksürerek, "İşi aptallığa vurma," dedi. "İlk yakaladığını niçin getirmedin?"</p>

  <p>Tihon bir eliyle sırtını, öbürüyle başını kaşımaya başladı ve ansızın eksik dişini ortaya çıkaran (bu yüzden onu Şçerbatıy<a href="../Text/Section0390.xhtml#Footnote1123" id="Feedback1123"><sup>[1123]</sup></a> diye çağırırlardı) neşeli bir aptal gülümseyişi bütün yüzünü kapladı. Denisov gülümsemedi, Petya, Tihon'un da katıldığı şen bir kahkaha salıverdi.</p>

  <p>"Ama canım, tutacak tarafı yoktu," dedi Tihon. "Elbisesi kötüydü, nereye götürecektim onu? Hem edepsizin de biriydi, efendim. Nasıl olur, dedi, ben anaral<a href="../Text/Section0390.xhtml#Footnote1124" id="Feedback1124"><sup>[1124]</sup></a> oğluyum gitmem, dedi."</p>

  <p>Denisov, "Be hayvan herif!" dedi. "Sorguya çekmen gerekiyordu onu."</p>

  <p>"Ben sorguya çektim onu," dedi Tihon. "Çok bir şey bilmiyorum, dedi. Bizimkiler sayıca fazla ama işler kötü, deldi; lafını etmeye değmez. Şöyle adamakıllı, dedi, bir nara atın, her şeyi ele geçirirsiniz." Tihon neşeyle, azimli bir tavırla Denisov'un gözlerine bakarak sözünü bitirdi.</p>

  <p>Denisov sert sert, "Şimdi yüz kırbacı yedin miydi işi aptallığa vurmayı görürsün," dedi.</p>

  <p>"Kızacak ne var?" dedi Tihon, "Sizin bu Fransızlarınızı ben hiç mi görmedim sanki? Bak şimdi ortalık kararsın, sana istediğini getireyim, istersen üç tane birden."</p>

  <p>Denisov, "E, hadi gidelim," dedi. Toplanma, yerine kadar kaşları öfkeyle çatık, hiç konuşmadan gitti.</p>

  <p>Tihon arkadan geliyordu, çalılıklara attığı bir çift çizmenin lafını ederek Kazakların onunla gülüştüklerini, ona güldüklerini duyuyordu Petya.</p>

  <p>Tihon'un sözleri ve gülümsemesi karşısında tutulduğu gülme nöbeti geçip de onun birini öldürdüğünü Petya birden anlayınca kötü oldu. Esir trampetçiye dönüp baktı; yüreğinin sızladığını duydu. Ama bu duygu kısa sürdü. Başını daha dik tutmak, cesur olmak ve bulunduğu çevreye yakışmayan bir kimse olmamak için ciddi bir tavırla ertesi günkü hareket hakkında yasavula sormak gereğini hissetti.</p>

  <p>Gönderilmiş olan subay yolda Denisov'la karşılaştı, Denisov'un kendisi şimdi geleceğini, onun tarafında her şeyin yolunda gittiğini bilirdi.</p>

  <p>Denisov birden neşelendi, Petya'yı yanına çağırdı.</p>

  <p>"E, anlat bakalım, neler yapıyorsun?" dedi.</p>
</body>
</html>
