<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>X</h3>

  <p>Brünn'de Prens Andrey, tanıdıklarından, Rus diplomatı Bilibin'e gitti.</p>

  <p>Bilibin, "Sevgili Prens, hoş geldiniz," diyerek Prens'i karşılamaya çıktı. "Franz, Prens'in eşyalarını benim yatak odasına," diye Bolkonski'ye yol gösteren uşağa döndü ve tekrar Prens'e, "Ne o?" dedi, "Yoksa zaferi müjdelemeye mi geldiniz? Ne güzel. Bense hastayım, görüyorsunuz ya."</p>

  <p>Prens Andrey yıkanıp giyindikten sonra diplomatın gösterişli çalışma odasına girdi, yemeğin başına oturdu. Bilibin ise ocağın karşısına rahatça yerleşti.</p>

  <p>Prens Andrey yalnızca bu yolculuğundan sonra değil, temizliğin türlü türlü rahatlıklarından, hayatın güzelliklerinden mahrum kaldığı her yolculuktan sonra, çocukluğundan beri alıştığı o saltanatlı hayat şartları arasında hoş bir dinlenme hissi duyardı. Bundan başka, AvusturyalIlara karşı duyulan o genel Rus tiksintisine (bu, özellikle şimdi şiddetle duyuluyordu) katıldığını bildiği bir Rus'la konuşmak, konuştukları dil Rusça olmasa da (Fransızca konuşuyorlardı) AvusturyalIların kendine gösterdikleri kabul tarzından sonra hoşuna gidiyordu.</p>

  <p>Bilibin, otuz beş yaşlarında bir adamdı. Bekârdı ve Prens Andrey'le aynı sosyal çevredendi. Ta Petersburg'dan birbirlerini tanırlardı ama Prens Andrey'in Kutuzov'la Viyana'ya son gelişinde daha yakından tanışmışlardı. Nasıl Prens Andrey askerlikte yükseleceği konusunda ümit veren bir gençse, Bilibin de diplomaside öyle, hatta geleceği daha da parlak bir gençti. O, henüz genç bir adamdı ama genç bir diplomat değildi, çünkü daha on altı yaşındayken göreve başlamış, Paris'te, Kopenhag'da bulunmuştu, şimdi de Viyana'da oldukça önemli bir görevde bulunuyordu. Gerek şansölye, gerekse Viyana'daki sefir onu tanıyor, takdir ediyorlardı. Öteki diplomatlar gibi yetenekli, belirli işlerde deneyimli, Fransızca konuşabilen biri değildi yalnızca. Çalışmayı seven ve bilen diplomatlardandı; tembelliğine rağmen bazı gecelerini yazı masasının başında geçirirdi. İşin içeriği ne olursa olsun hep aynı özenle çalışırdı. Onu ilgilendiren şey, işin nedeni değil, nasılıydı. Yaptığı diplomatlık işinin neden ibaret olduğunu umursamazdı ama ustaca, dikkatle ve zarifçe; sirküler, memorandum, rapor tanzim etmekten büyük bir haz duyardı. Bilibin'in hizmetleri; yazı işlerindeki ustalığından başka, yüksek görevdekilerle temas ve konuşmakta gösterdiği yetenekten dolayı da takdir ediliyordu.</p>

  <p>Bilibin konuşmayı da tıpkı işini sevdiği gibi severdi ama konuşma zarif, esprili olduğu zaman. Toplantılarda hayrete değer bir şeyler söyleme fırsatını hep kollar ve söze ancak böyle şartlar içinde karışırdı. Bilibin'in konuşması herkesi ilgilendirebilecek orijinal, esprili, hazır cümlelerle her zaman süslü bulunurdu. Bu cümleler Bilibin'in iş laboratuvarlarında, değersiz salon adamları onları kolayca hatırlayabilsinler, salondan salona taşıyabilsinler diye sanki özellikle portatif olarak hazırlanırdı. Gerçekten de, herkesin dediği gibi, <i>les mots de Bilibine se colportaient dans les salons de Vienne</i><a href="../Text/Section0390.xhtml#Footnote0288" id="Feedback0288"><sup>[288]</sup></a> ve sözde önemli denilen işler üzerinde hep etkili olurdu.</p>

  <p>Zayıf, sarımtırak, yorgun yüzü baştan başa derin kırışıklarla örtülüydü; hani banyodan çıktıktan sonra, parmakların ucu nasıl olursa onlar da tıpkı öyle, itinayla yıkanmış gibiydiler. Bu kırışıkların hareketleri yüzünün başlıca oyunuydu. Bazen alnı geniş katmerlerle kırışır, kaşları yukarı kalkar, bazen kaşları aşağı düşer ve yanaklarında kalın kırışıklar belirirdi. Yuvalarına derin derin gömülü küçük gözleri, her zaman dosdoğru, neşeyle bakardı.</p>

  <p>"Hadi şimdi bize gazanızı anlatın," dedi.</p>

  <p>Bolkonski, bir kere bile kendinden söz etmeyerek, alçakgönüllülükle, sorunu ve bakanın kendini nasıl kabul ettiğini anlattı.</p>

  <p><i>"Ils m'ont reçu avec ma nouvelle, comme un chien dans un jeu de quilles."</i><a href="../Text/Section0390.xhtml#Footnote0289" id="Feedback0289"><sup>[289]</sup></a> diye sözünü bitirdi.</p>

  <p>Bilibin gülümsedi, yüzünün kırışıkları kayboldu. <i>"Cependant, mon cher,"</i><a href="../Text/Section0390.xhtml#Footnote0290" id="Feedback0290"><sup>[290]</sup></a> dedi, karşıdan kendi tırnaklarına bakıp sol gözünün üstündeki deriyi kırıştırarak, "Ortodoks Rus ordusuna karşı beslediğim yüksek saygıya rağmen, <i>j'avoue que votre victoire n'est pas des plus victorieuses."</i><a href="../Text/Section0390.xhtml#Footnote0291" id="Feedback0291"><sup>[291]</sup></a></p>

  <p>Küçümseyerek söylemek istediği sözcükleri Rusça konuşuyor, bunun dışında hep Fransızca'yı kullanıyordu.</p>

  <p>"Değil mi? Siz bütün gücünüzle talihsiz Mortiér'nin bir tek tümenine yükleniyorsunuz da Mortiér yine elinizden sıyrılıyor. Zafer bunun neresinde?"</p>

  <p>"Ama eğer ciddi konuşacak olursak," dedi Prens Andrey, "övünmeden söyleyebiliriz ki bu, herhalde Ulm'dan biraz daha parlakça bir iştir."</p>

  <p>"Öyleyse niçin bize bir tek, hiç olmazsa bir tek mareşal esir getirmediniz?"</p>

  <p>"Çünkü, bütün işler resmi geçitlerdeki gibi düzenli ve plana uygun yürümüyor. Size söyledim ya, düşmanın gerisine sabahın saat yedisinde düşmeyi tasarlamıştık ama akşamın beşinde bile ulaşamadık."</p>

  <p>Bilibin gülerek, "Peki ama niçin sabahın yedisinde ulaşamadınız? Sabahın yedisinde orada olmalıydınız. Sabahın yedisinde orada olmanız gerekirdi," dedi.</p>

  <p>Prens Andrey aynı tonla yanıt verdi:</p>

  <p>"Peki siz, Cenova'yı bırakmasının kendisi için daha hayırlı olacağını diplomatik yollarla Bonaparte'a niçin telkin etmediniz?"</p>

  <p>Bilibin onun sözünü kesti:</p>

  <p>"Biliyorum, şöminenin karşısında kanepeye yaslanıp mareşalleri tutsak almak çok kolaydır, diye düşünüyorsunuz. Doğru ama ne de olsa, niçin almadınız? Hem, bu zaferinizle yalnız Savunma Bakanı değil, büyük imparator ve Kral François da pek memnun olmazsa şaşmayınız; hatta ben, Rus sefaretinin naçiz memuru bile öyle olağanüstü bir sevinç duymuyorum."</p>

  <p>Prens Andrey'e dik dik baktı, alnındaki kırışıklar birdenbire düzeldi.</p>

  <p>Bolkonski, "Şimdi," dedi, '"niçin'i sormak sırası bana geldi dostum. Size şunu itiraf edeyim ki, anlamıyorum, belki bu işte benim anlamadığım diplomatik bir incelik var ama anlamıyorum: Mack bütün bir orduyu elden çıkarıyor, Arşidük Ferdinand ve Arşidük Kari kıllarını bile kıpırdatmıyorlar, yanlış üstüne yanlış yapıyorlar, nihayet bir tek Kutuzov gerçekten bir zafer kazanıyor, Fransızların <i>charme'</i>ını<a href="../Text/Section0390.xhtml#Footnote0292" id="Feedback0292"><sup>[292]</sup></a> bozuyor ve savunma bakanı bu işin ayrıntılarını öğrenmeyi merak bile etmiyor."</p>

  <p><i>"Voyez vous, mon cher:</i><a href="../Text/Section0390.xhtml#Footnote0293" id="Feedback0293"><sup>[293]</sup></a> Çar için, Rusya için, Hıristiyanlık için hurra! <i>Tout ça est bel et bon,</i><a href="../Text/Section0390.xhtml#Footnote0294" id="Feedback0294"><sup>[294]</sup></a> ama sizin zaferinizden bize ne? Avusturya sarayına ne? Yani demek istiyorum ki, buraya bize, Arşidük Karl'ın ya da Arşidük Ferdinand'ın malum, <i>un archiduc vaut l'autre.</i><a href="../Text/Section0390.xhtml#Footnote0295" id="Feedback0295"><sup>[295]</sup></a> Hiç olmazsa Bonaparte'ın bir tek itfaiye bölüğüne karşı kazanılan zafere dair bir haber getiriniz, iş değişir, yüz bir pare top atarız. Halbuki, bize inat eder gibi getirdiğiniz haber, bizi ancak sinirlendirir. Arşidük Karl hiçbir iş beceremiyor, Arşidük Ferdinand kepaze oluyor, siz de Viyana'yı başınızdan atıyorsunuz, savunmuyorsunuz bile, <i>comme si vous nous disiez:</i><a href="../Text/Section0390.xhtml#Footnote0296" id="Feedback0296"><sup>[296]</sup></a> Tanrı bizimledir, size gelince, sizin de, başkentinizin de işi Tanrı'ya kaldı. Bizim hepimizin sevdiği bir general var: Schmidt; siz onu kurşun yağmuru altına sürüyorsunuz, sonra da gelmiş bize zafer müjdesi veriyorsunuz. Kabul ediniz ki getirdiğiniz haberden daha öfkelendiricisi düşünülemez. <i>C'est comme un fait exprès, comme un fait exprès.</i><a href="../Text/Section0390.xhtml#Footnote0297" id="Feedback0297"><sup>[297]</sup></a> Dahası var, hadi gerçekten de parlak bir zafer kazanmış olun, hatta Arşidük Kari da kazanmış olsun, işlerin genel gidişinde bu neyi değiştirir? Artık geç kalındı, Viyana'yı Fransız askerleri işgal ettikten sonra..."</p>

  <p>"Nasıl işgal? Viyana işgal mi edildi?"</p>

  <p>"Yalnız işgal edilmekle kalmadı, Bonaparte da Chambron da; sonra Kont, aziz Kontumuz Wrbna da onun emirlerini almak üzere yola çıkıyor."</p>

  <p>Yorgunluklar, yolculuk izlenimleri, gördüğü kabul tarzından sonra, hele yemeğin üzerine, duyduğu bu sözlerin önemini iyice kavrayamadığını Bolkonski hissediyordu. Bilibin sözüne devam etti:</p>

  <p>"Daha bu sabah Kont Sichtenfelds buradaydı ve bana Fransızların yaptıkları geçit resmini anlatan bir mektup gösterdi. <i>Le prince Murat et tout le tremblement.</i><a href="../Text/Section0390.xhtml#Footnote0298" id="Feedback0298"><sup>[298]</sup></a> Görüyorsunuz ya sizin zafer o kadar da yürek açıcı bir şey değil ve siz bir kurtarıcı gibi karşılanamazdınız."</p>

  <p>"Doğrusu ya, hepsi bir benim için, benim için hepsi bir," diyen Prens Andrey, Avusturya başkentinin işgali gibi olayların yanında Krems Savaşı'na dair getirdiği haberin gerçekten de önemi olmadığını anlamaya başlamıştı. "Peki ama Viyana nasıl alınmış? Ya o köprü, <i>tête de pont,</i><a href="../Text/Section0390.xhtml#Footnote0299" id="Feedback0299"><sup>[299]</sup></a> ya Auersberg? Prens Auersberg Viyana'yı savunuyor diye duymuştuk."</p>

  <p>"Prens Auersberg bu yakada, bizim tarafta ve bizi savunuyor, bana kalırsa çok kötü savunuyor ama savunuyor. Viyana'ya gelince; o öbür tarafta. Hayır, henüz köprü zapt edilmedi ve zapt edilmeyecek de sanıyorum, çünkü lağımlandı, havaya uçurulması için de emir verildi. Yoksa biz çoktan Bohemya dağlarında olurduk; siz de ordunuzla beraber iki ateş arasında kalmış olurdunuz."</p>

  <p>Prens Andrey, "Ama bu, ne olursa olsun, seferin sona erdiğini göstermez," dedi.</p>

  <p>"Ben sona erdiğini düşünüyorum. Buradaki koca kalpaklılar<a href="../Text/Section0390.xhtml#Footnote0300" id="Feedback0300"><sup>[300]</sup></a> da böyle düşünüyor ama bunu söylemeye cesaret edemiyorlar. Seferin başlangıcında ben ne dediysem o çıkacak. <i>Echauffouree de Dürenstein,</i><a href="../Text/Section0390.xhtml#Footnote0301" id="Feedback0301"><sup>[301]</sup></a> sorunu barut halletmeyecek, kimler çıkardıysa onlar halledecek," diyerek <i>mots'</i>larından<a href="../Text/Section0390.xhtml#Footnote0302" id="Feedback0302"><sup>[302]</sup></a> birini yineleyen Bilibin alnındaki derinin kırışıklarını giderdi, bir süre sustu. "Sorun yalnızca İmparator Aleksandr'ın Prusya Kralı'yla Berlin buluşmasından çıkacak sonuçtur. <i>On forcera la main d l'Autriche</i><a href="../Text/Section0390.xhtml#Footnote0303" id="Feedback0303"><sup>[303]</sup></a> ve savaş başlar, aksi takdirde, iş yalnızca yeni bir <i>Campo Formio'</i>nun<a href="../Text/Section0390.xhtml#Footnote0304" id="Feedback0304"><sup>[304]</sup></a> ilk maddeleri nerede düzenlensin diye anlaşmaya kalır."</p>

  <p>Prens Andrey küçük yumruğunu sıkıp masaya vurarak, "Ne müthiş bir sezgi bu!" diye haykırdı. "O herif için de ne mutluluk."</p>

  <p>Bilibin alnını buruşturdu ve bu hareketiyle şimdi hemen un mot yumurtlanacağını gösterdi:</p>

  <p>"Buonaparte için mi?" diye sordu ve özellikle u'nun üzerine basarak yineledi. "Buonaparte için mi? Ama ne olursa olsun, öyle sanıyorum ki şimdi o Avusturya'ya hükmederken onu u'dan kurtarmak lazım, yahut, ona u'yu bağışlamak lazım. Bundan dolayı da bir yenilik yapıyorum, ona <i>tout court</i><a href="../Text/Section0390.xhtml#Footnote0305" id="Feedback0305"><sup>[305]</sup></a> Bonaparte diyorum."</p>

  <p>Prens Andrey, "Hayır, şakayı bırakın," dedi, "gerçekten seferin bittiğini mi düşünüyorsunuz?"</p>

  <p>"Ben şöyle düşünüyorum: Avusturya enayi durumuna düştü, oysa buna alışık değildir. Bunun acısını çıkaracak. Şunun için enayi durumuna düştü: Bir kere kentleri soyulup soğana çevrildi (<i>on dit, l'orthodoxe est terrible pour le pillage</i><a href="../Text/Section0390.xhtml#Footnote0306" id="Feedback0306"><sup>[306]</sup></a>), ordu ezilmiş, başkent kaybedilmiş ve <i>pour les beaux yeux de Sa Majesté de</i><a href="../Text/Section0390.xhtml#Footnote0307" id="Feedback0307"><sup>[307]</sup></a> Sardunya hükümdarının. Ve bundan dolayı, <i>entre nous, mon cher,</i><a href="../Text/Section0390.xhtml#Footnote0308" id="Feedback0308"><sup>[308]</sup></a> bize ihanet edildiğini seziyorum, öyle bir şeyler seziyorum ki, Fransa'yla uzlaşılıyor, barış projeleri, gizli, ayrı bir barışın tasarıları hazırlanıyor."</p>

  <p>Prens Andrey, "Buna olanak yok," dedi, "bu çok rezilce bir şey olur."</p>

  <p>Bilibin, konuşmanın sona erdiğine işaret olmak üzere alnındaki kırışıkları yeniden gidererek, <i>"Qui vivra verra,"</i><a href="../Text/Section0390.xhtml#Footnote0309" id="Feedback0309"><sup>[309]</sup></a> dedi.</p>

  <p>Prens Andrey, kendisi için hazırlanmış odaya girip de temiz çarşaflar içinde kuş tüyü bir yatağa, güzel kokulu, ılık yastıklara uzanınca haberini getirdiği çatışmanın artık kendisinden uzak, çok uzaklarda kaldığını hissetti: Onu Prusya ile ittifak, Avusturya'nın ihaneti, Bonaparte'ın yeni zaferi, geçit resmi, tören ve İmparator François tarafından yarınki kabulü meşgul ediyordu.</p>

  <p>Gözlerini kapar kapamaz kulaklarında top sesleri, tüfek çatırtıları, araba tekerleklerinin gürültüsü uğuldamaya başladı. İşte yine dağlardan gergin bir iplik halinde silahlı birlikler iniyor, Fransızlar ateş ediyor ve yüreğinin hızla çarptığını hissederek Schmidt'le beraber ilk hatlara gidiyor, kurşunlar dört bir yanında neşeyle ıslık çalıyor, hayatın on misli çoğalmış tadını öyle bir tadıyor ki, böylesini çocukluğundan beri duymamıştır.</p>

  <p>Silkindi. Kendi kendine, mutlu bir çocuk gibi gülümseyerek, "Evet, bütün bunlar geride kaldı," dedi ve derin bir uykuya daldı.</p>
</body>
</html>
