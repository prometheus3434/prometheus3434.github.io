<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>VII</h3>

  <p>Elen, din bakımından işin çok kolay olduğunu ama din adamlarının, bu işi laik devlet makamlarının nasıl karşılayacağını bilmedikleri için zorluk çıkardıklarını anlıyordu.</p>

  <p>Bu nedenle Elen, kamuoyunu bu işe hazırlamaya karar verdi. Yaşlı, önemli koruyucusunun kıskançlığını kamçıladı, önüne çıkacak ilk âşığına söyleyeceklerini ona da söyledi, yani, kendi üzerinde hak iddia edebilmenin tek koşulunun evlilik olduğunu ileri sürdü. Yaşlı koruyucu, evli bir kadınla evlenme teklifi karşısında önce, vaktiyle genç Prens'in düştüğü şaşkınlığın tıpkısını duydu ama bunun bir genç kızla evlenmek kadar basit, doğal bir şey olduğunu söyleyen Elen'in sarsılmaz güveni onun üstünde de etkisini gösterdi. Eğer Elen en ufak bir duraksama, utanma ya da çekinme belirtisi gösterseydi partiyi şüphesiz kaybetmiş olurdu; ama bu utanma, sıkılma belirtilerini göstermek şöyle dursun, tersine, büyük bir sadelik, iyi yürekli bir saflıkla bütün yakın dostlarına, yani bütün Petersburg'a, Prens'in de, yaşlı dostunun da kendisine evlenme teklifinde bulunduklarını, kendisininse her ikisini de sevdiğini, ikisini de gücendirmemek istediğini söyledi.</p>

  <p>Elen'in kocasından boşanmak istediği söylentisi değil (çünkü söylenti böyle yayılsaydı bu kötü niyete karşı, çok kişi ayaklanırdı) ama zavallı, güzel Elen'in iki âşığından hangisiyle evleneyim diye şaşırıp kaldığı söylentisi bir anda Petersburg'a yayıldı. Artık sorun, bunun ne dereceye kadar mümkün olduğunda değil, hangi görüşün daha uygun olduğunda, sarayın bu işe ne gözle bakacağındaydı. Sorunun önemini kavrayamayan ve bu tasarıyı nikâhın kutsallığına karşı saygısızlık sayan geri kafalı insanlar da vardı, ama böyleleri çok azdı, ağızlarını açtıkları da yoktu; çoğunluksa, Elen'in mutluluğuyla, hangi adayı seçmesinin daha kârlı olacağı konusuyla ilgileniyordu. Kocası yaşarken tekrar evlenmenin iyi mi, kötü mü olduğundan kimsenin söz ettiği yoktu; çünkü, besbelli, bu konu sizden de, benden de akıllı adamlar tarafından (böyle deniyordu) çoktan halledilmişti; verilen kararın doğruluğundan kuşkulanmaksa, insanın kendi sersemliğini, görgüsüzlüğünü ilan etmeyi göze alması demekti.</p>

  <p>Yalnız, oğullarından biriyle görüşmek için o yaz Petersburg'a gelen Mariya Dimitriyevna Ahrosimova, çoğunluğun düşüncesine aykırı olan görüşünü söyleme cesaretini gösterdi. Bir baloda Elen'e rastlayan Mariya Dimitriyevna onu salonunun ortasında durdurdu, herkes susmuştu, kaba sesiyle dedi ki:</p>

  <p>"Sizin burada, kocalar hayattayken tekrar evlenilmeye başlanmış. Sen galiba, yeni bir şey icat ettiğini sanıyorsun? Geç kaldın, Tatar ağası. Bunu çoktan icat ettiler. Bu iş bütün …'de yapılır." Bunları söyledikten sonra Mariya Dimitriyevna, tehditkâr bir tavırla geniş yenlerini sıvayıp etrafa öfkeyle göz atarak yürüdü gitti. Mariya Dimitriyevna'ya Petersburg'da şakacı gözüyle bakılır, yine de ondan çekinilirdi; bu nedenle söylediklerinden yalnız son kaba sözcüğün üstünde durdular. Bunu, söylenen sözlerin bütün ruhu sayarak birbirlerine fısıldayıp tekrarladılar.</p>

  <p>Son zamanlarda söylediklerini sık sık unutan, aynı şeyi yüzlerce kez tekrarlayan Prens Vasiliy, kızıyla karşılaştığında her defasında, "Hélène, j'ai un mot à vous dire," diyor, kolunu tutup aşağıya doğru sarsarak kızını kenara çekiyor, <i>"j'ai eu vent de certains projets relatifs à... Vous savez. Eh bien, ma chère enfant, vous savez que mon coeur de père se réjouit de vous savoir... Vous avez tant souffert... Mais, chère enfant, ne consultez que votre coeur. C'est tout que je vous dis,"</i><a href="../Text/Section0390.xhtml#Footnote0843" id="Feedback0843"><sup>[843]</sup></a> diye ekliyordu. Sonra da her seferinde heyecanını bastırmaya çalışarak, yanağını kızının yanağına sürtüp uzaklaşıyordu.</p>

  <p>Şöhretini koruyan Elen'in çıkar gütmeyen dostu, hani şu anlı şanlı kadınların hep sahip oldukları (ama hiç bir zaman da âşık rolüne geçemeyen) erkek dostlardan biri olan Bilibin, bir gün; <i>petit comité'</i>de<a href="../Text/Section0390.xhtml#Footnote0844" id="Feedback0844"><sup>[844]</sup></a> Elen'e bütün bu olaylar hakkındaki görüşünü bildirdi. Elen de ona, <i>"Ecoutez, Bilibine,"</i> dedi (Elen, Bilibin gibi dostlarını hep böyle soyadlarıyla çağırırdı) ve yüzüklerle süslü, beyaz eliyle onun frakının koluna dokundu. <i>"Dites-moi, comme vous diriez, à une soeur, que dois-je faire? Lequel des deux?"</i><a href="../Text/Section0390.xhtml#Footnote0845" id="Feedback0845"><sup>[845]</sup></a></p>

  <p>Bilibin, alnını kırıştırdı, dudaklarında bir gülümsemeyle, düşünceye daldı.</p>

  <p><i>"Vous ne me prenez pas en gafil, vous savez," dedi. "Comme véritable ami fait j'ai pensé et repensé à votre affaire. Voyez vous. Si vous épousez le prince," (yani genç adamla) parmaklarıyla saymaya başladı, "vous perdrez pour toujours la chance d'épouser l'autre, et puis vous mécontentez la Cour. (Comme vous savez, il y a une espèce de parenté.) Mais si vous épousez le vieux comte, vous faites le bonheur de ses derniers jours, et puis comme veuve du grand... le prince ne fait plus de mésalliance en vous épousant."</i><a href="../Text/Section0390.xhtml#Footnote0846" id="Feedback0846"><sup>[846]</sup></a> Ve Bilibin'in alnının kırışıklığı düzeldi.</p>

  <p>Elen, Bilibin'in koluna bir daha dokunarak, sevinçle, <i>"Voilà un véritable ami,"</i><a href="../Text/Section0390.xhtml#Footnote0847" id="Feedback0847"><sup>[847]</sup></a> dedi, <i>"Mais c'est que j'aime l'un et l'autre, je ne voudrais pas leur faire de chagrin. Je donnerais ma vie pour leur bonheur à tous deux."</i><a href="../Text/Section0390.xhtml#Footnote0848" id="Feedback0848"><sup>[848]</sup></a></p>

  <p>Bilibin, böyle bir acı karşısında kendisinin bile elinden bir şey gelemeyeceğini belirtmek ister gibi omuzlarını silkti.</p>

  <p><i>"Une maîtresse femme! Voilà ce qui s'appelle poser carrément la question. Elle voudrait épouser tous les trois à la fois,"</i><a href="../Text/Section0390.xhtml#Footnote0849" id="Feedback0849"><sup>[849]</sup></a> diye düşünüyordu.</p>

  <p>"Ama söyleyin bakalım, kocanız bu işe ne diyecek?" dedi, böyle bönce bir soruyu, şöhretinin su götürmezliğine dayanarak sormuştu. "Razı olacak mı?"</p>

  <p>Nedense Piyer'in de kendisini sevdiğini zanneden Elen, <i>"Ah! Il m'aime tant!"</i><a href="../Text/Section0390.xhtml#Footnote0850" id="Feedback0850"><sup>[850]</sup></a> dedi. <i>"Il fera tout pour moi."</i><a href="../Text/Section0390.xhtml#Footnote0851" id="Feedback0851"><sup>[851]</sup></a></p>

  <p>Bilibin alnını tekrar kırıştırdı, bu bir mot<a href="../Text/Section0390.xhtml#Footnote0852" id="Feedback0852"><sup>[852]</sup></a> hazırladığına işaretti.</p>

  <p><i>"Même le divorce,"</i><a href="../Text/Section0390.xhtml#Footnote0853" id="Feedback0853"><sup>[853]</sup></a> dedi. Elen güldü.</p>

  <p>Tasarlanan evlenmenin kanuna uygun olduğundan kuşkulanmak cesaretini gösterenler arasında Elen'in annesi Prenses Kuragina da vardı. O zaten her zaman kızını kıskanmanın acısıyla kıvranmıştı, şimdi de kızının bu kadar yürekten istediği bir şeyin gerçekleşmesini düşünemiyordu. Boşanmanın, kocası hayattayken başkasıyla evlenmenin nasıl mümkün olabileceği hakkında bir Rus papazından akıl danıştı; papaz da bunun mümkün olmadığını söyledi. İncil'in (papaza göre) koca hayattayken evlenmeyi kesin olarak yasak eden metnini gösterip onu sevindirdi.</p>

  <p>Kendisine çürütülemez gibi gelen bu delillerle silahlanan Prenses, kızını yalınız bulabilmek için bir sabah erkenden onun evine gitti.</p>

  <p>Annesini itirazlarını dinleyen Elen, yumuşak, alaycı bir tavırla gülümsüyordu. Yaşlı Prenses, "İyi ama kitap apaçık şöyle diyor: Her kim boşanmış bir kadınla evlenirse..."</p>

  <p>Elen, konuşmayı Rusçadan Fransızcaya çevirerek (çünkü Rusça konuşma ona hep kapalı gelirdi), <i>"Ah, maman, ne dites pas de bêtises. Vous ne comprenez rien. Dans ma position j'ai des devoirs,"</i><a href="../Text/Section0390.xhtml#Footnote0854" id="Feedback0854"><sup>[854]</sup></a> dedi.</p>

  <p>"İyi ama canım..."</p>

  <p><i>"Ah, maman, comment est-ce que vous ne comprenez pas que le Saint Père, qui a le droit de donner des dispenses..."</i><a href="../Text/Section0390.xhtml#Footnote0855" id="Feedback0855"><sup>[855]</sup></a></p>

  <p>Bu sırada Elen'in nedimesi içeri girdi, altesin salonda olduğunu, onu görmek istediğini haber verdi.</p>

  <p><i>"Non, dites-lui que je ne veux pas le voir, que je suis furieuse contre lui, parce qu'il m'a manqué parole."</i><a href="../Text/Section0390.xhtml#Footnote0856" id="Feedback0856"><sup>[856]</sup></a></p>

  <p><i>"Comtesse, à tout péché miséricorde,"</i><a href="../Text/Section0390.xhtml#Footnote0857" id="Feedback0857"><sup>[857]</sup></a> diyerek uzun burunlu, uzun yüzlü, sarışın bir delikanlı içeri girdi.</p>

  <p>Yaşlı Prenses saygıyla ayağa kalkıp bir reverans yaptı. İçeri giren delikanlıysa ona aldırış bile etmedi. Prenses, kızına başıyla işaret ederek kapıya doğru süzüldü.</p>

  <p>Altesin görünmesiyle bütün inancı yıkılan yaşlı Prenses, "Hayır, kızımın hakkı var," diye geçiriyordu aklından, "hakkı var ama bu işi, bir daha ele geçiremeyeceğimiz o gençlik günlerimizde ne diye biz de yapmamışız? Oysa öyle basit bir şey ki..."</p>

  <p>Ağustos başlarında Elen'in işi artık iyice açıklığa kavuşmuştu; onu çok sevdiğini zannettiği kocasına gönderdiği mektupta, N. N.'le evlenmek istediğini, gerçek dini kabul ettiğini yazmış; bu mektubu getirenin bildireceği boşanma formalitelerini yerine getirmesini kendisinden rica etmişti.</p>

  <p><i>"Sur ce je prie Dieu, mon ami, de vous avoir sous sa sainte et puissante garde. Votre amie Hélène."</i><a href="../Text/Section0390.xhtml#Footnote0858" id="Feedback0858"><sup>[858]</sup></a></p>

  <p>Bu mektup Piyer'in evine o Borodino alanında bulunduğu sırada getirilmişti.</p>
</body>
</html>
