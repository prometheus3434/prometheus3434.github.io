<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>YAP-BOZLAR</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a165" class="calibre2"></a><a id="a166" class="calibre2"></a>YAP-BOZLAR</h1>
<h2 class="calibre5"><a id="ncx731" class="calibre2"></a><a id="a167" class="calibre2"></a><a id="a168" class="calibre2"></a>HAKLI NEDENDEN ADAM ÖLDÜRME</h2>
<p class="calibre4"><span class="t3">Elli ya</span><span class="t3">ş</span><span class="t3">ı</span><span class="t3">nday</span><span class="t3">ı</span><span class="t3">m ama henüz olgun ve tamam</span><span class="t3">ı</span><span class="t3">yla yeti</span><span class="t3">ş</span><span class="t3">kin hissetmiyorum. Sorunum nedir?</span></p>
<p class="calibre4">Belki de henüz kimseyi öldürmemişsindir. Bu bir zorunluluktur; olgun olmak istiyorsan çok çok becerikli bir katil haline gelmelisin. Birkaç kişiyi öldürmeden hiçbir zaman olgunlaşmayacaksın. Anne-babanı öldürmek zorundasın, öğretmenlerini öldürmek zorundasın, liderlerini öldürmek zorundasın. Onların hepsi senin içinde gürültü kopartıyor ve senin yetişkin bir kişi olmana izin vermiyor; onlar seni çocuk olarak tutmaya devam ediyor. Seni bağımlı yapıyorlar, senin bağımsızlığına izin vermiyorlar.</p>
<p class="calibre4">Bir gün bir keşiş Buda'dan ayrılıyordu; çok uzaklara Buda'nın mesajını yaymaya gidiyordu. Ayaklarına dokunmaya geldiğinde Buda onu kutsadı ve müritlerine, "Şu kutsanmış keşişi görüyor musunuz? O, annesini öldürdü, babasını öldürdü, akrabalarını öldürdü, kralını öldürdü" dedi. İnsanlar çok şaşırmıştı, kulaklarına inanamadılar: "Buda ne diyor?"</p>
<p class="calibre4">Bir mürit cesaretini toplayıp sordu: "Efendimiz, ne demek istiyorsunuz? Bir katilin bazı erdemleri olduğunu mu söylemeye çalışıyorsunuz? Onu kutsanmış olarak mı adlandırıyorsunuz?" Buda güldü ve dedi ki: "Sadece bu değil, kendisini dahi öldürdü; intihar etti." Sonra Buda bir şarkı, bununla ne demek istediğini anlattığı bir <span class="t3">gatha</span> söyledi.</p>
<p class="calibre4">Herkes bir çocuk gibi büyütülür. Bu, senin dünyaya doğru ilk yolundur; yıllarca böyle, bir çocuk olarak kalmak için eğitildin. Her şey emredildi ve senin de boyun eğmen istendi. Fazlasıyla bağımlı hale geldin; sürekli baba figürleri arıyorsun, sürekli olarak ne yapılması, neyin yapılmaması gerektiğini sana söyleyecek otoriteler arıyorsun.</p>
<p class="calibre4">Olgunluk kendin için karar verebilme anlayışıdır, kendi kendine kararlı olma anlayışıdır. Kendi ayakların üzerinde durmaktır; olgunluk budur. Ancak bu çok ender gerçekleşir çünkü neredeyse tüm anne-babalar çocukları az ya da çok şımartır. Ve sonra okul ve lise ve üniversite vardır; bunların hepsi seni şımartmaya hazırdır. Birisinin olgunlaşması çok nadir gerçekleşir.</p>
<p class="calibre4">Toplum olgun insanlardan hoşnut olmaz. Olgun insanlar tehlikeli insanlardır çünkü olgun bir kişi kendi varlığına göre yaşar. O kendi işini yapmaya devam eder; insanların ne dediğini, fikirlerinin ne olduğunu umursamaz. Saygınlık, prestij peşinde koşmaz; namus için kaygılanmaz. O, ne pahasına olursa olsun kendi hayatını yaşar. Her şeyi gözden çıkarmaya hazırdır ama asla kendi özgürlüğünü feda etmeye razı olmaz. Toplum böyle insanlardan korkar; toplum herkesin çocuk gibi kalmasını ister. Herkes yedi ila on dört yaş arası bir yerde tutulmalıdır; ve insanların olduğu yer budur.</p>
<p class="calibre4">Psikologlar ilk kez Birinci Dünya Savaşında bu garip olgunun farkına vardılar. İlk defa orduda insanların psikolojik yaşı çok geniş bir ölçekte araştırıldı. Ve çok garip bir keşifti: Ordudaki insanların ortalama zekâ yaşı on ikiydi. Bedenin ellisinde olabilir, zihninse on dördün altında bir yerlerde kalır.</p>
<p class="calibre4">On dörtten önce baskıya maruz kalırsın çünkü on dörtten sonra baskı yapmak zorlaşır. Bir çocuk on dördüne geldiğinde, şayet baskıya maruz kalmadıysa, bir daha onu baskılama şansı hiç olmayacaktır çünkü bir kez cinselliği olan bir varlık haline geldiğinde güçlenir. On dördünden önce zayıftır, yumuşaktır, kadınsıdır. On dörtten önce onun zihnine her şeyi koyabilirsin; telkine açıktır, onu hipnotize edebilirsin. Ona istediğin her şeyi söyleyebilirsin ve o dinleyecektir, inanacaktır.</p>
<p class="calibre4">On dörtten sonra mantık ortaya çıkar, şüphe ortaya çıkar. On dörtten sonra cinsellik ortaya çıkar; cinsellikle beraber bağımsızlaşır. Artık onun kendisi de bir baba olabilir, artık onun kendisi de bir anne olabilir. O halde doğa, biyoloji bir kişiyi on dört yaşında anne-babasından bağımsızlaştırır. Bu, psikologlar dünyamıza girmeden çok önceden beridir bilinmektedir. Din adamları bunu çok önceden bulmuşlardı; binlerce yıl izlediler ve şunu anladılar: Şayet bir çocuğu baskılamak istersen, bir çocuğu bağımlı yapmak istersen bunu mümkün olduğunca erken yap; ne kadar erkense o kadar iyidir. Şayet yedi yaşından önce yapabilirsen başarı çok daha fazla kesindir. Eğer on dörtten önce yapılamazsa, o zaman yapmak için hiçbir olasılık yoktur.</p>
<p class="calibre4">Bu yüzdendir ki her türden insan çocuklarla ve onların eğitimiyle ilgileniyor. Tüm dinler ilgileniyor, çocukların dini eğitim almaları gerektiğini söylüyor. Neden? Bağımsızlaşmadan evvel zihinleri koşullandırılmalıdır.</p>
<p class="calibre4">O nedenle gerçekten özgürleşmek isteyen, gerçekten bilinçli olmak isteyen, gerçekten hipnozdan arınmak isteyen; hiçbir türden sınırlama sahibi olmak istemeyen, tam bir var oluşla akmak isteyen bir insan için en büyük iş, içindeki pek çok şeyi bırakmasıdır. Ve ben ya da Buda anneni ve babanı öldürmen gerekiyor dediğimizde, bunun anlamı sahiden gidip anneni ve babanı öldürmen gerektiği anlamına gelmiyor; içinde taşımakta olduğun anne ve babanı, düşünceyi kastediyoruz.</p>
<p class="calibre4">İzle, gözle ve bulacaksın onu. Bir şey yapacaksın ve ansızın annenin sesini duyacaksın: "Yapma." İzle, sesi duyacaksın, sahici sesi; içindeki bir kaset. Çok fazla dondurma yiyeceksin; izle. Birden, annenin içinde konuştuğu bir an gelir: "Çok fazla yeme; bu kadarı yeter. Dur!" Ve o an suçluluk hissetmeye başlarsın.</p>
<p class="calibre4">Bir erkekle ya da kadınla sevişecekken, birden tüm öğretmenler sıraya dizilip, "Suç işleyeceksin, günah işleyeceksin. Dikkat et! Bu bir tuzak. Çok geç olmadan kaç" demeye başlıyorlar. Hatta kendi karınla sevişirken bile, annen, baban, öğretmenlerin aranızdadır, mahvediyorlar.</p>
<p class="calibre4">Hakikaten sevişmenin içine tamamıyla giren bir kadın ya da erkek bulmak çok zordur; içine giremezsin çünkü uzun yıllar sana aşkın yanlış bir şey olduğu öğretildi. Nasıl onu aniden bırakabilirsin? Tüm bu sesleri öldürme gücüne sahip olmadığın sürece... büyük bir cesaret ister. Tüm anne-baba seslerini, tüm otoriteleri bırakmaya, bilinmeyenin içine hiçbir harita olmaksızın, kendi başına girmeye hazır olmalısın. Riske etmeye hazır.</p>
<p class="calibre4">Bu bir Zen Ustasının altında çalışmalar yapan Alexander Eliot adında bir adamın başına geldi. Dört aydır meditasyonlar, zazen, yapıyordu ve kendi varlığının derinlerindeki sulara giriyordu. Bir gece bir rüya gördü, çok garip bir rüya. Zen insanları bu rüya hakkında bilgi sahibidir ama Eliot için bu çok garipti; o bir Batılıydı, şoka girmişti. Rüyasını anlatıyor...</p>
<p class="calibre4">"Geçenlerde Bodhidharma'nın göründüğü bir rüya gördüm. Yuvarlak, hayaletimsi, patlak gözleri ve şişmiş, çatık kaşları olan korkunç görünümlü bir adamdı."</p>
<p class="calibre4">Tıpkı benim gibi, Bodhidharma da tehlikeli bir adamdır. Ve Zen insanları, sevgiyle, onun yüzünü çok tehlikeli bir şekilde resmetmiştir. O aslen, fiziksel olarak böyle değildi. Fiziksel olarak yaşamış en güzel insanlardan birisiydi ama şayet Bodhidharma'nın bir resmiyle karşılaşacak olursan ürkmeye başlarsın!. Bodhidharma'nın gözlerinin içine bakarsan, bir katil gibi görünür; seni öldürecek. Fakat, bir Ustanın yaptığı tek şey budur. Rüyada bile Alexander Eliot çok ürktü ve titremeye başladı.</p>
<p class="calibre4">"Sırıtıyor muydu yoksa yüzünü mü ekşitiyordu? Onun diken diken olmuş kaba favorileri bunu söylemeyi imkânsız kılıyor. 'Yetişkin bir adam gibi görünüyorsun,' dedi sakallarının ardından, 'ama hâlâ kimseyi öldürmedin. Nasıl olur?'"</p>
<p class="calibre4">Eliot o kadar korkmuştu ki, uyandı ve terlediğini ve titremekte olduğunu gördü. Bu garip adam ne demek istiyordu: "Nasıl olur da hâlâ birisini öldürememiş olursun?"</p>
<p class="calibre4">Sana, eğer hâlâ kendini yetişkin bir adam gibi hissetmiyorsan, bu sadece henüz kimseyi öldürmemiş olduğunu gösterir derken söylemek istediğim budur. Elli yıl zaten çok geç; şimdi artık vakit kaybetme. İçerdeki tüm izleri hemen öldür. İçindeki tüm eski kasetleri temizle, zihninin yumağını çöz.</p>
<p class="calibre4">Şu andan başlayarak, bir şey bilmiyormuşsun gibi, hiç kimse sana bir şey öğretmemiş gibi — ABC'den, taze, temiz — hayatını yaşamaya başla ve göreceksin ki olgunluk en kısa sürede gelecek. Ve olgunluk olmadan hayat bir şey ifade etmez çünkü güzel olan her şey olgun bir zihnin içinde gerçekleşir, muhteşem olan her şey olgun bir zihnin içinde gerçekleşir. Bir yetişkin olmak kutsanmışlıktır. Ama insanlar sadece ihtiyarlıyor, hiçbir zaman yetişkin olmuyorlar. Yaş olarak büyüyüp duruyorlar ama bilinçte sürekli küçülüyorlar. Bilinçleri ceninin içinde kalır; rahmin dışına çıkmamıştır, henüz doğmamıştır. Sadece bedenin doğar; sen henüz doğmadın.</p>
<p class="calibre4">Hayatını kendi ellerine al; bu senin hayatın. Hiç kimsenin beklentilerini yerine getirmek için burada değilsin. Annenin hayatını yaşama ve babanın hayatını yaşama, kendi hayatını yaşa.</p>
<p class="p1"><span class="t1"> </span></p>
<p class="p1"><span class="t1"> </span></p>
<p class="p1">﻿ </p>
<p class="calibre4"> </p>
<h2 class="calibre5"><a id="ncx759" class="calibre2"></a><a id="a171" class="calibre2"></a><a id="a172" class="calibre2"></a>TAVIRSIZ HAYAT</h2>
<p class="calibre4"><span class="t">Bir gün olgunluk üzerinde duruyorsunuz, ba</span><span class="t">ş</span><span class="t">ka bir günse "Bir çocuk gibi ol" diyorsunuz. </span><span class="t">Ş</span><span class="t">ayet olgun bir tav</span><span class="t">ı</span><span class="t">r tak</span><span class="t">ı</span><span class="t">n</span><span class="t">ı</span><span class="t">rsam, içimdeki çocu</span><span class="t">ğ</span><span class="t">umun bask</span><span class="t">ı</span><span class="t">land</span><span class="t">ığı</span><span class="t">n</span><span class="t">ı</span><span class="t">  ve kendini ifade etmek için ç</span><span class="t">ı</span><span class="t">rp</span><span class="t">ı</span><span class="t">nd</span><span class="t">ığı</span><span class="t">n</span><span class="t">ı</span><span class="t"> hissediyorum. </span><span class="t">Ş</span><span class="t">ayet çocu</span><span class="t">ğ</span><span class="t">umu dans etmek, </span><span class="t">ş</span><span class="t">ark</span><span class="t">ı</span><span class="t"> söylemek için b</span><span class="t">ı</span><span class="t">rak</span><span class="t">ı</span><span class="t">rsam, o zaman da çocukça tav</span><span class="t">ı</span><span class="t">rlar ortaya ç</span><span class="t">ı</span><span class="t">k</span><span class="t">ı</span><span class="t">yor. Ne yapmal</span><span class="t">ı</span><span class="t">?</span></p>
<p class="calibre4">Olgun olmak, olgun bir tavrı benimsemek anlamına gelmez. Aslında, olgun bir tavır takınmak olgunlaşmak için en büyük engellerden birisi olacaktır. Tavır takınmak bir şeyin dayatılması anlamına gelir, tavır takınmak bir şeyin yapay biçimde yetiştirilmesidir, uygulama yapmaktır. Senin içinden gelmez. O bir maskedir, boyanmış bir yüzdür; o senin hakiki varlığın değildir. Herkesin yaptığı budur. Bu yüzden yeryüzünde insanlar olgunmuş gibi gözükür —değillerdir, hiç olgunlaşmamışlardır— tavırlar takınmışlardır ve derinde çocuk gibi kalırlar. Onların olgunluğu sadece yüzeydedir ya da o kadar bile değildir.</p>
<p class="calibre4">Bir adamı birazcık kazı ve onun içinden çocukluğun çıktığını göreceksin. Ve yalnızca, sözde sıradan insanlar değil; azizlerini kazı ve olgunlaşmamışlığın ortaya çıktığını göreceksin ya da politikacılarını ve liderlerini kazı. Dünyadaki herhangi bir meclise git ve izle. Ve hiçbir zaman bu kadar olgunlaşmamış ve çocukça insan topluluğunu bir arada görmeyeceksin.</p>
<p class="calibre4">İnsan kendisini ve başkalarını kandırmaktadır. Tavır takınırsan sahte, yapay olacaksın. Hiçbir şeyi üzerine takın demiyorum ben. Ol! Tavır takınmak olmanın önündeki engeldir. Ve olmanın tek yolu, ta en başından başlamaktır. Çocukluğunda anne-baban sana izin vermediği için bir yerlerde takılıp kaldın. Sözde normal insanların zekâ yaşı on ila on üç yaş arasından fazla değildir, on dört bile değil! Ve sen yetmiş ya da seksen olabilirsin ama zekâ yaşın sen cinsel olarak olgunlaşmadan önceki bir yerlerde takılıp kalmıştır. Bir kişi cinsel olarak olgunlaştığında, on üç ya da on dörtte, sonsuza kadar mühürlenmiştir. Sonra giderek sahteleşir ve daha çok sahteleşir. Bir sahtelik başka sahteliklerle korunmalıdır, bir yalan başka yalanlarla savunulmalıdır ve sonrasında da bunun bir sonu yoktur. Sadece bir çöp yığınına dönüşürsün; kişilik denen şey budur. Kişilik bırakılmalıdır, sadece o zaman bireylik ortaya çıkar. Onlar aynı anlama gelmez. Kişilik sadece bir vitrindir; göstermeliktir, gerçek değil.</p>
<p class="calibre4">Birey olmak senin gerçekliğindir, vitrinde gösterilen bir şey değil. İsteyen, istediği kadar kazabilir ve aynı tadı bulacaktır. Buda'nın, "Beni istediğin yerden tadabilirsin ve aynı tadı bulacaksın, tıpkı okyanusu herhangi bir yerden tattığında onu tuzlu bulacağın gibi" dediği söylenir. Birey olmak tam bir bütündür, organiktir. Kişilik şizofrendir: Merkez bir şeydir ve çevre ise başka bir şeydir ve hiçbir zaman buluşmazlar. Sadece hiç buluşmamak değil, sadece farklılık değil, birbirlerine taban tabana zıttırlar, devamlı bir kavga halindedirler.</p>
<p class="calibre4">O nedenle anlaşılması gereken ilk şey asla olgun bir tavır takınmamaktır. Ya olgun ya da olgunlaşmamış ol. Eğer olgun değilsen o zaman olgun olma; olgun olmayarak gelişime izin vermiş oluyorsun. O zaman bırak olgunlaşmamışlık orada kalsın; sahte olma, onunla ilgili samimiyetsiz olma. Çocuk gibiysen, o halde çocuk gibisin; ne olmuş? Çocuksu ol. Kabul et, ona katıl. Varlığında bir bölünme yaratma, aksi taktirde çok köklü bir delilik yaratıyor olacaksın. Sen sadece kendin ol.</p>
<p class="calibre4">Çocuksu olmakta yanlış bir şey yok. Sana çocuksu olmanın yanlış bir şey olduğu söylendiği için tavırlar takınmaya başladın. Ta çocukluğundan beridir olgun olmaya çalışıyorsun ve bir çocuk nasıl olgun olabilir ki? Bir çocuk bir çocuktur; çocuksu olmak zorunda.</p>
<p class="calibre4">Ama buna izin verilmez, o yüzden küçük çocuklar diplomatlara dönüşür; rol yapmaya başlarlar, sahte şekillerde davranmaya başlarlar, en başlarından itibaren yalan haline dönüşürler ve yalan büyümeye devam eder. Ve bir gün hakikati aramaya başlarsın; o zaman kutsal kitapların içine girersin ve kutsal kitaplarda hiçbir hakikat yoktur. Hakikat senin varlığının içindedir, gerçek kutsal kitap budur. Veda, Kuran, İncil; onlar senin bilincindedir! Senin tarafından ihtiyaç duyulan her şeyi taşıyorsun, bu Tanrıdan sana bir armağandır. Herkes içinde hakikatle doğar; hayat hakikattir. Ama sen yalan söylemeye başladın.</p>
<p class="calibre4">Tüm yalanları bırak. Cesur ol ve elbette içinde çok büyük bir korku yükselecek çünkü ne zaman kişiliğini bırakacak olursan hiçbir zaman izin verilmemiş olan çocukluğun yüzeye çıkacak. Ve korkmuş hissedeceksin: "Ne? Bu saatten sonra tekrar çocuk gibi mi olacağım? Herkes beni çok büyük bir profesör —ya da bir doktor veya bir mühendis— olarak bilirken ve benim doktora derecem var ve tekrardan çocuk gibi olacağım?" Korku yükselir; herkesin ne düşüneceği, insanların aklından ne geçeceği.</p>
<p class="calibre4">Bu korkunun aynısı seni en başından beri mahvetti. Bu korkunun aynısı zehirdi: "Annem ne düşünecek? Babam ne düşünecek? İnsanlar, öğretmenler, toplum ne düşünecek?" Ve küçük çocuk kurnaz olmaya başlar; kalbini göstermez. Bunun başkaları tarafından kabul edilmeyeceğini bilir, o yüzden bir surat, bir kamuflaj yaratır. İnsanların görmek isteyeceklerini gösterecektir. Bu diplomasidir, bu politik olmaktır; bu zehirdir!</p>
<p class="calibre4">Herkes politiktir. Gülüyorsun çünkü bunun getirisi vardır, ağlıyorsun çünkü ağlaman isteniyor. Belli bir şey söylüyorsun çünkü bu işleri kolaylaştırıyor. Karına, "Seni seviyorum" diyorsun çünkü bu onun sessiz kalmasını sağlıyor. Kocana, "Sensiz ölürüm, benim dünyamdaki tek kişi sensin, sen benim hayatımsın" dersin çünkü o senden bunu söylemeni bekliyor, bunu hissettiğin için değil. Eğer hissediyorsan, o zaman onda güzellik vardır, o zaman o gerçek bir güldür. Eğer sadece rol kesiyorsan, onun erkek egosuna masaj yapıyorsan, ona destek çıkıyorsan, onun aracılığıyla bir şeyler elde edeceğin içindir, o zaman o yapay bir güldür, plastik bir çiçektir.</p>
<p class="calibre4">Ve çok fazla plastiğin ağırlığı altında eziliyorsun; sorun bu. Sorun dünyada değil. Sözde dindar insanlar sürekli, "Dünyadan vazgeçin" deyip duruyorlar. Ben sana diyorum ki sorun dünya falan değil. Sahtelikten vazgeç; sorun budur. Yapay olanı bırak; sorun budur. Aileni terk etmene gerek yok ama orada yarattığın tüm sahte aileleri terk et. Hakiki, özgün ol. Bazen hakiki olmak ve özgün olmak çok sancılı olacak, o ucuz değildir. Hakiki olmamak ve özgün/olmamak ucuzdur, rahattır, pratiktir. Bu bir üç kağıttır, kendini korumak için bir taktiktir; bir zırhtır. Ama o zaman ruhunda taşımakta olduğun hakikati kaçırırsın. O zaman hiçbir şekilde Tanrı nedir bilemeyeceksin çünkü Tanrı sadece senin içinde bilinebilir. Önce içeride sonra da dışarıda; önce içerisi, sonra dışarısı çünkü sana en yakın olan şey budur, senin kendi varlığın. Şayet Tanrıyı orada ıskalarsan, Tanrıyı nasıl Krishna'da, İsa'da, Buda'da görebilirsin ki? Tamamen saçmalık. Tanrıyı kendinde göremezsen, İsa'da da Tanrıyı göremezsin. Ve şayet kendi etrafında yalanlar yaratırsan nasıl olur da kendinde Tanrıyı görebilirsin? Yalanlar o kadar çoktur ki neredeyse varlığına giden yolu unutmuş durumdasın.</p>
<p class="calibre4">Friedrich Nietzsche insan yalansız yaşayamaz demiştir ve aşağı yukarı insanların yüzde doksan dokuzu için haklıdır da. Niçin insanlar yalansız yaşayamaz? Çünkü yalanlar tampon gibi işlev görür, şok emerler. Yalanlar makine yağı gibi işler; insanlarla devamlı sürtüşmezsin. Gülümsersin ve diğeri de gülümser; yağlama budur. İçerde öfkeli hissediyor olabilirsin, belki de nefret dolusun ama karına devamlı "Seni seviyorum" deyip durursun. Nefreti ifade etmek belaya bulaşmaktır.</p>
<p class="calibre4">Ama unutma, nefretini ifade etmeyi öğrenemediğin sürece sevgini ifade etmeyi asla öğrenemeyeceksin. Kızgın olamayan bir insan sevemez de, çünkü kızgınlığını o kadar bastırmak zorundadır ki başka hiçbir şey ifade edebilecek gücü kalmaz. Çünkü varlığının içindeki her şey birbirine bağlıdır, ayrı değillerdir. Kızgınlıkla sevgi arasında su geçirmez bölmeler yoktur; onların hepsi bir aradadır, birbiriyle karışmış haldedir. O aynı enerjidir. Eğer öfkeyi bastırırsan, sevgiyi de bastırmak zorunda kalacaksın. Şayet sevgini ifade edersen şaşıracaksın; onunla birlikte öfke de yükselir. Ya hepsini birden bastırırsın ya da hepsi birden ifade edilmek zorunda kalacaktır. Bu içsel organik birliğin aritmetiğini anlamak durumundasın. Ya ifade edici ol ya da baskılayıcı. Seçim senin öfkeyi bastırıp sevgiyi ifade etmen değildir; o zaman sevgin sahte olacaktır çünkü hiçbir ateşi olmayacaktır, hiçbir sıcaklık niteliğine sahip olmayacaktır. Sadece biçimsel bir şey, yumuşak bir şey olacaktır ve her zaman için onun derinine inmekten korkacaksın.</p>
<p class="calibre4">İnsanlar sadece seviyormuş gibi yaparlar çünkü sevmeleri beklenir. Çocuklarını severler, karılarını ya da kocalarını, kardeşlerini, arkadaşlarını severler çünkü belli şeyleri yapmaları beklenir onlardan. Onlar da bu şeyleri görevleriymiş gibi yaparlar. İçlerinde bir kutlama yoktur. Eve gelirsin ve çocuğunun başına dokunursun çünkü bu beklenmektedir, çünkü sadece yapılması gereken şey budur ama onun içinde coşku yoktur; o soğuktur, o ölüdür. Ve çocuk seni asla affedemeyecek çünkü kafaya soğuk bir dokunuş çirkindir. Ve çocuk utanç duyar, sen utanç duyarsın.</p>
<p class="calibre4">Karınla sevişirsin ama hiçbir zaman sonuna kadar içinde olmazsın. O seni gerçekten çok uzaklara götürebilir, o seni nihai mutluluğa götürebilir, onun içinde eriyebilirsin. Ama eğer hiçbir zaman öfkene izin vermediysen ve öfkenin içinde erimediysen, aşkın seni eritmesine nasıl izin verirsin? Ve bu pek çok kere olmuştur —şaşıracaksın— bir âşık kadını öldürmüştür çünkü sevgisine izin vermiştir ve sonrasında da ansızın öfke gelmiştir. Pek çok kez bir âşığın kadını öldürdüğü, boğazını sıktığı gayet iyi bilinen bir gerçektir ve o bir katil değildi; sorumlusu toplumdur. Sadece o çok fazlasını göze aldı ve aşkın içine çok fazla daldı. Çok derine gittiğinde vahşileşirsin çünkü medeniyet yüzeydedir. Öfke çıkar, sonra da içinde saklı olan ne varsa ortaya çıkar ve ondan sonra da neredeyse delirirsin.</p>
<p class="calibre4">Bu delilikten kaçınmak için çok yüzeysel bir şekilde sevişirsin. O hiçbir zaman inanılmaz bir olay değildir. Evet, insanlar o tıpkı bir hapşırık gibidir derken haklılar: Gerginlikleri rahatlatır, üzerinde ağırlaşmakta olan belli enerjilerden seni kurtarır. Ama aşkın gerçek resmi bu değildir. Aşk kendini kaybedecek kadar zevkli olmalı; hapşırık gibi değil, sadece bir rahatlama değil, bir farkındalık, bir özgürleşme olmalı. Sevgiyi bir özgürleşme, bir sonsuz zevk, bir <span class="t3">samadhi</span> olarak bilmediğin sürece, sevgiyi bilmiyorsun demektir. Ama bu sadece sen sahte değilsen, her şeyde hakiki olduysan mümkündür; şayet öfkeye izin verdiysen, kahkahaya izin verdiysen, gözyaşına izin verdiysen, her şeye izin verdiysen; eğer hiçbir zaman önleyici bir güç olmadıysan, hiçbir şeyi tutmadıysan, hiçbir zaman kontrol etmediysen; kontrol etmeden bir hayat yaşadıysan. Ve unutma, kontrol etmeden derken şehvet düşkünü bir hayat demek istemiyorum. Kontrol etmeme muhteşem bir öğreti olabilir ama bu disiplin dışarıdan dayatılmaz. O edinilmiş bir tavır değildir. Disiplin senin kendi içsel deneyimlerinden gelir. O, varlığının tüm olasılıklarıyla yüzleşmenden gelir. O, tüm yönleri deneyimleyerek gelir, tüm boyutları keşfederek gelir. O, anlayıştan ortaya çıkar. Öfkenin içinde bulundun ve onda bir şeyi anladın; bu anlayış disiplini getirir. Bu kontrol değildir. Kontrol çirkindir, disiplin güzeldir.</p>
<p class="calibre4">Disiplin (<span class="t3">discipline</span>) sözcüğü temelde öğrenme kapasitesi anlamına gelir, oradan da mürit (<span class="t3">disciple</span>) sözcüğü gelir. Kontrol anlamına gelmez, öğrenme kapasitesinin olması anlamına gelir. Yaşam tecrübeleri aracılığıyla öğrenmeye devam eden, her şeyin içine korkmadan giren, riske eden, keşfeden ve maceraya giren, bilinmeyenin karanlık gecesinin içine dalmaya her zaman hazır olan, bilinene yapışmayan ve her zaman hata yapmaya hazır olan, her zaman bir hendeğe düşmeye razı olan ve başkaları tarafından gülünmeye her zaman hazır olan bir kişi disiplinli bir insandır. Yalnızca aptal olarak adlandırılma cesaretine sahip olan insanların yaşama ve sevme ve bilme ve olma kapasiteleri vardır.</p>
<p class="calibre4">Olgunluk daha çok ve daha çok, daha derin ve daha derin yaşam tecrübeleri aracılığıyla gelir, hayattan kaçınarak değil. Hayattan kaçınarak çocukça kalırsın.</p>
<p class="calibre4">Bir şey daha: Ben bir çocuk gibi ol derken çocukça ol demiyorum. Bir çocuk çocukça davranmak zorundadır; yoksa çocukluk denen bu muhteşem deneyimi ıskalar. Ama genç ya da yaşlı da olsan, çocukça davranmak basitçe senin büyümemiş olduğun anlamına gelir. Bir çocuk gibi olmak tamamıyla farklı bir olgudur. Ne anlama gelir? Bir, çocuk her zaman bütündür; ne yaparsa yapsın çocuk onun içinde kaybolur, o hiçbir zaman kısmi değildir. Sahilde deniz kabukları topluyorsa, o zaman diğer tüm şeyler bilincinden silinip gider, o zaman onun tek ilgilendiği sahildeki deniz kabuklarıdır. İçinde kaybolur, tamamen içinde yitip gider. Bu bütün olma niteliği bir çocuk gibi olmanın temellerinden birisidir. Bu yoğunluktur, bu konsantrasyondur, bu bütünlüktür.</p>
<p class="calibre4">Ve ikincisi: Çocuk masumdur. Bir bilmeme halinde iş görür. Hiçbir zaman bilgisiyle iş görmez çünkü hiç yoktur. Sen her zaman bilginle iş görürsün. Bilgi geçmiş demektir, bilgi bilinen ve söylenen demektir, bilgi senin topladığın şey demektir. Ve her yeni durum yenidir, ona hiçbir bilgi uygulanamaz. Mühendislik ya da teknolojiden bahsetmiyorum; orada geçmiş uygulanabilir çünkü bir makine bir makinedir. Ama bir insan ortamında davranıyorsan, canlı varlıklarla iletişim halindeysen, hiçbir durum bir başkasının tekrarı değildir. Her durum kendine özgüdür. Şayet onun içinde doğru bir biçimde hareket etmek istersen, bir cahillik haliyle hareket etmek zorunda kalacaksın, bir çocuk gibi. Bilgini oraya getirme, tüm bilgileri unut. Yeniye yeni olarak karşılık ver, yeniye eskiden karşılık verme. Eskiden karşılık verirsen kaçıracaksın: Seninle etrafında olan arasında bir köprü olmayacak. Hep geç kalacaksın, her zaman treni kaçıracaksın.</p>
<p class="calibre4">İnsanlar tekrar tekrar treni hayal edip durur ama her zaman onu kaçırırlar. Kişi rüyasında acele eder, koşar ve istasyona ulaşır ve ulaştığında tren gitmiştir. Bu rüyayı milyonlarca kişi tekrar tekrar görüyor, bu en ortak rüyalardan birisidir. Niçin bu rüya milyonlarca insana tekrar tekrar geliyor? Onlar hayatı kaçırıyorlar. Onlar her zaman geç kalıyorlar. Her zaman bir boşluk var. Deniyorlar ama köprü hiç yapılmıyor. Birlik olamıyorlar, hiçbir şeyin içine giremiyorlar, bir şey engelliyor. Nedir o? Engelleyen şey bilgidir.</p>
<p class="calibre4">Ben sana cahillik öğretiyorum. Ve ben bir çocuk gibi ol derken her zaman öğrenmeye devam et, hiçbir zaman bilgili olma demek istiyorum. Bilgi ölü bir şeydir, öğrenme canlı bir süreçtir. Ve öğrenen bunu hatırlamalıdır; bilgi noktasından hareket edemez.</p>
<p class="calibre4">Hiç izleyip gözlemlemedin mi? Küçük çocuklar çok hızlı öğrenir. Şayet çocuk birden fazla lisanın konuşulduğu bir ortamda bulunursa bütün dilleri öğrenir. Annenin konuştuğu, babanın konuştuğu, komşuların konuştuğu dili öğrenir; üç, dört, beş dili çok kolaylıkla, hiç sorunsuz öğrenebilir. Bir kez bir dili öğrendin mi, başka bir dili öğrenmek çok zorlaşır çünkü artık sen bilgili olma noktasından hareket etmeye başladın. İhtiyar köpeğe yeni numaralar öğretemezsin derler. Bu doğrudur. Ama bir köpeği ihtiyar yapan nedir? Fiziksel yaş değil çünkü bir Sokrates en sonuna kadar öğrenmeye devam eder, ölürken bile. Bir köpeği ihtiyar yapan nedir? Bilgi bir köpeği ihtiyarlatır.</p>
<p class="calibre4">Buda genç kalır. Krishna genç kalır. Buda'yı ya da Krishna'yı yaşlı olarak resmeden tek bir heykele bile sahip değiliz. Onlar hiç yaşlanmadığı için değil! Krishna seksen yaşına kadar yaşadı çok yaşlandı ama içinde bir şeyler her zaman genç, çocuksu kaldı. Bilmeme halinden hareket etmeye devam etti.</p>
<p class="calibre4">Öyleyse ilk olarak, bir çocuk gibi ol derken, bütün ol diyorum. Ve ikinci şey ise bir öğrenen olarak kal, bilmeme halinden hareket et. Masumiyet budur: Bilmeme halinden hareket etmek masumiyettir.</p>
<p class="calibre4">Ve üçüncü ve son şey: Bir çocuğun doğal bir güvenme niteliği vardır; aksi taktirde hayatta kalamaz. Bir çocuk doğduğunda annesine güvenir, süte güvenir, sütün onu besleyeceğine güvenir, herkesin iyi olduğuna güvenir. Onun güveni kesindir, hiçbir şey hakkında bir şüphe yoktur. Hiçbir şeyden korkmaz. Onun güveni o kadar çoktur ki anneyi korkutur çünkü çocuk gidip bir yılanla oynayabilir. Onun güveni o kadar çoktur ki gidip elini ateşe sokabilir. Onun güveni çok fazladır; korku bilmez, kuşku nedir bilmez. Üçüncü nitelik budur.</p>
<p class="calibre4">Güvenin ne olduğunu bilebilirsen, yeniden güvenmenin yollarını öğrenebilirsen, o zaman Tanrısallığın ne demek olduğunu bileceksin, sadece o zaman hakikatin ne olduğunu fark edebileceksin. Bunun anlaşılması gerekir.</p>
<p class="calibre4">Bilim şüpheye dayanır; bu yüzden eğitimin tümü şüphe eğitimine dönüştü. Bilim şüpheye yaslanır, şüphe olmadan gelişemez. Dindarlık güvene dayanır, güven olmadan gerçekleşemez. Bunlar taban tabana zıt yönlerdir.</p>
<p class="calibre4">Unutma, eğer bilimsel bir araştırmaya güveni sokarsan işin özünü kaçırmış olacaksın. Hiçbir şey elde edemeyeceksin, hiçbir şey keşfedemeyeceksin. Oradaki yöntemin kendisi şüphedir. Şüphe ve şüphe ve şüphe duymak zorundasın; şüphe edemeyeceğin, yani şüphe edilemeyecek bir şeye takılana kadar şüphe duymaya devam etmek zorundasın. Ancak o zaman, çaresizlik içindeyken onu kabullenmek durumundasın ama yine de yarın yeni bulgular ortaya çıkıp her şeyi bir kenara atmak gerekeceğine ilişkin bir şüphe tohumu ile birlikte. Yani sadece bir süre için... Bilim hiçbir zaman nihai hakikate ulaşmaz, sadece muğlak, yaklaşık bir hakikate varır. Sadece bir süreliğine hakikat olarak kabul edilir çünkü kim bilir; yarın araştırmalar yeni bulgular, yeni veriler ortaya çıkarabilir. O nedenle bilim sadece muğlak, keyfi hipotezlere varır. Newton'un keşfetmiş olduğu şey, Albert Einstein tarafından çöpe atılmıştır ve onun keşfettiği şey başka birisi tarafından çöpe atılacaktır. Bilimdeki yöntem şüphe duymaktır. Güvene gerek yok. Ancak bir şüphe etme olasılığı yoksa güvenmen gerekir ve bu bile muğlaktır, geçici bir süre içindir, bir çeşit çaresizliktendir. Ne yapabilirsin? Çünkü şüphede daha ileri gitmen mümkün değildir. Her yönden baktın ve tüm şüpheler dağıldı ve bir çeşit kesinlik ortaya çıktı.</p>
<p class="calibre4">Din taban tabana ters bir boyuttur. Aynı bilimde şüphenin yöntem olması gibi, dinde de yöntem güvendir. Güven ne demektir? Varoluştan ayrı değiliz, onun bir parçasıyız, burası bizim evimiz demektir. Bizim ona ait olduğumuz, onun bize ait olduğu, evsiz olmadığımız, Evrenin annelik yapan bir evren olduğudur. Tıpkı bir çocuğun ne zaman bir ihtiyacı olursa annenin bunu gidereceği; acıktığında gelip doyuracağı, üşüdüğünde annenin gelip onu kucaklayacağı ve sıcaklık, sevgi, ilgi vereceği gibi Evrenle beraber çocuk olabiliriz. Çocuk güvenir. Yapması gereken tek şey bir ihtiyacı olduğunda bağırmak ve ağlamaktır bu sayede annenin dikkati ona çekilmiş olur, hepsi bu kadar. Din bu Evren bizim annemiz ya da babamızdır der, bu nedenle de bu ifadeler kullanılır. İsa Tanrıya babadan çok daha iyi olan "Abba" dedi. <span class="t3">Baba</span> resmi bir sözcüktür, <span class="t3">abba</span> ise samimi. Eğer <span class="t3">abba</span>'yı doğru bir şekilde tercüme etmek durumunda olursan, <span class="t3">babi</span><span class="t3">ş</span><span class="t3">koya</span> babadan daha yakın olacaktı. Ama Tanrıyı <span class="t3">Babi</span><span class="t3">ş</span><span class="t3">ko</span> olarak adlandırmak biraz saçma gibi gelir; kilise buna izin vermez. Kilise bu doğru değil diyecektir. Ama İsa onu babişko anlamına gelen <span class="t3">Abba</span> diye adlandırdı.</p>
<p class="calibre4">Aslında bir dua gayri resmi olmak zorundadır. "Baba" çok mesafeli gibidir. Tanrıyı Baba olarak adlandırarak onu cennette, uzak mesafedeki bir yerlere uzaklaştırmış olduğumuz reddedilemez bir gerçektir. Babişko daha yakın gelir; ona dokunabilirsin, neredeyse somuttur, onunla konuşabilirsin. Cennetin yükseklerinde bir yerlerde oturan bir Tanrı-Baba'ya bağırmaya devam edip durursun ama yine de ona ulaşabileceğine güvenemezsin.</p>
<p class="calibre4">Din varoluşa çocukça bir yaklaşımdır: Dünya bir anne ya da baba olur. Doğaya karşı değilsin, doğayla savaşmıyorsun. Kavga yok, büyük bir işbirliği var. Kavga aptalca ve saçma görünür.</p>
<p class="calibre4">Şüphe dini deneyimde işe yaramaz, tıpkı bilimsel keşifte güvenin işe yaramadığı gibi. Bilim dışarının keşfi demektir ve din de içerinin keşfi demektir. Bilim nesnelerin dinidir ve din ise varlığın bilimidir. Tıpkı bir çiçeği kulaklarınla görememen gibi; ne kadar hassas kulakların olsa da, ne kadar müziğe yatkın bir kulağın olsa da bir çiçeği kulaklarınla göremezsin. Kulak sadece sesleri yakalar, onun sınırları vardır. Şayet renkleri, ışığı, şekilleri görmek istersen gözlerinle bakman gerekir. Gözler çok güzeldir ama sınırları vardır; gözlerle müziği duyamazsın. En muhteşem müzik bile gözlere nüfuz edemez. Gözler sağırdır, kulaklarla duymak zorunda kalacaksın.</p>
<p class="calibre4">Nesnelere açılan kapı şüphedir. Güven ise varlığa açılan kapıdır. Tanrısallık sadece güven aracılığıyla bilinir.</p>
<p class="calibre4">Ve yanlış olanı iki şekilde yapabileceğini unutma. Sözde dindar insanlar bilimle mücadele etmekteler, kilise bilimle mücadele halinde. Bu çok aptalca bir kavgaydı çünkü kilise bilimden güvene yaslanmasını istedi. Ve şimdi de bilim intikam alıyor; artık bilim de dinin şüpheye, belirsizliğe, mantığa dayanmasını istiyor. İnsanoğlu aynı hatayı tekrar tekrar yapmaya devam edip duracak kadar aptaldır. Orta Çağlardaki kilise aptaldı; şimdi kendisini bilim adamı zanneden insanlar aynı aptallığı yeniden yapıyorlar.</p>
<p class="calibre4">Anlayış sahibi bir insan şüphenin kendi dünyası olduğunu söyleyecektir. Şüpheyi bir yöntem olarak kullanabilirsin ama onun sınırları vardır. Ve aynı şekilde güvenin de kendi dünyası vardır ama onun da sınırları vardır. Nesneleri bilmek için güveni kullanmaya gerek yoktur ve içsel olana ilişkin olarak şüphe gerekmez; o zaman her şeyi allak bullak edersin. Bilimsel keşifler için güven kullanılmış olsaydı, bilim hiç doğmamış olabilirdi. Bu nedenle Doğuda bilim çok ilkel kaldı.</p>
<p class="calibre4">Hintli bilim adamlarıyla karşılaştım; Hindistan'daki bir bilim adamı, Batıdaki tüm eğitim olanaklarına sahip olmuş, ödüller kazanmış ya da hatta Nobel ödülü kazanmış bile olsa derinde bir yerde bilimdışı, batıl olarak kalır. Sürekli olarak bir takım yollardan —bilerek ya da bilmeyerek, farkında olarak ya da olmayarak— dışsal dünyaya güveni kabul ettirmeye çalışır. Ve çok, çok dindar Batılı bir kişi derinde bir yerde şüpheyle dolu olarak kalır. Batı şüphenin olasılıklarını keşfetmiştir ve Doğu da güvenin olasılıklarını keşfetmiştir.</p>
<p class="calibre4">Her ikisini de kullanmak zorundasın. Ve ben her ikisini de kullanabilen kişiye anlayış sahibi insan derim. Bilimsel bir laboratuarda çalışırken şüpheyi, belirsizliği, mantığı kullanır; ibadethanede dua ederken, meditasyon yaparken güveni kullanır. Ve o özgürdür; ne güven tarafından bağlanmıştır ne de şüphe tarafından bağlanmıştır.</p>
<p class="calibre4">Gözlerin ya da kulakların tarafından bağlanma, aksi halde fakir kalacaksın. Her ikisine de sahipsin! O halde ne zaman görmek istersen gözleri kullan ve dinlemek istediğinde gözlerini kapa. İnsanların müzik dinlerken gözlerini kapaması rastlantı değildir. Nasıl müzik dinleneceğini biliyorsan gözlerini kapayacaksın çünkü gözlere artık ihtiyaç yok.</p>
<p class="calibre4">Aynı şekilde şüphe ve güven için de böyledir. Güven çocuğun niteliğidir. Bu üç nitelik —bütün olma niteliği, bilgi yerine cahil kalma niteliği ve güvenme niteliği— anlam budur.</p>
<p class="calibre4">Çocukça davranmak bir çeşit aşırı duygusallık halidir. Senin buna ihtiyacın yok. Her çocuğun çocukça davranmasına izin verilmek zorundadır, her yetişkinin yetişkinliğine izin verilmesi gerektiği gibi ama bir yetişkin aynı zamanda bir çocuk olma niteliğine de sahip olabilir. Çocukça davranmaya gerek yoktur, bu aşırı duygusallığa gerek yoktur ama olgunluk, bir çocuk gibi olmanın nitelikleriyle mükemmelen başa çıkabilir. Aralarında bir uzlaşmazlık yoktur. Aslında yalnızca bir çocuk gibiysen olgunlaşabilirsin.</p>
<p class="calibre4">Ancak, şayet senin çocukça davranma ihtiyacın doyurulmamışsa, ona izin vermelisin. Bırak gelsin ve bırak tatmin olsun; ne kadar çabuk olursa o kadar iyidir, yoksa senin sonun gelene kadar sana yapışmaya devam edecektir. Onun kendini ifadesine izin ver ve gidecek.</p>
<p class="calibre4">Bir kez ona izin verildi mi, bir miktar zaman alacak ve gidecek ve seni son derece doyuma ulaşmış olarak terk edecek. Onu ertelemektense tam şimdi onun içine girmek daha iyidir —çünkü ne kadar çok ertelersen o kadar zorlaşır— ve sonrasında çocuk gibi bir niteliğin ortaya çıktığını göreceksin. Çocukça davranışlar kaybolacak. Geçici olarak orada olacak, sonra gidecek ve çocuğun taze ve genç olacak. Ve bu çocuğa erişildikten sonra büyümeye başlayacaksın. O zaman olgunlaşabilirsin. Kendi etrafında taşımakta olduğun tüm bu yalanlarla olgunlaşamazsın. Hakiki olduğun zaman, gerçek olduğun zaman ancak olgunlaşabilirsin.</p>
<p class="p1"><span class="t1"> </span></p>
<p class="p1"><span class="t1"> </span></p>
<p class="p1">﻿ </p>
<p class="calibre4"> </p>
<h2 class="calibre5"><a id="ncx808" class="calibre2"></a><a id="a175" class="calibre2"></a><a id="a176" class="calibre2"></a>SEKSTEN DUYARLILIGA</h2>
<p class="calibre4">Seksin içinden geçerek onu bırakmak gerçekten mümkün mü? Görünen o ki benim zihnim ve bedenim onu istemekten hiç vazgeçmeyecekler.</p>
<p class="calibre4">Ama ondan kurtulmak için neden bu kadar acelecisin? Eğer onu bırakmak için bu kadar acele edersen asla onu bırakmayı başaramayacaksın. Acelenin kendisi, bırakma arzusunun kendisi, senin onu tamamıyla anlamana izin vermeyecek. Şimdiden yanlış olduğuna karar vermiş olduğun, kurtulmak gereken bir şeyi nasıl anlayabilirsin ki? Şimdiden yargıladın, dinlemedin! Cinselliğine bir şans tanı.</p>
<p class="calibre4">Nasreddin Hoca'nın bir kadı olduğunu duydum. İlk davası mahkemeye geldi ve bir tarafı dinledi. Sonra da, "Tamam, şimdi kararımı dinleyin" dedi. Mahkeme kâtibi şaşırdı çünkü karşı tarafı henüz dinlememişti.</p>
<p class="calibre4">Nasrettin Hoca'ya doğru eğilip, "Efendim ne yapıyorsunuz? Diğer tarafı dinlemediniz!" dedi.</p>
<p class="calibre4">Nasreddin de dedi ki: "Ne demek istiyorsun, diğer taraf mı? Kafamı mı karıştırmak istiyorsun sen? Şimdi her şey net! Ve diğer tarafı dinlersem kafam karışacak. O zaman karar vermek çok zor olacak."</p>
<p class="calibre4">Ancak, o bir karar olacak mı? Diğer tarafı dinlemedin bile. Çağlar boyudur sözde azizlerini dinledin; onların sesi gürdür. Onların tüm seks enerjisi sekse karşı yaptıkları konuşmalar haline gelmiştir; onları hep duydun. Hiçbir zaman kendi cinselliğinin söylediklerine şans tanımadın. Hayır, bu doğru olmayacak, önyargılısın. Neden? Kim bilir? Belki de bırakılması gereken şey değildir. O zaman... ? Kim bilir? Belki de devamlı olarak taşınması gereken şeydir. Açık ol. Açık olman dışında bir şey söylemiyorum. Derin bir şekilde meditasyon yap. Sevişirken, bırak meditasyon hali aşk eyleminin içine nüfuz etsin. İzle! Ve birlikte yetiştirildiğin önyargıların hepsini unut gitsin; sekse karşı olan tüm bu koşullanmalar seni daha çok sekse düşkün yapıyor ve o zaman da cinselliğin senin için bir sorun olduğunu düşünüyorsun. Seks enerjisinin kendisi sorun değildir. Sapkınlığı yaratan seks karşıtı zihindir.</p>
<p class="calibre4">Tüm dinler sapkınlık kaynakları olmuşlardır. Tüm dinler derken Buda demek istemiyorum, Mahavir demek istemiyorum, Krishna demek istemiyorum, İsa ya da Muhammed demek istemiyorum; takipçiler demek istiyorum. Kaynak onlar olmuştur; çok büyük bir kaynak. Ve gerçekte ne oldu? Buda'yı izlediler ve seksin kaybolmuş olduğunu gördüler, o yüzden seksin kaybolmak zorunda olduğu hükmüne vardılar. Sadece seks ortadan kalktığında bir Buda haline gelebilirsin; bunu hüküm haline getirdiler, bir kural yaptılar. Ve, bu her şeyi yanlış sıraya koymaktır. Buda manevi kaynağına ulaşmış olduğu için seks kaybolur, tersi değil. Seksi bıraktığı için bir Buda olmamıştır; Buda olmuştur o yüzden de seks ortadan kalkmıştır. Ama insanlar dışarıdan Buda'ya bakmış ve seksin kaybolduğunu görmüştür; o halde seksi bırak ve bir Buda haline gel. Buda parayla ilgilenmemiştir, o halde onlar da, "Bir Buda haline gelmek istersen parayla ilgilenme" diye düşünmüşlerdir.</p>
<p class="calibre4">Ama bunların hepsi yanlış yaklaşımlardır! Bu sebebi aramaktansa, sonucun sebep olduğunu düşünmek, yanlış anlamaktır. Sebep Budalığın içindedir. O kendi manevi varlığına uyanmıştır. Bir kişi kendi manevi varlığına uyandığında öylesine mutlulukla dolar ki, seksi umursamaz bile. Başka birisinden gelen birkaç zevk anı için kim dilenir? Kim dilenip durur? Bir imparator olduğunda ve hazineye, içindeki sonsuz hazineye sahip olduğunda, sana birkaç zevk anı vermesi için bir kadından istemeyeceksin, bir erkekten istemeyeceksin. Ve sen onun dilendiğini ve senin de dilendiğini biliyorsun; ikisi de dilenci taslarıyla birbirinin önünde durmuş iki dilenci: "Bana birkaç tane zevk anı ver, ben de sana birkaç tane zevk anı vereceğim." Ve ikisi de dilenci! Dilenciler nasıl verebilir?</p>
<p class="calibre4">Ama ben bunda yanlış bir şey olduğunu söylemiyorum. Budalık senin başına gelmediği sürece hepsi devam edecek; yanlış bir şey yok. Şu an için yargılama; yargılamak yanlıştır. Sadece biraz daha gözlemci, daha çok kabul eder, enerjilerinle daha çok rahat hale gel. Yoksa Hıristiyan azizlerinin yüzyıllardır uğraştığı sorunlarla başın derde girecek.</p>
<p class="calibre4">Çok ünlü bir Hıristiyan azizi olan Jerome hakkında bir şeyler duymuştum. Bedenine o kadar karşıydı ki her gün kendi bedenini kırbaçlardı. Bedeninden kanlar akardı ve binlerce kişi bu büyük ciddiyeti görmeye gelirdi. Şimdi her ikisi de hastadır: Jerome bir mazoşisttir ve bu muhteşem olayı görmeye gelen insanlar da sadisttir. İnsanlara işkence yapmak istiyorlar, işkence yapmak için büyük bir arzu duyuyorlar; yapamazlar ve bu adam onu kendi kendine yapıyor. Onlar bunu izlemekten çok mutlular. Her ikisi de patolojiktir.</p>
<p class="calibre4">Jerome bedeni "aşağılık beden" olarak, "bok çuvalı" olarak lanetlemiştir. Kendi mağarasında güzel kızların görüntüleri tarafından eziyet edilmiştir. Evliliğe izin vermiştir ama çok gönülsüz bir şekilde çünkü bu bakire üretmenin tek yoludur. Sebep bakireler üretmektir, dünyadaki en mükemmel varlıklar. O halde seks gerekli olan bir şeytandır, bu yüzden evlenmeye izin vermiştir; aksi taktirde bir günahtır.</p>
<p class="calibre4">Diğer bir adam İskenderiyeli Clement, "Her kadın bir kadın olduğu düşüncesiyle utançtan boğulmalıdır çünkü o cehenneme açılan kapıdır" diye yazdı.</p>
<p class="calibre4">Bu insanlar beni hep şaşırtmıştır. Şayet cehenneme açılan bir kapıysa, o zaman hiçbir kadın cehenneme giremez; hiçbir kapı kendisine giremez. Erkek bir kadının içinden cehenneme girebilir, tamam; peki ya kadın? Doğal olarak, onların hepsi cennette olmalı! Ya erkeklere ne demeli? Şayet kadınlar cehenneme açılan kapıysa, o zaman erkeklerden ne haber? Çünkü bu metinler erkekler tarafından yazılmıştır ve bu azizler erkekti.</p>
<p class="calibre4">Aslında kadınlar hiçbir zaman bu kadar evhamlı olmamıştır; o yüzden birçok kadın aziz olduğunu duymuyorsun. Onlar daha normal olmuşlardır, onların ayakları daha çok yere basar. Erkeklerin tescillenmiş olduğu kadar aptal değillerdir.</p>
<p class="calibre4">Onlar varlıklarında daha zarif ve köşesizler, dünyada daha çok köklenmişler; daha merkezdedirler. O nedenle İskenderiyeli Clement gibi pek çok kadın duymuyorsun; onun paralelinde bir kadın bulamazsın. Hiçbir kadın bir erkeğin cehenneme açılan kapı olduğunu söylememiştir.</p>
<p class="calibre4">Ve kadınların hiçbir zaman mistik olmadığı doğru değildir. Hayır, Meera vardı, Rabiya vardı ve Kaşmir'deki Lalla vardı ama onlar hiçbir zaman buna benzer bir şey söylemediler. Aksine, Meera sevginin Tanrıya açılan kapı olduğunu söylemiştir.</p>
<p class="calibre4">Ve diğer bir aziz Origen kendisini hadım etmiştir; katiller, intihar eğilimli insanlar! Tüm bu bastırmalar Hıristiyan dünyasında çok büyük bir patoloji yaratmıştır. Bir rahibe, Magdeburg'lu Mathilde Tanrının elleriyle göğüslerini okşadığını hissetti. Şimdi niçin Tanrının başını derde sokasın? Ama erkeklerden uzak durursan, o zaman fanteziler yaratmaya başlayacaksın. O zaman fantezilerine çok fazla şey koymak zorunda kalacaksın. Bir diğer rahibe Christine Ebner İsa'dan hamile kaldığına inandı. Bakire Meryem'le cinsel ilişkiye girdiğini rüyalarında gören keşişler vardı. Ve bu büyük baskı yüzünden, manastırlar ve rahibe manastırları sözde şeytani ruhların ziyaret mekânları olmuşlardır. Bu şeytanlar, ya aziz olması muhtemel rahiplerin yatağına atlayan <span class="t3">succubi</span>, güzel kız ya da rahibelerin meditasyonlarını veya rüyalarını bölerek engelleyen <span class="t3">incubi</span>, yakışıklı erkek şekline büründü. Hıristiyanlıkta öylesi bir patoloji ortaya çıktı ki, insanlar her türden şeyin hayalini görmeye başladı. Ve pek çok rahibe mahkemelerde şeytanın geceleyin gelip kendileriyle seviştiğini itiraf etti. Hatta şeytanın fizyolojisini, ne türden bir cinsel organı olduğunu; çatallı olduğunu ve bu sayede her iki delikten de girdiğini detaylarıyla anlatmışlardır.</p>
<p class="calibre4">Patolojik, hasta, nevrozlu olmuş insanlar! Ve bu rahibeler mahkemelerde bir kez şeytan seninle seviştiğinde bir daha hiçbir erkeğin seni asla tatmin edemeyeceğini itiraf etmişlerdir; öyle orgazmlar yaşatır ki, o en büyük âşıktır. Bu saçmalıklar yalnızca Hıristiyanlıkta gerçekleşmedi, dünyanın her tarafında gerçekleşti. Ama Hıristiyanlık bunun en yüce zirvesine ulaştı.</p>
<p class="calibre4">Lütfen, sekse karşı olma; yoksa seksin tuzağına daha çok ve daha çok düşeceksin. Ondan kurtulmak istersen asla kurtulamayacaksın. Evet seks ortadan kalktığında onun aşıldığı bir nokta vardır ama bu sekse karşısın demek değildir. O sadece varlığının içinde daha iyi kutsanmışlıklar bulduğun zaman kaybolur, asla öncesinde değil. Önce daha yüksek olan bulunmalıdır, o zaman daha düşük olan kendi kendine kaybolur. Bu senin hayatındaki temel kural olsun: Asla daha düşük olana karşı olma; daha yüksektekini ara. Asla daha düşük olana karşı olma, daha yükseğini ara ve yüksek olan içinde doğduğu anda ansızın düşük olana gösterdiğin ilginin kaybolmuş olduğunu göreceksin.</p>
<p class="calibre4">"Seksin içinden geçerek onu bırakmak mümkün mü, gerçekten mümkün mü?" diye soruyorsun.</p>
<p class="calibre4">Ben bunu demiyorum. Diyorum ki, şayet onun içinden geçersen onu anlayabileceksin. Anlamak özgürlüktür, anlamak özgürleştirir.</p>
<p class="calibre4">Ben sekse karşı değilim, o yüzden onu bırakmak için acele etme. Onu bırakmak istersen, nasıl anlayabilirsin ki? Ve eğer onu anlayamazsan hiçbir zaman kaybolmayacak! Ve kaybolduğunda seks varlığından kesilip atılmayacak, cinselliği olmayan bir varlık olmayacaksın. Aslında seks kaybolduğunda hiç olmadığın kadar çok duyarlı hale geleceksin çünkü tüm enerji varlığın tarafından emilir.</p>
<p class="calibre4">Bir Buda senden daha çok duyarlıdır. Kokladığında, senin kokladığından daha yoğun bir şekilde koklar. Dokunduğunda, senin dokunduğundan daha bütün olarak dokunur. Çiçeklere baktığında, çiçekleri senin görebileceğinden daha güzel olarak görür çünkü cinsel enerji onun tüm duyularına yayılmıştır. Artık o sadece cinsel organlar etrafında bölgesel olarak toplanmamıştır, tüm bedene yayılmıştır. O nedenle, Buda çok güzeldir. Zarafet —bu dünyadan olmayan bu zarafet— nereden geliyor? O sekstir; dönüştürülmüş, güzelleşmiş. O bir lotus çiçeğine dönüşmüş olan senin lanetlediğin ve kötülediğin çamurun ta kendisidir.</p>
<p class="calibre4">O nedenle asla sekse karşı olma; o senin lotus çiçeğin olacak. Ve seks gerçekten dönüştürüldüğünde, o zaman, seksin Tanrıdan sana verilmiş olan ne muhteşem bir ödül olduğunu anlayacaksın. O senin tüm hayatındır, o senin tüm enerjindir. Düşük düzlemlerde, yüksek düzlemlerde; o sahip olduğun yegâne enerjidir. O nedenle uzlaşmaz çatışmalar taşıma, yoksa baskılayıcı olursun. Baskılayan bir insan anlayamaz. Ve anlayamayan bir insan asla dönüşemez, asla iyi yönde değişmez.</p>
<p class="p1"><span class="t1"> </span></p>
<p class="p1"><span class="t1"> </span></p>
<p class="p1">﻿ </p>
<p class="calibre4"> </p>
<h2 class="calibre5"><a id="ncx837" class="calibre2"></a><a id="a179" class="calibre2"></a><a id="a180" class="calibre2"></a>HiÇ BiTMEYEN BiR YOLCULUK</h2>
<p class="calibre4">Senin bilincin tüm evrenden çok daha büyüktür. Sonsuz derecede sınırsızdır. "Yeter" diyebileceğin bir noktaya gelemezsin. Her zaman daha çok ve daha çoğu vardır. Her zaman büyümeye devam edebilme olanağı mevcuttur. Ve büyümek, olgunlaşmak öylesine güzel bir deneyimdir ki, onu durdurmayı kim ister?</p>
<p class="calibre4">Biz her yoldan durduruluyoruz. Albert Einstein gibi muhteşem bir bilim adamı bile zekâsının yüzde on beşini kullanmıştır. Sıradan insanlara ne demeli? Onlar hiçbir zaman yüzde beşinden fazlasını kullanmazlar.</p>
<p class="calibre4">Bir düşün, Einstein zekâsının yüzde yüzünü kullanma kapasitesine sahip olsaydı, dünyaya hayal bile edilemeyecek zenginlikler sunardı.</p>
<p class="calibre4">Ve şayet herkes bilincinin yüzde yüzünü kullanıyor olsa, o zaman kim cennete gidip de şu, tek niteliği temelinde psikolojik bir hastalık olan kendine eziyet etme konusunda usta azizlerle, aptallarla, mazoşistlerle yaşamak isterdi ki?</p>
<p class="calibre4">Eğer herkes zekâsının yüzde yüzünü kullanırsa cenneti burada yaratabiliriz. Başka bir yere gitmeye gerek yok. İnsanlara istediği kadar uzun bir hayat, istediği kadar sağlıklı bir hayat verebiliriz. O kadar çok refah yaratabiliriz ki tıpkı hava gibi olur; kimsenin onu biriktirmesine gerek olmaz.</p>
<p class="calibre4">Zekânı kullanmak tam olarak olgunluğun başlangıcı demektir.</p>
<p class="calibre4">Farkındalık sadece bir yöntemdir. İlk olarak ne kadar zekâ kullandığının ya da hiç kullanıp kullanmadığının farkına var. İnanç ve iman zekâ değildir. Onlar senin zekâna karşı bir karar alıyor. Farkındalık ne kadar zekâ kullandığını izleyebileceğin bir yöntemdir. Ve yalnızca bu izlemenin içinde kalarak göreceksin ki fazla bir şey kullanmıyorsun. Farkındalığın seni uyanık tutacak pek çok yolu vardır. Onu kullanabilirsin.</p>
<p class="calibre4">Farkındalık seni yüzde yüz zekâna götürecektir, seni neredeyse ilahi yapacaktır. Ve farkındalık orada durmaz. Farkındalık senin zekânı tamamen kullanmana yardımcı olur.</p>
<p class="calibre4">Zekâ senin dışarı doğru giden, seni dünyaya, nesnelere bağlayan yolundur. Zekâ sana daha çok bilim, daha çok teknoloji verecektir. Aslında, eğer zekâmızı kullanabilirsek, insanın artık çalışmasına gerek yoktur. Makineler neredeyse her şeyi yapabilir. Ve İsa gibi haçı omuzlarında taşıyıp durmana gerek yok. Bu aptalca.</p>
<p class="calibre4">Makineler her şeyi yapabilir ve sen ilk kez kölelikten özgürleştin; aksi taktirde özgür hissetmen sadece laftadır. Ama ekmeğini kazanmak zorundasın, bir barınak yapmak için, ilaç için, diğer şeyler için biraz para kazanman lazım.</p>
<p class="calibre4">Yani sanki bağımsızmışsın gibi görünür ama öyle değilsin. Eski kölelik artık mevcut değil; şimdi zincirlenmiş değilsin ama görünmez zincirler mevcut; çocukların, yaşlı ebeveynlerin, hasta karın, işin.</p>
<p class="calibre4">İnsan henüz özgür değil. Sekiz saat çalışıyor ve hâlâ eve dosyalar taşıyor. Evde geç saatlere kadar çalışıyor, Pazar günleri çalışıyor. Yine de masasındaki dosyalar büyümeye devam ediyor ve bunun bir sonu da yok gibi. Herhangi bir ofise gir ve bu insanları göreceksin, bu insanların masasını göreceksin. Onları özgür olarak adlandırabilir misin?</p>
<p class="calibre4">Tek bir olasılık var; her şeyi yapabilecek bir süper teknoloji ve insanlar yaratıcı olmak için tamamıyla özgür olacaklar. Gitarını çalabilir, şarkını söyleyebilirsin. Resim yapabilir, heykel yapabilirsin. Bu dünyayı güzelleştirecek bin bir tane şey yapabilirsin. Güzel bahçeler, göletler yapabilirsin.</p>
<p class="calibre4">Bu dünyayı güzel kılmak için yapılacak çok şey var. Eğer bir Tanrı varsa, Adem ile Havva'yı cennetten kovmanın yanlış olduğunu; bu insanların çok daha iyisini yaptığını düşünerek, o bile kıskanmaya başlayabilir. Eğer bir Tanrı varsa, bir gün kapını çalıp, "İçeri girebilir miyim?" diye sorması sürpriz olmayacak.</p>
<p class="calibre4">Farkındalık zekânı serbest bırakacak, seni olgunlaştıracak. Ve o zaman olgunluk gelişmeye devam eder.</p>
<p class="calibre4">Normalde sen sadece ihtiyarlarsın, büyümezsin. İhtiyarlamak bir şeydir, büyümek ise bambaşka bir şeydir. Tüm hayvanlar yaşlanır: İnsan dışındaki hiçbir hayvan büyümez. İhtiyarlamak basitçe ölümüne yaklaştığın anlamına gelir; pek de önemli bir kazanım değil. Büyümek ise ölümsüz olanı, bir sonu ya da başlangıcı olmayan ebedi olanı fark etmek üzere olduğun anlamına gelir. Tüm korku yok olur. Tüm paranoya kaybolur. Ölümlü değilsin.</p>
<p class="calibre4">İhtiyarlarken ölümlüsün. Büyürken ölümsüz hale gelirsin. Pek çok ev değiştireceğini bilirsin. Pek çok biçim değiştireceğini bilirsin ama her biçim geçmiştekinden daha iyi olacaktır çünkü büyüyorsun, olgunlaşıyorsun. Daha iyi biçimleri, daha iyi bedenleri hak ediyorsun. Ve sonunda, hiçbir bedene ihtiyaç duymayacağın bir an gelir. Tüm varoluşa dağılmış saf bir bilinç olarak kalabilirsin. Bu bir kayıp değil, kazançtır.</p>
<p class="calibre4">Lotus yaprağından okyanusun içine kayan bir çiy tanesi... Zavallı damlanın kaybolduğunu, kimliğini kaybettiğini düşünebilirsin. Fakat, bir de başka bir açıdan bak: Damla okyanus haline geldi. O bir şey kaybetmedi, engin hale geldi. Okyanus gibi oldu.</p>
<p class="calibre4">Farkındalık ilk olarak senin zekânı, sonra varlığını uyandıracak, ondan sonra olgunlaşmana yardım edecek, ölümsüzlük farkındalığını verecek ve nihayetinde de seni bütünle bir yapacak olan yöntemdir.</p>
<p class="calibre4">OLGUNLAŞMAK SÜREKLİ DEVAM EDEN BİR SÜREÇTİR. Bir nokta yoktur, bir noktalı virgül bile hiçbir yerde yoktur... devam eder ve devam eder. Evren sonsuzdur; senin olgunlaşma olasılığın da.</p>
<p class="calibre4">Çok büyük hale gelebilirsin... Bedeninle sınırlı değilsin.</p>
<p class="calibre4">Tüm evrene yayılabilirsin ve tüm yıldızlar senin içinde olabilir. Ve "Evren burada sona eriyor" yazan bir tabelanın bulunduğu bir yer yok. Bu mümkün değildir. O hiç başlamaz; o hiç bitmez.</p>
<p class="calibre4">Ve sen onun parçasısın. Sen hep buradaydın ve hep burada olacaksın. Sadece biçimler değişir ve biçimlerin bir önemi yoktur. Önemli olan içindekidir. O yüzden bunu hatırla, özellikle de kabın içindekinden önemli olduğu Amerika'da. İçindeki kimin umurunda? Kabı güzel olmalı.</p>
<p class="calibre4">Unutma, sen kap değilsin. Sen içeriksin. Biçimler değişir, varlığın aynı kalır. Ve o büyümeye, olgunlaşmaya devam eder, daha da zenginleşmeye devam eder.</p>
<p class="calibre4">Ve sen, "Olgunlaşmakla farkındalık arasındaki ilişki nedir?" diye soruyorsun.</p>
<p class="calibre4">Farkındalık yöntemdir; olgunlaşmaksa sonuç. Daha çok farkında ol ve daha çok olgunluğun olacak; o yüzden ben sana farkındalığı öğretiyorum ve olgunluktan bahsetmiyorum. Şayet farkında isen o gerçekleşecektir.</p>
<p class="calibre4">Farkındalığın üç aşaması vardır.</p>
<p class="calibre4">Birincisi, bedeninin farkına var; yürümenin, odun kesmenin yahut kuyudan su taşımanın. Gözlemci ol, tetikte ol, farkında ol, bilinçli ol. Her şeyi yaşayan bir ölü, bir uyurgezer, uykusunda yürüyen biri gibi yapma.</p>
<p class="calibre4">Bedeninin ve hareketlerinin farkına vardıktan sonra, daha da derine ilerle; zihnine ve onun etkinliklerine: düşüncelere, hayallere, yansıtmalara. Zihninin derinlemesine farkına vardığında şaşıracaksın.</p>
<p class="calibre4">Bedensel süreçlerinin farkına vardığında, orada da şaşıracaksın. Elimi mekanik olarak hareket ettirebilirim, elimi tam farkındalıkla hareket ettirebilirim. Tam farkındalıkla hareket ettirdiğimde, güzellik, zarafet vardır.</p>
<p class="calibre4">Farkında olmadan konuşabilirim. Hatipler, konuşmacılar vardır... hiç hitap bilmem; hiçbir zaman konuşma sanatını öğrenmedim çünkü bana aptalca geliyor. Söyleyecek bir şeyim var ve bu yeterlidir. Ama sizinle tam farkındalıkla konuşuyorum, her sözcük, her sessizlik... ben bir hatip, bir konuşmacı değilim.</p>
<p class="calibre4">Ama konuşmanın farkında olduğunda bir sanata dönüşür. Şiirin ve müziğin nüanslarını edinir. Farkındalıkla konuşursan bunun olması kaçınılmazdır. O zaman her mimiğin, her sözcüğün kendisine ait bir güzelliği vardır. Zarafet vardır.</p>
<p class="calibre4">Zihnin farkına vardığın zaman çok daha büyük bir sürprizin içindesindir. Daha çok farkına vardıkça, rayların üzerinde daha az düşünce hareket eder. Eğer yüzde yüz düşünce varsa, hiç farkındalık yoktur. Şayet yüzde bir farkındalık varsa, sadece yüzde doksan dokuz oranında düşünce vardır, kesin olarak orantılıdır. Yüzde doksan dokuz farkındalığın olduğunda, sadece yüzde bir düşünce olur çünkü o aynı enerjidir. Daha farkında oldukça, düşünceler için enerji kalmaz, onlar ölüp gider. Yüzde yüz farkında olduğunda, zihin kesin bir sessizliğe bürünür. İşte bu daha da derine inmek için doğru zamandır.</p>
<p class="calibre4">Üçüncü adım: duyguların, ruh hallerinin, hislerin farkına var. Diğer bir deyişle önce beden; onun hareketleri; ikinci olarak zihin; onun etkinlikleri; üçüncüsü, kalp ve onun işlevleri.</p>
<p class="calibre4">Kalbe ilerlediğinde ve farkındalığını oraya getirdiğinde, yine bir sürpriz! Tüm iyi şeyler büyür ve tüm kötü şeylerse kaybolmaya başlar. Sevgi büyür, nefret kaybolur. Merhamet büyür, kızgınlık kaybolur. Paylaşım büyür, hırs kaybolur.</p>
<p class="calibre4">Kalbinin farkındalığı tamamlandığında, son ve en büyük sürpriz: Hiçbir adım atmak zorunda değilsin. Bir kuantum sıçraması kendiliğinden gerçekleşir. Kalbinden kendini ansızın varlığının içinde, tam merkezde bulursun.</p>
<p class="calibre4">Orada sen sadece farkındalığının farkına varırsın, bilinçliliğin bilincinde olursun. Farkında olunacak ya da bilincinde olunacak başka hiçbir şey yok. Ve bu nihai saflıktır. Benim aydınlanma dediğim şey budur.</p>
<p class="calibre4">Ve bu senin doğuştan sahip olduğun hakkındır! Kaçırırsan sadece sen sorumlusun. Sorumluluğu kimseye atamazsın.</p>
<p class="calibre4">Ve o kadar doğal ve basit ki sadece başlaman gerek.</p>
<p class="calibre4">Sadece ilk adım zordur. Tüm yolculuk basittir. İlk adım neredeyse yolculuğun yarısıdır diye bir laf vardır.</p>
<p class="p">-&amp;-</p>
<p class="p1"><span class="t1"> </span></p>
<p class="p1"> </p>
<p class="p4"> </p>
</body>
</html>
