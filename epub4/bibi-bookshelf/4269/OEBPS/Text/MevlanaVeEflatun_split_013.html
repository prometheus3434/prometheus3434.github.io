<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_9">Mevlânâ Celâleddîn Mehmed’in Evlenişi</h2>

  <p class="normal">Sultanü’l-Ulema ile Belh’ten göçüp gelen, onun en gözde müritlerinden Semerkandlı Şerefeddin Lala’nın Gevher Hatun isminde çok güzel bir kızı vardı. Bu kız, eşsiz bir güzelliğe malik olduğu gibi, ahlâkı, huyu da diğer kızlara benzemiyordu. Cenâb-ı Hak, maddî ve mânevi güzellikleri Gevher Hatun’un varlığında cem etmişti. Bahaeddin Veled hazretleri, bu güzel kızı, küçük oğlu Mevlânâ Celâleddîn’e almayı düşünüyordu. Büyük oğlu Alâeddin Mehmed’i hesaba katmadan küçük oğlunu evlendirmek istemesinin sebebi ne idi? Elbet bunda bir hikmet vardı. Gevher Hatun yedi yaşına kadar Sultanü’l-Ulema’nın önünde diz çökmüş, onun talebesi olmuştu. Küçük oğlu ile bu güzel talebesinin huyları birbirine çok uyuyordu. Bu tasavvurunu, kızın babasına açtığı zaman Şerefeddin Lala, “Bu evlenme bize şeref getirir, mutluluk getirir.” diye sevindi. İki baba bu izdivaca karar verdiler. 1225 senesinin bahar mevsiminde gösterişsiz, çok sade bir düğünle, bu iki güzel varlık, evlendiler, dünya evine girdiler. Bu mutlu evlenme sonunda Cenâb-ı Hak, ona nurtopu gibi iki erkek çocuk ihsan etti. Sultanü’l-Ulema da Mevlânâ Celâleddîn de Allah’ın bu lütfuna ve ihsanına çok sevindiler. Mevlânâ, ilk oğluna babasının adını (Sultan Veled Çelebi), ikinci oğluna da ağabeysinin adını (Alaeddin Çelebi) koydu.</p>

  <p class="normal">Sultanü’l-Ulema, Karaman’da yedi sene kadar kaldı.</p>

  <p class="normal">O zaman Selçuklu hükümdarı Sultan Alaeddin Keykubad’ın, Sultanü’l-Ulema gibi büyük bir varlığın Karaman’da yerleşip kalmasına gönlü razı olmadı. İyi kalpli sultan, Emir Musa’nın da muvafakatini alarak Sultanü’l-Ulema’yı Konya’ya davet etti.</p>
</body>
</html>
