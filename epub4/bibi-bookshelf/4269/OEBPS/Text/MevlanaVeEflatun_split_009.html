<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_5">Mevlânâ’nın Nesebi</h2>

  <p class="normal">Hazret-i Mevlânâ’nın nesebi Hazret-i Ebu Bekr-i Sıddık’a kadar uzamaktadır. Babası Mehmed Bahaeddin Veled hazretlerinin, “bilginlerin sultanı” anlamına gelen Sultanü’l-Ulema lâkabını Peygamber Efendimiz’in rüyada kendisine verdiğini anlatan rivayetler vardır.</p>

  <p class="normal">Gerçekten de Bahaeddin Veled hazretleri, yalnız bilginlerin sultanı değil, insanlığın sultanı, faziletlerin sultanı, cesaretin sultanı, hulâsa, her şeyin sultanı idi. Kısaca örnek bir insan, kâmil bir insan idi. Üstün bilgisi yanında, tam Muhammedî bir ahlâka, fazilete mâlikti. Herkese iyilik eder, kötülükten kaçınırdı. Etrafında bulunanları uyarmak, onları imansızlıktan, sapıklıktan korumak için, onlarla sohbetler tertip eder, konuşmalar yapardı. Çok güzel konuşurdu. Onu dinleyenler, aşkla, îmanla kendilerinden geçerlerdi.</p>

  <p class="normal">O, korkak âlimlerden değildi. Hükümdarların bile yüzlerine karşı hatalarını söylerdi. Nasıl Şeyh Sa’dî hiç korkmadan Bağdat’ı yakıp yıkan Hülâgu’nun yüzüne karşı, “Sen, bir zalimsin!” diye bağırdı ise, Sultanü’l-Ulema da Harzemşah’ın yüzüne karşı yürüdüğü yolun şeriat yolu olmadığını, sapıklık olduğunu söylüyordu.</p>

  <p class="normal">O, korkarak düşüncelerini söylemeyen, sultanları metheden, maddî çıkarı için ikiyüzlü olan, yüze gülen bilginlerden değildi. Yunan felsefesinin etkisi altında kalan âlimleri de pâdişahları da uyarıyordu. Bu sebeple imanlı halk hep ona koşuyordu. Belh şehri ahalisi Bahaeddin Veled hazretlerine büyük itibar ve sevgi besliyordu. Halkın Sultanü’l-Ulema’ya karşı gösterdiği aşırı sevgi ve saygı, o devrin padişahı olan Harzemşah’ı korkuttu. Onun değerini anlayamayan, onun inancını taşımayan bilginlerin çoğu, onu kıskanıyorlardı. Fakat o, hiçbir şeyden çekinmiyordu. Fikirlerini açıkça söylemekten vazgeçmiyordu.</p>

  <p class="normal">Sultanü’l-Ulema’nın babası Ahmed Hatibî oğlu Hüseyin de o devrin en tanınmış âlimlerinden, faziletli erlerindendi. Mehmed Bahaeddin Veled hazretlerinin annesi, Harzemşahlar hanedanına mensuptu. Fakat hanedanın hangi sultanına mensup olduğu belli değildir.</p>
</body>
</html>
