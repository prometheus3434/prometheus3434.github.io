<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_21">Hazret-i Mevlânâ’nın Bu Fâni Âlemden Sonsuzluk Âlemine Göç Etmesi</h2>

  <p class="normal">Hazret-i Mevlânâ’nın altmış, yetmiş senelik feyzli, hayırlı, şerefli, mübarek ömürleri gelip geçmişti. Her fâniye takdir buyrulan sayılı nefesler tükenmek üzere idi. <span class="ideitalik">Mesnevî-i Şerîf</span> bitmişti ve Mevlânâ artık yorulmuştu. Çocukluğunda babası Sultanü’l-Ulema ile beraber endişelerle, maddî ve manevî sıkıntılar içinde geçen göç seneleri, ailesinden uzak gurbette, Şam’da, Halep’te harcanan tahsil yılları, annesini, babasını ve pek sevdiği şeyhi Seyyid Burhaneddin’i kaybedişi onu sarsmıştı. Üstelik gönül dostlarını, Şems’i ve Selâhaddin’i yitirmesi, en yakınından, oğlu Alâeddin Çelebi’den gördüğü hürmetsizlik, bazı kişilerin onu kınamaları, kulağına kadar gelen dedikodular, mütemadî çalışmalar, ibâdetler, riyâzetler Hazret-i Mevlânâ’yı yıpratmıştı. Son demlerini, daimî bir tefekkürle geçirmekte idi. Bu büyük veli kendi içine gömülüyor, dilediği ebedî sükûnu, iç huzurunu kendi gönlünde buluyordu.</p>

  <p class="normal">Artık öteleri düşünüyor, ötelerden sesler duyuyordu; <span class="ideitalik">Divan-ı Kebîr’</span>&nbsp;inin 1353 numaralı şu şiiri onun rûhî hâletini çok güzel ifâde etmektedir:</p>

  <p class="indentmetinitalik"><span class="ideitalik">“Bütün kâinatın ve varlıkların yaratıcısından, o cemâl ve celâl sahibinden, rûha, çok tatlı bir hitapla, “Haydi kulum, gel!” denilince rûh, nasıl olur da kanatlanıp uçmaz!</span></p>

  <p class="indentmetinitalik"><span class="ideitalik">Berrak denizden ayrılmış, kurak yere düşmüş bir balığın kulağına dalga sesleri gelirse balık nasıl olur da hemen sıçrayıp asıl yurdu olan denize atılmaz!</span></p>

  <p class="indentmetinitalik"><span class="ideitalik">Bu kadar lâtif, güzel, sevimli ve can bağışlayıcı olan eşsiz varlığı bulamayan, tanıyamayan ve sevemeyen kimse, cidden ne zavallı, ne kötü, ne sapık bir kimsedir!</span></p>

  <p class="indentmetinitalik"><span class="ideitalik">Ey rûh kuşu, günâhlardan temizlendin, nefsinin kafesinden kurtuldun, mânâ kanatların açıldı, haydi geldiğin yere, kendi öz vatanına doğru uç!”</span></p>
</body>
</html>
