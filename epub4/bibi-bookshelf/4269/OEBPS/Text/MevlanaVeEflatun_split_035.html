<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_30">Gönül Kâbesi</h2>

  <p class="normal"><span class="ideitalik">Eğer senin gönlün varsa, gönül kâbesini tavaf et. Topraktan yapılmış sandığın Kâbe’nin mânâsı gönüldür.</span></p>

  <p class="normal"><span class="ideitalik">Cenâb-ı Hak, görünen, bilinen suret Kâbe’sini tavaf etmeyi, kirliliklerden temizlenmiş, arınmış bir gönül kâbesi elde edesin diye sana farz kılmıştır.</span></p>

  <p class="normal"><span class="ideitalik">Şunu iyi bil ki, sen, Allah evi olan bu gönlü incitir, kırarsan, yaya olarak bin defa Kâbe’ye gitsen, Allah bu ziyaretini kabul etmez.</span></p>

  <p class="normal"><span class="ideitalik">Sen, varını yoğunu, malını mülkünü ver de bir gönül al. Al da o gönül, mezarda, o kapkara gecede, sana ışık versin, nûr versin.</span></p>

  <p class="normal"><span class="ideitalik">Allah’ın huzuruna altın dolu binlerce keseler götürsen Cenâb-ı Hak, ‘Bize bir şey getirmek istiyorsan, kazanılmış bir gönül getir.’ diye buyurur.</span></p>

  <p class="normal"><span class="ideitalik">‘Çünkü altın, gümüş, bizim için hiçbir şey değildir. Eğer bizi, bizim rızamızı istiyorsan, bizim isteğimiz gönülden ibarettir.’</span></p>

  <p class="normal"><span class="ideitalik">Senin değer vermediğin, bir saman çöpü saydığın yıkık gönül, arştan üstündür. Kürsî’den de Levh’ten de Kalem’den de...</span></p>

  <p class="normal"><span class="ideitalik">Harap gönül, Hakk’ın nazargâhıdır. Hakk’ın baktığı, sığındığı yerdir. Onu yaratan varlık, ne de büyüktür ne de kutludur!</span></p>

  <p class="normal"><span class="ideitalik">Kırılmış, iki yüz parça olmuş zavallı bir gönlü yapmak, tamir etmek Cenâb-ı Hakk’ın nazarında Hac’dan da Umre’den de değerlidir. Hakk’ın dermeleri, harap gönüldedir. Harabelerde pek çok defineler gömülüdür.</span></p>

  <p class="normal"><span class="ideitalik">Mutlu olmak, mânen yükselmek istiyorsan gönüller almaya, gururu, kibri bırakmaya bak.</span></p>

  <p class="normal"><span class="ideitalik">Kazandığın gönüllerin yardımı, seninle beraber olursa kalbinden hikmet kaynakları fışkırır, akar.</span></p>

  <p class="normal"><span class="ideitalik">Dilinden sel gibi âb-ı hayat akar. Nefesin Hazret-i İsa’nın nefesi gibi hastalara deva olur.</span></p>

  <p class="normal"><span class="ideitalik">İki dünya da bir gönül için yaratılmıştır. ‘Sen olmasaydın bu kâinatı yaratmazdım.’ hadisinin mânâsını düşün.</span></p>

  <p class="normal"><span class="ideitalik">Eğer böyle olmasaydı senin varlığın; mekânın, güneşin, ayın, yeryüzünün, şu gökyüzünün varlığı nerede olacaktı?</span></p>

  <p class="normal"><span class="ideitalik">Sus, fazla söyleme, vücudundaki her bir kılında iki yüz dil olsa da gönlü anlatmaya çalışsan yine de anlatamazsın, çünkü gönül, anlatılamaz, anlatışa sığmaz.” (Divan-ı Kebîr, VI/3104)</span></p>
</body>
</html>
