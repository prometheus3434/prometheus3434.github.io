<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_26">Hazret-i Mevlânâ’nın Mücahede ve Riyâzetleri</h2>

  <p class="normal">“Tam Muhammedî yolda olan ve her davranışında Hazret-i Muhammed (s.a.v.) Efendimiz’i örnek olarak alan Hazret-i Mevlânâ, ilâhî aşkının fazlalığı sebebiyle ibâdete, mücahedeye, riyazetlere çok düşkündü. Bu zayıf kul (Sipehsalar) tam kırk sene Hazret-i Mevlânâ’ya hizmette bulundum. Gençlik çağından vefat edinceye kadar, ibâdetlerini, riyâzetlerini eksiltmeden devam ettiriyordu. Yatakta başlarını yastığa koyup da yanları üzerine uzanarak rahat ettiğini görmedim. Allah sevgisinin heyecanının, o hazretin riyâzet görmüş vücudunu daima harekete getirdiği, ona güç kattığı bir gerçektir.”</p>

  <p class="normal">“İslâmî esaslara göre senede bir ay oruç tutulur. Takva ehli, Hak’tan çok korkanlar, onun emirlerine çok uyanlar da üç ayları tutarlar. Üç gün, bir hafta ve daha ziyâde oruç tutanlar da bulunur. Fakat bütün bu oruç tutanlar, iftar ederler, ancak Hazret-i Mevlânâ aç kalmayı son dereceye vardırmıştı. Senelerce doyasıya yemek yememiş, midesini tıka basa doldurmamış ve ‘Kırk yıl geceleri midemde yemek bulunmadı. Madem ki, geceyi rabbimin huzurunda geçirdim, bu saadete erdim, rabbimin yemeği rûhuma ulaştı beni mânen doyurdu.’ diye buyurmuştu.”</p>

  <p class="normal">Hazret-i Mevlânâ’nın en çok yediği yemek de on lokmayı geçmezdi. Açlık hususunda şöyle buyururlardı:</p>

  <p class="indentmetinitalik"><span class="ideitalik">“Senin gönül kuşun, Hızla yemeden ve hastalığından ötürü, bu varlık yumurtasını delip çıkmamıştır. Bu daracık yumurta hapishanesinde kalmıştır. Sen, nefis esaretinin yumurtasından çık ki kanatların açılsın, mânâ göklerinde uçabilesin.”</span></p>

  <p class="normal">Bu anlatılanlar, Mevlânâ’nın zahirî orucuna aittir. Allah’tan başka her şeyi terk etmekten ibaret olan batınî orucu, gönül orucunu en iyi tutan da şüphesiz o idi.</p>

  <p class="normal">Evinde yemek pişirmek külfetine girildiği gün, ev halkına kızardı. Yemek işleri ve külfet az olduğu gün de son derece memnun olur, onlara şöyle iltifatlarda bulunurdu: “Bugün bu ev halkının alnında fakirlik nûru parlamaktadır.”</p>

  <p class="normal">Mevlânâ bir şiirinde şöyle buyurur:</p>

  <p class="indentmetinitalik"><span class="ideitalik">“Şehvetine esir olmuş kişinin ölüsü pistir, murdardır. Aşk şehidi ise temizdir, haktır. Yoksulluk bambaşkadır. Bütün âşıkların gönülleri yoksulluğun, fakirliğin etrafında halka olup durdular. Yoksulluk sanki şeyhlerin şeyhi, gönüller de onun müridi oldu.”</span></p>

  <p class="normal">Hazret-i Mevlânâ <span class="ideitalik">Divan-ı Kebîrî</span>’inin başka bir yerinde de:</p>

  <p class="indentmetinitalik"><span class="ideitalik">“İki dünyada da gönlü isteklerden kurtaran, temizleyen, ne bu dünyada, ne de öteki dünyada zevk aramayan her insan, elest sesine “Ben sizin Rabbiniz değil miyim?” sesine karşı, “Beli: Evet.” demenin yokluk, yoksulluk olduğunu görmüş, anlamıştır.”</span></p>
</body>
</html>
