<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_12">Mevlânâ’nın Hayatındaki Değişiklik</h2>

  <p class="normal">Burhaneddin Tirmizî hazretlerinin vefatından sonra Mevlânâ, Konya’da medresede ders vermeye başladı. O, ilk bilgisini, feyzini Sultanü’l-Ulema olan babasından almıştı. Sonra Halep’te, Şam’da altı senesini harcamış, devrinin en tanınmış bilginlerinden yararlanmış, en meşhur sûfilerin sohbetlerinde bulunmuştu. Bilhassa babasının halifesi olan Burhaneddin Tirmizî hazretlerinin terbiyesi ile seyr ü sülûkunu tamamlamış, ilimde olduğu gibi sûfilik alanında da en yüksek dereceye ulaşmış, mürşit ve şeyh olmuş, şeyhi tarafından da halkı irşada memur edilmişti.</p>

  <p class="normal">Mevlânâ bir taraftan medresede derslerle uğraşıyor, hakikati arayanlarla sohbetler ediyor, bir taraftan da Hak âşıklarına mürşitlik ediyor, onları uyanyordu. Böylece Mevlânâ, din ilminde ve çeşitli ilim dallarında babası gibi “Bilginlerin Sultanı” olmuş, sûfilik alanında da “Ariflerin Sultanı” sayılmıştı.</p>

  <p class="normal">Halk, Mevlânâ’nın hayranı idi. Onun ibâdetlere bağlılığı, oruca, namaza, zikir ve tesbihe düşkünlüğü, fazileti, insanlığı, iyilikseverliği, büyük bir âlim olduğu hâlde gösterdiği tevâzu, dünya malına gönül vermeyişi, babası gibi tam Muhammedî yolda oluşu, kusursuz ve lekesiz hayatı sebebiyle o, sultanın, büyüklerin ve halkın nazarında gerçekten üstün bir insan, bir insân-ı kâmil olarak tanınıyordu.</p>

  <p class="normal">İşte bu sıralarda, Mevlânâ’nın hayatında büyük bir değişiklik yapan bir hadise oldu. Tebrizli Şemseddin Konya’ya geldi. Dersleri ile meşgul olan büyük bilgin, temkinli büyük sûfi ve mürşit Mevlânâ’yı bu gelen Tebrizli Şems adındaki garip zat, kendinden geçirdi, coşkun bir Hak âşığı hâline getirdi.</p>
</body>
</html>
