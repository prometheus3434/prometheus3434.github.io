<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_28">Mevlânâ’nın Eserleri</h2>

  <p class="normal">1. <span class="ideitalik">Mesnevî-i Şerif</span>: İslâmî bir nazım şekli olan mesnevîde her beyti teşkil eden iki mısra kendi arasında kafiyeli olduğu için şairler, iki mısrada birbirine uygun kafiyeli iki kelime bulmakta zorluk çekmezler. Bu yüzden hikâyeler hep mesnevî tarzında yazıla gelmiştir. Divan şairlerimizden Fuzuli, meşhur <span class="ideitalik">Leylâ ve Mecnun</span> hikâyesini mesnevî şeklinde yazdığı gibi Galip Dede’nin <span class="ideitalik">Hüsn ü Aşk’</span> ı da mesnevî tarzında yazılmıştır. Mevlânâ <span class="ideitalik">fa i lâ tün fâ i lâtün fa i lün</span> vezniyle yazdığı altı ciltlik ve 25.618 beyitten oluşan muazzam eserine ad koymadığı için, bazıları Hüsameddin Çelebi’nin himmetiyle ve onun mübarek eliyle yazıldığı için <span class="ideitalik">Hüsam-nâme</span> adı verilmiştir, demelerine rağmen, bu mübarek eser yazıldığı nazım şeklinin adı ile anılır. Kitaba saygı duyulduğu için “Şerefli Mesnevî”, “Mübarek Kitap” anlamına gelen <span class="ideitalik">Mesnevî-i Şerif,</span> İslâmî klâsik eserler arasında yer almış, bütün İslâm diyarlarında okunduğu gibi, çeşitli tercümeleri ile Batılılarca da tanınmıştır. İslâm tasavvufunun eşsiz bir şaheseridir. Türkçede birçok tercümeleri ve şerhleri vardır. En makbul şerhi tam olarak İsmail Ankaravî hazretleri (1041/1631) yapmış ve haklı olarak “Şarih” lâkabını almıştır.</p>

  <p class="normal"><span class="ideitalik">2. Divan-ı Kebîr</span>: Kırk bin beyti aşkın muazzam bir divan olduğu için <span class="ideitalik">Divan-ı Kebîr;</span> “Büyük Divan” adı ile anılan bu şiirleri Mevlânâ, Şems ile söylediği için <span class="ideitalik">Divan-ı Şems-i Tebrizî</span> adı ile de tanınmaktadır. Kırk bin beyti söyleyen Mevlânâ kendini yok farz ettiği için Celâl ve Mevlevî mahlaslarını kullanmamış, hep Şems ismini yâd etmiştir. Bu divan, Mevlânâ’nın ilâhî aşk, vecd ve heyecan dolu şiirlerini ihtiva eder. Divan bazen alfabe sırasıyla yazılmış, yahut basılmıştır; bazen, aruzun çeşitli bahirlerinden 20 bahir olarak her vezne göre alfabe sırasıyla tertiplenmiş böylece 20 ayrı divan hâlinde yazılmıştır. Bu bahirlerin sonunda bir de rubâiler divanı vardır. Bendeniz çeşitli yazma ve basma divanlardan ve şiir mecmualarından Mevlânâ namına yazılmış ve basılmış bulunan 2217 rubâi tesbit edebildim. Bu rubâilerin içinde Mevlânâ’ya ait olmayan tek tük rubâi bulunsa da Mevlânâ tarafından söylendiği için kâtipler onun namına yazmışlardır. Mevlânâ’nın sevdiği rubâileri ben atmadım. Kime ait olursa olsun aldım. Bunların miktarı belki yirmi rubâiyi geçmez. Bu rubâiler divanı <span class="ideitalik">Hazret-i Mevlânâ’</span>nın <span class="ideitalik">Rubâileri</span> adı altında iki cilt hâlinde, asılları ve tercümeleri ile beraber Kültür Bakanlığı yayınları arasında çıkmıştır.</p>

  <p class="normal"><span class="ideitalik">3. Mecâlis-i Seb’a</span>: Mevlânâ’nın Arapça söylediği yedi vaazının not edilmesinden meydana gelmiş dinî, tasavvufî bir eserdir. İçinde tek tük şiirler de vardır. <span class="ideitalik">Mecâlis-i Seb’a’</span>yı Kitapçı Hulusi Bey ve Abdülbaki Gölpınarlı Türkçeye çevirmiştir.</p>

  <p class="normal"><span class="ideitalik">4. Fîhi Mâfih</span>: Mevlânâ’nın sohbetlerinden derlenmiş, çok faydalı bir kitaptır. Çeşitli konuları ihtiva eden bu eserde, dünya, âhiret görüşü, kadın, şeyhlik-müritlik, mürşitlik, îman, aşk, ibâdet, ahlâk gibi mevzular bulunmaktadır. İçinde hikâyeler de var. Farsça olan eser dilimize Meliha Hanım ve Gölpınarlı merhum tarafından tercüme edilmiştir.</p>

  <p class="normal"><span class="ideitalik">5. Mektuplar</span>: Mevlânâ’nın bazı kişilere tavsiye yollu yazdığı mektuplardır. 147 mektuptan ibaret olan bu kitap da önemlidir. Mevlânâ’nın bazı fikirlerini, görüşlerini belirtmektedir. Tarihî önemi de vardır. O devir hayatını, yapılan uygunsuz, haksız hareketleri belgelemektedir.</p>
</body>
</html>
