<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_23">Hazret-i Mevlânâ’nın Hayatının Özelliği</h2>

  <p class="normal">Belh’te bu fâni dünyayı şereflendiren, mecâzî hayatını, sayılı nefeslerini tüketerek Konya’da öteki âleme göç eden büyük veli Mevlânâ’nın hayatı, diğer büyük insanların hayatından pek farklıdır.</p>

  <p class="normal">Mevlânâ’nın hayatı, gurbet içinde, gurbette geçmiştir. Öz yurdunun yani ezel âleminin garibi olan Mevlânâ, mecâzî yurdunun yani dünya hayatının da garibi olmuştur. Çocukluğunun güzel şehri Belh’i terk ederek diyar diyar dolaşan, sonunda Konya’da karar kılan Mevlânâ, gurbet içinde, gurbette geçen hayatını tamamladı. Sevdiği ve sevildiği Allah’ına kavuştu. Gerçekten de Mevlânâ’nın hayatı, diğer büyüklerin hayatına benzememektedir. Yanımda gerek Türkçe ve gerekse başka dillerde yazılmış Hazret-i Mevlânâ’nın hayatından bahseden birçok kitap var. Bu kitapların hiçbirisinde Mevlânâ’yı bulamadım. Bu kitaplarda Mevlânâ’nın babası Sultanü’l-Ulema, mürşidi ve şeyhi Seyyid Burhaneddin-i Tirmizî, Tebrizli Şemseddin, Kuyumcu Selahaddin, Çelebi Hüsameddin var. Fakat gönüller sultanı Mevlânâ yok. Bu görüş, indî bir görüş değildir.</p>

  <p class="normal">Sayın okuyucularım, kitaplığınızda bulunan herhangi büyük bir insanın, hangi alanda olursa olsun bu kubbede hoş bir sada bırakmış ünlü bir kişinin hayatından bahseden bir kitabı elinize alınız, karıştırınız. Göreceksiniz ki elinizdeki o kitapta, hayatını öğrenmek istediğiniz o kişinin, doğumundan ölümüne kadar, başından geçen maceralar, yaptığı işler, ortaya koyduğu eserler vardır. Halbuki Mevlânâ’dan bahseden eserlerde Mevlânâ yok. Mevlânâ nerede? Mevlânâ sevdiklerinde, sevdiklerinin hayatında, kendi hayatını gizlemiştir. Nasıl hiçbir şaire nasip olmayan vasıflarda fevkalâde lâtif, derin mânâlı şiirleri ihtiva eden <span class="ideitalik">Divan-ı Kebîr’</span>&nbsp;inde Celâleddîn-i Rûmî diye bir şair yoksa nasıl sadece bir nazım şekli olan Mesnevi tarzını kullanarak bir şekli şereflendirmiş <span class="ideitalik">Mesnevî-i Şerif’</span>&nbsp;ine bile, <span class="ideitalik">Celâlnâme</span> değil, <span class="ideitalik">Hüsamnâme</span> adını vermek suretiyle eserlerinde adını gizlemişse hayatını da sevdiklerine vermiş, kendini gizlemiştir.</p>
</body>
</html>
