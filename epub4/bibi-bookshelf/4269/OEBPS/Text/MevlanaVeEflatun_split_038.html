<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_33"><span class="idebold1">Hazreti Mevlânâ’da Peygamber Sevgisi</span></h2>

  <p class="normal">Bu konu insanın tuhafına gidebilir. Yalnız Mevlânâ değil bütün veliler ve bütün mü’minler elbette âlemlere rahmet olarak gönderilen Peygamber Efendimiz’i severler. Hatta sadece kendi Peygamberimiz’i değil bütün peygamberleri severler, onlara saygı gösterirler. Nitekim vaktiyle Viyana Muhasarası’nda Müslüman olan papaz Hazret-i İsa’ya küfrettiği için öldürüldü. Bizler <span class="ideitalik">Kur’ân-ı Kerîm’</span>de beyan buyrulduğu üzere bazılarını üstün görmekle beraber, vazifeleri bakımından bütün peygamberleri birbirlerinden farklı görmeyiz. Görmeyiz ama elbette kendi peygamberimizi daha çok severiz. Hatta yalnız biz değil, çeşitli milletlerin yetiştirdiği hakikati seven bilginler, medeniyet ve uygarlık tarihinde iz bırakan büyük insanları sayarken Hazret-i Muhammed’i ihmal etmezler. Senelerce evvel İstanbul Üniversitesi’nde “Kölelik ve Köleliğin Tarihi” konusu üzerinde konferans vermek için davet edilen Cambridge Üniversitesi profesörlerinden biri aynen şöyle söylemişti: “Bütün dünyada kölelik resmen kaldırılıncaya kadar (1815’te <span class="ideitalik">Viyana Bildirisi</span> ile) hiçbir filozof, hiçbir mütefekkir hatta hiçbir peygamber Hazret-i Muhammed kadar kölelerin de insan olduğunu, onların da hür insanlar gibi yaşama hakkı bulunduğunu söylememiştir. Aristo’nun, Eflâtun’un eserlerinde köleleri insan sayma fikri yoktur. Onların hür insanlara hizmet etmeleri için iri kemikli yaratıldıklarından bahsedilir.” Peygamber Efendimiz, “Kölelerinize de kendi yediklerinizden yediriniz. Onlar da insandır.” buyurmuştur. Köle azad etmek en büyük sevap sayılmıştır. Hazret-i Ömer’in deveye kölesiyle nöbetleşe binmesi... Bugün bütün dünyada insan hakları en başta gelen bir problem sayılmaktadır. 15 asır önce Peygamber Efendimiz bu mesele ile meşgul olmuştur.</p>

  <p class="normal">Bu yüzdendir ki, Müslüman olmadıkları hâlde hakkı, hakikati seven İngiliz mütefekkiri Carlyle, Alman şairi Goethe gibi büyük insanlar Hazret-i Muhammed’e gönül vermişlerdir. İnsan olarak Hazret-i Muhammed’e karşı duydukları hayranlığı eserlerinde belirtmişlerdir. Michael H. Hart’ın yazdığı ve <span class="ideitalik">Sabah</span> gazetesinin bir iki sene önce yayınladığı <span class="ideitalik">En Etkin 100</span> adlı kitapta insanlık tarihinin en etkili kişisi olarak en başta, 1 numarada Hazret-i İsa’ya yahut Karl Marx’a değil Hazret-i Muhammed’e yer verilmiştir.</p>

  <p class="normal">Başka milletlerin en büyük insan olarak hayran oldukları Hazret-i Muhammed’i bizler, O’nun getirdiği dine bağlı olduğumuz için daha çok severiz. Bu yüzdendir ki, asırlardan beri gelen İslâm şairlerinin Peygamber Efendimiz hakkında yazdıkları na’tlar ciltler doldurur. Peygamber sevgisine dair <span class="ideitalik">Buharî-i Şerif’</span>teki bir hadiste, <span class="ideitalik">“Her ümmet kendi peygamberini daha çok sever.”</span> diye buyrulmaktadır.</p>

  <p class="normal">Şu hâlde Hazret-i Mevlânâ’da peygamber sevgisi ne demek? Hazret-i Mevlânâ, yalnız büyük bir veli değil aynı zamanda eşsiz bir şairdir. Herhangi bir konu üzerinde şiir söylerken Hazret-i Peygamber’i hatırladığı zaman, söylediği beyitler arasında -benzetmede hata olmasın- “bir koyun sürüsü içindeki koçlar gibi” fark edilir. Peygamber sözü geçince Mevlânâ’nın söylediği beyitler çok heyecanlıdır, çok sıcaktır. Hazret-i Mevlânâ’nın dudaklarından dökülen o beyitler Hazret-i Muhammed’in nûru ile nûrlanır da göz kamaştırır, insanı mest eder. Mesela, <span class="ideitalik">Divan-ı Kebîr’&nbsp;</span>in I. cildinde 163 numaralı gazelinde Mevlânâ, ilâhî aşkı terennüm ederken bir fırsatını buluyor ve Peygamber Efendimiz’i hatırlıyor. Bu şiirin baş tarafından birkaç beytinin tercümesini arz edeyim:</p>

  <p class="indentmetinitalik"><span class="ideitalik">“Her an sağdan soldan ilâhî aşkın sesi geliyor. Bu sesin etkisi ile biz, göklere doğru yükseliyoruz. Kimde bizi seyretmek isteği ile kabiliyeti var?</span></p>

  <p class="indentmetinitalik"><span class="ideitalik">Zaten biz bu dünyaya gelmeden önce gökyüzünde idik, meleklerin dostu idik. Bizim esas yurdumuz orasıdır. Sonunda yine oraya gideriz. Aslında biz, gökten de yüceyiz, meleklerden de</span></p>

  <p class="indentmetinitalik"><span class="ideitalik">üstünüz. Bizim konak yerimiz O’nun yanı olunca neden biz, gökleri de melekleri de gerilerde bırakmayalım?</span></p>

  <p class="indentmetinitalik"><span class="ideitalik">Tertemiz inci, ilâhî cevher nerede? Kirli toprak dünyası nerede? Şerefinizi düşünmeden, bu alçak âleme geldiniz, kondunuz. Haydi eşyanızı toplayın, yükünüzü bağlayın! Bu yer bizim</span></p>

  <p class="indentmetinitalik"><span class="ideitalik">yerimiz değildir, buradan göçelim.</span></p>

  <p class="indentmetinitalik"><span class="ideitalik">Genç baht, bizim dostumuz, can bağışlamak işimiz, meşguliyetimiz. Bizim aşk kervanımızın başında da cihanın varlığı ile övündüğü Hazret-i Mustafa var.</span></p>

  <p class="indentmetinitalik"><span class="ideitalik">Mustafa Aleyhisselâm öyle büyük bir varlıktır ki, ay onun mübarek yüzünü görmeye dayanamadı, bölündü ve onun niyâzkâr bir kölesi iken bu talihe kavuştu.</span></p>

  <p class="indentmetinitalik"><span class="ideitalik">Bahar mevsiminde esen şu rüzgârın hoş kokusu, onun mübarek saçlarının bölümünden geliyor. Hayâlin bu parıltısı, bu şaşaası da kuşluk vaktindeki güneşin parıltısını andıran onunüceliğindendir.”</span></p>

  <p class="normal">Yirmi beyitten ibaret olan bu şiirinde Hazret-i Mevlânâ Peygamberimiz’i hatırlamış ve onun sevgisi ile yukarıda arz ettiğim beyitleri söylemiştir. Şiirleri söylerken Hazret-i Peygamber Efendimizi bazen Ahmed Aleyhisselâm, bazen Muhammed (s.a.v.), bazen de Mustafa ism-i şerifi ile yâd eder. <span class="ideitalik">Divan-ı Kebîr’</span>&nbsp;in çeşitli kafiyelerinde 137 gazelde Peygamber Efendimiz hakkında çok güzel beyitler söylemiştir. Bilindiği gibi her velinin kendine göre bir özelliği vardır. Mevlânâ hep sevgi, Hak sevgisi üzerinde durmuş, insanı da Hakk’ın tecellisine en çok mazhar olan üstün bir varlık olarak gördüğü için sevmiştir ve sevgisinin üstünlüğünden ötürü insanın hatalarına da müsamaha gözü ile bakmıştır. Peygamber Efendimiz’e gelince, “Habibullah” Allah’ın sevgilisi olan, kâmil insanların da kâmil insanı sayılan aziz Peygamberimiz’i Hazret-i Mevlânâ’nın nasıl sevdiğini bu yönden de görmek gerek. Mevlânâ’nın “Ben yaşadığım müddetçe, <span class="ideitalik">Kur’ân’</span>ın kuluyum, kölesiyim. Ben Hazret-i Muhammed’in ayağının bastığı yerin toprağıyım.” diye Peygamber sevgisini belirten rubâileri de mevcuttur.</p>

  <p class="normal">Dikkat buyrulursa bahsettiğim beyitler, diğer şairler gibi sadece Peygamberimiz’i düşünerek yazdığı na’tlar değildir. <span class="ideitalik">Divan-ı Kebîr’</span>deki binlerce gazeli arasında yeri gelince Peygamber Efendimiz’i hatırladığı, sevgisini, saygısını açığa vurduğu beyitlerdir. Mevlânâ’nın da diğer divan şairleri gibi yalnız Peygamberimiz’e karşı duyduğu sevgiyi belirten birkaç na’ti de vardır. Diğer şairler na’tları dışında yazdıkları gazellerde Peygamberimiz’i hatırlamazlarken Mevlânâ bu usulden ayrılmış, başka konular hakkında beyitler söylerken Peygamber Efendimiz’i sık sık hatırlamıştır. Bunlardan da birkaç örnek arz etmek istiyorum. <span class="ideitalik">Divan-ı Kebîr’&nbsp;</span>in II. cildinin 901 numaralı gazelinde:</p>

  <p class="indentmetinitalik"><span class="ideitalik">“Gönül ile aşk, Ahmed Aleyhisselâm ile Hazret-i Ebu Bekir gibi mağara dostu olmuşlardır, iki mağara dostunun adları iki, canları bir olursa bundan ne çıkar?”</span></p>

  <p class="normal"><span class="ideitalik">Divan-ı Kebîr’&nbsp;in</span> III. cildinin 1137 numaralı gazelinde:</p>

  <p class="indentmetinitalik"><span class="ideitalik">“Hazret-i Muhammed’in nûru milyonlarca parçaya ayrıldı da uçtan uca iki dünyayı kapladı.</span></p>

  <p class="indentmetinitalik"><span class="ideitalik">Peygamber Efendimiz o nûrun parıltısındaki şimşek gibi çakınca küfür perdeleri yırtılır da binlerce kişi, binlerce rahip zünnarlarını koparıverirler.</span></p>

  <p class="indentmetinitalik"><span class="ideitalik">Küfür karalar giyindi. Çünkü Hazret-i Muhammed’in nûru geldi. Ölümsüzlük davulunu çaldılar, ebedî saltanat devri geldi.</span></p>

  <p class="indentmetinitalik"><span class="ideitalik">Yeryüzü yemyeşil oldu. Gökyüzü hasedinden yenini yakasını yırttı. Ay ikiye bölündü ve dünyaya rûh geldi, canlandı.</span></p>

  <p class="indentmetinitalik"><span class="ideitalik">Dün gece gökyüzündeki sayısız yıldızlardan müthiş bir gürültü duyuldu, çünkü yıldızı kutlulardan, kutlular kutlusu eşsiz bir yıldız yeryüzüne inmişti.” (Divan-ı Kebîr II/882)</span></p>

  <p class="normal"><span class="ideitalik">Divan-ı Kebîr’</span>de bu beyitleri söyleyen Mevlânâ, <span class="ideitalik">Mesnevî’</span>de bu konu üzerinde çok durur. <span class="ideitalik">Mesnevî’</span>nin IV. cildinin 3844-3846. beyitleri şöyle:</p>

  <p class="indentmetinitalik"><span class="ideitalik">“Hazret-i Muhammed’in sureti bir duvarın yüzüne vursa, duvarın gönlünden gönül kanı damlar.</span></p>

  <p class="indentmetinitalik"><span class="ideitalik">Onun mübarek sureti duvara öyle kutlu gelir ki, duvar bile hemen iki yüzlülükten kurtulur.</span></p>

  <p class="indentmetinitalik"><span class="ideitalik">Temiz ve pak kişilerin bir yüzlü oluşlarına karşı, duvarın iki yüzlü oluşu onun için ayıptır.”</span></p>

  <p class="normal"><span class="ideitalik">Mesnevî’</span>nin VI. cildinde 167. beyitle başlayan beyitlerde aynen şöyle buyurur:</p>

  <p class="indentmetinitalik"><span class="ideitalik">“Hazret-i Muhammed, bu dünyada da şefaatçidir, o dünyada da...</span></p>

  <p class="indentmetinitalik"><span class="ideitalik">Bu dünya din dünyasıdır. O dünya ise cennetler dünyasıdır. Bu dünyada onlara yol gösterir. O dünyada ise ay gibi olan yüzünü gösterir.</span></p>

  <p class="indentmetinitalik"><span class="ideitalik">Onun gizli ve aşikâr âdetleri, “Ya Rabbi, ümmetime doğru yolu göster, onlar gerçekten de bilmiyorlar.” diye dua etmekti.</span></p>

  <p class="indentmetinitalik"><span class="ideitalik">Onun mübarek nefesi ile iki kapı da açılmıştır. İki dünyada da duası kabul edilmiştir.</span></p>

  <p class="indentmetinitalik"><span class="ideitalik">Ona benzer birisi ne gelmiştir ne de gelecektir.</span></p>

  <p class="indentmetinitalik"><span class="ideitalik">O mübarek ruhuna, kutlu gelişine, evladının zamanına da yüz binlerce salât-u selâm olsun.”</span></p>

  <p class="normal">Aynı cildin 816. beyti ise şöyledir:</p>

  <p class="indentmetinitalik"><span class="ideitalik">Hazret-i Peygamber Efendimiz’in sözlerinin hepsi de hakikat denizinin incileridir, çünkü onun mübarek gönlü, hakikat denizi ile birleşmiştir.</span></p>

  <p class="normal"><span class="ideitalik">Mesnevî’</span>nin III. cildinde 3110 numaralı beyitle başlayan bölümde Peygamber Efendimiz’e ait bir iki mucizeyi Hazret-i Mevlânâ’nın nasıl coşkunlukla anlattığını görelim:</p>

  <p class="indentmetinitalik"><span class="ideitalik">“Malik oğlu Enes’ten rivayet edilmiştir: Bir kimse ona misafirliğe gitmişti.</span></p>

  <p class="indentmetinitalik"><span class="ideitalik">O misafir hikâye etmiştir ki, Enes Hazretleri, yemekten sonra peşkirinin sararmış, solmuş, kirlenmiş olduğunu gördü. Hizmetçi kıza, “Şu kirli ve bulaşık peşkiri bir an için olsun tandıra atıver. “ dedi.</span></p>

  <p class="indentmetinitalik"><span class="ideitalik">O anlayışlı kız hemen peşkiri ateşle dolu tandıra attı. Misafirlerin hepsi, bu işe şaştılar, peşkirden dumanlar çıkacağını, yanıp kül olacağını bekliyorlardı.</span></p>

  <p class="indentmetinitalik"><span class="ideitalik">Bir müddet sonra hizmetçi kız, kirlerden temizlenmiş beyazlaşmış peşkiri tandırdan çıkardı.</span></p>

  <p class="indentmetinitalik"><span class="ideitalik">Orada bulunanlar, “Ey Aziz Sahabi,” dediler, “Bu peşkiri nasıl oldu da ateş yakmadı, üstelik bir de temizledi?”</span></p>

  <p class="indentmetinitalik"><span class="ideitalik">Enes hazretleri buyurdu ki: “Mustafa (s.a.v.) bu peşkiri çok defa elini, ağzını sildi de ondan.”</span></p>

  <p class="indentmetinitalik"><span class="ideitalik">Ey ateşten ve azaptan korkan gönül, öyle bir el, öyle bir dudak sahibine yaklaş.</span></p>

  <p class="indentmetinitalik"><span class="ideitalik">O mübarek el ve ağız, peşkir gibi cansız bir şeye böyle bir yücelik, böyle bir şeref verirse, bir âşığın ruhuna neler verir? Ne feyizlerde bulunur?”</span></p>

  <p class="normal">Aynı <span class="ideitalik">Mesnevî</span> cildinin 3130 numaralı beyitle başlayan bölümünde, Mevlânâ, Peygamber Efendimiz’in bir mucizesini şöyle anlatır:</p>

  <p class="indentmetinitalik"><span class="ideitalik">“Çölde bir Arap kervanı, susuz kalmıştı. Yağmursuzluktan su tulumları kurumuştu.</span></p>

  <p class="indentmetinitalik"><span class="ideitalik">Çölün ortasında kalmışlar ve susuzluktan öleceklerini anlamışlardı. Ansızın, iki dünyada da darda kalanların yardımına koşan Hazret-i Mustafa Efendimiz, onlara yardım etmek için teşrif buyurdu.</span></p>

  <p class="indentmetinitalik"><span class="ideitalik">Orada pek kalabalık bir kervan gördü. Kervan halkı o uzun yolda kızgın kum üstünde kalmıştı.</span></p>

  <p class="indentmetinitalik"><span class="ideitalik">Develerin susuzluktan dilleri sarkmıştı. Halk kumların üstünde öteye beriye dağılmıştı.</span></p>

  <p class="indentmetinitalik"><span class="ideitalik">Resûlullah onlara acıdı ve buyurdu ki: ‘Haydi, çabuk kalkın, birkaçınız şu kum tepesine doğru koşun.’</span></p>

  <p class="indentmetinitalik"><span class="ideitalik">‘Orada siyah bir köle var. Devesine binmiş efendisine tulumla su götürüyor. ‘</span></p>

  <p class="indentmetinitalik"><span class="ideitalik">‘O köleyi, devesi ile beraber, istese de istemese de alın, benini yanıma getirin.’</span></p>

  <p class="indentmetinitalik"><span class="ideitalik">O su arayıcılar kum tepesine doğru gittiler, biraz sonra Peygamber Efendimiz’in haber verdiği zenciyi gördüler.</span></p>

  <p class="indentmetinitalik"><span class="ideitalik">Siyah bir köle, bir deveye binmiş gidiyordu. Efendisine su ile dolu bir tulum götürüyordu.</span></p>

  <p class="indentmetinitalik"><span class="ideitalik">Ona, ‘İnsanların övüncü ve kâinatın hayırlısı Hazret-i Peygamber, şurada, seni istiyor.’ dediler.</span></p>

  <p class="indentmetinitalik"><span class="ideitalik">Köle, ‘O kimdir? Ben onu tanımıyorum.’ dedi. ‘O ay yüzlü şeker huylu Peygamberdir.’ dediler.</span></p>

  <p class="indentmetinitalik"><span class="ideitalik">Peygamberimiz’in bütün iyi huylarını mümkün olduğu kadar anlattılar. Zenci, ‘O galiba bahsedilen sihirbaz şair olacak.’</span></p>

  <p class="indentmetinitalik"><span class="ideitalik">‘Duyduğuma göre, sihir yaparak halkın bir kısmını kendine bağlamış. Ben onun yanına bir arşın kadar bile yaklaşmam.’ dedi.</span></p>

  <p class="indentmetinitalik"><span class="ideitalik">Bunun üzerine köleyi ve deveyi çeke çeke kervanın bulunduğu yere götürmeye başladılar. O sövüp sayıyor, bağırıyor çağırıyordu.</span></p>

  <p class="indentmetinitalik"><span class="ideitalik">Onu Aziz Peygamberimiz’in yanına getirdiler. Peygamber Efendimiz, ‘Onun tulumundaki suları için ve kırbalarınızı doldurun.’ diye buyurdu. Hepsi, o tulumdan su aldılar, develere varıncaya kadar herkes o sudan içti.</span></p>

  <p class="indentmetinitalik"><span class="ideitalik">Herkes kırbasını o tulumdan doldurdu. Gökyüzündeki bulut bile bu mucizeye gıpta etti, şaştı kaldı.</span></p>

  <p class="indentmetinitalik"><span class="ideitalik">Bunu kim görmüştür ki, bir tulumdan bunca cehennemin yanışı soğusun, susuzluğunu gidersin?</span></p>

  <p class="indentmetinitalik"><span class="ideitalik">Kim görmüştür ki, bir tek tulumdan bunca kırba, ağzına kadar dolsun?</span></p>

  <p class="indentmetinitalik"><span class="ideitalik">Kervan halkı Peygamber Efendimizin mucizesine hayran oldular da ‘Ey lütuf ve ihsanı deniz kadar geniş olan Hazret-i Muhammed, bu hâl nedir?’ dediler.</span></p>

  <p class="indentmetinitalik"><span class="ideitalik">‘Küçük bir tulumu, mucizene perde ederek hem Arab’ı, hem Kürt’ü suya gark ettin.’ diyorlardı.</span></p>

  <p class="indentmetinitalik"><span class="ideitalik">Hazret-i Peygamber buyurdu ki: ‘Ey köle, senin suyundan aldılar diye şikâyete başlayıp, iyi kötü söylenmemen için, su tulumuna bak. O boşatmamış, dopdolu.’</span></p>

  <p class="indentmetinitalik"><span class="ideitalik">O siyah köle Peygamberin mucizesi karşısında şaşırıp kaldı. Mekânsızlık âleminden onun gönlüne îman geldi.</span></p>

  <p class="indentmetinitalik"><span class="ideitalik">Köle, gökten bir çeşmenin aktığını gördü. Onun tulumu, gökten gelen ilâhî feyzin coşkunluğuna örtü olmuştu.</span></p>

  <p class="indentmetinitalik"><span class="ideitalik">Gözlerinin önünden bütün gaflet perdeleri yırtıldı, sıyrıldı da o, gayb âleminin çeşmesini apaçık gördü.</span></p>

  <p class="indentmetinitalik"><span class="ideitalik">O anda kölenin gözleri yaşlarla doldu. Efendisini de yurdunu da unuttu, gitti.</span></p>

  <p class="indentmetinitalik"><span class="ideitalik">Elsiz ayaksız kaldı. Allah, onun canına tatlı bir titreme saldı. Kendini kaybetti.</span></p>

  <p class="indentmetinitalik"><span class="ideitalik">Hazret-i Peygamber, tekrar işini, vazifesini yapsın diye onu kendine getirdi. ‘Ey faydalar elde eden köle, kendine gel de yola düş, susuzlara suyunu götür.’ diye buyurdu.</span></p>

  <p class="indentmetinitalik"><span class="ideitalik">‘Şimdi hayret zamanı, şaşkınlık zamanı değil, asıl seni şaşırtacak hâl, ilerde karşına çıkacak. Sen hemen yola düş, hızla gitmeye bak.’ Köle Hazret-i Mustafa’nın ellerine yüzünü sürdü, o mübarek elleri açıkçasına öptü, öptü...</span></p>

  <p class="indentmetinitalik"><span class="ideitalik">Resûlullah, mübarek elini onun yüzüne sürdü ve onu ebedî saadete eriştirdi.</span></p>

  <p class="indentmetinitalik"><span class="ideitalik">O zenci, o Habeşî köle, beyazlandı. Gece gibi simsiyah olan yüzü,</span></p>

  <p class="indentmetinitalik"><span class="ideitalik">ayın on dördü gibi aydınlandı, gündüz gibi nûrlandı.</span></p>

  <p class="indentmetinitalik"><span class="ideitalik">O siyah köle güzellikte ve olgunlukta Hazret-i Yusuf gibi oldu. Ona ‘Haydi, köyüne git de hâli anlat. Haber ver.’ diye buyurdu.</span></p>

  <p class="indentmetinitalik"><span class="ideitalik">Köle, elsiz ayaksız bir hâle gelmiş, mest olmuştu. Gidiyordu ama elini ayağından ayırt edemiyordu.</span></p>

  <p class="indentmetinitalik"><span class="ideitalik">Kervandan ayrıldı. İki dolu tulumla efendisinin yanına geldi. Efendisi, onu, uzaktan beyazlaşmış görünce, şaşırdı. Şaşkınlığından o köyün halkını çağırdı.</span></p>

  <p class="indentmetinitalik"><span class="ideitalik">‘Bu su tulumu, bizim tulumumuz,’ dedi, ‘Deve de bizim devemiz. Fakat zenci yüzlü köle nereye gitti?’</span></p>

  <p class="indentmetinitalik"><span class="ideitalik">‘Bu uzaklardan gelen bir ay ki yüzünün nûru, gündüzün ışığına vuruyor, onu aydınlatıyor.’</span></p>

  <p class="indentmetinitalik"><span class="ideitalik">‘Bizim köle nerede. Yolu mu şaşırdı? Yoksa onu bir kurt mu yedi?’ Köle karşısına gelince, ona ‘Sen kimsin?’ diye sordu. ‘Bir Yemenli misin? Yoksa Türk müsün?’</span></p>

  <p class="indentmetinitalik"><span class="ideitalik">‘Kölem nerede? Onu ne yaptın? Doğru söyle, hileye kalkma.’</span></p>

  <p class="indentmetinitalik"><span class="ideitalik">Köle dedi ki: ‘Senin köleni öldürmüş olsaydım, kendi ayağımla kanımı döktürmek için sana nasıl gelebilirdim?’</span></p>

  <p class="indentmetinitalik"><span class="ideitalik">Efendi: ‘Peki, benim kölem nerede?’ diye sordu. Köle: ‘İşte, burada, senin kölen benim, Allah’ın lütuf eli, benim yüzümü ağarttı, parlattı.’ dedi.</span></p>

  <p class="indentmetinitalik"><span class="ideitalik">Efendi: ‘Hey,’ dedi, ‘Sen ne söylüyorsun? Kölem nerede? Doğru söylemekten başka çaren yok, yoksa benim elimden kurtulamazsın.’ Köle dedi ki: ‘Senin o köle ile aranda geçen sırları sana bir bir anlatayım, hepsini söyleyeyim.’</span></p>

  <p class="indentmetinitalik"><span class="ideitalik">‘Beni satın aldığın andan şimdiye kadar aramızda geçenleri sana anlatayım. ‘</span></p>

  <p class="indentmetinitalik"><span class="ideitalik">‘Bilesin ki ben oyum, her ne kadar, gece gibi kapkara olan bedenimden parlak göz kamaştırıcı bir sabah doğmuşsa da ben rûhî varlığımla aynı köleyim.’</span></p>

  <p class="indentmetinitalik"><span class="ideitalik">‘Bedenimin rengi değişti ama tertemiz olan ruhun ne rengi vardır, ne unsurlara bağlıdır ne de toprağa mensuptur.’”</span></p>

  <p class="normal"><span class="ideitalik">Divan-ı Kebîr’&nbsp;</span>in III<span class="ideitalik">.</span> cildinin 1345 numaralı şiirinde:</p>

  <p class="indentmetinitalik"><span class="ideitalik">“Kılıçlar üzerine zırhsız, çırçıplak atılan sahabe, Muhammed Muhtar’ın sunduğu îman şarabı ile mest olmuşlar, kendilerinden geçmişlerdi.</span></p>

  <p class="indentmetinitalik"><span class="ideitalik">Hayır, bu söz yanlış oldu. Hazret-i Muhammed saki değildi. İlâhî şarap ile dolu bir kadehti, iyi kişilere şakilik eden de Cenâb-ı Hak’tı.”</span></p>

  <p class="normal">Keza <span class="ideitalik">Divan-ı Kebîr’&nbsp;</span>in II. cildinin 792 numaralı gazelinde de:</p>

  <p class="indentmetinitalik"><span class="ideitalik">“Hazret-i Ahmed’in nûru, dünyada ne bir ateşe tapan bırakır, ne de bir Yahudi... Onun devletinin gölgesi herkesin, bütün insanların üstüne düşsün, onları aydınlatsın.</span></p>

  <p class="indentmetinitalik"><span class="ideitalik">Yolunu kaybeden insanların hepsini de imansızlık çölünden alırlar, yola getirirler. Hazret-i Mustafa sonsuzluğa kadar Hak yolunun kılavuzu olsun.”</span></p>

  <p class="normal"><span class="ideitalik">Divan-ı Kebîr’</span>&nbsp;in I. cildinin 490 numaralı şiirinde ise şöyle buyrulmaktadır:</p>

  <p class="indentmetinitalik"><span class="ideitalik">“Dünya ve dünyanın işleri, baştan başa havadan ibaret. İyi kötü yapılan işlerin karşılığı havaya gider.</span></p>

  <p class="indentmetinitalik"><span class="ideitalik">Fakat Hazret-i Muhammed’in getirdiği dine bak! Hicretten 650 yıl geçmiş, o hâlâ durmada... Ne sağlam yapı! Ebu Leheb ve ona benzeyenlerin hiçbir şeyini göremezsin. Ancak ibret almak için hikâyeler anlatılır.”</span></p>

  <p class="normal"><span class="ideitalik">Divan-ı Kebîr’</span>de Peygamberimiz hakkında bu beyitleri söyleyen Hazret-i Mevlânâ <span class="ideitalik">Mesnevî’</span>nin III. cildinde şu beyitle başlayan bölümünde aynı duyguları daha geniş olarak söylemiştir:</p>

  <p class="indentmetinitalik"><span class="ideitalik">“Allah’ın lütfu, Muhammed Aleyhisselâm’a vaad etmişti ki: ‘Sen ölsen de Kur’ân ve İslâm dini ölmez.’</span></p>

  <p class="indentmetinitalik"><span class="ideitalik">‘Senin kitabını, senin mucizeni, ben yüceltirim. Kur’ân’a bir şey katmaya, Kur’ân’dan bir şey eksiltmeye ben engel olurum.’</span></p>

  <p class="indentmetinitalik"><span class="ideitalik">‘Ben, seni iki dünyada da korurum. Sözlerini kınayanları terk eder, onları hor ve hakir bir hâle koyarım.’</span></p>

  <p class="indentmetinitalik"><span class="ideitalik">‘Kimsenin Kur’ân’a bir harf ilâve etmeye ve bir harf eksiltmeye gücü yetmeyecektir. Sen benden daha iyi bir koruyucu arama.’</span></p>

  <p class="indentmetinitalik"><span class="ideitalik">‘Senin şeref ve şanını günden güne artırırım. Senin adını altın ve gümüş üstüne bastırırım.’</span></p>

  <p class="indentmetinitalik"><span class="ideitalik">‘Senin için mescitler, minberler ve mihraplar yaptırırım. Sevgi yüzünden sana öyle lütuflarda bulunurum ki senin kahrın benim kahrım olur, yani senin sevdiğin benim sevdiğim olur, senin sevmediğin de benim sevmediğim sayılır.’</span></p>

  <p class="indentmetinitalik"><span class="ideitalik">‘Şimdi, senin adını, korkudan gizli anıyorlar. Namaz vakti gelince gizli namaz kılıyorlar.’</span></p>

  <p class="indentmetinitalik"><span class="ideitalik">‘Lanetlenmiş müşriklerin korkusundan, dinin ye altında gizleniyor.’</span></p>

  <p class="indentmetinitalik"><span class="ideitalik">‘Ben ufukları minarelerle dolduracağım. Onların üstünden senin şerefli adını insanlara duyuracağım. Sana asi olanların iki gözünü kör edeceğim.’</span></p>

  <p class="indentmetinitalik"><span class="ideitalik">‘Kulların şehirler alacaklar, mevkiiler bulacaklar, senin dinin yerden göklere kadar bütün dünyayı kaplayacaktır.’</span></p>

  <p class="indentmetinitalik"><span class="ideitalik">‘Ey Mustafa sen, dinin hükmünü kaybedip ortadan kalkacağından korkma. Biz, onu kıyamete kadar bakî kılacağız.’</span></p>

  <p class="indentmetinitalik"><span class="ideitalik">‘Senin dinine kastedenler, senin Kur’ân ve hadislerine el uzatamayacaklardır. Ey peygamberlerin şahı, için rahat olarak mübarek bir uyku ile uyu.’</span></p>

  <p class="indentmetinitalik"><span class="ideitalik">Sen, mezârında uyuyor gibisin, fakat nûrun göklere varmış, seninle savaşa girişecekler için, savaşa hazırlanmış.</span></p>

  <p class="indentmetinitalik"><span class="ideitalik">Felsefecinin din aleyhinde söylediği sözleri, senin yay gibi olan nûrun, oklar yağdırır, onu susturur.</span></p>

  <p class="indentmetinitalik"><span class="ideitalik">Cenâb-ı Hak vaad ettiğini, hatta daha fazlasını yaptı. Hazret-i Peygamber mübarek hücresinde uyudu, fakat bahtı ve ikbâli uyumadı.”</span></p>

  <p class="normal">Mevlânâ bu beyitleri yedi asır önce söylemiş. Onun yaşadığı zamanlarda İslâm memleketleri önce Haçlılar tarafından yakılmış, yıkılmış, sonra doğudan gelen Moğollar da vahşi kurtlar gibi saldırmışlardır. Camileri yakmışlar Müslümanları kılıçtan geçirmişlerdir. Dikkat edilirse en buhranlı zamanlarda bile Mevlânâ bedbin, yani karamsar değil. “Mahvolduk!” demiyor. İslâm’ın sonsuza kadar yaşayacağından bahsediyor. Bu görüşten ders almamız gerekir.</p>

  <p class="normal">Bugün de İslâm’ın ilerlemesini çekemeyen Batılılar şu veya bu şekilde İslâm’ı baltalamak istemektedirler, İslâm’ın kalesi olan yurdumuzu da çökertmek arzusu ile içimize kurt düşürmekte, bölücü örgütleri beslemektedirler. Bizi birbirimize düşürerek güzel Anadolu’muzu parçalamak için harekete geçmişlerdir. İslâm düşmanı olan Batılılar, Cezayir’de Afganistan’da Müslümanları birbirine kırdırmaktadırlar. Bosnalılar, Müslüman olmasalardı da Hıristiyan olsalardı insan haklarından dem vuran Avrupa milletlerinin gözü önünde zulme, işkenceye uğrarlar mıydı? Bütün dünyanın gözü önünde televizyonlarda görülen Müslüman Filistinliler, senelerce Yahudilerin zulmüne, işkencesine maruz kalırlar mıydı?</p>

  <p class="normal">Aziz Peygamber Efendimiz, kendi ümmetini “ümmet-i mazlume,” ezilen, zulüm gören ümmet olarak tavsif buyurmuşlardır. Böylece her devirde Ebu Cehillerin bulunacağını, her yerde Müslümanların zulüm göreceklerini, ezileceklerini, hor görüleceklerini, yılmayacaklarını haber verdi. Müslümanların zulme, işkenceye sabırla dayanacaklarını fakat sonunda Hazret-i Muhammed’in getirdiği dinin sonsuza kadar yaşayacağını müjdeledi.</p>
</body>
</html>
