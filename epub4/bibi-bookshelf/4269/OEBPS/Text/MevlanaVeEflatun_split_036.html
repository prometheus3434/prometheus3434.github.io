<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_31">Gönlün Ne Olduğunu Ancak Gönül Sahipleri Bilir</h2>

  <p class="normal"><span class="ideitalik">“Gönlü, gereği gibi anlamak için bir zaman, gönül mahallesine girdim. Orada kaldım. Böylece gönlün hâlinden bir iz, bir insan aramaya koyuldum.</span></p>

  <p class="normal"><span class="ideitalik">‘Bakayım, gönlümün hâlleri nedir; nasıldır?’ diye düşündüm. Gördüm ki, yalnız ben değil bütün dünya ondan şikâyetçi, onun yüzünden feryada düşmüş.</span></p>

  <p class="normal"><span class="ideitalik">Her ovada, her şehirde rastladığım bilginlerden, akıllı kişilerden gönle dair ne düşündüklerini, ne destanlar söylediklerini sordum.</span></p>

  <p class="normal"><span class="ideitalik">Hepsi de gönlün elinden şikâyet etti, yaka silkti, hepsi de feryada geldi. Bu hâl bana dokundu. Gönül konusu üzerinde bir şüpheye, bir zanna düştüm.</span></p>

  <p class="normal"><span class="ideitalik">Sonunda, bu konu üzerinde aklın bir işe yaramadığını anladım da aklımı bıraktım, gönle doğru sefere çıktım, yola düştüm. Fakat onun bulunmadığı hiçbir yer de görmedim.</span></p>

  <p class="normal"><span class="ideitalik">Aslında şu gönül ‘ârif ile ‘ma’rûf, yani bilen ile bilinen arasında tercümanlık edip durmadadır.</span></p>

  <p class="normal"><span class="ideitalik">Gönlün ne olduğunu ancak gönül sahipleri bilir. Rûhsuz kişi gönlün değerini ne bilsin?</span></p>

  <p class="normal"><span class="ideitalik">Sen, gönlü ancak Allah kapısında, ilâhî dergâhta bulabilirsin, gönül filan ve fişmanda bulunmaz.</span></p>

  <p class="normal"><span class="ideitalik">Âlemde, kırık gönülleri onaran, eksiklerini tamamlayan, dilediğini zorla yaptırmaya gücü yeten, her izi olanı, her izi bulunmayanı gereği gibi gören Allah ‘tan başkasında gönlü bulamazsın. Çünkü Allah, insan gönlünü ev edinmiştir.” (Divan-ı Kebîr, VI/2722)</span></p>
</body>
</html>
