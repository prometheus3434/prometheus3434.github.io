<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>MevlanaVeEflatun</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre6" id="calibre_toc_13">Tebrizli Şemseddin Hazretlerinin Kişiliği</h2>

  <p class="normal">Tebrizli Şemseddin Tebriz’de doğduğuna göre Azeri Türklerinden olsa gerek. Çok iyi bir tahsil gördüğü, devrinin bütün bilgilerine sahip bulunduğu <span class="ideitalik">Makâlât</span> adlı eserindeki sözlerinden belli... Bir yere bağlanıp kalmadığı, çok yer dolaştığı için ona Şems-i Perende (Uçan Şems) denmiştir. Kâmil bir insan oluşu sebebiyle de Kâmil-i Tebrizî diye de anılır. Büyük bir veli olduğu hâlde kendini ve kerâmetlerini herkesten gizlemiş; şehirlerde tanınmadan yaşar, tanınınca hemen o şehirden kaçarmış. Seyahatleri sırasında tekkelere, medreselere misafir olmaz, basit tüccarlar gibi giyinir, şeyhlere mahsus gösterişli elbiseler giyinmezmiş. Hanlara misafir olur, odasının kapısını sıkıca kapar, içerde hasırdan başka yatacak şey bulundurmazmış. Sipehsalar, risalesinde, onu daha hayatta iken Cenâb-ı Hakk’a yakın olmak saadetine eren velilerin sultanı, ariflerin kutbu, nebilerin varisi, Hakk’ın sevgililerinin baş tacı diye tavsif ettikten sonra, yine onun keşf sahibi bir insân-ı kâmil olduğunu, Allah’a yakınlıkta Musa Aleyhisselâm’ın meşrebinde; uzlette, tek başına yaşamakta ise İsa Aleyhisselâm’ın huyunda olduğunu yazmaktadır. <span class="ideitalik">(Sipehsalar Tercümesi, Midhat Bahari, s. 164)</span></p>

  <p class="normal">Eğer bu vasıflan taşımasaydı o, Hazret-i Mevlânâ ile nasıl olur da anlaşabilirdi? Nasıl olur da bu iki büyük veli, Hak dostları olarak iki deniz gibi birbirlerine kavuşabilirlerdi.</p>

  <p class="normal">Sultan Veled, <span class="ideitalik">İbtidâ-nâme</span> adlı eserinde Şems ile Mevlânâ’nın buluşmalarını Hazret-i Musa ile Hızır Aleyhisselâm’ın buluşmalarına benzetir. Bilindiği gibi Hazret-i Musa, <span class="ideitalik">Kelîmullah</span> mertebesine erişmiş bir peygamber olduğu hâlde Hak âşıklarına hayrandı, onları arıyordu. Mevlânâ da en üstün derecelere ulaşmış, hem müderris hem mürşit makamına erişmiş olmasına rağmen yine de Hak âşıkları ile ilgileniyor, onları seviyordu. Yoksa bazılarının yanlış anladıkları gibi Mevlânâ mürşit aramıyordu. Büyük mürşit Burhaneddin Tirmizî’nin sülûk derecelerinden geçerek kendisi mürşit olmuştu.</p>

  <p class="normal">Şems de büyük bir varlıktı. O da Mevlânâ gibi büyük bir Hak âşığı idi. O da çeşitli memleketlerde dolaşmış, çeşitli âlimler, şeyhler görmüş, kendi ifâdesine göre hiçbirisinde aradığını bulamamıştı. Hiç kimse onun hâline muttali olamamıştı. Hiç kimse onun sırlarının hakikatini bilememişti.</p>

  <p class="normal">Hazret-i Mevlânâ kemâl mertebelerine ulaşmış, Konya’ya yerleşmiş, müderris olmuş, mürşit olmuş, yaşı da elliyi bulmuştu. Artık o, bir yerlere gitmek, bir şey aramak ihtiyacında değildi. Halbuki Şems yaşı altmışa vardığı hâlde bir yere yerleşip kalamamış, hâlâ dönüp dolaşıyor, şeyh arıyordu.</p>

  <p class="normal">Şems, <span class="ideitalik">Makâlât</span> adlı kitabında, “Ben Tebriz’den şeyh bulmak için çıktım, çıktım ama bulamadım. Âlem boş değil ya! Elbet vardır.” diyor. “Benim Tebriz’de Ebu Bekir adlı bir şeyhim vardı. Sepet örer, onunla geçinirdi. Ondan çok feyz aldım. Fakat, bende bir şey vardı ki şeyhim onu göremiyordu. Zaten onu hiç kimse görmemişti.” Hazret-i Şems’in hangi tarikate bağlı olduğunu da kesin olarak bilemiyoruz. Bazılarına göre Necmeddin Kübra hazretlerinin halîfelerinden Baba Kemal’in, bazılarına göre de Halvetiyye silsilesinden Ebheriyye kolundandı. Aslında Şems kendinde olanı göremeyen ve “Ben Şeyhim” diye övünen Sepetçi Ebu Bekir’e bağlanıp kalacak bir derviş değildi. O devirlerde, konuştuğu, tanıştığı, sohbetlerinde bulunduğu, muhtelif yerlerde yaşayan meşhur şeyhlerin hiçbirisinde Şems aradığını bulamamış, onlara tam olarak bağlanıp kalamamıştı. O, bir insân-ı kâmil, mükemmel bir mürşit arıyordu. Onun gönlünde kusursuz, tam Muhammedî yolda yaşayan, bir sahabe gibi lekesiz, tertemiz bir şeyh mefhumu vardı. Bu yüzden “Şeyhim” diye, “Mürşidim” diye kaşısına çıkan kişilerde kusur görüyor, onlara bağlanamıyordu. Herkesin eline sarıldıkları, saygı gösterdikleri şeyhlerde, İslâmî yaşayış, İslâmî ahlâk bulamayınca üzülüyor, onlardan uzaklaşıyordu. O, <span class="ideitalik">Makâlât’</span>ında<span class="ideitalik">,</span> “Dün, anasının karnından çıkmış, bugün, ‘Ben Hakkım’ diyor. Filan kadından doğan bir kişi nasıl olur da ‘Ben Hakkım’ diyebilir? Bu şeyhlerin çoğu Muhammed dininin eşkıyalarıdır, yol kesicileridir.” diyordu. <span class="ideitalik">(Makâlât, Fatih nüshası 45a)</span></p>

  <p class="normal">Şems, menfaat ve gösteriş peşinde koşan şeyhlerden daima uzak kalmış, ömrü boyunca Mevlânâ’yı görüp onunla tanışıncaya kadar, herhangi bir yerde, herhangi bir şeyhe bağlanıp kalamamıştı. Muhyiddin-i Arabî hazretleri de dahil birçok şeyh gören, birçok ariflerle sohbetlerde bulunan ve kendisi de büyük bir veli olan Tebrizli Şems, Celâleddîn-i Rûmî hazretlerini tanıyınca, ondaki hakikati görünce “Ben aradığımı, Hüdavendigarım’da (Mevlânâ) gördüm.” demiş ve Konya’da kalmıştı.</p>
</body>
</html>
