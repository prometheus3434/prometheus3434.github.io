<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Epilog</title>
</head>

<body>
  <h1 class="h11"><a id="a160"></a><a id="a161"></a>Epilog</h1>

  <p class="p10">Bazı açıklamalar yapmam gerektiğini hissediyorum.</p>

  <p class="p10">Daha önce de söylediğim gibi Sausalito macerasından bu yana iki ay kadar bir zaman geçti ve ben onun yarattığı zihinsel travmadan yeni yeni kurtuldum. Pek çok şeyi doğru perspektifi içine oturtmayı başardıysam da hâlâ önümde uzun bir yol var.</p>

  <p class="p10">Bu sözleri Kolombiya&rsquo;da, Riohacha&rsquo;daki villamızın verandasından yazıyorum. Manzara muhteşem ve hepimiz yine gülünç biçimde servet sahibiyiz.<a id="a162"></a><a href="../Text/notes.html#a374"><span class="t15">{100}</span></a></p>

  <p class="p10">Hâlâ kozmos öğrencisiyim, fakat o gece Sausalito'da varmak zorunda kaldığım sonuçlar benim atomaltı yelkenlerimi suya indirdi. (Dikkat ederseniz &ldquo;atomaltı 'nm baş harfini artık büyük yazmıyorum.) Her şeyi fazla ciddiye almıştım ve bu yüzden de daha büyük, daha az anlaşılabilir bir sirkteki soytarı olduğumu keşfedince yıkıldım. Kendimi herhangi bir şeyin yöneticisi olarak görmem kibrimin doruğu olmuştu. Sanırım sirkler büyüdükçe (ya da küçüldükçe) daha da az anlaşılır hale gelip, muhtemelen daha aptallaşıyor, ta ki sadece Tanrı şakayı anlayıncaya kadar. Gerçekliğin temel doğasını anlamaya çalışmak bunun bir yöndeki örneği, insanın evrendeki yerini anlamaya çalışmak başka yöndeki bir örnek. Artık bu ikisini de yapmaya çalışmıyorum, ama bunları konuşmayı seviyorum çünkü kendimi zeki hissettiriyor.</p>

  <p class="p10">Bu tutumun sonucu olarak bir soytarı olmaktan dolayı kendimi aptal gibi hissetmeyi bıraktım. Çoğu insanda beni eğlendiren bir şey soytarı oldukları fikrine içerlemeleridir.</p>

  <p class="p10">Yeni fiziğe kafamı takmadan önce yaşadığım hayat, insanın durumunu yaratan bu sirk atmosferiyle uyum içindeki bir hayatın örneğiydi. Bu, Robert ve Jim&rsquo;in bilgeliğidir. Onlar hakiki Zen soytarılarıdır. Bende bunun ispatı var. İşte: Bunlardan herhangi birini onlara açıklasam bana gülerler.</p>

  <p class="p10">Bilgeliğin özü muhtemelen bu konuda düşünmemek. Rafer, ömrü bol olsun, bunu hep biliyordu. O da, bu arada, burada Riohacha&rsquo;da bizimle ve gülünç biçimde servet sahibi. Suç faaliyetlerimizi planlamada paha biçilmez bir değer olduğunu kanıtladı, ayrıca işleri doğru perspektifine oturtmada tam bir usta. İşler tam planladığımız gibi gitmediğinde, stoik bir tebessümle, &ldquo;Vii-uuv&rdquo; diyor.</p>

  <p class="p10">José &ldquo;Aaa&rdquo; diyor.</p>

  <p class="p10">Ben genellikle, &ldquo;Siktiğimin boku&rdquo; gibi bir şey söylüyorum. Daha öğrenmem gereken bir sürü şey var.</p>

  <p class="p10">Hepimizin tekrar Riohacha&rsquo;ya nasıl geldiğini ve gülünç biçimde nasıl varlıklı olduğumuzu galiba açıklamam gerek. Size sadece belli başlı olayları anlatayım. İşte:</p>

  <p class="p10">Jim&rsquo;le Robert Miami&rsquo;de federal ajanlar tarafından basıldıktan sonra ilk geceyi hapiste geçirmemişler. Robert elinde yıllardır önemli bir koz tutuyormuş ve bu kâğıdını o sırada oynamaya karar vermiş. Nixon ve onun dalkavuk tayfası için çalıştığı dönem Dışişleri Bakanlığı&rsquo;ndan yürüttüğü bazı dokümanlar ve kasetler varmış. Bunların kopyalarını Robert&rsquo;ın ölümü ya da tutuklanması halinde açılmak üzere çeşitli emanet kutularına zulalamış. Bugünlerde Washington&rsquo;da herkes Robert&rsquo;ın sağlığı ve mutluluğunu düşünüyor.</p>

  <p class="p10">Zaten biraz şüphelendiğim gibi benim hayali terör faaliyetlerimi yetkililere gammazlayan Robert&rsquo;la Jim&rsquo;miş, farkında olmadan José&rsquo;nin Kolombiya İmparatorluğunun kötü niyetli bir Rakip Uyuşturucu Kralı tarafından yağmalanmasına da sebep olmuşlardı. Bunu şaka olsun diye yapmışlardı elbette, ötesinde ne olacağını hiç düşünmeden. Uyanık okurun çoktan fark etmiş olacağı gibi, bu düşüncesiz eşek şakası, sayısız insanın hayatındaki sayısız tuhaf olaylara sebep olan zincirleme tepkimedeki kritik domino taşıydı. José&rsquo;nin Tina&rsquo;nın ailesini soyması ve onun ardından gelenler, (muhtemelen sonsuz sayıda) sadece bir örnek.<a id="a163"></a><a href="../Text/notes.html#a377"><span class="t15">{101}</span></a> Ne zaman herhangi bir şey hakkında söyleyecek herhangi bir şeyim olduğunu sanma cüretini göstersem geriye dönüp bunları düşünmeye meylediyorum.</p>

  <p class="p10">Her neyse, Robert <span class="t11">Lear</span> jetimizi geri alıp arkadaki 890.000 doları onunla Jim&rsquo;i yakalayan ajanlar arasında paylaşmayı önermiş. Bu standart işlemdir, ne polisler ne de düzenbazlar bunu rüşvet olarak düşünür. Daha çok, iyi oynanmış bir oyunun ödülüdür.</p>

  <p class="p10">Robert ve Jim birkaç günü Miami&rsquo;de Federaller ve Eduardo&rsquo;yla partilerde geçirmişler. Kalan nakit paranın çoğunun da sonunu getirdikten sonra Cayman Adaları&rsquo;na yollanıp orada iki milyonumuzun hangi bankada zulada olduğunu hatırlamayı başarmışlar. Parayı çektikten sonra José&rsquo;yle beni aramaya koyulmuşlar. Tabii bu, Sausalito&rsquo;daki o korkunç gece sona erdi.</p>

  <p class="p10">Robert Tina&rsquo;nın ailesinin evini havaya uçurduktan sonra (her nedense kimse ciddi şekilde yaralanmadı), Sausalito&rsquo;dan kaçmayı başarıp yakındaki Novato&rsquo;daki bir havaalanında Harry&rsquo;yle <span class="t11">Lear</span>'ı bizi beklerken bulduk. (Bilincim hâlâ yerinde değildi, yani bu ikinci elden bir bilgi.)</p>

  <p class="p10">Sonra Ne w York&rsquo;a uçtuk ve tekrar George&rsquo;u aradık. George başka bir ambara taşınmıştı, ama her zamanki işlerdeydi. Biz de şanslıydık. Mac-10 makinalı tabancalarda, AK-47&rsquo;lerde ve bütün roketatarlarda özel indirim yapıyordu. Yaklaşık bir milyon değerinde silah satın aldık José&rsquo;nin İmparatorluğunu yeniden ele geçirmek ve hakkı olan Tam Tekmil Uyuşturucu Kralı statüsüne onu yeniden kavuşturmak için Riohacha&rsquo;ya topyekûn bir Bandito Saldırısı planına başladık.</p>

  <p class="p10">Bu arada, Flash ve Aileron çocukların alınan malları taşımak için satın aldıkları DC-4&rsquo;ü getirmeye Bahamalar&rsquo;a uçmuştu.</p>

  <p class="p10">Meğerse José&rsquo;nin İmparatorluğunu yeniden ele geçirmek çocuk oyuncağıymış. Rakibi İğrenç bir Uyuşturucu Kralı çıkmış. Riohacha&rsquo;daki herkes José&rsquo;yi özlemiş, onu yaygın olarak Uysal Uyuşturucu Kralı olarak görüyorlarmış. Birkaç yüz Guajira&rsquo;lı Kızılderili ve Hoşnutsuz Banditodan bir ordu kurup Riohacha&rsquo;ya direnişle karşılaşmadan yürüdük. İğrenç Uyuşturucu Kralı hırsız gibi kaçtı ve bir daha kendisinden haber alınmadı.</p>

  <p class="p10">Flash&rsquo;le Aileron DC-4&rsquo;le bizim için birkaç başarılı uçuş yaptı ve ben bizim küçük Esrar Donanmasının Amirali oldum.</p>

  <p class="p10">İşler hemen hemen anormal bir hal aldı. José&rsquo;yle ben, izlemek isteyen Banditolar için yeni fizik üzerine gayri resmi seminerler veriyoruz, ama dediğim gibi, artık o kadar ciddiye almıyoruz. Şunun şurasında atomaltı türünde bir hayat tarzını <span class="t11">ya</span><span class="t11">ş</span><span class="t11">amak,</span> o konuda yarım yamalak gidip hiçbir şeyi halletmemekten daha iyi. Bana öyle geliyor ki çoğu sözde filozofun sorunu bu. Hiçbir şey <span class="t11">halletmiyorlar.</span></p>

  <p class="p10">Tina&rsquo;nın babasına evlerinin yeniden inşasını karşılamak ve Tina&rsquo;nın annesinin psikiyatrik tedavi giderlerini ödemek için hatırı sayılır miktarda para gönderdim. Tina&rsquo;nın annesinin odası tesadüfen Marin County&rsquo;deki özel bir akıl hastanesinde Tom&rsquo;un odasıyla bitişik. Bunu biliyorum çünkü Tom&rsquo;un faturalarını da ben karşılıyorum. Tina&rsquo;nın ailesinden hiç kimse Tom&rsquo;un hastanede olduğunu ya da oraya nasıl düştüğünü bilmiyor.</p>

  <p class="p10">Zavallı Gary&rsquo;ye bir mesaj yazıp her şeyi açıklayarak sebep olduğum her türlü rahatsızlıktan dolayı özür diledim. San Francisco&rsquo;ya yaptığım ziyaret herhangi bir psikiyatrik ya da tıbbi bir sonuç doğurmuşsa <span class="t11">International Herald Tribune'a</span> &ldquo;Sn. Kuark&rdquo;a hitaben (neden olmasın?) bir ilan verip, doktorun ya da hastanenin adını ve faturanın tutarını yazmasını, benim bunu karşılayacağımı söyledim. Sonra José sevgilerini yolluyor dedim (yalan tabii) ve imzaladım.<a id="a164"></a><a href="../Text/notes.html#a379"><span class="t15">{102}</span></a></p>

  <p class="p10">Eğer okur bu hikâyenin mutlu sonla bitmesini inanılmaz (ve muhtemelen gayri ahlâkî) buluyorsa, yalnız değil. Ben de şaşkına döndüm. Arkadaşlarımın ve benim suç maskaralıklarımızı, doğru ve iyi olan her şeyin bir sapkınlığı olarak görenler üzülmesinler. Sonumun berbat olma şansı çok yüksek. (Ölümümde Robert ya da yüksek patlayıcılara olan merakı rol alacak kanaatindeyim) Fakat okurun ya da benim bu olasılığa kafamızı takmamız bu arada bir şeyler ıskaladığımız anlamına gelir, ama ne olduğunu hiç bilemiyorum.</p>

  <p class="p10">Buradaki mesajın tam olarak ne olduğunu bilmediğimi söylemeliyim herhalde, tabii o da varsa. Eğer oralarda birisinin bir teorisi varsa lütfen José&rsquo;yle bana yukarıda anlatıldığı gibi <span class="t11">International Herald Tribüne</span> aracılığıyla temas kursun. Sizden gelecek haberlere ilgi duyacağızdır.</p>

  <p class="p10">Her şey konuşulup edilince, bütün bağırışmalar ve felsefe yapmalar ve ahlâk dersi vermeler bitince, bu hikâyenin de bir şeyin başka bir örneği olduğunu düşünüyorum.</p>

  <p class="p10"><span class="t11">&nbsp;</span></p>

  <p class="p5"><span class="t11">Evreni anlamaya çal</span><span class="t11">ı</span><span class="t11">ş</span><span class="t11">mak insan</span><span class="t11">ı</span> <span class="t11">farstan</span><span class="t11"><br /></span><span class="t11">trajedinin zarafetine yücelten yegane</span> <span class="t11">ş</span><span class="t11">eylerden biridir.</span></p>

  <p class="p5"><span class="t21">&ndash;</span><span class="t21">Stephen Weinberg,</span><span class="t21"><br /></span><span class="t21">1979 Fizik Nobel Ödülü sahibi.</span></p>

  <p class="p10"><a id="a165"></a><span class="t14">&nbsp;</span></p>
</body>
</html>
