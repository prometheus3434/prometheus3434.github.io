<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>XI Zen Banditoları</title>
</head>

<body>
  <h1 class="h11"><a id="a97"></a><a id="a96"></a>XI<br />
  Zen Banditoları</h1>

  <p class="p10">Güneş Nikaragua sınırı yakınındaki küçük bir gölün üzerinde yeni battı. High Pockets, José ve ben doğu sahilinde üç beş Solcu Banditoyla kamp kurduk. Buraya zorlu geçen üç haftadan sonra geldik. Bu gece kamp ateşi yakılmayacak. Gün içinde daha önce bazı hükümet birliklerine ateş açtık, yerimizi belli etme riskini göze alamayız.</p>

  <p class="p10">José&rsquo;yle ben bu Siyasi Eğilimli Banditoları ikna etmeye çalışıyoruz, gezimiz sırasında takıldığımız bütün Banditolara yaptığımız gibi. Banditolara laf anlatmak zor iş, ben de mucize yaratamıyorum. Her çeteyle geçen bir iki gün yeterli değil, fakat José&rsquo;yle ben Bandito Aydınlanma Misyonerleri olarak elimizden geleni yapıyoruz. Küçük eşeğimiz Pepe&rsquo;nin taşıyabileceği kadar kitap getirdik, José de devam eden Bilgi Araştırmasında büyük ilerleme kaydediyor. Her gece bir saat kadar oturup yoğun çalışıyoruz. José okuma yazma bilmediği için onun öğretmeni benim. Arada bir aklı sağa sola kaysa da harika bir öğrenci. Bandito Geçmişinin tatlı anıları galiba. Fakat Atomaltı Parçacığı Kuramını hatmetti sayılır, şimdi de Astrofiziğe dalıyoruz.<a id="a98"></a><a href="../Text/notes.html#a290"><span class="t15">{58}</span></a></p>

  <p class="p10">José&rsquo;nin Bandito Şöhreti ondan önde gidiyor, o yüzden her zaman heyecanla karşılanıyoruz, fakat bazı Banditolar biz Bandito Dünya Görüşlerini değiştirmeye çalışınca suratlarını asıyor. Özellikle şu Solcu Banditolar beni çileden çıkartıyor. Daima moralleri bozuk gibi görünüyorlar (Marksist felsefede eksik bir şeylerin olduğunun kesin işareti). Çoğu Banditonun Yeni Fiziğe hiç ilgisi yok, özellikle huysuzlarken, ama yine de orda burda döndürdüklerimiz oldu. En çok Kosta Rika&rsquo;da, buradaki Banditolar daha gamsız. Bir gün oraya dönüp Bandito Fizik ve Kozmoloji Okulu kuracağım. Eğer fikir tutarsa, dünyanın bu sorunlu kısmına barış getirebilir. Banditolar Gerçekliğin Temel Doğasını öğrendikçe silahlarını atacaklar. Bundan eminim.<a id="a99"></a><a href="../Text/notes.html#a292"><span class="t15">{59}</span></a></p>

  <p class="p10">Aslında, elde ettiğimiz tek büyük başarı Kosta Rika&rsquo;da oldu, o da az çok tesadüfen sayılır. José&rsquo;nin aşina olmadığı bir Bandito Bölgesine denk geldik. Aslına bakarsanız burası geçici, <span class="t11">ad hoc</span> denilebilecek türden bir Bandito Bölgesiydi, bir zamanlar bir muz plantasyonunun parçası olan güzel, gür bir vadideki küçük bir derenin yanma kurulmuş bir düzine kadar çadırdan oluşuyordu.</p>

  <p class="p10">Dere kıyısı boyunca yolumuza devam ederken High Pockets&rsquo;le önden giden José dondu kaldı. Etrafa baktım: Aniden ortaya çıkıveren birkaç düzine Bandito, çeşit çeşit silahı üzerimize doğrultmuştu, hava tüfeğiyle çiçeği burnunda genç bir Bandito da vardı.</p>

  <p class="p10">Önce silahlarımızı alıp High Pockets&rsquo;e de bir ağızlık uydurduktan sonra bizi kamplarına geçirirlerken bazı gergin anlar oldu.</p>

  <p class="p10">Sonunda her şey yoluna girdi gerçi. Çetenin lideri, Fredi adındaki Tam Tekmil Bandito, José&rsquo;nin uzaktan akrabası çıktı. Bu tespit yapılınca bizi el üstünde tuttular. Bandito Bakireleri tarafından yıkandık, yedirildik, dilediğimiz kadar meskal içtik. Pepe&rsquo;ye de yemeği, suyu verildi, High Pockets de kampın etrafında toprağı eşeleyen pek çok Dişi Bandito İtinden zevkine göre birini seçti<a id="a100"></a><a href="../Text/notes.html#a294"><span class="t15">{60}</span></a> (bütün Hakiki Banditolar köpek sever).</p>

  <p class="p10">Fredi, Bandito İşine ara verip tatil ilan etti ve bizim şerefimize adamlarına bir şenlik hazırlattı.</p>

  <p class="p10">Gece inerken yemek ateşleri ve meşaleler yakıldı, birkaç domuz kesildi, kızartıldı, galonlarca meskal çıkartıldı. Komşu bölgeden iki düzine kadar Bandito da çıkıp geldi, bizim gelişimizi Bandito Fısıltı Gazetesinden duymuşlar.</p>

  <p class="p10">Bu arada José&rsquo;yle ben bu gruba karşı nasıl bir yol izleyeceğimizi gizlice görüştük. Araştırmamıza giriştikten bu yana karşılaştığımız en geniş sayıdaki Bandito grubuydu. Benim bugüne kadarki Bandito Fiziği Profesörü olarak sergilediğim performans sönük olduğundan José bu seferlik işleri ona bırakmam için beni ikna etti. Onun aldığı sonuç itiraf edeyim muhteşemdi.</p>

  <p class="p10">Akşam yemeğine otururken Fredi, José&rsquo;nin Kolombiya&rsquo;da bazı sorunları olduğunu duyduğundan söz ederek, elinden gelen yardımı yapabileceğini söyledi.</p>

  <p class="p10">José de tam böyle bir açılış bekliyordu. Fredi&rsquo;ye doğal bir tavırla kamptakilere hitaben bir konuşma yapmanın sakıncası olup olmadığını sordu, yemekten sonra kamptaki Bandito sayısı yaklaşık altmışı bulmuştu.</p>

  <p class="p10">Fredi hemen kabul etti, sonra yine meskal getirmeleri için bağırdı, José&rsquo;nin emirlerine uyarak meskale bol miktarda halüsinasyon yaratıcı mantar karıştırdım.</p>

  <p class="p10">Şölen bildiğiniz Bandito Cümbüşüne dönüştü: istemediğiniz kadar yiyecek ve meskal, bir sürü bet kahkaha ve Bandito Böbürlenmesi, birkaç yumruklaşma ve tabii ki, önceden planlanmamış, havan topu ve roket atarlardan oluşan havai fişek gösterileri. Finali, alev makinalı bir Kundakçı Bandito yaptı.<a id="a101"></a><a href="../Text/notes.html#a297"><span class="t15">{61}</span></a></p>

  <p class="p10">José durmadan bana saati soruyordu. Ne yaptığını biliyordum: mantarın etkisinin ne zaman devreye gireceğini hesaplıyordu. Bunu tahmin etmek için benim saate ihtiyacım yoktu: Ben zom olmuştum.</p>

  <p class="p10">José&rsquo;nin derse başlamadan önce Banditolara duyu kamçılayıcı bir cila çekme fikri parlak bir plandı, fakat ondan sonra yaptığı çok usta işiydi ve bunu ben niye düşünmedim diye bir parça kendimi ayıpladım.</p>

  <p class="p10">Önce konudan biraz uzaklaşmamız gerekecek. On üçüncü Bölüme zamanda geriye yolculuk yaparsak José&rsquo;nin basit (tabii hafife alınmamalı) bir Banditodan Atomaltı Banditoya dönüşünde meditasyonun yer aldığı kısmı okur belki hatırlayacaktır. O zaman benim tekniğim hakkında ileride bilgileneceğinize söz vermiştim. İşte, o zamanki &ldquo;ileride&rdquo; şu anın şimdisi.<a id="a102"></a><a href="../Text/notes.html#a298"><span class="t15">{62}</span></a></p>

  <p class="p10">Bu meditasyon tekniğini High Pockets&rsquo;le ben kulübede yalnız yaşadığımız sıralarda buldum, Tina&rsquo;nın ailesinin soyulması ve bunun benim Dünya Görüşüm üzerindeki etkilerinden hemen sonra. Aradan bir ömür geçmiş gibi.</p>

  <p class="p10">Çoğu meditasyon türünde bir tür uyduruk mantra bulunur, genellikle başında havlu bürülü bir moronun siz birkaç papel bayıldıktan sonra söylediği anlamsız bir sözdür.</p>

  <p class="p10">Benim mantram anlamsız değil, ayrıca herhangi bir paraya da mal olmayacak (bu kitabı ödünç aldığınızı ya da çaldığınızı var sayıyorum).</p>

  <p class="p10">Ben çocukken yaz kampına giderdim.<a id="a103"></a><a href="../Text/notes.html#a300"><span class="t15">{63}</span></a> Kamp yaklaşık dört saat uzaktaydı ve otobüs düzinelerce geleceğin Avukatları, Bankacıları ve başka Bandito Adaylarıyla dolardı.</p>

  <p class="p10">Her neyse, avanağın biri de gezide bize eşlik etmek zorundaydı. Onun işi, kaos ve yıkımı en aza indirmekti.</p>

  <p class="p10">Bir yöntem her zaman işe yarıyordu, şimdi geriye dönüp bakınca nedenini anlıyorum. &ldquo;Sür, Sür, Sür Kayığını&rdquo; şarkısını hatırlıyor musunuz? Güzel. İşte o benim mantram.</p>

  <p class="p0"><span class="t11">Sür, sür, sür, kay</span><span class="t11">ığı</span><span class="t11">n</span><span class="t11">ı</span><span class="t11"><br /></span><span class="t11">Derede süzülerek devan</span><span class="t11">ı</span> <span class="t11">et.</span><span class="t11"><br /></span><span class="t11">Ne</span><span class="t11">ş</span><span class="t11">eyle, ne</span><span class="t11">ş</span><span class="t11">eyle, ne</span><span class="t11">ş</span><span class="t11">eyle, ne</span><span class="t11">ş</span><span class="t11">eyle</span><span class="t11"><br /></span><span class="t11">Hayat bir dü</span><span class="t11">ş</span><span class="t11">ten ibaret.</span></p>

  <p class="p10">Atomaltı Melodisinden bahsediyoruz! Bir düşünün.<a id="a104"></a><a href="../Text/notes.html#a302"><span class="t15">{64}</span></a> Eğer burada bazı birinci sınıf metaforların yer aldığına inanmıyorsanız, kitabı bırakıp boşvermenizi öneririm. Gidip Halil Cibran falan okuyun.</p>

  <p class="p0"><span class="t11">Hayat bir dü</span><span class="t11">ş</span><span class="t11">ten ibaret.</span><a id="a105"></a><a href="../Text/notes.html#a305"><span class="t16">{65}</span></a></p>

  <p class="p10">Aman Tanrım, bizi yatıştırdığına şaşmamak lazım. Eğer bütün bu karmaşa sadece lanet bir düşten ibaretse otobüsü harap etmenin ya da pis herifin birinin gözlerini patlatmanın ne anlamı var?</p>

  <p class="p10">Her neyse, kulübemde bir pürüzle karşılaştım. Bu transandantal meditasyon yöntemi en iyi, eğer bunu çok sesli yaparsanız işe yarıyor (üç ses en iyisi). Sanırım bunun Makrokozmik Dünyanın belli ahenk özellikleriyle (yanılsama da olsa) ilgisi var.</p>

  <p class="p10">Belli ki ahenk içinde olacağım kimse yoktu. Ya da ben öyle düşündüm. Mantramı ikinci defa denediğimde High Pockets yanımda oturuyordu. Bildiniz. Ulumaya başladı, daha doğrusu ahenk içinde feryat etmeye başladı, ancak yavruluğu dejenere geçmiş büyük bir itin çıkaracağı bir feryatla.</p>

  <p class="p10">José&rsquo;nin döndürülüşüne kadar bu böyle fena gitmedi, ondan sonra üçlü ses ahengini sağladım. Bir Sür-Sür-Sür-Kayığını Uçuşunun sarhoşluğu altında yaşadığım bazı şeylerin derinliği kâğıt üzerinde anlatılamaz. Ama şu kadarını söyleyeyim, José&rsquo;yle ikimiz bunun bizi Atomaltı Dünyayla daha yakın temasa getirdiğinde hemfikiriz. Hatta José, O-Zone&rsquo;daki bir Alternatif Banditoyla bir tür ittifak kurduğunu iddia ediyor. High Pockets&rsquo;in ne tür tuhaf köpek gezileri yaptığını ancak Tanrı bilir.</p>

  <p class="p10">Her neyse, José altmış Lanet Banditoyu üç kısma ayırdı. Alev alev yanan şenlik ateşi etrafında daireler oluşturttu, tenorlar kuzeye, altolar doğuya, baritonlar güneye. José kamp ateşinin batı yakasında durdu ve susmaları için bağırdı.</p>

  <p class="p10">Ben yardımıma ihtiyacı olursa diye birkaç metre arkasına oturdum.</p>

  <p class="p10">High Pockets küçük Köpek Keki&rsquo;yle bir posta daha gitmek için tekrar ormana daldı.</p>

  <p class="p10">José bir dakika kadar altmış Suskun Banditonun önünde bir ileri bir geri gitti durdu, düşüncelerini topluyor, arada bir fırt meskal çekiyordu.</p>

  <p class="p10">José Banditoların normalde kamp ateşi etrafına oturup &ldquo;Sür, Sür, Sür, Kayığını&rdquo; şarkısını söylemeyeceklerini biliyordu, o yüzden onlarla ilgili, harika Bandito Mutfağından Devasa Bandito Sombrerolarına kadar, her konuda iltifatta bulunarak önce onları yumuşattı. Duyu kamçılayıcı mantarlarla birkaç dakika süren bu zırva arasında José onları avcunun içine almıştı.</p>

  <p class="p10">Sonra herkesin ona güvenip güvenmediğini sordu. Koro halinde &ldquo;Si si&rsquo;ler&rdquo; &lsquo;<span class="t11">&lsquo;Naturalmente</span>&rsquo;er&rdquo; ve &ldquo;<span class="t11">Seguro hombre'le</span>r&rdquo; yükseldi.</p>

  <p class="p10">Yaklaşık yarım saat sonra, José gruba &ldquo;Sür, Sür, Sür, Kayığını&rdquo; şarkısını İngilizce olarak öğretti &ndash;İspanyolcada aynı etkiyi yapmıyor, muhtemelen kafiyeli olmadığı için&ndash; ve sözlerin anlamını açıkladı. (Bu arada, José &ldquo;Sür, Sür, Sür, Kayığını&rdquo;dan başka İngilizce bilmez.) Üç bölümle de ayrı ayrı prova yaptı, sonra artık boşalmış meskal şişesini şef sopası gibi havaya kaldırdı.</p>

  <p class="p10">&ldquo;<span class="t11">Uno, dos, tres, quatro</span>.&rdquo; Ve koro başladı, önce alçak sesle, sonra yüksek sesle, sonra daha yüksek sesle, ta ki orman üç kusursuz armoniyle şarkı söyleyen neşeli ve zom Bandito Korosuyla yankılanana kadar.</p>

  <p class="p10">High Pockets&rsquo;le kız arkadaşı ormanda bir yerlerden uluyorlardı.</p>

  <p class="p10">Tepedeki yıldızlar parıldadı.</p>

  <p class="p10">Pulsarlar pustu.</p>

  <p class="p10">Kuasarlar kastı.</p>

  <p class="p10">Atoınaltı Parçacıkları yerküreyi ve bütün çocuklarını bombardımana tuttu.</p>

  <p class="p10">Bütün tüylerim diken diken oldu.</p>

  <p class="p10">José birden koroyu susturmak için şişesini salladı.</p>

  <p class="p10">Bunu takıp eden sessizlik hakiki bir Kozmik Sükûnetti. José&rsquo;nin önünde hareketsiz bir sombrero denizi uzanıyordu.</p>

  <p class="p10">Eğer José&rsquo;nin Bandito Dinleyicisi benim yarım kadar bile zom olmuşsa, çok baba bir ders çıkaracak diye geçirdim içimden. Tabii, <span class="t11">kendi</span> kafasını toplayabilirse.</p>

  <p class="p10">Sonunda, José kafasını toplamakla kalmayıp muhtemelen bir Banditonun o güne kadar duyduğu Gerçekliğin Temel Doğası üzerine en incelikli söylevi verdi.</p>

  <p class="p10">Tabii baştan başladı, Tina&rsquo;nın ailesini soymasından. Herhangi bir Bandito Feveranına yol açmamak için Tina&rsquo;nın Tom ve Gary&rsquo;yi aldatması meselesine girmedi, sadece nemfomanisinden kısaca söz etti (tabii gizli diyaframın lafını ağzına bile almadı).</p>

  <p class="p10">Sonra birden Çift Delik Deneyini ve hem Kozmik hem Gerçek Hayat olmak üzere, Bandito Bilinci açısından olası etkilerini ele alarak beni dumura uğrattı. Tenor kısmındaki bir Bandito, José&rsquo;nin bu kavramı özetleyip toparlamasına dik yukarı sayılabilecek bir havan topu atışıyla nokta koydu. Mermi en sonunda kırk elli metre uzağa ormana düştü. Toprak, çer çöp ve püre halinde muzlar kampa yağmur gibi yağdı. José konuşmasına hiç sektirmeden devam etti.</p>

  <p class="p10">Sonraki bir saati Kuantum Kuramına genel bir bakışla geçirdi. José&rsquo;nin öğretim yöntemleri benimkinden hayati bir yanıyla ayrılıyordu: Yeni Fizikten önce gelen Newton ya da diğer eski dallanmalardan hiç söz etmedi, şimdi düşününce mantığına katılıyorum. Meseleyi alakasız kuramlarla niye karıştıralım?</p>

  <p class="p10">Bandito Dinleyici kitlesi kendinden geçmiş, sessiz oturuyordu &ndash;José&rsquo;nin duyuları daha da açan sözlerine karşılık olarak havan topu atıp duran o tek Bandito Tenor hariç.</p>

  <p class="p10">Fakat, Schrödinger&rsquo;in Banditosu problemine girerken bariton kısmından rastgele hedeflere roketatar ateşi açıldı. Sahne resmen gerçeküstü olmaya başlıyordu.<a id="a106"></a><a href="../Text/notes.html#a306"><span class="t15">{66}</span></a></p>

  <p class="p10">José Uzay, Zaman ve Maddenin doğası üzerine Tam Tekmil bir Söyleve harika bir geçiş yaptı. Meskalimiıı geri kalanını da mideye indirip yavrusunun kavrayışlarından gurur duyan bir baba gibi gülümsedim.</p>

  <p class="p10">José bir ileri bir geri gidiyor, arada bir elini kolunu şişeyle birlikte sallayarak bildiğimiz dünyanın, Muzların ve Banditoların dünyasının (Contrabandista ve Uyuşturucu Krallarını sözü kısaltmak için çıkardı diye düşündüm), duran ve hareket eden elektromanyetik dalgalar ve Atomaltı Süreçler tarafından oluşturulmuş bir hayalden ibaret olduğunu söylüyor ve Kuantum Mekaniği bulgularının &ldquo;katı&rdquo; nesneler kavramını nasıl hemen hemen yok ettiğini açıklıyordu.</p>

  <p class="p10">Bu sırada katı bir nesne José&rsquo;nin önüne iniş yaptı. Nesnenin bir havan topu mermisi olduğu anlaşıldı. Her nedense patlamadı.</p>

  <p class="p10">José ona şöyle bir bakıp konuşmaya devam etti. Metaforlardaki yanılmalarından zihninin karıştığını anlıyordum. Önce elektronu normal elektron diye anlatıyor sonra da ondan Kozmik Bandito diye söz ediyordu.<a id="a107"></a><a href="../Text/notes.html#a308"><span class="t15">{67}</span></a> Bununla birlikte, temelde hâlâ tutarlıydı ve Heisenberg&rsquo;in Belirsizlik İlkesinin doğrudan bir sonucu olarak elektronların bazen geniş bir alana yayılmış olarak, bazen de küçük bir bölgede sınırlanmış olarak görüldüğünü açıkladı. Dahası, biz tam bir Kozmik Banditonun yerini tespit ettik sanırken, o bizi kandırıp başka bir yerde olabilirdi.</p>

  <p class="p10">Bu sırada High Pockets çıktı ortaya ve başını kucağıma koyup uzandı. Bandito Korosundan sağanak ve gelişigüzel gelen havan, roket ve hafif silah atışlarıyla gözle görülür şekilde sarsılmıştı. Elimi cebime sokup yokladım ve son Küçük Köpekler için Milk Bone Flavor Snacks&rsquo;i çıkardım, ama yiyemeyecek kadar canı sıkkındı. Aynı zamanda bitkin görünüyordu, muhtemelen kız arkadaşının cinsel taleplerinden dolayı.</p>

  <p class="p10">José&rsquo;ye baktım. Yeni bir şişeden su gibi meskal içiyordu. Özellikle sıkı bir yudumdan sonra ağzını koluyla silip &ldquo;Aaa&rdquo; dedi, sombrerosunu çıkardı ve Gerçekliğin Gerçek Temel Doğasını açıklamak üzere olduğunu söyleyerek dinleyicilerini uyardı. Banditolara hazır olup olmadıklarını sordu.</p>

  <p class="p10">Kalabalık, gökyüzüne doğru taze bir yaylım ateşiyle cevap verdi.<a id="a108"></a><a href="../Text/notes.html#a310"><span class="t15">{68}</span></a></p>

  <p class="p10">José Yeni Fiziğin en zor kavramlarının biri üzerine geçiştirme bir tezi geveleyerek anlatmaya başladı: Uzayın Eğriliği kavramı. José Uzay-Zaman Süreklisinin doğasını açıklarken Bandito Yaylım Ateşi azaldı ve sonunda tümden kesildi (tenor kısmının arkasındaki hıyardan arada bir gelen atışlar hariç). Zaman, üç boyutlu uzaydan ayrı bir kendilik değildir, diye ileri sürdü, aynı şeyin parçasıdır ve evrensel zaman akışı diye bir şey yoktur, tıpkı evrensel aşağı ya da yukarının olmaması gibi.</p>

  <p class="p10">Dahası, diye devam etti, uzay-zamanın dokusu, gündelik hayatta yaşadıklarımızın bizi inandırdığı gibi, düz değil eğridir.</p>

  <p class="p10">Manidar bir duraklama. José bir fırt meskal aldı, sonra düşünceli düşünceli geğirdi. Dinleyicilerini köşeye sıkıştırmıştı, bunu da biliyordu.</p>

  <p class="p10">Bu eğrilik, diye ileri sürdü, kendini yerçekimi gibi olaylarda gösterir. Ve herhalde maddeyi ima etti.</p>

  <p class="p10">Bir manidar duraksama daha.</p>

  <p class="p10">José&rsquo;nin konuşma tarzındaki zamanlamadan ve derinlikten dilim tutulmuştu. Sonra en sevdiği günümüz fizikçilerinden biri olan John Wheeler&rsquo;den bir alıntı yaptı (İspanyolca elbette): &ldquo;Dünyada boş, eğik uzaydan başka hiçbir şey yoktur. Madde, yük, elektromanyetizm ve öteki alanlar sadece uzayın bükülmesinin göstergeleridir. <span class="t11">Fizik geometridir.&rdquo;</span></p>

  <p class="p10">José Uzay-Zaman Süreklisine şişesini batırdı. Muzların ve Banditoların sadece hiçliğin dalgalanmalarından ibaret olduğunu ileri sürdü!</p>

  <p class="p10">Bu ifade anında bir hafif silahlar ateşinin daha patlamasına yol açtı. Yakınlarda birkaç havan topu serisi gümledi, José&rsquo;nin Bandito Sempozyumunun üzerine biraz daha döküntü yağdırdı.</p>

  <p class="p10">José, lime lime olmuş bir muz kabuğunu yüzünden atıp sessiz olmaları için bağırdı.</p>

  <p class="p10">Yukarı yıldızlara baktı, ilham arıyordu, sonra kalabalığa sombrerolannı çıkarmalarını ve aynısını yapmalarını söyledi.</p>

  <p class="p10">Altmış Banditonun sessizce Kozmosa gözlerini diktikleri bu sahne başımı döndürdü, o yüzden aşağıya High Pockets&rsquo;e bakıp başını okşadım. Kuyruğu, her zamanki gibi, sallandı.</p>

  <p class="p10">&ldquo;Yüce Ruh sallanıyor,&rdquo; diye mırıldandım, Kızılderili&rsquo;yi şöyle bir aklımdan geçirdim, kulağı çınlasın. Sonra Seňor Rodriguez&rsquo;i, Tina&rsquo;yı, Tom&rsquo;u, Gary&rsquo;yi ve özellikle de Tina&rsquo;nın babasını düşündüm.</p>

  <p class="p10">Bunun sonucunda bir hülyaya daldım. Muhtemelen bir tür komaydı.</p>

  <p class="p10">Her neyse, zihnim tatilden döndüğünde José en sevdiğimiz konu üzerinde teze girmişti: Kuantum Mekaniğinin Çoklu Dünyalar Yorumu. Çöken Dalga Fonksiyonları kavramını, Hayalet Parçacıkları, Antimadde ve Tina&rsquo;nın babasını inceliyordu. Sonra dikkatini Yorumun Basımlar Kuramına yöneltti. Tenor kısmındaki budalanın bağırarak daha fazla havan mermisi istediğini duyuyordum.</p>

  <p class="p10">Alto bölümünden bir Bandito, sesinden Uziyi andıran bir şeyle bir el ateş etti. Kalabalığın heyecanlanmaya başladığını seziyordum.</p>

  <p class="p10">José başka bir Gerçeklik Dalından, Alternatif Tam Tekmil bir Banditoyla ittifak kurduğuyla övününce kalabalık çıldırdı. Bandito Korosu ellerinde ne silah varsa aynı anda boşalttı.</p>

  <p class="p10">High Pockets neredeyse üç metre havaya sıçradı.</p>

  <p class="p10">José gelen şok dalgasıyla sırtüstü yere serildi.</p>

  <p class="p10">Alev makinalı manyak kampın öteki ucuna bir ateşten fıskiye yaptı.</p>

  <p class="p10">Gökyüzü ve çevredeki orman portakal rengi ve maviyle parladı.</p>

  <p class="p10">Olgun ve yarı olgun muzlar gökten aşağıya yağdı.</p>

  <p class="p10">Cephanelik çadırına bir el bombası yuvarlandı ve patladı.</p>

  <p class="p10">Uçan döküntüler çarpınca bilincimi yitirdim.</p>

  <p class="p10">Sonuç olarak, José&rsquo;nin anlattığı dersi tam bir başarı olarak değerlendirmem gerekir.</p>

  <p class="p10">&nbsp;</p>

  <p class="p10">Ne var ki, iki gece önce bu başarının aynısını, güney Nikaragua&rsquo;daki bir Marksist Bandito çetesiyle tekrar yaşamayı denedi. Ne yazık ki bu ders pek iyi gitmedi. Şimdi düşününce nedenini aşağı yukarı tahmin ediyorum. Bir kere, bu çeteyi Hakiki Bandito olarak sınıflandırmakla tereddüdüm var. Bu işin kitabında yazdığı gibi güderi-ve-deri Bandito Kıyafeti yerine, Haki yeşil eğitim üniformaları giymişlerdi. Köpekleri de sevmiyorlardı, daima kötüye işarettir. Öte yandan, bu meselede züppelik etmek de istemem, o yüzden bu sersemlere bir açık kapı bırakacağım.</p>

  <p class="p10">José&rsquo;nin bu heriflerle sorunları daha ilk dakikadan başladı. Önce, onlara ikram ettiğim mantarlı meskali içmediler, erken kalkmaları gerektiğini ve bir tür pusu için zihinlerinin açık olmasını istediklerini ileri sürdüler.<a id="a109"></a><a href="../Text/notes.html#a312"><span class="t15">{69}</span></a></p>

  <p class="p10">Ayrıca José&rsquo;nin &ldquo;Sür, Sür, Sür Kayığım&rdquo; şarkısını söylemek için yaptığı daveti de, hükümet birlikleri ya da CIA tarafından tespit edilme korkusuyla geri çevirdiler.</p>

  <p class="p10">José&rsquo;ııin Temel Bandito Fiziği 101 dersinin ikinci dakikasında olanlar oldu. Arkalardan birisi José&rsquo;ye bağırarak sesini kesmesini, uyumak istediğini söyledi. Tayfanın geri kalanı da bağıra çağıra ona katıldı. Bir herif José&rsquo;ye yarı yenmiş bir muz atma gafletinde bulundu.</p>

  <p class="p10">High Pockets&rsquo;le ben olacakları görüp siper aldık.</p>

  <p class="p10">José, sayıca çok üstün olmalarına rağmen, yüzünün akıyla çıktı. İki mor göz, alnında başka bir şişik daha ve düşen öndeki altın dişi (sabah buldu), fakat tek gerçek hasar Bandito Gururuna olmuştu.<a id="a110"></a><a href="../Text/notes.html#a314"><span class="t15">{70}</span></a></p>

  <p class="p10">&nbsp;</p>

  <p class="p10">José Tina&rsquo;nın babasına (Tom&rsquo;a, Gary&rsquo;ye ve Tina&rsquo;ya da) yazdığım mesajlarda bana çok yardımda bulundu. Soyut konulara karşı gerçek bir yeteneği var. Ara sıra bir mesajı tamamen ona yazdırıyorum, sadece kötü Bandito Gramerini düzeltiyorum.</p>

  <p class="p10">Elimize her geçtiğinde <span class="t11">International Trib</span>'deki küçük ilanları kontrol ediyoruz, fakat Tina&rsquo;nın babası susuyor. Bizim amansız kuzey ilerleyişimiz netleşince ondan haber alacağımızı sanıyorum. Newton&rsquo;ın elmasının Yerküreye diklemesine inişi gibi bizim de neredeyse <span class="t11">yerçekimsel</span> bir misyonla geldiğimizi fark edince pek seçme şansı olmayacak.</p>

  <p class="p10">José&rsquo;yle ben (High Pockets&rsquo;den söz etmiyorum) uçan oklarız &ndash;kavramsal oklar, En Büyük Zen Okçusunun attığı.<a id="a111"></a><a href="../Text/notes.html#a316"><span class="t15">{71}</span></a> Uzay-Zaman Süreklisi içinde yay çizen oklar. Doğrudan Tina&rsquo;nın babasının Dünya Görüşüne nişan alınmış oklar.</p>

  <p class="p10">&nbsp;</p>

  <p class="p5"><span class="t13">Kuantum Mekani</span><span class="t13">ğ</span><span class="t13">i, Hindu kaos ve y</span><span class="t13">ı</span><span class="t13">k</span><span class="t13">ı</span><span class="t13">m tanr</span><span class="t13">ı</span><span class="t13">s</span><span class="t13">ı</span> <span class="t13">Ş</span><span class="t13">iva&rsquo;n</span><span class="t13">ı</span><span class="t13">n</span><span class="t13"><br /></span><span class="t13">yeniden ke</span><span class="t13">ş</span><span class="t13">fi gibi görülebilir.</span></p>

  <p class="p5"><span class="t20">-Gary Zukav</span></p>

  <p class="p10"><span class="t11">&nbsp;</span></p>
</body>
</html>
