<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>II Don Juan operasyonu</title>
</head>

<body>
  <h1 class="h11"><a id="a37"></a><a id="a36"></a>II<br />
  Don Juan operasyonu</h1>

  <p class="p10">En azından hava güzeldi, gerçi hava <span class="t11">her zaman</span> güzel oluyordu. 28 derece, Kuzeydoğudan saatte 15 ila 20 deniz mili hızla esen alize rüzgârı, güneşin asla önüne geçmeyen birkaç küme bulut. Yer Britanya Batı Hint Adaları&rsquo;ndaki Antigua&rsquo;ydı, ne günlerdi. Yani. Arkadaşlarım ve gemi yoldaşlarım Robert ve Jim İngiliz Limanı Admiral&rsquo;s Inn&rsquo;de oturmuş Mount Gay romunun üçüncü şişesiyle meşgulken Kolombiya&rsquo;ya yaptığımız son deniz yolculuğunda ters giden şeyin ne olduğunu bulmaya çalışıyorduk. Teknemizi ve 5.000 kiloluk esrarı kaybetmekle sonuçlanan bir yolculuktu. Ara sıra bizimle çalışmış, oralı biri olan Cap oturup romdan koca bir yudumu mideye indirdi.</p>

  <p class="p10">Güneş gözlüklerimi ayarlayıp Loopie&rsquo;nin yirmi beş metrelik trimaran Trick'e doğru kürek çekişini seyrettim. Bu tekne İsveçli sarhoş bir mürettebatla daha yeni gayri resmi bir transatlantik hız rekoru kırmıştı. Yeni rekor hâlâ geçerli fakat teknedeki hiç kimse hangi adaya vurduklarını anlayacak kadar ayık kalmıyordu. Hedefleri Barbados&rsquo;muş, birkaç mil güneyde.</p>

  <p class="p10">Loopie&rsquo;nin birkaç yıl öncesinde Contrabandista (kaçakçı) kariyerini bıraktığını hatırlıyorum. Bir yandan kız arkadaşına el sallamaya çalışırken bir yandan da yelkeni kaldırayım derken ana çördek vincinin koluyla kafasını yardığında daha limandaydık. &ldquo;Ayy, mon, ayy, mon,&rdquo; dedi bilincini yitirmeden. Uzun yolculuk ona göre değildi, biz de onu yakıt iskelesinin üzerine attık, ön yelkeni açtık ve şalopayı José ile çocukların Santa Marta&rsquo;nın hemen güneyindeki dağlardan elleriyle topladıkları 3.600 kilo altın goncanın bulunduğu yöne doğru çevirdik. O zaman High Pockets daha birkaç aylıktı, doğuştan deniz köpeği olduğu için geziye bizimle geldi.</p>

  <p class="p10">Yolculuk başarılıydı, sadece bir iki ufak çapta felaket atlattık. High Pockets o gün bu gün ateşli bir Köpek Contrabandista&rsquo;dır.</p>

  <p class="p10">Robert Jim&rsquo;e ters ters bakıyordu, suratı ve göz yuvarı kıpkırmızı parlıyordu. Jim çok tuhaf bir mizah anlayışı olan sırım gibi bir Teksaslıdır. Robert&rsquo;tan cüssece çok daha küçüktür, onların tuhaf, antisosyal maskaralıkları lakaplarını da beraberinde getirmişti (bütün ciddi Contrabandistaların lakapları vardır): &ldquo;Cehennem&rsquo;den gelen Komedi Takımı&rdquo; ya da beraber değillerken, &ldquo;Cehennem&rsquo;den gelen Muti&rdquo; ve &ldquo;Cehennem&rsquo;den gelen Jeff.&rdquo;</p>

  <p class="p10">Robert&rsquo;ın o numaralarından birini yapacağından emindim. Yaptı da. Masamızı kaldırıp avlunun yanındaki sığ suya fırlattı. Etkileyici bir atıştı. Rom şişeleri, kadehler ve paralar yavaş yavaş mangrovlara doğru süzüldü. Çeşitli deniz kuşları ve barmenler korku ve itirazla cıyak cıyak bağırdı.</p>

  <p class="p10">Ben ayağa kalkıp Robert&rsquo;a yaklaşmadan otel sahibinin önünü kestim.</p>

  <p class="p10">Etrafa birkaç D.K. (Doğu Karayip) parası saçıp başka bir masayla birkaç şişe daha ayarladım. Tekrar oturduğumda Robert Cap&rsquo;e gülümsüyordu. Jim katıla katıla gülüyor, çıbanlarından dolayı Robert&rsquo;la kafa buluyordu. Poposundaki çıbanlar. Haftalarca karşıdan yirmi mil hızla esen rüzgâra karşı Karayipler&rsquo;de volta vurmak, bir yandan da ıslak esrar balyaları üzerinde yemek yiyip yaşamak insanın normal ten rengini bozuyor, özellikle de arka kısmını. Jim gergin turistlerin olduğu bir masaya Robert'ın adalardaki en büyük ve en iğrenç çıbanlara sahip olduğunu bağırınca Robert'ın gözleri tehlikeli biçimde donuklaştı. Çıbanlar bir de estetik bakımdan en iyi şekilde dizilmişlerdi.</p>

  <p class="p10">"Pantolu indir de şunlara gösteriver dostum." dedi Jim.</p>

  <p class="p10">Şimdi ben geriliyordum. Jim&rsquo;i susturmaya çalışmanın bir yararı yoktu. Sarhoştu ve sallanıyordu, Robert zıvanadan çıkınca da zevkten bayılıyordu. Ayrıca daha yeni, teknemizle birlikte iki milyon dolara yakın para kaybetmiştik, yani kimsenin morali yerinde değildi.</p>

  <p class="p10">"Patlayacak,&rdquo; dedi Jim. &ldquo;Yedi nokta beş Robert Richter Ölçeğinde diye tahmin ediyorum.&rdquo;</p>

  <p class="p10">Cap başının dertte olduğunu sezdi. Robert'a yapmacık bir gülümseme gönderdi, Robert da ona gülümsedi. Kontakt lenslerini sanki birisi kırmızıya boyamış gibiydi.</p>

  <p class="p10">&ldquo;Ay, mon... poku yedik, mon.&rdquo; Cap şimdi çok korkmuştu. Bana: &ldquo;N&rsquo;apcam ben şindi, mon?&rdquo;</p>

  <p class="p10">Robert Cap&rsquo;i severdi. Wayward Wind'i son seferine hazırlamak için bize yardım etmişti. Cap delikanlı çocuktu. Cap aile erkeğiydi. Cap hayvanları severdi. Ne yazık ki, Cap feci bir bedensel hasar görmek üzereydi. Jim sadist sadist sırıtıyordu.</p>

  <p class="p10">Robert&rsquo;ın dikkatini dağıtmalıydım. Eğer bana sadece birkaç saniye bakacak olsa Cap belki o zaman kaçmayı başarırdı.</p>

  <p class="p10">&ldquo;Hey, Robert, şu eski Don Juan'ı hatırlıyor musun?" Sesim çok doğal çıkmıştı.</p>

  <p class="p10">&nbsp;</p>

  <p class="p10">Robert, Jim ve ben ilk kez birkaç yıl öncesinde Panama&rsquo;da Don Juan gemisinde karşılaşmıştık. Altmış metrelik paslanmış bir yük gemisiydi, gerçek ismi şimdi aklımda değil. Tek bir teknede taşınan esrar miktarı rekorunu kırma teşebbüsü için onu yeniden donatırken geçirdiğimiz iki ay süresince üzerinde yaşanan seks faaliyetlerinin sıklığı nedeniyle ona Don Juan adını takmıştık. Hepimiz aynı uluslararası suç karteliyle bağlantılı olduğumuzdan çabucak kaynaşmıştık. Panama City&rsquo;deki Holiday Inn&rsquo;e kurulmuştuk. Senatonun Panama Kanalı müzakerelerini soruşturduğu zamana rastlıyor. On ikinci katın tamamını bizim destek kuvvetleri kontrol altına alabilsin diye iki Kongre üyesinin odasını boşalttırmıştık. High Poekets de dahil, o gün <span class="t11">Lear'</span><span class="t11">ı</span> kimin kullandığına bağlı olmak üzere, on üç ya da on dört kişiydik.</p>

  <p class="p10">Motel <span class="t11">El</span> Panama&rsquo;yı çoktan yakıp yıkmıştık, çoğunlukla Robert&rsquo;ın taşkınlıkları yüzünden, gerçi bunun bir kısmını haklı olarak yaptığını söylemeliyim. Öyle bir durumda o yosmayı balkondan ben kendim de fırlatırdım.</p>

  <p class="p10">Bizim ne bok olduğumuz hakkında birbirleriyle çelişen bazı teoriler dolaşıyordu ortalıkta. Bunların bir kısmını incelikle biz işledik. Hesabımızdaki harcamaların inanılmaz olduğu açıktı (burada inanılmaz, sınırsızın bir basamak yukarısı oluyor). Her şeyi nakit ödüyorduk. Hapis kaçkını gibi görünüyorduk. Tamamen başıbozuktuk.</p>

  <p class="p10">Panamalılar için bütün bunlar bizim ABD hükümetinin adamları olduğumuz anlamına geliyordu, muhtemelen de CIA. Bu nedenle müzakereler sırasında bizi gücendirmek istemiyorlardı, bu da bizim işimize gelirdi.</p>

  <p class="p10">Başka söylentiler de vardı ama şahsen ben en çok CIA&rsquo;li olanı seviyordum, en popüleri de oydu. Taksiciye öylesine söylenmiş bir söz, ikametgahım olarak Guatemala&rsquo;da şifreli bir posta kutusu, biri tarafından (muhtemelen sürekli rüşvet verdiğim resepsiyon görevlisi) kendisine benim CIA <span class="t11">oldu</span><span class="t11">ğ</span><span class="t11">um</span> söylenmiş bir Kongre üyesiyle yediğim akşam yemeği... bütün bunlar bizim Washington&rsquo;ın sorun gidericileri oluşumuza katkıda bulundu.</p>

  <p class="p10">Oteldeki herkes Robert&rsquo;tan korkuyordu. El Panama&rsquo;dan haber sızmıştı: Eğer gerçekten bela çıkarsa (ki neredeyse çıkıyordu) Robert&rsquo;ın tek kişilik CIA Ölüm Mangası olduğu söyleniyordu. Robert bütün taksileri ana kapının dışında tutup (saati 10 dolara) kendisi söylemedikçe kıpırdamamalarını emrettiğinde Holiday Inn&rsquo;deki hiç kimse tek kelime etmedi. Taksilerin hiçbiri de kımıldamadı. Böylece yaklaşık bir hafta Holiday Inn&rsquo;de kimse taksiye binemedi. Ne Senatörler, ne Kongre üyeleri, hiç kimse. Robert taksi filosuyla oynarken onlar da Amerikan vergi mükelleflerine büyük masraflar açarak özel arabalar kiralamak zorunda kaldılar.</p>

  <p class="p10">Hasır şapkası, Aloha gömleği ve ekose pantolonuyla kapıdan çıkıp &ndash;o 110 kiloluk cüsse&ndash; ıslık çalardı. Belki de dört saniye içinde yirmi taksici araçlarının önünde hazırola geçerlerdi. O enlemlere göre hızlı sayılırdı. &ldquo;Beyler motorlarınızı çalıştırın.&rdquo; Robert araba yarışlarına meraklıydı. Her adama üzerinde adres yazılı bir kâğıt verirdi, daima her kâğıtta aynı adres. Robert&rsquo;ın işaretiyle her ne istemişse &ndash;uyuşturucu, içki, bir yosma ya da bunların üçü birden&ndash; hepsi onu getirmek için fırlardı. Malı getiren adama yüz ABD doları. Yirmi çılgına dönmüş Panamalıyı kendi özel Grand Prix&rsquo;sinde şehrin sokaklarında gümbürdetiyordu.</p>

  <p class="p10">&nbsp;</p>

  <p class="p10">Tekrar Antigua&rsquo;dayız, Robert&rsquo;ın bir gözü kırpıldı. Bunu, beyninde ilkel bir düşünme sürecinin başlamış olduğunu gösteren bir işaret olarak yorumladım, belki bir ya da iki sineps bir tür normal sırada uyarılmıştı. Jim bile irkildi. Cap yerinde dondu kaldı, hâlâ Robert&rsquo;ın kızıl gözlü zombi sırıtışıyla çivilenmiş duruyordu.</p>

  <p class="p10">&ldquo;Göz kırptı,&rdquo; dedi Jim.</p>

  <p class="p10">&ldquo;Gördüm,&rdquo; dedim.</p>

  <p class="p10">&ldquo;O n&rsquo;olaki?&rdquo; dedi Cap.</p>

  <p class="p10">&ldquo;Bilmiyorum,&rdquo; dedi Jim.</p>

  <p class="p10">&ldquo;Kendine geliyor,&rdquo; dedim.</p>

  <p class="p10">&ldquo;Kendine gelince n&rsquo;aparki?&rdquo; dedi Cap.</p>

  <p class="p10">&ldquo;Bilmiyorum,&rdquo; dedim.</p>

  <p class="p10">&ldquo;Sanırım ona Panama City&rsquo;deki Grand Prix&rsquo;yi hatırlatınca hoşuna gitti,&rdquo; dedi Jim.</p>

  <p class="p10">Kendi türünden biriyle oturup anıları hatırlamaya bayılmayan bir Contrabandista hiç tanımadım. Tuhaf bir şeyler yapmanın nedeni de bazen yarı yarıya buymuş gibi gelirdi. Daha sonra olanlar hakkında konuşabilirdiniz.</p>

  <p class="p10">Robert&rsquo;ın taşkınlık öncesi yaşadığı şizofrenik donukluğu sırasında bile bu tatlı anılar onun üzerinde etkili oluyordu. Sonraki davranışını nasıl etkileyeceğini herkes tahmin edebilirdi. İş zarlara kalıyordu, hiç kuşku yok. Bastırdım. Neden olmasın? Eğlenmeye başlamıştım.</p>

  <p class="p10"><span class="t11">&nbsp;</span></p>

  <p class="p10"><span class="t11">Don Juan</span> gemisi Murphy&rsquo;nin Yasaları&rsquo;na bir övgüydü. Aslında, gemi Murphy&rsquo;nin Yasalan&rsquo;nı o kadar geçti ki yeni bir yasa oluşturulması gerekti <span class="t11">Don Juan</span>&rsquo;ın Yasaları: "Ters gidebilecek her şey zaten gitmiştir ve sonsuza dek de öyle devam edecektir.&rdquo;</p>

  <p class="p10">Ben kaptandım, ama yemin ederim o geminin bu sefere seçilmesinde benim bir payım yok. Büyük çelik gemilerin yapısal bozukluklarını tetkik etmek için basit bir yöntemim vardır. 5 kiloluk bir balyozu sintineye indirip sallamaya başlarım. Kırılan ne olursa yapısal bakımdan sağlam değildir. En öndeki zincirlikte hemen bir sızıntı başlattım. Balyozu birkaç defa daha sallayınca geminin çürümüş su geçirmez bölmesi çıkıp geldi.</p>

  <p class="p10">Julio o sırada göründü, gözleri faltaşı gibi açılmıştı, İspanyolca bağırmaya başladı. Bu dili çok iyi biliyorum fakat tek çıkarabildiğim <span class="t11">&ldquo;gringo loco"</span> oldu.</p>

  <p class="p10">Julio <span class="t11">Don Juan'm</span> mühendisiydi ve babasının yirmi yıl önceki ölümünden beri de orada çalışıyordu. Bu onun pek çok tuhaflıklarını açıklıyordu, takıntı halinde istavroz çıkarması, motor dairesinin her tarafında asılı duran düzineler dolusu haç ve sessizlikten duyduğu akıldışı korku. Çok sonra nispeten sakin bir anda Julio bu sonuncusunu açıkladı. <span class="t11">Don Juan'</span>ın hareketli parçalarının çoğu çeşitli nedenlerden dolayı arada bir tutukluk yapıyordu. Julio bir şekilde onları tekrar çalıştırıyordu. Geminin oynayan her bir parçasının aynı anda tutukluk yapacağı ve geriye sadece &ldquo;<span class="t11">silencio, hombre. silencio completamente</span>&rdquo; bırakacağı kâbusunu sık sık görüyordu.</p>

  <p class="p10">Her neyse, <span class="t11">Don Juan'a</span> ve mühendisine yaptığım ilk teftiş sonrası bu operasyonu finanse eden çokuluslu örgütü ikna etmeye çalıştım. Görüşmeyi çok net hatırlıyorum. Zaman çizelgeleri, kod adları, enlem ve boylamlar, telsiz frekansları ve çeşitli acil durum planlarıyla ilgili olarak Kolombiyalı yükleme mürettebatına danışmam gerekiyordu. Görüşme tüm hızıyla en az üç gün sürmüştü. High Pockets&rsquo;le benim ilk dikkatimizi çeken şey, dört metrelik toplantı masası üzerinde çırılçıplak ve kendinden geçmiş bir şekilde uzanan Kolombiyalı Uyuşturucu Kralı, Eduardo &ldquo;El Gordo&rdquo; idi. Bir kokain yığını içinde ağzının suyu akmıştı, kokainin bir kısmı ince bir dal gibi masanın üzerinden geçip ucundan öteye bir yol çizmişti. Yüz gram kadarı yerdeki kaba kilimin üzerine yayılmıştı. Herkesin şuursuz oluşunun sebebi, 1.5 litrelik sayısız Dom Perignon&rsquo;un (&lsquo;69, bu arada. O günlerde hâlâ bulabiliyordunuz) aralarına dağılmış bir düzine civarındaki çoğu boş Quaalude ilaç şişeleri diye düşündüm.</p>

  <p class="p10">Toplam altı ya da yedi Kolombiyalı (José dahil) ve sekiz ya da dokuz kadar da benim gringo arkadaşım (Jim ve Robert dahil) çeşitli şekillerde çıplak vaziyette uzanmışlardı, yanlarında çeşitli fahişeler de vardı, insana inanılmaz da gelse, Robert&rsquo;ın El Panama Oteli&rsquo;nde ikinci katın balkonundan attığı da oradaydı. Sol ayak bileğindeki alçı dışında iyi görünüyordu. Toplantı masasının altında bilincini yitirmiş bir oda servisi görevlisi buldum, kırmızı Holiday Inn yeleği dışında üzerinde bir şey yoktu.</p>

  <p class="p10">Şimdi geriye dönüp baktığımda oldukça mizahi görünebilir, ama o sırada dehşete kapılmıştım. Benim bu insanları <span class="t11">ak</span><span class="t11">ı</span><span class="t11">l yoluyla</span> ikna etmem gerekiyordu. Hayatım ve bok gibi para o gemiye bağlıydı. Ne var ki, Robert&rsquo;la Jim&rsquo;in himayesi altında profesyonelliğim, hani derler ya, suya düştü. Bir hafta içinde High Pockets&rsquo;le ben rutin olarak düzenlenen (ya da kesintisiz devam eden) &ldquo;görüş- meler&rdquo;e katılır olduk. Otele verilen hasar kadar, uyuşturucu tüketiminde de herkes kadar ben de sorumluydum &ndash;burada böbürlendiğim yok&ndash; ama Robert bunların dışındaydı. High Pockets otelin güvenlik görevlilerini dairesel on ikinci katın etrafında kovalayıp yangın çıkışından dışarı atarken Robert iki tek odayı süit odaya dönüştürmeyi başarmıştı.</p>

  <p class="p10">Gemi hakkında birkaç şikayet geveledim, Eduardo da iyileştirmelere harcanmak üzere 100.000 dolar ayırdı. Bana söylendiğine göre, söz konusu &ldquo;kemi&rdquo; olunca, Eduardo <span class="t11">Don Juan&rsquo;a.</span> öyle diyordu, paranın lafı olmazdı. Tek sorun, gemi simsarının bütün parayı gemi gövdesi için yeni levhalar ve kaynak almak yerine, gelişmiş elektronik seyir cihazlarına harcamış olmasıydı. Burnuma upuzun bir toz çekip &ldquo;Harika! Nerede battığımızı tam olarak bileceğiz!&rdquo; diye bağırdığımı hatırlıyorum. Marazi olan şey, bu konuda hakikaten heyecan duymamdı.</p>

  <p class="p10">Dört beş günlük uyuşturucu, seks çılgınlığı sefahatim ve vandalizmi bünyem ancak kaldırabilmişti, bunun üzerine High Pockets&rsquo;le pılımızı pırtımızı toplayıp hesabımızı ödemek üzere resepsiyona doğru yola koyulduk. Ahlâkî bakımdan <span class="t11">Don Juan</span>'da bir süre vakit geçirme mecburiyeti hissediyordum. Kaçışımıza öğleden sonra üçte teşebbüs edecektik, o zamana kadar arkadaşlarımızın komaya gireceğini hesaplamıştık, fakat biz tam hesabı kapatırken Robert&rsquo;la Jim ön kapıda sendeliyordu. Çok sıkı bir uyuşturucu âleminin sonuna yaklaşmış durumdaydılar. Robert&rsquo;ın sağ gözü Kalküta&rsquo;nın Kara Deliğine benziyordu; sol gözü şişip kapanmış ve morarmıştı. Yakamdan tutarak bir kanepeye sürükledi, sonra alenen hımbılın teki olduğumu söyleyip on ikinci katı hayal kırıklığına uğratmakla suçladı.</p>

  <p class="p10">Mantıklı davranmaya çalışma hatasını yaptım. Geminin bakıma ihtiyacı vardı, diye savundum kendimi. Yarım kalan incelememin ortaya koyduğu yapısal zayıflıkları açıklamaya çalıştım.</p>

  <p class="p10">Robert benim yürüttüğüm mantığa lobideki masaya bir gram kadar kok dökerek karşılık verdi. &ldquo;Kamış ya da ona benzer bir şeyi olan var mı?&rdquo;</p>

  <p class="p10">Jim elli dolarlık kâğıt parayı rulo yapıp ona uzattı. Robert tozun yarısını burnuna çekti, topak mopak öylece, sonra parayı bana uzattı. Etrafta bizim bordromuzda olmayan pusuya yatmış kimse var mı diye lobiye şöyle bir göz attım. Sadece bir iki turistle Kongre üyeleri vardı. Sağlam bir çekiş yaptım, çantamı kapıp Robert tepki veremeden dışarı fırladım.</p>

  <p class="p10">&ldquo;Gemide olacağım!&rdquo; çıkış repliğimdi.</p>

  <p class="p10"><span class="t11">Don Juan</span>&rsquo;ın terkedilmiş bir hali vardı, fakat Julio&rsquo;yu makine dairesinde paslı eski bir dizel motorun önünde diz çökmüş buldum, Hail Mary duasını okuyordu.</p>

  <p class="p10">Benim balyoz olayını affettikten sonra onunla gayet iyi geçindik.</p>

  <p class="p10">Julio <span class="t11">Don Juan</span>'a tutkuyla bağlıydı. Son yirmi yılda gemi altı yedi el değiştirmişti, Julio sadece kendi bildiği sebeplerden dolayı hepsinde de görevine devam etmişti. Günde en az on beş saati makineleri parçalayarak, idare edecek hale getirerek, istavroz çıkararak ve gemiye laf anlatmaya çalışarak geçiriyordu. Julio garip biriydi, bu su götürmezdi, ama kamarasına bakıncaya kadar ne kadar garip olduğunu fark etmemiştim.</p>

  <p class="p10">Gemicilerin çoğu ranzalarının üzerine poster asar, Julio da onlardan farklı değil, yalnız onunkiler tamamı renkli, yeni dizel motorların, jeneratörlerin ve yedek parçaların kat kat açılan büyük sayfa çizimleriydi. Bu gemiyi biliyordu gerçi &ndash;gerçekten biliyordu. Tuhaf biri de olsa, kaptan olarak onunla olmaktan memnundum. Balyozla verdiğim hasarı onarsın diye ona kaynak ekipmanı aldım. Ayağımla gövdeyi delip limandayken gemiyi batırırım korkusuyla sintineye bir daha hiç inmedim.</p>

  <p class="p10">Julio başka bir açıdan da son derece büyük bir kıymetti. High Pockets&rsquo;le ben turist barlarını gezer olmuştuk. Ben eski bir kaptan kepi giyerdim, yatay çizgili tişört ve üç günlük tıraşla ağzımda yanmayan uzun ince bir puro. Turist piliçleri ya da &ldquo;atmosfer&rdquo; arayan asker ailelerin kızlarını takip edip yolda saçları diken diken eden deniz hikâyeleri uydurarak onları <span class="t11">Don Juan</span>'a<span class="t11">.</span> çekiyorduk. <span class="t11">Don Juan</span>&rsquo;un hiçbir şeyi yoksa bile atmosferi vardı. Julio Walter Brennan&rsquo;ı oynayıp yokluğumda her şeye göz kulak oluyordu. Sarhoşmuş gibi yapıyordu, ben de ona ayyaş diye bağırıyordum, o da İspanyolca ölü arılarla ilgili bağırarak bir şeyler söylüyordu, sonra ben pilici kamarama çekiyordum. Kız bir, koca pembe dili sarkan High Pockets&rsquo;e bakar, bir çatlamış, soyulmakta olan boyaya, pis yatağa, bir de purom, kaptan şapkası ve bir şişe ucuz romumla bana bakardı. Onun açısından Bogart&rsquo;la Bacall&rsquo;dı. Onları bir kere ihtiyar <span class="t11">Don Juan</span>'ın üzerine çıkardım mı iş bitiyordu, inlemeyse sürüyordu.</p>

  <p class="p10">Bu şekilde sonsuza dek devam edebilirdim, fakat bir gece geç vakit Robert&rsquo;la Jim çıkageldi. Tam bir kâbustu.</p>

  <p class="p10">&nbsp;</p>

  <p class="p10">Robert hırlamaya başladığında güneş İngiliz Limanı üzerinde batışa geçiyordu. Robert göğsünün derinliklerinden yavaş yavaş hırlıyordu. Jim&rsquo;le ben ilk önce uzaktan gelen bir gök gürlemesi sandık. Boran bulutlarını görebilmek için etrafa bakındık ama yoktu.</p>

  <p class="p10">&ldquo;Ondan gelyo, ondan gelyo, mon.&rdquo; Cap artık sırılsıklam terliyordu. Onu neredeyse unutmuştum. Bir şişe daha Mount Gay için işaret ettim. High Pockets bir hapşuruk daha koyverdi.</p>

  <p class="p10">&ldquo;Ne diyosun, Cap?&rdquo;</p>

  <p class="p10">&ldquo;Ondan geliyo. Hırlıyo.&rdquo;</p>

  <p class="p10">&ldquo;Kim? High Pockets mi?&rdquo;</p>

  <p class="p10">&ldquo;Yok be, mon. Robert. Bana bakıp hırlıyo. Keçen seferki kibi.&rdquo; Cap Robert&rsquo;ın kudurduğunu bir kere daha görmüştü, adanın öteki yakasında, Spinning Wheel adındaki bir barda. Anlaşılan Robert orada da biraz hırlamıştı. Spinning Wheel şimdi yeni bir işletmeyle yeniden inşa ediliyordu.</p>

  <p class="p10">&ldquo;Hatırlıyorum,&rdquo; dedi Jim, Panama&rsquo;daki o geceyi kastederek. &ldquo;Robert boku yemişti. Hem de ne biçim yemişti.&rdquo;</p>

  <p class="p10">Robert&rsquo;ın hırlaması daha da derinden gelmeye başladı, sanki konuşmaya çalışıyormuş gibiydi.</p>

  <p class="p10">&ldquo;Belki yavaşça kalkıp,&rdquo; dedi &ldquo;Cap, &ldquo;yoluma gitsem iyi olur.&rdquo;</p>

  <p class="p10">&ldquo;Tavsiye etmem,&rdquo; dedim.</p>

  <p class="p10">&ldquo;Panama City&rsquo;deki her bara ve keraneye uğrardık,&rdquo; dedi Jim. &ldquo;Sonra Robert sana uğramamız gerektiğini söylerdi. Bir şey lazım mı diye. Uyuşturucu falan.&rdquo;</p>

  <p class="p10">&ldquo;O iki pilici nereden araklamıştınız?&rdquo; dedim.</p>

  <p class="p10">Robert&rsquo;ın hırlama sesi arttı. Cap titremeye başladı.</p>

  <p class="p10">&ldquo;Hangi piliçleri?&rdquo; dedi Jim.</p>

  <p class="p10">&nbsp;</p>

  <p class="p10">O korkunç böğürtü ve arkasından gelen su şapırtısını duyduğumda High Pockets ve ben şehirde rastladığımız küçük tatlı kızla kamaramızda derin uykudaydık. Şaşkınlıkla yataktan fırladım. <span class="t11">Don Juan</span>&rsquo;ın pilinin bittiğini ve batmak üzere olduğunu sandım. Sonra Jim&rsquo;in güldüğünü duydum. Korkmuş iki kadın fısıldaşıyorlardı. Bir alakasız böğürme daha, bu seferki suyla karıştı. Kafamı lombozdan çıkarıp doğru aşağıya baktım. Robert koca cüssesini kaygan eski bir halat vasıtasıyla sudan tekrar iskeleye atmaya uğraşıyordu. Jim kenardan aşağıya bakıyor, katıla katıla gülüyordu. Bir elinde bir buçuk litrelik Dom, öteki elinde de 357 magnum vardı. Ağzından kocaman bir cigaralık uzanıyordu ve yüzünün alt kısmı ince Peru tozuyla kaplanmıştı.</p>

  <p class="p10">Birkaç metre ötede iki aşırı kilolu kız korkudan birbirlerine sokulmuşlardı.</p>

  <p class="p10">&ldquo;N&rsquo;oluyor, tatlım?&rdquo; diye sordu güveyeniği yatağımdaki küçük Kekim.</p>

  <p class="p10">&ldquo;Hiç,&rdquo; diye yalan söyledim. &ldquo;Hiçbir şey.&rdquo; Sorun çıkacağını sezmiştim. Belki de ciddi bir sorun. &ldquo;İndir silahı Jim.&rdquo; Sakın olmaya çalışıyordum, fakat Kanal Bölgesindeydik, o zamanlar hâlâ Amerikan askerlerinin kontrolü altındaydı. ABD&rsquo;yle Panama arasında gerginlikler yaşanıp dururken sıkılan bir kurşun, ya da bir devrim ya da bir futbol maçı başlatabilir diye berbat bir his vardı içimde.</p>

  <p class="p10">Jim tabancayı cigaralığın ucuna dayayıp kelimeleri yayarak konuştu. &ldquo;Ateş edip yakıvereyim.&rdquo;</p>

  <p class="p10">&ldquo;Hayır, dur, Jim,&rdquo; diye kekeledim. &ldquo;I-ıh&rdquo;</p>

  <p class="p10">Tabancayı indirdi. &ldquo;Nee?&rdquo;</p>

  <p class="p10">&ldquo;Şey, şu güzel hanım arkadaşlarınla beni tanıştırmayacak mısın?&rdquo;</p>

  <p class="p10">&ldquo;Nee?&rdquo;</p>

  <p class="p10">Robert insanlarda olmayan bazı sesler çıkardı ve sonra, öküz gibi böğürerek kendini iskelenin üzerine atmayı başardı.</p>

  <p class="p10">&ldquo;Tabancayı indir, Jim,&rdquo; dedim.</p>

  <p class="p10">&ldquo;Kiminle konuşuyorsun?&rdquo; diye sordu küçük Fıstıklı Kadayıfım.</p>

  <p class="p10">&ldquo;Hiç kimseyle,&rdquo; dedim. &ldquo;Hiç kimseyle.&rdquo;</p>

  <p class="p10">Robert ayağa kalkmıştı. Ekose polyester ceketinin cebinden ıslanmış bir kokain torbası çıkardı.</p>

  <p class="p10">&ldquo;<span class="t11">Lanet olsun! Güvertem! Pis amc</span><span class="t11">ı</span><span class="t11">k a</span><span class="t11">ğı</span><span class="t11">z!</span>&rdquo; sözleri Kanal Bölgesinin etrafında yankılandı.</p>

  <p class="p10">Panama yakasından İspanyolca konuşmalar duyuyordum. Görünüşe göre Robert&rsquo;ın gringo savaş çığlığına karşılık mevzi alıyor gibiydiler.</p>

  <p class="p10">&ldquo;Azgınlaştım,&rdquo; dedi küçük Bal Kasem.</p>

  <p class="p10">Robert mahvolmuş kok torbasını suya attı ve Jim&rsquo;inkinden biraz istedi. Jim 357 magnumu tekrar cigaralığın ucuna dayadı.</p>

  <p class="p10">&ldquo;Bir dakika. Şu köftehoru bi ateşleyim.&rdquo; Horozu kaldırdı.</p>

  <p class="p10">&ldquo;Jim!&rdquo; diye bağırdım. &ldquo;Hanımlar! Beni tanıştırsana, hadi.&rdquo;</p>

  <p class="p10">Jim tabancayı kızlardan birine doğrulttu. Gözünün birini kapadı, hatırlamaya çalışıyordu. &ldquo;Dur bakiim. Bu… ee, siktir.&rdquo; Tabancayı öteki kıza doğrulttu, o da küçük bir çığlık attı.</p>

  <p class="p10">&ldquo;O da… ıı, öteki.&rdquo;</p>

  <p class="p10">Bu arada Robert ceketinin cebinden bir el bombası çıkarıp orta parmağını pime doladı.</p>

  <p class="p10">Bana kok ver yoksa kendimi havaya uçururum,&rdquo; diye ilan etti.</p>

  <p class="p10">&ldquo;Sahi mi?&rdquo; Jim silahını Robert&rsquo;a doğrulttu, namluyu otuz santim kadar burnunun altından sallıyordu.</p>

  <p class="p10">&ldquo;O pimi çek de ben de senin kafanı havaya uçuruyum, sersem.&rdquo;</p>

  <p class="p10">Kamaramdan dışarı fırlayıp alt güvertedeki Julio&rsquo;ya koştum. Robert&rsquo;la Jim&rsquo;in birbirlerine kafa tutuşlarını seyrediyordu. High Pockets gözleri sulanmış bir şekilde sendeliyordu.</p>

  <p class="p10">Saniyeler geçti.</p>

  <p class="p10">Şişman kızlardan hafif iniltiler çıkıyordu.</p>

  <p class="p10">Kanalın yukarılarında bir yerde bir gemi borusunu çaldı.</p>

  <p class="p10">Küçük Danimarka Peynirim kamaraya dönmem için bana seslendi.</p>

  <p class="p10">Julio istavroz çıkardı.</p>

  <p class="p10">High Pockets o hapşurma nöbetlerinden birini yaşıyordu.</p>

  <p class="p10">Gerilim tırmandı.</p>

  <p class="p10">Derken Robert pimi çekti.</p>

  <p class="p10">Hafif bir tıslama sesi duyuldu. El bombasının tepesinden belli belirsiz bir duman yükseldi.</p>

  <p class="p10">&ldquo;Koku ver,&rdquo; dedi Robert.</p>

  <p class="p10">&ldquo;Tamam, amma önce şu yavruyu bi yakalım,&rdquo; dedi Jim. Magnumu cigaralığın ucuna dayayıp tetiği çekti. Bir ışık parladı ve güçlü bir patlama oldu. Silahın darbesi ve geri tepmesiyle Jim yaklaşık üç metre geriye uçtu. Kıçüstü oturdu, sonra merakla cigaralığa baktı. Hâlâ ağzındaydı, şimdi biraz kısalmıştı ama hâlâ yanmamıştı.</p>

  <p class="p10">Projektörler açıldı ve yanıbaşımızda bir siren ötmeye başladı. Kaldırımda koşan çizmeleri ve birlikleri mevzilendiren birinin boğuk sesini duyuyordum.</p>

  <p class="p10">İki şişman kız canhıraş bağırıyordu.</p>

  <p class="p10">Robert tıslayan el bombasına bakıyor, bir şeyleri hatırlamaya çalışıyordu.</p>

  <p class="p10">Julio Hail Mary duası okuyordu.</p>

  <p class="p10">High Pockets çömelmiş, kakasını yapmak için var gücüyle çabalıyordu.</p>

  <p class="p10">Benim küçük Elmalı Turtam kamaramdan bir şeyler bağırıyordu.</p>

  <p class="p10">&ldquo;Robert!&rdquo; diye aşağıya seslendim &ldquo;Bana anlattığın alabalık avlama gezisini hatırlıyor musun?&rdquo;</p>

  <p class="p10">Robert başını kaldırıp bana baktı, ya da bakmaya çalıştı. Göz yuvarları birbirinden bağımsız hareket ediyordu, tıpkı kertenkeleninki gibi.</p>

  <p class="p10">&ldquo;<span class="t11">Arrgarah</span>&rdquo; dedi galiba.</p>

  <p class="p10">&ldquo;Alabalık avı! Nasıl yapıyorsun?&rdquo;</p>

  <p class="p10">Yüzü bir vahiyle parladı. El bombasını Kanala fırlattı.</p>

  <p class="p10"><span class="t11">Booom!</span> Yaklaşık bir ton su ve ölü balık iskelenin ve <span class="t11">Don Juan</span>'ın üstüne yağdı.</p>

  <p class="p10">Bu sırada Deniz Birlikleri tarafından basıldık.</p>

  <p class="p10">Bunun ardından gelen şey, High Pockets&rsquo;in, Robert&rsquo;ın, Jim&rsquo;in ve benim asker ve/veya yasa uygulayıcı kurumlar tarafından ilk ama son olmayan sorgulanmamızdı. Deniz askerleri iki şişman kızla benim küçük Balkabağı Tatlımı hemencecik salıverdiler. Zaten dördümüz bir de zavallı Julio onlara yeterdik, José patlamanın şiddetiyle gemide arkaya arkaya giden yelken başlarıyla ilgili hiç yorulmadan konuşup duruyordu.</p>

  <p class="p10">Robert&rsquo;la Jim bilfiil halüsinasyon gördükleri için idarenin bende olduğu açıktı. Jim başının etrafında dolaşan bir yarasayı yakalamaya çalışıyordu, Robert ise burnunun sol deliğinden bir şeyler atmaya uğraşıp duruyordu. Homurtuları daha anlaşılır olmaya başlayınca sorununun ne olduğunu anladım. Bir domuz nasılsa burnuna yerleşmiş, Robert da onu bir ayağından yakalamış hayvanı dışarı çekmeye çalışıyordu.</p>

  <p class="p10">Soruşturma hemen başlamadı. CID&rsquo;den iki adam ve askeri istihbarattan üç subay Robert&rsquo;la Jim&rsquo;e halüsinasyonlarıyla çırpınırlarken aval aval bakıyorlardı. Bence sakıncası yoktu. Benzer durumlarda başarılı olmuş çeşitli acil durum tavırları arasından birine karar vermem gerekiyordu. Yaratıcılıktansa güvenilirliği tercih ettim. &ldquo;Hey, sersemler,&rdquo; dedim, &ldquo;Ne yaptığınızın farkında mısınız?&rdquo; Robert domuzun yarısını çıkarmışa benziyordu. Koca bir domuzdu.</p>

  <p class="p10">&ldquo;Ne?&rdquo; diye sordu dikkati dağılmış CID görevlisinin teki.</p>

  <p class="p10">&ldquo;Ne yaptığınızın farkında mısınız, dedim.&rdquo;</p>

  <p class="p10">&ldquo;Kimlikleri görelim bakalım, beyler,&rdquo; dedi bir numaralı askeri istihbarat subayı.</p>

  <p class="p10">&ldquo;Buradaki arkadaşlarınız, kim bunlar?&rdquo; diye sordu iki numaralı askeri istihbarat subayı.</p>

  <p class="p10">Benim cevap vermeme kalmadan High Pockets o güne kadar maruz kaldığım en iğrenç köpek osuruğunu bıraktı. Gözlerinizi sulandıracak, o insanı perişan eden sessiz işlerden biriydi.</p>

  <p class="p10">Bu götü kalkmış, asker saçlı Deniz yüzbaşısı, amir olarak odayı boşaltmayı üstlendi.</p>

  <p class="p10">&ldquo;Onu burada bırakın,&rdquo; dedim High Pockets&rsquo;i kastederek. &ldquo;Bırakın kendi pis kokusuyla başbaşa kalsın.&rdquo;</p>

  <p class="p10">Her zamanki gibi High Pockets kendi yaptığı düşüncesiz hareketi hiç üstüne almadı. Herkes kapıdan dışarı fırlarken o, çuvalladığı zamanlar takındığı o dalavereci bakışlarıyla orada oturmaya devam etti.</p>

  <p class="p10">Her neyse, mekân değiştirip yerlerimizi alınca soruşturma tekrar başladı.</p>

  <p class="p10">&ldquo;Kanal Bölgesinde ne yapıyorsunuz?&rdquo; diye sordu bir CID görevlisi.</p>

  <p class="p10">"Bir kere, siz sersemlerin hiçbirine böyle bir bilgi verilemez,&rdquo; dedim, &ldquo;ve bu durumu ele alışınıza bakılırsa, asla da verilmeyecek.&rdquo;</p>

  <p class="p10">Sonra isimleri, rütbeleri ve seri numaralarını sormaya başladım. Asker saçlı bir iki tehdit savurdu, ben de bir iki tehdit savurdum, ayağa kalkıp başka tehditler savurdu, ben de ayağa kalkıp aynısını yaptım. Robert ayağa kalkıp domuzun canına okudu. Jim yarasayı yakaladı.</p>

  <p class="p10">&ldquo;Aferin, beyler,&rdquo; dedim.</p>

  <p class="p10">"O gemide ne yapıyorsunuz?&rdquo; diye CID görevlisi ortalığı yatıştırmaya çalıştı.</p>

  <p class="p10">&ldquo;Pekâlâ, sersemler, kod adı <span class="t11">Don Juan</span>'ı hiç duydunuz mu?&rdquo; dedim.</p>

  <p class="p10">Hepsi birbirine baktı, hiç kimse bilgisizliğini ilk ortaya vuran olmak istemiyordu.</p>

  <p class="p10">&ldquo;Duyduğunuzu sanmıyordum,&rdquo; dedim alaylı bir biçimde. &ldquo;Oradaki gemi gizli dinleme teknolojisinde bugüne kadar katedilmiş en önemli gelişmedir.&rdquo;</p>

  <p class="p10">Julio her nedense başıyla onayladı. <span class="t11">&ldquo;Si, si&rdquo;</span></p>

  <p class="p10">&ldquo;Kime ateş ediyordunuz?&rdquo; diye sordu Asker saçlı.</p>

  <p class="p10">&ldquo;Solcu gerillalara,&rdquo; dedim. &ldquo;Belli ki güvenlik kırıldı. O gemiyi hemen oradan çekmeliyiz.&rdquo;</p>

  <p class="p10">&ldquo;Bu martavalların hiçbirine inanmıyorum,&rdquo; dedi Asker saçlı.</p>

  <p class="p10">Jim CID görevlilerinden birine hap soruyordu. Çember daralıyordu, bunun üzerine kozumu oynadım. Asker saçlıya: &ldquo;Kongre üyesi Kaminsky&rsquo;yi hiç duydun mu?&rdquo;</p>

  <p class="p10">Duymuştu. Holiday Inn&rsquo;deki akşam yemeğinde işlediğim Kongre üyesiydi. Yemeğin sonuna geldiğimizde benim kim olduğum ve neler çevirdiğim konusunda kafası iyice karışmıştı. Ona, eğer başı sıkışacak olursa Langley kanalıyla bana ulaşmasını söylemiştim. Ona <span class="t11">Don Juan</span> Operasyonundan söz etmesini söyledim. Politikacılara bir yardım önerdiğinizde, onlar da size <span class="t11">çoktan</span> bir yardım borçlandıklarını zannederler.</p>

  <p class="p10">&ldquo;Siz gizli askeri sersemleri ve ödeneklerinizi denetleyen heyette, doğru mu?&rdquo;</p>

  <p class="p10">&ldquo;Ee?&rdquo; dedi Asker saçlı.</p>

  <p class="p10">&ldquo;O burada. Holiday Inn&rsquo;de. Benim operasyon adım Don Juan Bir. Ara onu. Beni buraya kapattığını söyle de bakalım ne diyecek.&rdquo;</p>

  <p class="p10">Yarım saat sonra tekrar Holiday Inn&rsquo;deki toplantı odasındaydık. Eduardo&rsquo;yu tekrar hayata döndürmeye çalışıyordum. Robert telefonda oda servisiyle konuşuyor, büyük şişe Dom sipariş etmeye çalışıyordu, fakat kelimeler ağzından doğru çıkmıyordu. Jim yardım etmeye çalıştı, ama sesi 45&rsquo;likte çalan 78&rsquo;lik plak gibiydi.</p>

  <p class="p10">Bir kamış bulup yaklaşık yarım gram tozu Eduardo&rsquo;nun burun deliklerinden üfledim. Ayılmaya başladı. <span class="t11">Don Juan</span>'ı ve kendimizi Panama&rsquo;dan dışarı atmamız şarttı. Bir sürü bürokratik karmaşa vardı, çünkü Kanal müzakereleri Kongre oyuna sunulmak üzereydi, Panamalılar da Kanalı zorla almakla tehdit ediyorlardı, ama &ldquo;Don <span class="t11">Juan</span> Operasyonu&rdquo;nun, çok parlak sabıkaları olan bir avuç uyuşturucu delisi anarşist tarafından yönetildiğinin anlaşılması an meselesiydi. Askertıraş&rsquo;ın Langley&rsquo;deki CIA&rsquo;de kimi varsa onunla çoktan telefon irtibatı kurduğunu tahmin ediyordum. Bizden yana olan tek bir şey vardı: Örgütteki hiç kimse, böyle bir operasyon varsa diye &ldquo;Don <span class="t11">Juan</span>"ı duymadıklarını itiraf etmezlerdi. O hıyarların küçük hesapları, aralarındaki iktidar mücadelesi ve öteki örgütlerle (özellikle DEA) olan rekabet bizim örgütümüzün maskaralıklarını resmen usta işi yapıyordu. Hesaplarıma göre korkunç gerçeğin ortaya çıkması en az altı saat sürerdi.</p>

  <p class="p10">Eduardo gözlerini açıp oturdu. Gülümsedi; sonra gözleri kapandı, ağır ağır ileri doğru eğilirken koltuğundan yere yuvarlandı. Toplantı odasını hayat belirtileri bulmak için gözlerimle taradım. Örgütün bütün kilit isimleri, <span class="t11">gringo</span> olsun Latin olsun oradaydılar, ama hepsi derin komada gözüküyorlardı.</p>

  <p class="p10">&ldquo;Robert,&rdquo; dedim, &ldquo;José&rsquo;yi ayıltmaya çalış.&rdquo;</p>

  <p class="p10">&ldquo;<span class="t11">Gralpnlopl</span>&rdquo; diye bağırdı telefona Robert, sonra da José&rsquo;nin alnına fırlattı, telefon seti bir metre farkla ıskaladı. Bana soru soran gözlerle baktı.</p>

  <p class="p10">Jim banyoda kusmaya çabalıyordu.</p>

  <p class="p10">Yapabildiğim tek şey bir not bırakıp High Pockets&rsquo;i, Robert ve Jim'i toplayarak <span class="t11">Don Juan</span>'a dönmekti. Julio&rsquo;ya hurdayı ateşleyip demir almaya hazır olması için talimat vermiştim.</p>

  <p class="p10">Bir kâğıt bulup koca harflerle şunları yazdım: &ldquo;Eduardo: <span class="t11">Muchas problemas. Tenemos que salir ahora mismo. Te vere en Riohacha en 48 horas. "</span></p>

  <p class="p10">Birinin bulacağını bildiğim için yarı dolu Quaalude kavanozuna tıkıştırıp Jim&rsquo;i kaptım, sonra da Robert&rsquo;a <span class="t11">Don Juan'</span>da otuz gramlık Peru malı bıraktığımı söyledim. On beş dakika sonra tekrar gemideydik.</p>

  <p class="p10">Demir alıp kuzeye yöneldik; Kanal&rsquo;dan geçip doğuya, mavi Karayipler&rsquo;e dönecektik, orada bir şekilde Eduardo ve çocuklarla buluşacağımızı umuyordum. Bir de 45.000 kiloluk Guajira Altın Goncalarıyla.</p>

  <p class="p10">&nbsp;</p>

  <p class="p10">&ldquo;Kırk beş bin kilo,&rdquo; diye yavaşça tekrarladı Jim.</p>

  <p class="p10">Güneş Admiral&rsquo;s Inn&rsquo;in arkasındaki tepelerde alçalmaya başlıyordu. Otele adını veren Amiral Nelson&rsquo;ı düşündüm bir an, Trafalgar Savaşını, yelkenli günlerini.</p>

  <p class="p10">Demir atmış bir yattan birisi gitar tıngırdatıyordu.</p>

  <p class="p0"><span class="t11">Evet, korsan</span><span class="t11">ı</span><span class="t11">m ben,</span><span class="t11"><br /></span><span class="t11">İ</span><span class="t11">ki yüz y</span><span class="t11">ı</span><span class="t11">l geç kalm</span><span class="t11">ı</span><span class="t11">ş</span><span class="t11">.</span><span class="t11"><br /></span><span class="t11">Toplar gürlemiyor art</span><span class="t11">ı</span><span class="t11">k,</span><span class="t11"><br /></span><span class="t11">Ya</span><span class="t11">ğ</span><span class="t11">malayacak</span> <span class="t11">ş</span><span class="t11">ey bulamad</span><span class="t11">ı</span><span class="t11">k,</span><span class="t11"><br /></span><span class="t11">Kader kurban</span><span class="t11">ı</span><span class="t11">y</span><span class="t11">ı</span><span class="t11">m k</span><span class="t11">ı</span><span class="t11">rk</span><span class="t11">ı</span><span class="t11">n</span><span class="t11">ı</span> <span class="t11">a</span><span class="t11">ş</span><span class="t11">m</span><span class="t11">ı</span><span class="t11">ş</span><span class="t11">.</span><span class="t11"><br /></span><span class="t11">Geç kalm</span><span class="t11">ı</span><span class="t11">ş</span><span class="t11">,</span><span class="t11"><br /></span><span class="t11">Geç kalm</span><span class="t11">ı</span><span class="t11">ş</span><span class="t11">ı</span><span class="t11">z...</span></p>

  <p class="p10">Cap&rsquo;e baktım, yıkıldı yıkılacaktı. Bitkinlik, korku, çaresizlik. Robert&rsquo;la olan çatışmasında ilkel bir şeyler vardı. Kaderi, düşüncesiz, kendisinden daha güçlü olan kayıtsız bir varlığın ellerindeydi. &ldquo;Bacağım,&rdquo; dedi Cap. &ldquo;Uykuya taldı, mon.&rdquo;</p>

  <p class="p10">Robert&rsquo;a baktım. Bir buçuk litrelik romun sıcaklığı tüm vücudumu sarmıştı. Kendimle barış içindeydim. Görünüşe göre, en azından benim açımdan, Robert başı ve omuzları etrafından belli belirsiz kızıl ışıklar yayıyordu. Zihni kritik kütle noktasına ulaşıyordu. Eveet, çok geçmeden Robert&rsquo;ın kafatasında Dört Temmuz olacaktı. Cap için yapabileceğim hiçbir şey yoktu, o yüzden yine bir rom işaret edip gösteriyi seyretmek için arkama yaslandım.</p>

  <p class="p0"><span class="t11">İ</span><span class="t11">ki haftay</span><span class="t11">ı</span> <span class="t11">geçkin süredir sarho</span><span class="t11">ş</span><span class="t11">um</span><span class="t11"><br /></span><span class="t11">s</span><span class="t11">ı</span><span class="t11">zd</span><span class="t11">ı</span><span class="t11">m ve toparland</span><span class="t11">ı</span><span class="t11">m</span><span class="t11"><br /></span><span class="t11">ve birkaç ufak su f</span><span class="t11">ı</span><span class="t11">ş</span><span class="t11">k</span><span class="t11">ı</span><span class="t11">rtt</span><span class="t11">ı</span><span class="t11">m...</span></p>

  <p class="p10">&ldquo;Riohacha gezisini pek hatırlamıyorum,&rdquo; dedi Jim.</p>

  <p class="p10">&nbsp;</p>

  <p class="p10">Otuz gramlık Peru malı konusunda yalan söylemiştim. <span class="t11">Don Juan</span>'da hiç kok yoktu. Robert bu haberi pek iyi karşılamadı, ama bütün usta kaptanlara farz olduğu gibi planımı önceden yapmıştım. Bir hileyle onu ana gemi ambarına indirdim, kapıyı kitledim, sonra da yükleme kapısından kötü haberi bağırdım. Robert, tabii ki, kudurmuşa döndü. <span class="t11">King Kong</span>'un yeni versiyonunu hatırlatıyor insana, Kong&rsquo;un Süpertankere kapatıldığı andaki hali.</p>

  <p class="p10">Güverteden Robert&rsquo;ı görüyordum, beş metre aşağıda kocaman ambarda gövdeyi yumrukluyordu. Yukarıdan Valyumlu muzlar ve papayalar attım, ama pek etkisi olmadı. Julio gemi gövdesinin selameti için endişeleniyordu. Ben de çok adam eksiğimiz olmasına kaygılanıyordum. Jim Valyumların kalanını çeyrek galon romla bitirdiği için ondan bir iki gün hayır yoktu. Mürettebatın Latin grubunu Kolombiya&rsquo;ya varana kadar alamayacaktık, tabii o da varırsak.</p>

  <p class="p10">Kanal&rsquo;dan olaysız geçtik, ama kargo bölümümüzde yerel faunaya ait nesli tükenmekte olan bir cins olup olmadığını bilmek isteyen birkaç Panamalı görevliye rüşvet vermem gerekti. İskandil derinliğinden uzaklaşıp da Panama&rsquo;da sisli, çapraşık bir anı bırakarak doğuya dümen kırınca huzur içinde derin bir nefes aldım.</p>

  <p class="p10"><span class="t11">Don Juan</span>&rsquo;ın seyir hızı Julio&rsquo;nun tahmininden kat kat aşağıda çıkmıştı. Ben en azından sekiz mil çıkarırız diyordum, ama ancak dört mil yapabildi, üstelik sert dalgalar baştan vurunca sık sık suda küt diye duruverdi. İlk yirmi dört saat sadece Julio&rsquo;yla ben vardık. Makine dairesinden ayrılmayı reddetti, ben de dümenden ayrılamadım. High Pockets'in dışında insanı hatırlatan tek yoldaşım Robert&rsquo;ın kaptan köşkünün hemen önündeki ambardan gelen böğürmesiydi. Zamanla sustu, geriye sadece rüzgârla denizin ve çok aşağılardaki yorgun ihtiyar dizelin gürültüsü kaldı. Jim sendeleyerek yetmişlik Mount Gray&rsquo;le köprüye çıktığında benim de uykum gelmeye başlamıştı.</p>

  <p class="p10">"Vay be, zom olmuşum,&rdquo; dedi. &ldquo;Bütün bu lanet yer sanki sallanıp duruyor.&rdquo;</p>

  <p class="p10">Denize açıldığımızı tahmin edememişti.</p>

  <p class="p10">"Uyuşturucum bitti. Hadi Holiday Inn&rsquo;e geri dönelim.&rdquo;</p>

  <p class="p10">&ldquo;Panama&rsquo;dan bir gün uzaktayız,&rdquo; dedim. &ldquo;Turneye çıktık.&rdquo;</p>

  <p class="p10">&ldquo;Robert nerede?&rdquo; Jim dinlemiyordu.</p>

  <p class="p10">&ldquo;Onu orta ambara kilitledim,&rdquo; dedim.</p>

  <p class="p10">&ldquo;Banyo nerde,&rdquo; dedi Jim. &ldquo;Çıkarmam lazım.&rdquo;</p>

  <p class="p10">&ldquo;Banyo mu? Yani gemi tuvaleti mi?&rdquo;</p>

  <p class="p10">O zaman kafama dank etti. Panama&rsquo;da söyledikleri ufak tefek şeylerden anlaşılmalıydı, ama ya dikkat edemeyecek kadar dalgındım ya da fazla uyuşturucu almıştım. Jim de Robert da daha önce hiç denize açılmamışlardı.</p>

  <p class="p10">Jim köprünün kanadına doğru yürüyüp kesintisiz ufku taradı. Telaşla geri döndü.</p>

  <p class="p10">&ldquo;Pekâlâ zeki adam, lanet iskele nerde?&rdquo;</p>

  <p class="p10">Doğal olmaya çalıştım ama sesimde hafif bir gerginlik vardı. &ldquo;Iı, Robert&rsquo;la senin bu operasyondaki göreviniz tam olarak nedir?&rdquo;</p>

  <p class="p10">&ldquo;Robert eskiden ABD Dışişleri Bakanlığında çalışıyordu. Harap edeceğimiz ülkenin bağlantısı. Ben yolculuk işlerinden ve ürünün kalite kontrolünden sorumluyum.&rdquo;</p>

  <p class="p10">&ldquo;Ya,&rdquo; dedim.</p>

  <p class="p10">&ldquo;Pekâlâ, lanet iskele nerede?&rdquo;</p>

  <p class="p10">&ldquo;Yaklaşık yüz mil arkamızda.&rdquo;</p>

  <p class="p10">&ldquo;Neee... siktir!&rdquo;</p>

  <p class="p10">Jim köprünün kanadına koştu. &ldquo;Robert!&rdquo; diye bağırdı.</p>

  <p class="p10">Robert ambardan cevap vermeye çalıştı ama sadece gürültülü ve uzun bir geğirme sesi çıkarabildi. Boş ambarın akustiği sese stereofonik bir nitelik kazandırdı, ama Jim sesin geldiği noktayı hemen tespit etti. Yükleme kapısına gidip gözlerini kocaman açarak içeriyi dikizledi. Ciddi ciddi paniğe kapılmıştı.</p>

  <p class="p10">&ldquo;Robert!&rdquo; diye bağırdı. &ldquo;İkimiz de öleceğiz!&rdquo;</p>

  <p class="p10">Robert inledi, sonra, son bir buçuk gündür ettiği ilk anlamlı kelimeyi söyledi. &ldquo;İyi,&rdquo; dedi.</p>

  <p class="p10">&nbsp;</p>

  <p class="p10">Gölgelerin boyu uzuyordu. Güneş otelin arkasındaki tepelerin altına dalmıştı. Turistler ve yatçılar avluyu doldurup günbatımı içkilerini ısmarlıyorlardı. On parçalı bir metal davul topluluğu kuruluyordu. Hepsi, beyaz pantolon, çiçekli gömlek giyen oralı gençlerdi. Neyse ki Robert hâlâ Cap&rsquo;e baktığı için fark etmemişti. Robert metal davul müziğinden hoşlanmazdı.</p>

  <p class="p10">Jim rom şişesine bir kamış sokup ucunu Robert&rsquo;ın ağzına dayadı. Koyu kahverengi sıvı gözden kaybolmaya başladı.</p>

  <p class="p10">&ldquo;Aferin çocuğum, evet, evet,&rdquo; dedi Jim. Robert&rsquo;a saldırı eğitimi almış Doberman gibi davranıyordu. Bunu daha önce görmemiştim, o yüzden nedenini sordum.</p>

  <p class="p10">&ldquo;Belki bir parça kontrol altına alabilirim diye deniyorum,&rdquo; dedi Jim. &ldquo;Olabilecekleri bir düşün.&rdquo;</p>

  <p class="p10">&ldquo;Çç-çok i-i-yi bi fi-fikir, J-Jim.&rdquo; Sıcaklık hâlâ yirmi beş otuz derece olmasına rağmen Cap&rsquo;in dişleri takırdıyordu.</p>

  <p class="p10">Robert dişlerini gösterip yavaşça hırladı.</p>

  <p class="p10"><span class="t11">&ldquo;Uslu</span> çocuk.&rdquo; Jim şişeyi Robert&rsquo;tan uzaklaştırmaya başladı. Hırlaması önemli ölçüde derinleşti. High Pockets tekrar hapşurmaya başladı.</p>

  <p class="p10">&ldquo;Aman tanrım,&rdquo; dedi Jim. <span class="t11">&ldquo;Bana</span> saldırır mı dersin?&rdquo; Kamışı tekrar Robert&rsquo;ın ağzına koydu.</p>

  <p class="p10">&ldquo;Kesinlikle mümkün,&rdquo; dedim. &ldquo;Ambardan salıverdiğimizde neler olduğunu hatırlıyor musun?&rdquo;</p>

  <p class="p10">Jim&rsquo;in hafiften rengi attı. Bu düşünce onu bir parça ayıltmışa benziyordu. Titremeye başladı. &ldquo;Korkunçtu. Kudurmuş biriyle o hurda kovanın içinde sıkışıp kalmak, yüz on kiloluk delinin serbest kalması. Üstelik sinirlerimi yatıştıracak uyuşturucu da yoktu.&rdquo;</p>

  <p class="p10">&ldquo;Çoğu gösteriydi,&rdquo; dedim.&rdquo; Bir sürü böğürme ve ağızdan saçılan köpükler.&rdquo;</p>

  <p class="p10">Doğruydu. Robert bir haftadır yemek yememişti ve bir günü aşkın süredir de sıkı bir uyuşturucu kullanmamıştı. Kıç güvertede JuJio&rsquo;yu boğmaya çalışırken pili bitmişti. Armadara çeliğiyle kafatasında açtığım çatlağın da yardımı oldu, tabii.</p>

  <p class="p10">"Uyuşturucuları bünyenizden attıktan sonra epey forma girdiniz,&rdquo; dedim.</p>

  <p class="p10">&nbsp;</p>

  <p class="p10">Onlara kuru erik suyu ve romla sıkı bir diyet uygulamıştım. Robert normal zilzurna sarhoşken emirlere gayet iyi riayet ediyordu. Dümende de iyiydi. Jim&rsquo;le ikisinin, alkolün yol açtığı kendi yalpalamalarını, baş kıç vurmalarını, rotadan sapmalarını gemiyle eşzamanlı yapan acayip bir yetenekleri vardı.</p>

  <p class="p10">Panama&rsquo;dan ayrıldıktan dört gün sonra Riohacha, yani Kolombiya göründü. Eduardo&rsquo;ya notta söylediğimden iki gün gecikmiştik, ama hiç kimsenin fark etmeyeceğini sanıyordum. Şafak sökerken liman ağzının hemen dışında onun on altı metrelik balıkçı teknesini başıboş gördük. Gemiyle yaklaşırken en kötü korkularımın gerçekleştiğini gördüm. Değişen hiçbir şey olmamıştı, tek fark, örgütün Panama&rsquo;daki Holiday Inn&rsquo;in toplantı odası yerine bir yatta komada olmalarıydı.</p>

  <p class="p10">Eduardo büyük balıkçı sandalyesine bağlanmıştı, çenesi göğsüne dayalıydı ve olta tutacağına bir Dom şişesi ters sokulmuştu. José gözetleme kulesinin kenarından eğreti bir şekilde sallanıyordu.</p>

  <p class="p10"><span class="t11">Don Juan</span>'daki tamamen güvenilir tek ekipman gemi borusuydu. Ateşteki Godzilla gibi ses çıkarıyordu. Üç kere kısa kısa bağırttım. Hiçbir etkisi olmadı, bunun üzerine birkaçını belki hayata döndürebilir mi diye Julio&rsquo;yu yata gönderdim. Ne gezer.</p>

  <p class="p10">Robert&rsquo;la Jim denemek istedi, ama uyuşturucu bulmak için yatın altını üstüne getireceklerini biliyordum. Julio bize bir halat attı, biz de onları Riohacha limanına çektik.</p>

  <p class="p10">Riohacha, La Penmsula de la Guajira&rsquo;daki tek büyük şehir. Yarımadanın kendisi, özellikle Riohacha tamamen Banditolar, Uyuşturucu Kralları ve Guajira&rsquo;lı vahşi yerlilerin oluşturdukları yarı organize çetelerin kontrolü altındadır. İç kesimler vahşi ve kanunsuzdur. Bogota hükümeti o bölgeyi çoktan gözden çıkardı, muhtemelen devasa esrar ticaretine müdahale etmeye çalışan vergi tahsildarları, DEA görevlileri ve subayların başlarına konulan ödülden dolayı. Riohacha 1880&rsquo;lerin Dodge City&rsquo;sini hatırlatıyor, ama bir farkla: Wyalt Earp adımını şehre attıktan iki saniye sonra makineli tüfekle öldürülürdü.</p>

  <p class="p10">Riohacha sokaklarında rakip Uyuşturucu Kralları arasında alenen yapılan silahlı çatışmalar sıradan olaylardı, yan ısıra adam kaçırma, tecavüz ve her yerde trafik ihlalleri. Turizmin patladığı söylenemez ve henüz Club Med de yok. Fakat bir avuç peseta ve yan belde bir silahla eğlenmeyi seven biri yine de iyi vakit geçirebilir... İşte High Pockets, Robert, Jim ve benim de yapmak için harekete geçtiğimiz şey buydu, çünkü Eduardo ve José 45.000 kiloluk yükün neredeyse yarısını yanlış yere koymuş ve (kendilerine geldiklerinde) aramaya koyulmuşlar ve bazı komşularını vurmuşlardı.</p>

  <p class="p10">Jim&rsquo;le Robert Panama&rsquo;da bıraktıkları yerden başlamayı düşünüyorlardı, en azından uyuşturucu tüketimi bakımından. Bense tümden bırakmayı ciddi ciddi düşünüyordum, ama yoğun toplumsal baskı altındaydım, o yüzden sonunda pes ettim.</p>

  <p class="p10">Riohacha&rsquo;da yaklaşık bir hafta kaldık, daha sonra duyduğum söylentilere göre, iyi vakit geçirmişiz. Bize göz kulak olsun diye Eduardo&rsquo;nun arkada bıraktığı beş korumadan ikisi bir gece bardaki çatışmada yaralanmış, ama hiç hatırlamıyorum. Robert&rsquo;ın başının altından çıktığı söyleniyor, o yüzden doğru olabilir, ama o da Jim de hiçbir şey hatırlamıyor.</p>

  <p class="p10">Gecenin nasıl başladığını hayal meyal hatırlıyorum. Julio&rsquo;yu gemiden ayrılıp düzenli olarak ayarladığımız içki âleminde bize eşlik etmeye ikna ettik. Geleceğini söyledi, ama hiç içmeyecek, uyuşturucu da almayacaktı. Dindar bir adamdı; sakin bir adam, kendisi öyle söyledi. Robert hin hin gülümsedi ve başıyla onayladı, sonra Julio&rsquo;ya kurşun geçirmez yelek giydirdi, bir tane 45&rsquo;lik otomatik tabancayla iki yedek şarjör verdi, yanına alıp, madem ağırbaşlı olmamızı istiyorsun biz de oluruz diye söz verdi. Julio önce işkillenmiş gibiydi. Anlaşılan çelik yelek ve tabanca Robert&rsquo;ın gerçek niyeti hakkında kafasında bazı şüpheler uyandırmıştı.</p>

  <p class="p10">Robert&rsquo;ın kendini savunma felsefesinin eşi benzeri yoktur. Kendisi hiç tabanca taşımaz. Fakat, polyester ceketinin cebinde daima bir el bombası vardır. Bela çıktığında pimi çeker bombayı bırakır ve &ldquo;sonu nereye varırsa varsın&rdquo; yapar.</p>

  <p class="p10">Geceyarısı sularında Julio bir içki almaya razı oldu, gelecekteki iyi talihimize kadeh kaldıracaktık. Julio tuvalete gidince Jim yarım gram kokla Quaalude sipariş edip garson çocukla içkisine attırdı. <span class="t11">Jul</span><span class="t11">ı</span><span class="t11">o</span> Robert&rsquo;ın yarı cüssesinde sayılır, fakat korumalarımız onun da en az hocası kadar hasar yarattığına yemin ediyorlar.</p>

  <p class="p10">O geceden kafamda kalan son resim çok düşük açılı. Galiba High Pockets&rsquo;Ie ben bir masanın altındaydık. Robert&rsquo;la Julio bütün barı ele geçirme aşamasındaydılar. Sonra ya ışıklar söndü ya da Robert&rsquo;ın el bombası patladığında uçuşan parçalardan bir şey bana isabet etti.</p>

  <p class="p10">&nbsp;</p>

  <p class="p10">"Muhtemelen el bombasıydı,&rdquo; dedi Jim.</p>

  <p class="p10">Güneş seren cundasının altındaydı; avlu neredeyse doluydu. Garsonlar çevreye ve masa aralarına meşaleler yakıyordu.</p>

  <p class="p10">"Robert gibi yaparsan aslında el bombası kendini savunmak için o kadar da tuhaf bir yöntem değil,&rdquo; dedi Jim. &ldquo;Üstüne daima fazla kişi atlıyor. Kapalı bir alandaki şiddetli bir patlamanın erkeklerle oğlanları birbirinden ayırması ne kadar hayret verici bir şey.&rdquo;</p>

  <p class="p10">Metal davul topluluğundaki birkaç adam rezil enstrümanlarını zımbırdatmaya başladı. Robert anında tepki verdi. Vücudu kasıldı, bir parça öne eğildi. Başının etrafında bir tür buğu ya da buhar oluştu. Cap&rsquo;in gözleri yuvarlarından benim olduğum yöne doğru yavaşça hareket etti. Başka tarafa bakmak zorunda kaldım.</p>

  <p class="p10">&ldquo; &lsquo;Yellow Bird&rsquo;den altı yedi nota işi görür.&rdquo; Jim bile artık biraz endişeli görünüyordu.</p>

  <p class="p10">Jim&rsquo;in haklı olduğunu anladım. Son birkaç yıl hepimiz için zor geçmişti, özellikle Robert için. Nixon yönetiminde Dışişleri Bakanlığındayken &ldquo;eski güzel günler&rdquo;den dem vurmaya başlamıştı, uluslararası hukuk ve diplomaside ihtisaslaşan ateşli genç bir avukattı. Eski Rhodes Burslusu ve Denver Broncos&rsquo;un ikinci draftına seçilmiş olan Robert, pek çok Hayat Yol Ayrımından birinde yanlış yöne sapmış olabileceğini hissediyordu.</p>

  <p class="p10">&nbsp;</p>

  <p class="p10">Eduardo bir sabah erkenden, bir düzine kadar balya yüklü kamyon ve bir ordu Guajira&rsquo;lı Yerliyle çıkageldi. Üzerlerinde peştamalvari kıyafetleri ve insan kemiğinden yapılma kolyeleri vardı, silahları MAC-10 makineli tabanca, M-16 ve okla yaydı.</p>

  <p class="p10">Riohacha sakinlerinin büyük kısmı seyretmek için toplandı. O sıralar Riohacha hükümet iskelesinde yüklenecek olan en büyük miktar esrardı, yaklaşık iki saat sürdü ve olay çıkmadı, seyirciler arasındaki tuhaf bıçaklı kavga dışında.</p>

  <p class="p10">Eduardo Julio&rsquo;yla bana beş güverte tayfası verdi, dört Kolombiyalı bir de Kosta Rikalı.</p>

  <p class="p10">İskeledeki Robert&rsquo;la Jim&rsquo;e vedalaşmak için yaklaşınca, Robert &ldquo;Bundan hoşlanmadım,&rdquo; dedi.</p>

  <p class="p10">&ldquo;Ben de,&rdquo; diye Jim de onayladı.</p>

  <p class="p10">&ldquo;Ne demek istiyonuz?&rdquo; diye sordum.</p>

  <p class="p10">&ldquo;Sen ve altı pis Latin Amerikalı bu gemide.&rdquo; Robert başını iki yana salladı.</p>

  <p class="p10">&ldquo;Ee, n&rsquo;olmuş?&rdquo; dedim</p>

  <p class="p10">&ldquo;Julio&rsquo;ya diyeceğim yok, ama geri kalan herifleri gözüm hiç tutmadı,&rdquo; dedi Jim. &ldquo;Onları hizaya getirmen için yardıma ihtiyacın olabilir.&rdquo;</p>

  <p class="p10">Robert&rsquo;la Jim birbirlerine baktılar.</p>

  <p class="p10">Robert iç çekti. &ldquo;Galiba onunla gitmemiz şart.&rdquo;</p>

  <p class="p10">&ldquo;Sanırım bir kere olsun haklısın sersem herif,&rdquo; dedi Jim. &ldquo;Yeterince el bomban var mı?&rdquo;</p>

  <p class="p10">&ldquo;Gemide,&rdquo; diye cevapladı Robert. &ldquo;Uyuşturucular?&rdquo;</p>

  <p class="p10">Jim sırıttı. &ldquo;Bunun olabileceğini sezmiştim. Geminin mutfağına birinci kalite uyuşturucu zulaladım.&rdquo;</p>

  <p class="p10">Robert sıçrayıp <span class="t11">Don Juan</span>&rsquo;ın üzerine çıkarak böğürdü, &ldquo;Pekâlâ sersemler, hadi işimize başlayalım!&rdquo;</p>

  <p class="p10">Hakikaten etkilenmiştim. O kaçıklardan hoşlanmaya başlamıştım. High Pockets&rsquo;le ben hemen her zaman operasyonları kendi başımıza yapardık, fakat bu jest inanılmaz iyi ve kötü günlere ve uzun süreli deliliklere katlanacak bir ortaklığı perçinledi.</p>

  <p class="p10">&nbsp;</p>

  <p class="p10">Admiral&rsquo;s Inn&rsquo;deki herkesin şanssızlığına, topluluğun ilk seçimi &ldquo;Yellow Bird&rdquo; oldu. Üçüncü notada Robert öyle bir kükredi ki herhalde Guadeloupe&rsquo;dan duyulmuştur. High Pockets, Jim ve ben bunu önceden gördüğümüz için sipere yattık. Zavallı Cap&rsquo;in şapkası uçtu, sandalyesi arkaya devrilip onu küçük bir pis su kanalına attı. Robert&rsquo;ın elinde aniden bir el bombası belirdi. Pimi dişleriyle çekip bombayı davul topluluğuna doğru fırlattı. İyi bir atıştı. Bomba bir davulun üstünde takırdadı, sekip başka bir tanesine geçti, etrafında rulet topu gibi dolandı ve enstrümanın dibinde durdu.</p>

  <p class="p10">&ldquo;El bombası?&rdquo; diye bağırdım. Topluluktaki çocuklar, başlarına gelmek üzere olan felakete gözlerini dikip notanın ortasında donakaldılar. Aniden dağıldılar: Birkaçı bulundukları yerin arkasındaki alçak duvardan sıçrayıp yere düştü, birkaçı limana dalıp mangrovlara kulaç attı, kalanı da masaların üzerinden atlayarak bara fırladı ya da avludan kaçtı. Turist grubu ve yatçılar bir balık sürüsü gibi tek vücut hareket ettiler. Önce bir yöne koşmaya başladılar, sonra başka yöne; sonra hepsi masaların, sandalyelerin altına daldı.</p>

  <p class="p10">Patlama Si-bemol oldu. On davulun tamamı neredeyse yukarı fırlayıp frizbi gibi dönerek çınladı.</p>

  <p class="p10">Kadehler ve şişeler patlamanın şiddeti ve uçuşan metal davul parçalarıyla paramparça oldu.</p>

  <p class="p10">Neyse ki orkestra platformu hafif yukarıda olduğundan ve herkes de yerlere yapışmış olduğundan hiç kimse ciddi yara almadı.</p>

  <p class="p10">High Pockets, Jim ve ben Robert&rsquo;ın ruh halini değerlendirmek için ayağa fırladık. Oturmuş, dikkatlice akşam yemeği mönüsünü okuyordu.</p>

  <p class="p10">&ldquo;Robert,&rdquo; dedim sakin bir şekilde, &ldquo;neden havaalanına gitmiyoruz?&rdquo; Antigua&rsquo;dan kaçışımızı planlıyordum.</p>

  <p class="p10">&ldquo;Evet ya,&rdquo; dedi Jim, &ldquo;yemeği boşver. Yolda toz yaparız.&rdquo;</p>

  <p class="p10">&ldquo;Tamam,&rdquo; dedi Robert sakin bir şekilde. Ayağa kalktı, biz de dumanlı, döküntü dolu avludan ağır ağır çıktık. Serseme dönmüş müdavimler şok içinde bir oraya bir buraya geziniyorlardı. Barın içindeki sahibinin telefondaki sesini duyuyordum, çılgına dönmüş bir şekilde polise ulaşmaya çalışıyordu.</p>

  <p class="p10">Kiralık arabamıza doğru hiçbir şey olmamış gibi aheste aheste yürüdük, Robert ortadaydı, Jim&rsquo;le ben onun sebep olduğu yıkım, panik ve karmaşadan dikkatini başka yöne çekmek için havadan sudan konuşuyorduk.</p>

  <p class="p10">Arabaya geldiğimizde önemli bir pürüz çıktı. Robert arabayı kullanmak için ısrar ediyordu. High Pockets&rsquo;le Jim karşı çıktı, ama Robert&rsquo;ın gözleri yine donuklaşmaya başlamıştı.</p>

  <p class="p10">&ldquo;Pekâlâ dostum,&rdquo; dedi Jim.</p>

  <p class="p10">İçeriye doluştuk. Robert motoru çalıştırdı. &ldquo;Kok ver,&rdquo; dedi.</p>

  <p class="p10">Yalan uydurmam gerekiyordu. &ldquo;Havaalanında.&rdquo;</p>

  <p class="p10">İngiliz Limanı&rsquo;ndan havaalanına giden yolda araba kullanmak normalde çok zevklidir. Yeşil tepeler, şekerkamışı tarlaları ve yabansı köylerden geçersiniz. Ne var ki Robert benim bilmediğim bir yola girdi. Bir ara görünüşe göre ıssız bucaksız bir otlakta habire gaza basıyorduk. Robert ikide birde dikiz aynasına bakıp sırıtıyordu. Arkaya baktım. Kocaman bir boğa arkamızda dörtnala bize yaklaşıyordu. Cinsel organı kocaman kalkmış ve böğürüyordu &ndash;herhalde bizimle bir şipşak planlıyordu. Gözlerimi kapatıp koltuğumda aşağıya kayarken şiddetli bir baş ağrısının geldiğini hissettim.</p>

  <p class="p10">Hatırladığım sonraki şey kazaydı. Robert bizi bir direğe bindirmiş ve arabayı Antigua Dışhatlar&rsquo;ın giden yolcular giriş kapısı önüne savurmuştu. Havaalanının önünde kimseler yoktu fakat dört bir yandan sirenler yaklaşıyordu. Arabanın içinden sürünerek çıkıp açık hava terminaline girdik.</p>

  <p class="p10">Gümrük ve göçmen görevlisi dışında bina bomboştu, o da masasında mışıl mışıl uyuyordu. Telefonu durmadan çalıyordu. Telefonun bizimle ilgili olabileceğine dair bir his uyandı içimde. Görevlinin masasına iki D.K. onluğu attım; ardından High Pockets, Jim ve ben Robert&rsquo;ı aprona çıkardık.</p>

  <p class="p10">Bir kere daha öngörüm işimize yaramıştı. Robert kahvaltıdan önce içmeye başladığında hep yaptığım gibi o gün daha önce pilotlarımıza <span class="t11">Lear</span>'ı hazırda bekletmelerini söylemiştim.</p>

  <p class="p10">Yukarıdaki çocuklar hareketlerimizden durumun ciddiyetini anladılar, bunun üzerine motorları çabucak çalıştırıp High Pockets yola kakasını bırakırken kısa bir ara verdikten sonra kalkış pistine ilerlediler.</p>

  <p class="p10">Pencereden dışarı baktım: Alanın öteki ucundan iki polis arabası ve bir askeri cip yaklaşıyordu.</p>

  <p class="p10">&ldquo;Maksimum tırmanma açısı, Harry,&rdquo; diye pilota seslendim, &ldquo;Bu lanet yerden bizi götür&rdquo;ün bizdeki kibarca karşılığıydı.</p>

  <p class="p10">Kalkışlarımızın neredeyse yarısı böyle sıkışık durumlarda yapılmıştır. Harry Vietnam&rsquo;dayken iki kere üstün derece almış (en az on uçak düşürmüş) muharebe pilotuydu ve bizimle uçmaktan zevk alıyordu.</p>

  <p class="p10">Sekiz dakika sonra 15.000 metrede karar kıldık. Jim kendine bir kadeh Dom koyuyordu. Robert yere serilmiş, Tanrı&rsquo;ya şükür, horluyordu. High Pockets pilotların yanında manzarayı seyrediyordu.</p>

  <p class="p10">Kulakları kopmuş Batı Hindistan haritası çıkartıp Avrupa&rsquo;nın üstüne çapraz attım. Sonra yakıp yıkmadığımız ada kaldı mı diye baktım. Hâlâ birkaç tane vardı. Rastgele denebilecek bir seçim yapıp koordinatları Harry&rsquo;ye verdim, arkama yaslandım. Jim bana bir kadeh şampanya doldurdu. Koca bir yudum alıp pencereden ta aşağıda kalmış mavi Karayipler&rsquo;e baktım. Antigua hızla arkamızda kalıyordu. Videoya bir kaset koydum, sonra da bir cigaralık yaktım. Dalgın dalgın içime çektim, acaba başarıda düşüşe mi geçiyoruz diye düşünüyordum. Az önce son teknemizi kaybetmiştik, ama bu yeni bir şey değildi. <span class="t11">Don Juan</span> yolcuğundan bu yana birkaç &ldquo;son tekne&rdquo;miz olmuştu. Robert bir operasyon üssünü daha yıkmıştı ama geçmişte bunu defalarca yapmıştı. Aslında her şey olması gerektiği gibiydi. Görkemli başarılarımız gülünç başarısızlıklarımız olmuştu. Robert işleri berbat ediyor biz de mecburen ayrılıyorduk. Bu işlerin doğal düzeniydi, o yüzden gerçekten kötümserlik içinde debelenmem için görünürde bir sebep yoktu.</p>

  <p class="p10">Kendimi olumsuzluktan çekip çıkarmam için bir yöntemim vardır. Çok basit bir fikir, kısa bir cümle. Bir kadeh daha şampanya yudumlayıp yüksek sesle söyledim. &ldquo;Bundan sonra ne olacağını görmek ilginç olacak.&rdquo;</p>

  <p class="p10">&nbsp;</p>

  <p class="p5"><span class="t13">Parçac</span><span class="t13">ı</span><span class="t13">k fizi</span><span class="t13">ğ</span><span class="t13">inin dünya görü</span><span class="t13">ş</span><span class="t13">ü, düzenin alt</span><span class="t13">ı</span><span class="t13">ndaki kaosun bir resmidir.</span></p>

  <p class="p5"><span class="t20">Gary Zukav</span></p>

  <p class="p10"><span class="t21">&nbsp;</span></p>
</body>
</html>
