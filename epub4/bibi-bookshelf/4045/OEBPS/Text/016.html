<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>IX Bandito Beysbolu</title>
</head>

<body>
  <h1 class="h11"><a id="a66"></a><a id="a65"></a>IX<br />
  Bandito Beysbolu</h1>

  <p class="p10">Ormandaki küçük kulübemiz tam bir Kozmik Aydınlanma Mabedine dönüştü. Şu bizim Evrenin harika entrikalarını anlayışım arttıkça, dinginliğim de artıyordu. High Pockets&rsquo;i Bilgi Kayışıyla Köpek Sükûneti Yoluna sürüklüyorum.</p>

  <p class="p10">Bu dünyayı Tanrı&rsquo;nın bütün çocukları için daha yumuşak, daha huzurlu bir yer yapmak istiyorum. Geçen hafta Kozmosun tam buracığında bana ait küçük Köşesinde Dünya Barışı için bir Sefer başlatmaya karar verdim. José&rsquo;yle çocuklar dağın öteki yakasındaki Rakip Bandito çetesiyle bir husumet başlattılar. Kökeninde bir tür ilkel, toprak kavgası var diye düşünüyorum.</p>

  <p class="p10">Her neyse, seferime José ve çetesine Gerçekliğin Temel Doğası hakkında biraz bilgi vererek başlamaya karar verdim, böylece uyuşmazlık doğru perspektifi içine oturacaktı. José&rsquo;yi High Pockets&rsquo;le benim bilardo ve meskalli bir gece geçirmek için köye inmemize ikna ettim. Bir konuşma hazırladım, M-I6&rsquo;mı doldurdum ve Pepe&rsquo;nin kuzeni Raoul adlı küçük bir merkebin üstünde kasabaya indim.</p>

  <p class="p10">Kasaba aşağı yukarı bildiğiniz Bandito Bölgelerinden: dar, döşenmemiş bir yol, her iki yanda birkaç kerpiç ev ve dükkân, çeşitli çiftlik hayvanlarını barındıran bazı ağıllar (çoğunlukla domuz, keçi ve tavuk), bir de kasabanın nadiren gidilen kilisesinin kulesinde birkaç havan topu mevziiyle 30 kalibre makineli tüfek yuvası. Vardığım gece kasabanın eski jeneratörü bozuktu, o yüzden sokak birkaç gaz meşalesiyle, kasabanın Bandito Saloon&rsquo;u Enrique&rsquo;s Astoria del Waldorfo&rsquo;nun önündeki şenlik ateşiyle şöyle böyle aydınlanıyordu. Raoul&rsquo;dan inip Enrique&rsquo;nin barına girdim, artık biraz ciddi Atomaltı Mevzularına girmeye hazırdım. Ne yazık ki akşam tam planladığım gibi geçmedi.</p>

  <p class="p10">Salon kıpraşan gaz lambalarıyla güzel aydınlatılmıştı ve tıkış tıkış Banditolarla doluydu, onlar da iyi parlamışlardı. Çetedekilerin büyük kısmını Barranquilla Üniversitesi Araştırma Kütüphanesi saldırısından döneli beri görmemiştim, o yüzden High Pockets&rsquo;le canlı bir Bandito Hoşgeldini aldık &ndash;başka bir deyişle, silahlar patladı (çatıyı delip yukarı).</p>

  <p class="p10">Bardan bir içki söyleyemeden önce yarım litrelik ev yapımı meskali fondiplemek zorunda kaldım (barın kuralı).</p>

  <p class="p10">Kaosa dönmüş bir bilardo oyunu devam ediyordu. José sarhoş olmuş gürlüyor, kırık bir istekayı kılıç gibi sallıyordu. Masanın etrafında adamlarından birini kovalıyor, Bandito Tehditleri haykırıyordu, sarhoş arkadaşları da bir yandan ona tezahürat edip bahse tutuşuyorlardı. Gürültücü Banditolar High Pockets&rsquo;i tedirgin etti, bunun üzerine boş bir köşeye sıvışıp oraya uzandı.</p>

  <p class="p10">José istekadan kalan parçayı bara doğru fırlattı, 45&rsquo;liğini çekti bilardo masasında bir delik açtı, sonra, anlaşılan öteki Bandito&rsquo;ya neden kafasının attığını unutup onu kucaklayarak deli deli gülmeye başladı.</p>

  <p class="p10">İkisi birden bir masanın üzerine devrildiler, orada domino oynayan bazı Banditoların tepesi attı. Bunun sonucu olarak bardaki herkesin tepesini attıracak bir Bandito Zincirleme Tepkimesi başladı. High Pockets ve ben bunun olacağını fark edip kendimizi dışarı allık. İnsan gelişigüzel yıkıma alışık değilse Bandito Arbedesi iğrenç bir görüntüdür.<a id="a67"></a><a href="../Text/notes.html#a259"><span class="t15">{42}</span></a></p>

  <p class="p10">Her neyse, her zincirleme tepkimede olduğu gibi Bandito Arbedesi yavaş yavaş sona erdi. Astoria del Waldorfo&rsquo;nun içerisinden gelen şangırtı ve homurtu sesleri Uçan Banditoların sıklığı ve hızı gibi dindi.</p>

  <p class="p10">Bir süre sonra José içeriden çıktı. Dışarıdaki basamaklarda durdu, bir elinde bir litre meskal, ötekinde yırtık pırtık sombrerosu. Onu her zaman gördüğüm kadar sarhoş ve dağınık görünüyordu. Koca bir yudum meskal aldı, ezilmiş sombrerosunu sokağa fırlattı, sonra High Pockets&rsquo;le bana bağırarak içeri içki içmeye çağırdı.</p>

  <p class="p10">Bilincini kaybetmiş ya da yarı kaybetmiş Banditolara basmamak için zikzak çizerek tekrar salona döndük. José de arkamızdan geldi, Enrique&rsquo;ye seslenip saklandığı yerden çıkmasını söyledi. Enrique çekine çekine barın altından çıktı. Söylemeye gerek yok adamın barı enkaz olmuştu.</p>

  <p class="p10">José ayakta kalan tek bar taburesine beni buyur edip ikimize şirketten içki ısmarladı, ayrıca High Pockets&rsquo;e de bir tabak pilav, fasulye ve salsa.</p>

  <p class="p10">İşte o zaman onunla ve adamlarıyla konuşmam gereken son derece önemli konular olduğunu açıkladım.</p>

  <p class="p10">Meskalinin kalanını da devirip bu konuların ne olabileceğini sordu.</p>

  <p class="p10">Konuları, Gerçekliğin Temel Doğası ve bunun, çetesinin dağın öteki yakasındaki Rakip Tam Tekmil Bandito&rsquo;yla sürdürdükleri husumetle ilişkisi olarak açıklayınca, &ldquo;Aaa,&rdquo; diye bilgece başını öne salladı, sonra benden izin isteyip kalktı. Sendeleyerek verandaya çıktı, 45&rsquo;liğini bir tur boşaltırken avazının çıktığı kadar bağırarak sesini duyan her Banditonun kıçını kaldırıp Enrique&rsquo;s Astoria del Waldorfo&rsquo;ya geri dönmesini istedi.</p>

  <p class="p10">Birkaç dakika içinde salon sersemlemiş Banditolarla tıklım tıklım doldu, bazılarının arbede sırasında aldıkları yara bereden dolayı bir yerleri kanıyordu.</p>

  <p class="p10">Kuantum Kuramını iki düzine civarındaki huysuz Banditoya anlaşılır kılmak için bazı temel çalışmalar yapmam gerektiğini biliyordum.</p>

  <p class="p10">José&rsquo;yle tayfasını bilardo masası çevresinde topladım.<a id="a68"></a><a href="../Text/notes.html#a260"><span class="t15">{43}</span></a> Topları üçgen yaptım ve dersime klasik Newton fiziğiyle başladım. Bilim insanlarını evrenin önceden-bilinebilir ve düzenli bir yer olduğu hatalı sonucuna götüren eski fizik. Tabii ki bilardo masasını ve karambolleri Newton&rsquo;un neden-sonuç Dünya Görüşüne metafor olarak kullanacaktım.</p>

  <p class="p10">Newton&rsquo;a göre, dedim, bütün doğal olaylar şayet kütle, momentum, hareket yönü vs. hakkında yeterli bilgimiz varsa içkin olarak önceden bilinebilirler. Bunu göstermek için vuruş topunu üçgenin önüne koydum ve nişan almadan önce, gelme ve dönüş açıları hakkında açıklamalar yaptım, eski fiziğe göre, açılış vuruşum hakkın da yeterince bilgiye sahipsek her bir topun, sürtünme ve hava direnci durdurana kadar, nereye gideceğini önceden bilebilirdik.</p>

  <p class="p10">Gösterim tam planladığım gibi gitmedi. Açılış vuruşumda biraz fazla falso verince top masadan salona fırladı.</p>

  <p class="p10">Top parabolik düşey atış eğrisini José&rsquo;nin alnında tamamladı. Momentum ve yansıma yasalarına uyan hatalı vuruş, José&rsquo;nin başından sekti, sonra da bir duvardan sekti, bir Banditonun ağzına götürmek üzere olduğu bir şişe meskali kırdı ve sonra bir gaz lambasını parçalayarak barın arkasında ufak çapta bir yangın başlattı.</p>

  <p class="p10">High Pockets panikleyip dışarı fırladı.</p>

  <p class="p10">Enrique panikleyip ateşin üzerine bir tencere kara fasulye çorbası attı.</p>

  <p class="p10">José&rsquo;nin çetesinin kahkahaları yeri göğü inletti.</p>

  <p class="p10">José&rsquo;nin kendisi arka üstü yere yuvarlanmıştı. Bilincini tamamen yitirmişti.</p>

  <p class="p10">Bir an ne diyeceğimi bilemedim. José&rsquo;yi kontrol etlim. Gerçekten canına okumuştum: Alnında golf topu büyüklüğünde bir şişkinlik çoktan boy göstermişti ve belli ki daha da büyüyecekti.</p>

  <p class="p10">İtibarımı yeniden kazanmak için acele etmem gerektiğini biliyordum.</p>

  <p class="p10">&ldquo;Gördünüz ya!&rdquo; diye bağırdım kahkahaları bastırarak. &ldquo;Tam da bunu demek istiyordum! Newton bunu asla önceden bilemezdi! Gelişigüzel bir olay!&rdquo;'</p>

  <p class="p10">Cebimden bir kalem çıkarıp duvara kocaman harflerle &ldquo;GO.&rdquo; yazdım.</p>

  <p class="p10">&ldquo;GO! Gelişigüzel Olay!&rdquo; Sonra eşittir işareti ( = ) çizdim. &ldquo;Eşittir BYB, Bilincini Yitirmiş Bandito!&rdquo; Eşitliğin altını çizdim. &ldquo;GO = BYB.&rdquo;<a id="a69"></a><a href="../Text/notes.html#a262"><span class="t15">{44}</span></a></p>

  <p class="p10">Bir fırt meskal alıp devam ettim. &ldquo;Bu eşitlik Kuantum Kuramının ta temelini oluşturur!&rdquo;<a id="a70"></a><a href="../Text/notes.html#a264"><span class="t15">{45}</span></a> Kapıya yöneldim. &ldquo;Derse başka bir zaman devam edeceğim!&rdquo; Sonra High Pockets&rsquo;i alıp tekrar kulübeye yollandık. José tekrar bilincini kazandığında nasıl bir ruh halinde olacaktı bilmiyordum, bilmek istediğim de yoktu.</p>

  <p class="p10">Geriye dönerken José&rsquo;nin çetesiyle dağın öteki yakasındaki rakipleri arasında bundan sonraki şiddet olaylarını durdurma planımı yeniden düşünmeye karar verdim.</p>

  <p class="p10">José ertesi gün kulübeye çıktı geldi. Tabii ki alnındaki şişlik golf topundan tenis topuna doğru yol almıştı.</p>

  <p class="p10">Şansımdan hatalı açılış vuruşum José&rsquo;de hafif bir beyin sarsıntısıyla Bandito Hafıza Kaybı&rsquo;nın hafif bir vakasına yol açmıştı. Newton fiziği üzerine verdiğim yarım kalan dersten ve uçan vuruş topuyla şuursuz yere serildiğinden hiçbir şey hatırlamıyordu. Tayfası, ömürleri bol olsun, bana acıdıklarından ve José&rsquo;yle olan dostluğuma saygılarından ağızlarından bir şey kaçırmamışlar.</p>

  <p class="p10">Her neyse, gece Bandito Anlaşmazlığını barışla çözüme bağlayacak planımı hazırlamıştım.</p>

  <p class="p10">Sıkı bir pazarlık ve müzakereler sonunda José ve Rakip Tam Tekmil Bandito planımı uygulamaya razı oldular.</p>

  <p class="p10">İki çetenin bir spor müsabakasında yarışmalarını ve kazananlara En İyi Bandito adının verilmesini önermiştim. Beysbolu seçtim çünkü fazla karşılıklı temas olan bir spor değildi ve çok fazla Bandito Tepe Atmaları&rsquo;na sebep olmazdı, yoksa öldürücü olabilirdi. Ne yazık ki oyun tam planladığım gibi gitmedi.</p>

  <p class="p10">Mucize eseri kimse ölmedi fakat iki takımdan da bazı Banditolar yaralandı, ben de hakem olarak ilk devrenin başında sayı kalesinde geçersiz sayıyı belirlediğim için hafif bir beyin sarsıntısı geçirdim.<a id="a71"></a><a href="../Text/notes.html#a266"><span class="t15">{46}</span></a> Sopayla bana vuran Banditoyu oyundan attım, José&rsquo;nin takımından olmasına rağmen.</p>

  <p class="p10">Gerçek meydan savaşı beşinci devrenin sonunda başladı. Oyunu berabere bitirdim (José&rsquo;nin takımı 22 sayı öndeydi) ve çabucak ortadan kayboldum.</p>

  <p class="p10">Fakat, asıl haber, büyük haber, Bandito Beysboluyla hiç ilgili değil. Her şey dün oldu ve kalp atışlarım hâlâ normale dönmedi.</p>

  <p class="p10">Hazır mısınız? Pekâlâ. İşte: Tina&rsquo;nın babasından haber aldım.</p>

  <p class="p10">Bunun ne anlama geldiğini iyice sindirmek için okurun bir mola vermesini öneririm.</p>

  <p class="p10">Gerçi baştan beri tahmin ediyordumsa da, hayatımın Tina&rsquo;nın babasıyla bir tür garip Atomaltı şekilde bağlantılı olduğu artık açık. Fakat kafamın tamamen dingin haliyle sorgulamaya çalışmıyorum. Bandito Beysbol Oyunlarının sıradan dünyasında kararlar alırım, fakat mesele Büyük Muamma&rsquo;ya gelince, Kozmik Bandito, Aydınlanmanın Sayı Kalesine son bir gayretle kayarak uzanırsa ben kim oluyorum da yargıda bulunacağım ya da analiz yapacağım?</p>

  <p class="p10">Tina&rsquo;nın babasına yazdığım notun aslında, bana <span class="t11">International Trib</span>'deki bir ilanda &ldquo;Sn. Kuark&rdquo; olarak hitap etmesini söylemiştim, Kuarklar Atomaltı Parçacıklarının en ele avuca sığmayanları (el çabukluğu yapanları mı?) oluyordu. Ardından, hatırlayacağınız gibi, Kuantum Kuramının Çoklu Dünyalar Yorumuna yaptığım göndermeyi anlayacak mı diye, José&rsquo;nin Bandito Dostlarına çeşitli Bandito Bölgelerinden ona (artı Tom&rsquo;a, Gary&rsquo;ye ve Tina&rsquo;ya) şifreli mesajlar postalatmışım. Tina&rsquo;nın babasının cevabı tahmin edemeyeceğim kadar aydınlanmışlık içeriyordu. İlanda şöyle demiş: &ldquo;Sn. Kuark: Lütfen beni ve ailemi rahat bırakın.&rdquo;</p>

  <p class="p5"><span class="t13">Kuarklar baz</span><span class="t13">ı</span> <span class="t13">tuhaf özellikleri olan ola</span><span class="t13">ğ</span><span class="t13">anüstü derecede ele avuca s</span><span class="t13">ığ</span><span class="t13">mayan</span><span class="t13"><br /></span><span class="t13">parçac</span><span class="t13">ı</span><span class="t13">klard</span><span class="t13">ı</span><span class="t13">r</span> <span class="t12">(</span><span class="t12">ş</span><span class="t12">imdi bilinen pek çok parçac</span><span class="t12">ığı</span><span class="t12">n geçmi</span><span class="t12">ş</span><span class="t12">te oldu</span><span class="t12">ğ</span><span class="t12">u gibi).</span></p>

  <p class="p5"><span class="t12">&ndash;</span><span class="t12">Gary Zukav</span></p>

  <p class="p10">&nbsp;</p>
</body>
</html>
