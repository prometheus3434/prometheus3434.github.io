<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>XXII Sausalito Banditoları</title>
</head>

<body>
  <h1 class="h11"><a id="a150"></a><a id="a151"></a><a id="a152"></a>XXII<br />
  Sausalito Banditoları</h1>

  <p class="p10">José&rsquo;yle benim Tina&rsquo;nın babasıyla boy ölçüşmemizden bu yana iki aydan fazla zaman geçti, ama şu ana kadar kâğıda bir şey dökemeyecek kadar sarsılmış bir haldeydim. José, ömrü bol olsun, bana bakıp beni tekrar akıl sağlığıma kavuşturdu da şimdi hakikatle ve bütün olanlardan çıkan sonuçlarla yüz yüze gelebileceğimi hissetmeye başlıyorum.</p>

  <p class="p10">Bu taslağı José&rsquo;ye okuyalı çok olmadı, ikimiz de bunu tamamlamam gerektiğini düşünüyoruz. Şimdi bakınca, kendimle anlatılan olaylar arasında belli bir mesafeyle ve bir parça psikolojik perspektifle, bu hikâyenin bariz bir şekilde Kayıp Ruhlar için tam bir yol haritası olduğunu görüyorum. Ama bunun devamı sonra. Önce bıraktığım yerden, otobüsü kaçırışımızdan başlayarak Sausalito ve Berkeley&rsquo;de yaşadıklarımızı anlatayım.</p>

  <p class="p10">Kısa bir süre için durduk, José yolcuları topluca dışarı sürdü, bir yandan da binmeye çalışan çılgına dönmüş eşcinselleri geri itti. Tam polisler geldiğinde biz ayaklanmadan kaçmayı başarmıştık. Olası takipçileri sallamak için şoföre bazı kaçış manevraları yaptırdım. Hani o, kendisini eski çift motorlu Beechcraft olarak gösteren aynı gücün, idaresi altında değilse bile, sıkı gözetimi altında olduğumuz tuhaf hissi hâlâ içimdeydi. Ve de o güç, bir şekilde Tina&rsquo;nın babasıyla bağlantılıydı (muhtemelen Atomaltı bir şekilde).</p>

  <p class="p10">José&rsquo;yle High Pockets, saf şeyler, başlarını bir pencereden dışarı çıkarıp keyifle temiz hava alarak bize doğru hızla yaklaşan Golden Gate Köprüsü&rsquo;nün manzarasını, arkada Pasifik&rsquo;te batan güneşi seyrediyorlardı. High Pockets&rsquo;in dili sonuna kadar açıldı, neredeyse inanılmaz bir uzunluktaydı ve rüzgârdan çırpışıyor, arada bir aslan terbiyecisinin kırbacı gibi şaklıyordu. José bir kolunu High Pockets&rsquo;in boynuna atmış, mutlu mutlu gülümsüyordu. Sanki harala gürele Bilinmeyene doğru giden bir çift eşkıya değillermiş de yaz kampı yolundaki çocuklarmış gibi görünüyorlardı.</p>

  <p class="p10">&ldquo;H&rsquo;ngi sapak?&rdquo; diye sordu şoför.</p>

  <p class="p10">&ldquo;Sausalito,&rdquo; dedim.</p>

  <p class="p10">&ldquo;İki t&rsquo;ne Sausalito sap&rsquo;kı var.&rdquo;</p>

  <p class="p10">&ldquo;Hassiktir!&rdquo;</p>

  <p class="p10">&ldquo;Tesli&rsquo;mol&rsquo;n. Sizn yar&rsquo;r&rsquo;nıza.&rdquo;</p>

  <p class="p10">Güldüm. &ldquo;Bizi görür görmez vururlar.&rdquo;</p>

  <p class="p10">&ldquo;N&rsquo;apt&rsquo;nız ki yahu?&rdquo;</p>

  <p class="p10">&ldquo;Aklına ne gelirse yapmışızdır. Biz umutsuz adamlarız.&rdquo;</p>

  <p class="p10">&ldquo;Sausalito&rsquo;da n&rsquo;pca&rsquo;nız?&rdquo;</p>

  <p class="p10">&ldquo;Uzun hikâye.&rdquo;</p>

  <p class="p10">&ldquo;H&rsquo;ngi sapak? İşte ilki.&rdquo; Güldü. &ldquo;Vii-uuv. İlki geştiii.&rdquo;</p>

  <p class="p10">&ldquo;İkinciden sap.&rdquo;</p>

  <p class="p10">&ldquo;T&rsquo;mam. Bu ar&rsquo;da b&rsquo;nim adım Rafer.&rdquo;</p>

  <p class="p10">&ldquo;Selam, Rafer.&rdquo;</p>

  <p class="p10">&ldquo;Vii-uuv. İşte gid&rsquo;yor&rsquo;z.&rdquo;</p>

  <p class="p10">Rafer otoyoldan çıktı ve benim direktiflerim doğrultusunda Sausalito&rsquo;nun varoşlarında rastgele sürmeye başlarken biz de José&rsquo;yle arkada yetmişlik bir tekilayı paylaşıp sonraki hamlemizi planladık.</p>

  <p class="p10">Tina&rsquo;nın babasıyla (ve herhalde bütün aileyle) olan akşam yemeği randevumuzdan önce geçirmemiz gereken yaklaşık yirmi dört saatlik bir zaman vardı, ben de daha önce hiç Bay Area&rsquo;da bulunmamış olduğumdan Rafer&rsquo;a eğlenmeyi seven iki kafadarın vakit geçirmesi için neler tavsiye edeceğini sordum.</p>

  <p class="p10">&ldquo;Acıktım,&rdquo; dedi Rafer cevap olarak. Sonra anlaşıldı ki herkes acıkmıştı, bunun üzerine Rafer şehrin hemen dışındaki bir İtalyan aile restoranına çekti otobüsü. Otobüsü yoldan görülmeyecek biçimde binanın arkasına park etti.</p>

  <p class="p10">&ldquo;N&rsquo;olur n&rsquo;olmaz,&rdquo; dedi beresini düzelterek.</p>

  <p class="p10">&ldquo;Ne olacak ki?&rdquo; diye sordum.</p>

  <p class="p10">&ldquo;P&rsquo;üsler felan gelirse ot&rsquo;busu görm&rsquo;sinler.&rdquo; Rafer JosĞ&rsquo;nin tekilasından teklifsiz bir fırt aldı. &ldquo;Bel&rsquo;diyenin mal&rsquo;nı çaldınız, eleman&rsquo;nı kaçırdınız.&rdquo;</p>

  <p class="p10">&ldquo;Doğru,&rdquo; dedim. Unutmuştum. Gerçeklikle olan bağımı koparmaya başladığım aklıma gelmeliydi, ama Rafer iyi bir örnek teşkil etmiyordu. Zihnen kendini bizim teşkilatın içinde görüyor ve sanki yıllardır ortak suçlar işliyormuşuz gibi davranıyordu.</p>

  <p class="p10">&ldquo;Biraz is&rsquo;traht ihti&rsquo;yacnz var gibi,&rdquo; dedi bana yemeğe otururken. &ldquo;Bi sür&rsquo;dir düş&rsquo;nüyo&rsquo;dum da.&rdquo;</p>

  <p class="p10">&ldquo;Peki.&rdquo; dedim.</p>

  <p class="p10">Yemekten sonra Rafer&rsquo;la José otobüsün plakalarını ve üzerindeki numaraları değiştirdiler böylece geceyi rahat geçirecektik. Bir kasa Cuervo Gold aldık, Guajira goncalarından sarıp vurduk yola.</p>

  <p class="p10">Yemek sırasında Rafer&rsquo;ı bizim, yasalarla, Atomaltı Fenomenleriyle ve Tina&rsquo;nın babasıyla olan durumumuz hakkında bilgilendirmiştim. Rafer katılmak istedi.</p>

  <p class="p10">José&rsquo;yle meseleyi tartıştık (İspanyolca) ve anlaştık, ne de olsa Rafer bölgeyi tanıyordu ve de dört tekeri vardı. Heves seviyesi kabul edilir ölçüdeydi ve köpekleri seviyordu. Eksi tarafıysa, Yeni Fiziğin en basit yanlarını bile kavrayamıyor gibiydi. Fakat gece daha yeni başlıyordu ve Rafer da kısa sürede José&rsquo;yle bana hitap eden bir fikirle çıktı ortaya.</p>

  <p class="p10">Rafer&rsquo;ın saldırı planını hayal meyal hatırlıyorum. Önce esrarları çekecek, tekilaları götürecektik. Sonra Tina&rsquo;nın ailesinin evini bulup otobüsle önünden birkaç defa geçecektik. Rafer&rsquo;ın planının son aşaması olağanüstüydü. Tom&rsquo;u bulup bir şekilde bir kaos ve sefahat gecesi yaşamak için bize katılmaya ikna edecektik. Haliyle, uygun zaman gelene kadar kim olduğumuzdan söz etmeyecektik. Bu arada Tom bilmeden Büyük Yapboz&rsquo;un bir sürü parçasını tamamlayacaktı.</p>

  <p class="p10">Çok sağlam bir plana benziyordu, ama ne yazık ki işler tam planlandığı gibi gitmedi.</p>

  <p class="p10">Esrar içme ve tekila yuvarlama kısmı aksamadan gayet iyi gitti; sonra Tina&rsquo;nın ailesinin evini bulmaya teşebbüs ettik, direksiyonda Rafer&rsquo;la. El göz koordinasyonu ve genel olarak direksiyon hâkimiyeti ciddi biçimde sorunluydu. Hâlâ &rsquo;64 model Impala&rsquo;sını sürdüğünü sanıyordu, oysa on sekiz metrelik belediye otobüsünü kullanıyordu ki son derece farklı işleme tarzı vardı.</p>

  <p class="p10">Rafer Sausalito&rsquo;yu gayet iyi bildiğini iddia etmişti, ama ben Golden Gate Köprüsü üzerinde tekrar San Francisco&rsquo;nun yolunu tuttuğumuzu fark edince anlaşıldı ki belleği onu kritik bir kavşakta yanıltmıştı. Bunu belirttiğimde Rafer &ldquo;Vii-uuv&rdquo; deyip cakalı bir U dönüşü yaparak bizi tekrar Sausalito&rsquo;ya attı.</p>

  <p class="p10">&nbsp;</p>

  <p class="p10">Tina&rsquo;nın ailesinin evine yapacağımız taciz ateşini iptal edip hedefin ucuna Tom&rsquo;un evini koymaya karar verdik. Rafer'a adresi verdim.</p>

  <p class="p10">Gözlerini kısıp adrese baktı ve beresini düzeltti. &ldquo;Tek&rsquo;kell&rsquo;en kitcek.&rdquo;</p>

  <p class="p10">Rafer &ldquo;tekilandan içek&rdquo; demeye çalışıyordu. José ona şişeyi uzattı. &ldquo;Vii-uuv&rdquo; dedi Rafer sıkı bir yudum aldıktan sonra. Bu ifade (&ldquo;Vii-uuv&rdquo;) belli ki çok esnekti ve José&rsquo;nin &ldquo;Aaaaa&rdquo;Iarından birine denkti, o da hemen her anlama gelebilirdi.</p>

  <p class="p10">Her neyse, on dakika sonra Sausalito Koyu&rsquo;na bakan bir apartmanın önüne park ettik. Rafer kornayı beş altı defa çaldı. Sakin, orta sınıf sokağının, aşağısından yukarısından ışıklar yandı.</p>

  <p class="p10">&ldquo;Aman, yapma,&rdquo; dedim. &ldquo;Burada incelikli davranmamız gerek.&rdquo;</p>

  <p class="p10">&ldquo;Tek&rsquo;kell&rsquo;en kitcek,&rdquo; dedi Rafer.</p>

  <p class="p10">&ldquo;Şişe elinde,&rdquo; dedim.</p>

  <p class="p10">&ldquo;Vii-uuv,&rdquo; dedi Rafer.</p>

  <p class="p10">&ldquo;Tom&rsquo;u oradan nasıl çıkaracağız?&rdquo; diye sordum ortaya.</p>

  <p class="p10">&ldquo;Gid&rsquo;p herfi dışarı dav&rsquo;t edcez,&rdquo; diye akıl yürüttü Rafer. &ldquo;Yok faln derse, bi güzl sopa atp teybini çallım.&rdquo;</p>

  <p class="p10">Planı José&rsquo;ye tercüme ettim. Başını öne sallayarak kabul etti. &ldquo;<span class="t11">Si, si</span>.&rdquo;</p>

  <p class="p10">Apartmandaki numaralandırma sistemi tamamen gelişigüzeldi. (Bu yere Atomaltı Karargâhı adı verilmeliymiş.) Tom&rsquo;un yerini bulmak yaklaşık yirmi dakika sürdü.</p>

  <p class="p10">&ldquo;Bir dakika,&rdquo; dedim. Tom&rsquo;un perdeleri çekili pencerelerinde kendimizin bir görüntüsünü yakaladım. Deyim yerindeyse şipşak bir grup portresi.</p>

  <p class="p10">İyi görünsünler diye herkesi geri çektim: Rafer, otobüs şoförü üniforması, beresi ve tekila şişesiyle sağımızdaydı. Sırada High Pockets vardı, floresan dili yere sarkıyordu. Sonra ben. Biraz tuhaf görünüyordum; gözlerdendir, diye düşündüm.<a id="a153"></a><a href="../Text/notes.html#a363"><span class="t15">{94}</span></a> José solda, grubun sonundaydı, görünüşü de... ne diyeyim, Tam Tekmil Banditoya benziyordu. Tom kapısını açıp da bizi basamaklarda görünce ne düşünecek merak ediyordum. Bunu öğrenmenin tek yolu vardı, o yüzden kapıyı yumruklayıp yukarıda sözü edilen grup portresindeki yerime geri çekildim.</p>

  <p class="p10">&nbsp;</p>

  <p class="p10">Evde kimse yoktu. Nedense bu senaryoya hazırlıklı değildim.</p>

  <p class="p10">Rafer, ömrü bol olsun, komutayı hemen ele aldı. Yaklaşık dört saniye içinde Tom&rsquo;un giriş kapısının kilidini halletti. İçeri dalıp kapıyı kilitledik.</p>

  <p class="p10">Tom&rsquo;un dairesinden etkilenmiştim. Çoğunlukla masif ahşapla (tamamı sağlam, öyle saçma sapan şeyler değil) döşeliydi, aynı zamanda makul miktarda sağlıklı çiçek de vardı. Resimler ve sanat eserleri Tom&rsquo;un normal erkek Dünya Görüşüne sahip olduğunu gösteriyordu. Gary&rsquo;de olduğu gibi Tom&rsquo;da da korkunç psikolojik bir saptırmaya sebep olduysam diye endişelenmiştim, ama dairesi benim Güney ve Orta Amerika&rsquo;dan yağdırdığım yazıları nispeten yarasız beresiz atlattığını gösteriyordu.</p>

  <p class="p10">'&lsquo;Vii-uuv&rdquo; deyip duruyordu Rafer, Tom&rsquo;un özel eşyalarının envanterini çıkardıkça. &ldquo;İyki ortobusumüz var. Hela dışında heps&rsquo;ni alır&rsquo;z.&rdquo; Tekiladan bir fırt çekti. &ldquo;Birki salak bulursam beki onu da alrız.&rdquo;</p>

  <p class="p10">José&rsquo;yle High Pockets buzdolabını yağmalıyorlardı. <span class="t11">&ldquo;Quieres comer?"</span> diye sordu José. Ona hayır, dedim, aç değildim. Tekila şişesini bana attı, ben de oturup gevşemeye çalıştım. Televizyonu uzaktan kumandayla açtım ve düşüncelerimi toplamaya çabaladım. José&rsquo;yle High Pockets bana kanepede katıldılar ve midelerini artık yemekler ve uydurma sandviçlerle şişirmeye başladılar.</p>

  <p class="p10">&ldquo;Aaa&rdquo; dedi José.</p>

  <p class="p10">&ldquo;Vii-uuv&rdquo; diye yatak odasından ona katıldı Rafer.</p>

  <p class="p10">Bu sırada giriş kapısı savrulup açıldı ve Tom içeriye süzüldü, elinde bakkaldan yaptığı alışveriş torbası vardı. Mutfağa giderken yarı yolda sorunları olduğunu fark etti. Kanepeye baktı ve üzerine 45&rsquo;lik otomatiği doğrultmuş bir Bandito, dişlerini gösteren ve alt çenesinden sarkan bir dilim salamla tuhaf görünüşlü bir köpek ve 9 mm&rsquo;lik tabancam ve Atomaltı Kaş Çatışımla beni gördü. Mutfağa doğru baktı ve elinde et satırı tutan ruh hastası bir belediye otobüs şoförü gördü.</p>

  <p class="p10">Tom&rsquo;un suratının halinden şehirde çocuklarla geçecek geceyi aklımızdan çıkarmamız gerektiğini anladım. Her birimize tekrar baktı ve bende karar kıldı.</p>

  <p class="p10">&ldquo;Sensin, değil mi?&rdquo; diye kekeledi. &ldquo;Güney Amerikalı kaçık.&rdquo;</p>

  <p class="p10">&ldquo;Evet,&rdquo; dedim.</p>

  <p class="p10">&ldquo;Aman tanrım.&rdquo;</p>

  <p class="p10">&ldquo;Otur.&rdquo;</p>

  <p class="p10">&ldquo;Tabii, efendim.&rdquo; Tom torbayı yere bıraktı ve yemek masasındaki sandalyelerden birine kaskatı oturdu. José, Rafer, High Pockets ve ben ona masada katıldık.</p>

  <p class="p10">&ldquo;Beki bağl&rsquo;sak mı?&rdquo; diye fikir verdi Rafer.</p>

  <p class="p10">&ldquo;Henüz değil,&rdquo; dedim. Melekelerime yeniden kavuşuyordum. &ldquo;Tom,&rdquo; dedim yavaşça, &ldquo;gözden geçirmemiz gereken bazı şeyler var, sence de öyle değil mi?&rdquo;</p>

  <p class="p10">Tom&rsquo;un kafası karıştı. &ldquo;Iı, ben... ben bilmiyorum.&rdquo;</p>

  <p class="p10">José 45&rsquo;liğinin horozunu kaldırdı Tom&rsquo;un kafasına dayadı.</p>

  <p class="p10">&ldquo;Nereden başlıyoruz?&rdquo; dedi Tom çabucak.</p>

  <p class="p10">&ldquo;Tina&rsquo;dan başlayalım, tamam mı?&rdquo;</p>

  <p class="p10">&nbsp;</p>

  <p class="p10">Tom dört saatlik yoğun bir sorgulamanın ardından çöktü. Gömleği ve iş takımıyla sırılsıklam terlemişti ve şiddetli şekilde eli ayağı titriyordu. José bir süre uzansın diye yatak odasına götürdü. Fakat Tom akabinde derin bir varoluşsal komaya girdi ve gecenin kalan kısmında sorgulamaya müsait değildi.</p>

  <p class="p10">Korkularım temelsiz değilmiş. Tom&rsquo;u da Gary gibi psikolojik olarak derinden sarsmıştım. Tom ilk mesajımı (Tina&rsquo;nın ihanetini açıklayan) nispeten rahat karşılamış, sadece hafiften notun kökenini merak etmiş.</p>

  <p class="p10">Tom, göndermiş olduğum öteki yüzlerce mesajı açmadan attığını ileri sürdü, ama galiba acı anıları bastırıyor. Sanırım her mesajı okudu, ezberlemiştir de, sonra onların biriken etkisi Tom&rsquo;a hayatının müthiş boşluğunu gösterince onları inkar etti. Ben ve çetemin acı gerçekliğiyle yüz yüze gelince her şey aniden kâbus gibi indi &ndash;işte koma.</p>

  <p class="p10">Tom otuzlu yaşların başlarında bir sigorta acentesiydi ve kendisini şehrin sosyal, sanatsal etkinliklerini takip eden biri olarak görüyordu. Seçkin bir Porsche&rsquo;si vardı ve raketbol oynuyordu. Yöredeki kır sporları kulübüne üyeydi ve usta bir tenisçiydi. 80&rsquo;li yılların başlarında bir golf turnuvası kazanmıştı.</p>

  <p class="p10">Tina&rsquo;yla bir kır sporları etkinliğinde tanışmış ve o gece 12. delikteki bir kumlu çukurda onu becermiş. Kız ertesi gün anne babasıyla Karayip tatili için yola çıkmış. Tom onu bir daha görmemiş ve doğru dürüst de hatırlamıyor. Bu itirafı José&rsquo;ye tercüme edince, o &ldquo;Aaa&rdquo;larından birini çekti. Tam olarak ne demek istediğini biliyordum. Buradaki &ldquo;Aaa&rdquo;nın anlamı şudur: Tom bizim Atomaltı Sirkimizde habersiz bir soytarıydı. Mantıken baktığımızda, Tom kendisini içinde bulduğu garip durumda olmayı hak etmiyordu. Tina 12. deliğe giden yoldaki kumlu çukurda tesadüfen yaşanan bir maceraydı, başka bir şey değil. Fakat, bu ciddiyetsiz randevu yeri Tom&rsquo;a pahalıya patlamıştı. Dünya Görüşünü bir güzel ötmeye mecbur bırakıldı.</p>

  <p class="p10">Eğer komadan olur da çıkarsa, eski gerçeklik algılayışının ıskartaya atılması gerekir. Acınacak derecede eskilerde kalmış.</p>

  <p class="p10">José&rsquo;yle ben, Tom&rsquo;un yatak odasında bütün bunların içerdiği anlamları tartışıyorduk, José, Tom&rsquo;un ateşli alnını siliyordu, o sırada Rafer&rsquo;ın oturma odasından &ldquo;Vii-uuv!&rdquo; diye bağırdığını duyduk. Silahlarımızı kontrol edip belaya hazır bir şekilde kendimizi oraya attık.</p>

  <p class="p10">Rafer&rsquo;a feryat ettiren televizyonmuş. José bile şaşkına döndü. Haberde Tom&rsquo;un evinin dışındaki Rafer&rsquo;ın otobüsünü saran bir SWAT timini gösteriyordu. Titrek, mini bir el kamerasıyla yapılan çekim canlı yayındı. Tom&rsquo;un ön penceresinden dışarı bir göz attım. Ev-vet, gerçek hayatta da oradaydılar.</p>

  <p class="p10">Spiker kaçırma olayıyla ilgili bilgiler aktarıyordu ve Rafer&rsquo;m omuzdan yukarı bir resmini gösterdi.</p>

  <p class="p10">&ldquo;Vii-uuv&rdquo; dedi Rafer. Ekrandaki herkes Rafer&rsquo;ın can güvenliğinden endişe ediyordu.</p>

  <p class="p10">José&rsquo;nin, High Pockets&rsquo;in ve benim kafa resimlerimizi verdiler, resimler ekrandayken ses bizleri kana susamış teröristler diye suçluyordu.</p>

  <p class="p10">&ldquo;Aaa,&rdquo; dedi José yine.</p>

  <p class="p10">Birkaç federal ajanla röportaj yaptılar. Otobüsü neden kaçırdığımız hakkında her birinin farklı teorileri vardı. Hiçbiri Atomaltı Hakikatinin yanına bile uğramadı.</p>

  <p class="p10">&nbsp;</p>

  <p class="p10">O gece ortalarda görünmemek zorunda kaldık. Nihayet Federaller Rafer&rsquo;ın otobüsünü San Francisco&rsquo;daki FBI Adli Tıp Laboratuvarına çektirdiler, herhalde ipucu, kanıt vs. incelemeleri yapmak için.<a id="a154"></a><a href="../Text/notes.html#a364"><span class="t15">{95}</span></a></p>

  <p class="p10">Federallere hakkını vermem gerekir. Öğreniyorlardı. Otobüste bıraktıklarımız sadece yarı kasa tekila ve boş bir kutu Büyük Köpekler için Milk Bone Flavor Snacks&rsquo;ti. Bu zayıf ipuçlarından bizlerin kim olduğunu tahmin etmişlerdi. Muhtemelen Crisco Disco West&rsquo;den birkaç eşcinselle de görüşmüşlerdi. Belki de Gary&rsquo;yle konuştular. Kim bilir? İlginç bir fikir olurdu. İbneliğe düşüşünden bizim, yani José&rsquo;yle benim sorumlu olduğumuzu hiç bilmedi. Öğrenseydi ne tür bir sinir krizi geçirirdi Tanrı bilir. José&rsquo;ye duyduğu karşılıksız aşk zaten karışık olan bir durumu kesinlikle zorlaştırırdı.</p>

  <p class="p10">Her neyse, José, Rafer, High Pockets ve ben ertesi gün öğlen saatlerinde toplantıya oturduk. José bütün gece boyunca uyumayıp hâlâ komada olan Tom&rsquo;a baktığı için yorgundu.</p>

  <p class="p10">Yeni bir şişe tekila açıp sonraki hareketimizi planlamaya başladık. Anladığımız kadarıyla federaller komşulardan birkaçını sorguladıktan sonra sabah erkenden çekip gitmişlerdi.</p>

  <p class="p10">Tina&rsquo;nın babasıyla yemek randevumuza daha sekiz saat vardı ve herkes faydalı bir şeyler yapmak istiyordu. Rafer bir banka ya da zırhlı araç işi götürmek istiyordu. José, yemekte gündeme gelirse diye benimle Kuantum Kuramını gözden geçirmek istiyordu. Benim de zihnimi açmak ve düşüncelerimi toparlamak için temiz havaya ihtiyacım vardı. Bir uzlaşmaya vardık. İşte: Bir araba çalacaktık (böylece Rafer&rsquo;ı mutlu edecektik) ve Berkeley&rsquo;deki Kaliforniya Üniversitesi&rsquo;ne gidecektik (benim için temiz hava). Tom, Tina&rsquo;nın ailesiyle ilgili hayati bir ayrıntıyı hatırlamıştı. Tina&rsquo;nın babası Kaliforniya Üniversitesi Berkeley&rsquo;de Tam Tekmil Profesördü. Onu bulup derslerinden birini dinleyecektik. José de ders çalışmak istediği için bu basit plan herkesi memnun etti. High Pockets de bacağını ağaçlara, çalılara kaldırmanın tadını çıkaracaktı.</p>

  <p class="p10">Binanın otoparkına doğal bir tavırla yürüdüm, uygun bir arabaya bakıyordum. Neredeyse herkes işteydi, ama birkaç uyuşturucu satıcısı evdeydi.<a id="a155"></a><a href="../Text/notes.html#a366"><span class="t15">{96}</span></a> Sorun şuydu ki, bu tiplerin çoğunun bir sürü parası vardır ve bir sürü cakası, o yüzden spor arabaları tercih ediyorlar. Biz dört kikiydik, onun için de bize bir binek otosu lazımdı, muhtemelen dört kapılı olanından (araçtan dışarı fırlamak için daha uygun). Nihayet köşeye gizlenmiş bir Mercedes 280 SEL buldum. Raler&rsquo;ın kilidi-halletme-içeri-girme ve düz kontak yapmadaki uzmanlığı, bu işi ona kazandırdı.</p>

  <p class="p10">José, Tom&rsquo;un durumuna endişeleniyordu, ama yapabileceğimiz pek bir şey yoktu. Planımıza göre onu mümkün olduğunca rahat ettirip semtten kazasız belasız ayrılır ayrılmaz da kurtarma ekibini çağıracaktık. Tom'ıın alnına bir not yazıp bantladım: Notta, Tom&rsquo;un ihtiyacı olan şeyin tıbbi ya da psikiyatrik tedavi olmadığını, Gerçekliğin Temel Doğası&rsquo;nı ona kavratabilecek sade bir Atomaltı Fizikçisi olduğunu söyledim, böylece Tom&rsquo;un sorunlarını doğru perspektifi içine oturtabilirdi. Eminim bir gün bu tür bir terapi sıradan bir şey olacak. Bohr&rsquo;un, Lorenz&rsquo;in ve Planck&rsquo;ın öğretileri çok geçmeden Freud&rsquo;un, Jung&rsquo;un ve Fromm&rsquo;un saçmalıklarının yerini alacak. Bunda hiç şüphe yok.</p>

  <p class="p10">&nbsp;</p>

  <p class="p10">Berkeley fizik bölümü mimari açıdan bir hayal kırıklığıydı, ne Atomaltı ne de Makrokozmik bir görünüme sahipti. Sadece eski bir binaya benziyordu. José bunu önemli bulmadı, sanırım haklı da, ama ben Atomaltı Öğreniminin bir ana merkezine bu kadar yaklaşınca (Tina&rsquo;nın babasından hiç söz etmiyorum) bir tür déjà vu yaşayacağımı umuyordum. Hayat bu tür hayal kırıklıklarıyla dolu.</p>

  <p class="p10">José, Rafer ve High Pockets&rsquo;i dışarıda bırakıp (doğal görünmelerini söyledim) binanın içinde keşif yaptım. İçimizde öğrenciye, ola ki, en benzeyen bendim ve Federallerin bölgedeki bütün Atomaltı Uğraklarında pusular kurmuş olabileceklerinden endişeliydim bir parça. Bina temiz görünüyordu, ders çizelgesini araştırdım. Tina&rsquo;nın babasının o sırada ana derslikte yüksek lisans öğrencilerine Teorik Fizik dersi verdiğini öğrenince sevindim.</p>

  <p class="p10">Dördümüz mümkün olduğunca dikkati çekmeden salona girdik. Neyse ki kocaman bir amfiydi ve sadece yarısı doluydu, bu sayede arka sıralara dikkat çekmeden sıvıştık.</p>

  <p class="p10">Arkası epey karanlıktı, ama José&rsquo;yle ben Tina&rsquo;nın babasının onu Kolombiya&rsquo;daki soygundan tanıyabileceğinden de korktuğumuzdan José koltuğunda aşağıya kaydı ve sombrerosunun ucunu gözlerinin önüne indirdi. Ben Rafer&rsquo;la José&rsquo;nin arasına oturdum, orada dersin José için anında çevirisini yapıp Rafer&rsquo;dan gelecek saf soruları cevaplayabilirdim. High Pockets koridora yayıldı, kestiriyor gibiydi.</p>

  <p class="p10">Tina&rsquo;nın babası uzun, sırık gibi, kemikli bir adamdı, belirgin kır saçları vardı. Atomaltı Türünden Adam timsaliydi. Her an bir pipo yakacağından, ardından derin bir söz edeceğinden emindiniz. Adamı huşu içinde dinliyordum. Dersi derin kavrayış ve manidar duraksamalarla doluydu. Rafer, ömrü bol olsun, dumura uğradı. Tina&rsquo;nın babası Moleküllerden Atoma, sonra kaçınılmaz biçimde Atomaltına inerken gözlerini faltaşı gibi açıp sessiz oturdu.</p>

  <p class="p10">&ldquo;Ve atomaltı seviyesine inince...&rdquo; Tina&rsquo;nın babasının sesi ürkütücü şekilde yankılandı, &lsquo;&lsquo;ne buluyoruz? Hiçbir şey!&rdquo;</p>

  <p class="p10">Manidar duraksama.</p>

  <p class="p10">&ldquo;Vii-uuv&rdquo; diye fısıldadı Rafer.</p>

  <p class="p10">&ldquo;Aaa&rdquo; diye karşılık verdi José ben tercüme edince. Bu tabii ki José ve benim için basmakalıp şeydi, ama Tina&rsquo;nın babasından duymak tüylerimizi diken diken etti.</p>

  <p class="p10">&ldquo;Doğru. Hiçbir şey.&rdquo; Sesi çok yumuşaktı, çok teatral. &ldquo;Atomaltı parçacıkları, yaşananları açıklamak için insan zihninin inşa ettiği <span class="t11">kavramlardan</span> ibarettir. &lsquo;Gerçeklikte bulunmazlar&rsquo; fakat istatistiki <span class="t11">varolma e</span><span class="t11">ğ</span><span class="t11">ilimi gösterirler...</span> Başka şeylerin yanı sıra fizikçi için sorun, onların hareketlerini, davranışlarını açıklamanın ya da tahmin etmenin, imkânsız değilse bile, zor olmasıdır. Bunlar çok şaşırtıcı fenomenlerdir. Klasik bir fizikçi için onların davranışı iğrençtir. Kabul edilemezdir, hatta. Bir doz Kuantum Kuramını...&rdquo;</p>

  <p class="p10">Kuantum Kuramı lafını duyunca boğazımdan istem dışı kısa, ilkel bir çığlık çıktı, dersi böldü. Tina&rsquo;nın babası durup gözlerini kısarak yukarıya bizim bulunduğumuz yöne baktı. José koltuğundan daha da aşağıya kaydı. High Pockets uyanıp hapşurmaya başladı &ndash;şüphesiz yakalandığı en kötü hapşuruk nöbetiydi. Hapşuruklan kısa ve hemen arka arkayaydı, saniyede üç tane diye tahmin ettim, çok da yüksek sesliydi. Salondaki herkes dönüp bize baktı.</p>

  <p class="p10">&ldquo;Hassiktir,&rdquo; dedim. High Pockets&rsquo;in nöbeti için bilinen bir tedavi yok, o yüzden genellikle hapşurup bitirmesini beklerim, ama şimdi acil bir durum vardı. Rafer&rsquo;ın bacakları üzerinden uzanıp High Pockets&rsquo;in tasmasından yakaladım. Öteki elimle burnunu kapadım. Çırpınıp hapşurmaya devam etti, fakat hapşurduğu deliği kapattığım için bir şey çıkmadı. Bu anlaşılan bir tür köpek adrenalin tepkimesini tetikledi. Beni Rafer&rsquo;ın üzerinden koridora çekip aşağıya kürsüye doğru sürüklemeye başladı.</p>

  <p class="p10">Elim High Pockets&rsquo;in tasmasına takılmıştı, burnunu bırakıp elimi kurtarmaya çalıştım. Bu birkaç korkunç lıapşuruğun çıkmasına neden olunca (basınç birikimi olmuştu), High Pockets durup sakinleşmek zorunda kaldı. Elimi çekip tasmadan kurtardım, ama bu arada ne yazık ki dengemi kaybettim. Sırtüstü düşüp kürsüye doğru yuvarlanmaya devam ettim. Ve Tina&rsquo;nın babasına doğru. Bu rahatsız edici bir şeydi. İlk karşılaşmamızın Yerçekimi Kuramı tarafından çabuklaştırılmasını istemiyordum, o yüzden kollarımı rastgele sağa sola atıp inişi durduracak bir şeyler aradım. Sonunda bunu birinin bacağı olarak buldum.</p>

  <p class="p10">Pat diye durdum, etrafa bakındım, sersemlemiştim. Oda etrafımda dönmeye başladı. Yakınımdaki biri çığlık atıyordu.</p>

  <p class="p10">High Pockets hâlâ hapşuruyordu.</p>

  <p class="p10">José&rsquo;nin İspanyolca gitmemiz gerektiğini bağırdığını duyuyordum. Bu sırada bilincimi yitirmiş olmalıyım çünkü sonra hatırladığım şey çalıntı Mercedes&rsquo;imizin arkasında ayıldığımdı. Saatte yüz altmıştan fazla yapıyorduk ve her yerde polis sirenleri bağırıyordu.</p>

  <p class="p10"><span class="t14">&nbsp;</span></p>

  <p class="p10">Rafer Berkeley içinde polisleri oradan oraya peşinden koşturdu, sonra kırsal, dolambaçlı bir asfalt yolda kuzeye yöneldi. Keskin bir virajda kusursuz bir dört tekerli savruluş icra ettikten sonra bizi bıraktı. Polisleri atlatacağını, başka bir araba çalıp akşam yemeği randevumuzdan önce vakitli geri döneceğini söyledi. Biz korulukta saklanıp bekledik.</p>

  <p class="p10">Saat altı buçukta yeni bir Coupe de Ville ile çıkıp geldi. Sıfır kilometre. Berkeley&rsquo;de merkezde bir galeriden araklamış. Galerinin ön vitrininden çıktığı için her tarafı çiziklerle doluydu ama yine de etkileyici bir araktı. Dönüşünü birkaç cigaralık içip hatırı sayılır miktarda tekila içerek kutladık.</p>

  <p class="p10">Tom&rsquo;un evinden ayrılalıberi bir şey yememiştik, o yüzden tekila ve esrar çok kafa yaptı ve çok acıktırdı. Tina&rsquo;nın annesinin fazladan da bir şeyler pişirme sezisi olacağını umuyordum. Rafer&rsquo;ı bırakın, High Pockets&rsquo;ten ve José&rsquo;den hiç söz etmemiştim. Rafer hakkında size bir şey söyleyim: O çocuk taştan yumuşak ne varsa yiyebilir.</p>

  <p class="p10">Her neyse, saat yediye geldiğinde kafamız kıyak ve kayık, Sausalito&rsquo;ya geri gitmek ve şu Tina&rsquo;nın babası ince mevzuu için hazırdık.</p>

  <p class="p10">Birkaç denemeden sonra otoyolda doğru sapaktan çıktık ve Tina&rsquo;nın babasının evini aramaya koyulduk, ev Birdbath Lane&rsquo;deydi. Beklenildiği gibi, Rafer&rsquo;ın araba kullanma becerisi koruda tükettiklerimizden dolayı ciddi şekilde etkilenmişti. Epey bir süre Birdbath Lane&rsquo;i denk getiremedi.</p>

  <p class="p10">Yalpalayarak evlerinin garaj yoluna girip uyumakta olan beyaz bir İran kedisini ezdiğimizde saat sekizi biraz geçiyordu. Hayvan severler olarak José ve ben bu gelişmeye çok üzüldük, fakat Rafer ve High Pockets kedi ölümünü fark etmediler bile. Açlıktan çılgına dönmüşlerdi ve ızgara biftek kokusundan dolayı homurdanıp inliyorlardı. José yassılmış İran kedisini güderi yeleklerinden birine koydu (birkaç kat giyiyordu) ve daha sonra gömmek üzere kaldırdı.</p>

  <p class="p10">Ön verandaya vardığımızda hafiften titriyordum, o yüzden sinirlerimi yatıştırmak için çabucak birkaç fırt tekila çektim. José de tedirgindi, hiç öyle görmemiştim. Nedense onu öyle gergin görmek beni bir parça sakinleştirdi.</p>

  <p class="p10">&ldquo;Aç&rsquo;n şu lannet kapyı! Acıktık!&rdquo; diye bağırdı Rafer ağzı diline dolaşarak. High Pockets havlamaya dönüşen iniltilerinden birini takdim etti</p>

  <p class="p10">&ldquo;Şşşşş!&rdquo; dedim.</p>

  <p class="p10">&ldquo;<span class="t11">Si,</span>&rdquo; diye katıldı José. &ldquo;<span class="t11">Silencio</span>.&rdquo;</p>

  <p class="p10">Derin bir nefes alıp kapı zilini üç kere çaldım.</p>

  <p class="p10"><span class="t14">&nbsp;</span></p>

  <p class="p10">Kapı savrulup açıldı. Tina&rsquo;nın babası gözlerini kısıp bize baktı, ağzında yanmayan bir pipo vardı. (Biliyordum.) Beni ve rengârenk Bandito Hakikat Arayıcıları tayfamı görünce birkaç defa gözlerini kırpıştırdı. Tamamen nutku tutulmuş görünüyordu. Tam bir şok içinde ben de ona baktım: Tina&rsquo;nın babasının etrafında ışık hızına yakın elektronlar dönüyordu. Başka herhangi birinin bu olayı fark edip etmediğini düşündüm bir an.</p>

  <p class="p10">Birkaç saniye hiç kimse konuşmadı. Bir tür tuhaf Atomaltı Dikleşmesine karıştığımızı tahmin ediyordum. Sonra oldu. Konuştu. Temel Anlamı için kelimelerini taradım ama bir şey bulamadım. Söylediği şuydu:</p>

  <p class="p10">&ldquo;Yardımcı olabilir miyim?&rdquo;</p>

  <p class="p10">Sonunda Temel Anlamı olmadığı aklıma geldi. Sadece kibarlık yapıyordu. Yaptığı şey<span class="t11">... medeni</span> olmaktı.</p>

  <p class="p10">Aylardır tuhaf mesajlar gönderdiğim adam işte buradaydı, potansiyel olarak Dünya-Görüşü-Darmadağın-Eden mesajlar (Tom ve Gary&rsquo;ye neler olduğunu hatırlayın). Bana cevap vermişti, <span class="t11">te</span><span class="t11">ş</span><span class="t11">vik etmi</span><span class="t11">ş</span><span class="t11">ti,</span> akşam yemeğine davet etmişti, Aman tanrım, <span class="t11">International Trib</span> ve <span class="t11">San Francisco Chronicle</span>'daki gizli ilanlar aracılığıyla.</p>

  <p class="p10">Hayatımı tehlikeye atıp ölüme meydan okuyan yolculuklarla savaşların yıktığı Bandito Bölgelerinden ve yırtıcı hayvanlarla dolu vahşi ormanlardan geçerek bu adamı görmeye, bir ipucu için zekâsını yoklamaya ya da benim Bütün Olup Bitenlerin Anlamına ilişkin parçalanmış, kanayan vizyonumu yatıştıracak bulanık bile olsa bir metafor bulmaya gelmiştim; Tina&rsquo;nın babası, ağır boğuntu kurbanı bir adama gözlerini dikip söyleye söyleye &ldquo;Yardımcı olabilir miyim?&rdquo; diyordu.</p>

  <p class="p10">&ldquo;Evet amma koyuyum!&rdquo; diye kükredim.</p>

  <p class="p10">&nbsp;</p>

  <p class="p10">Acayip bir itiş kakış oldu. Tina&rsquo;nın babası biz içeri giremeden kapıyı çarpıp sürgüledi. Hafiften sersemledim. İşler benim planladığım gibi gitmiyordu.</p>

  <p class="p10">Atomaltı Parçacıkları etrafımdaki Süreklinin arasından vınlayıp geçiyorlardı, bazıları çarpışıp yeni ve daha renkli Atomaltı Parçacıkları oluşturuyorlardı. Bazıları enerji salıyorlardı, başkaları bu enerjiyi emiyordu. Bir an bir tür denge hissettim. Bunların insanın anlama kapsamı ötesindeki bazı Atomaltı Davranış Kurallarına uyduklarını biliyordum. Absürd ahlâk ve mantık kurbanı insanın Dünya Görüşünü aşan Davranış Kuralları. Rastgeleliği ve kaosu <span class="t11">birle</span><span class="t11">ş</span><span class="t11">tirip</span> özde paradoksal bir felsefe-dışılık oluşturan Davranış Kuralları. Işık hızına yaklaşma yetileri ve bu sayede zaman yolcuğuyla oynaşmaları bende geçici bir kıskançlık yarattı.</p>

  <p class="p10">José&rsquo;ye baktım. Bir Bandito Tepe Atmasının geldiğini görünce sipere yattım, Rafer ve High Pockets&rsquo;e de aynısını yapmaları için bağırdım.</p>

  <p class="p10">&ldquo;<span class="t11">Ay-iii-aa</span>!&rdquo; Bu José&rsquo;nin Bandito Çığlığıydı, onu insanüstü güç ve cesaret isteyen durumlara saklardı.</p>

  <p class="p10">José kapıdan, X-ışınının molibdenden geçtiği gibi geçti. Sürgü koptu ve bir menteşe uçtu. Rafer, High Pockets ve ben içeri girdik. José kapıyı tekrar kasasına yerleştirip arkamızdan oturma odasına geldi.</p>

  <p class="p10">Tina&rsquo;nın babasının yanında Tina ve Tina&rsquo;nın annesi yan yana dikiliyorlardı, birbirlerine çok benziyorlardı. Tina&rsquo;nın babası Berkeley&rsquo;de ders verirkenki gibi Atomaltı görünmüyordu. Sadece korkmuş görünüyordu.</p>

  <p class="p10">Tina&rsquo;nın annesi José&rsquo;yi görünce oracıkta bayıldı.<a id="a156"></a><a href="../Text/notes.html#a368"><span class="t15">{97}</span></a> Tina çığlık attı, sonra büyük bir cam kül tablasını kaldırıp bana fırlattı, gayet düşünceli bir davranıştı. Onun, adeta, Nemfoman Dünya Görüşünü teşhir etmekten <span class="t11">benim</span> sorumlu olduğumu bir şekilde anlamıştı. Uçan kül tablasından eğilip sakınınca daha şiddetli niyetlerle başka bir biblo kaptı, fakat Rafer kızı yakalayıp kontrol altına aldı. Tina bastırılmış öfkesi ve cinsel ketlenmişliğiyle o kadar çılgına dönmüştü ki Rafer onu bağlayıp ağzını tıkamak zorunda kaldı.<a id="a157"></a><a href="../Text/notes.html#a370"><span class="t15">{98}</span></a></p>

  <p class="p10">Sonra Rai'er ve High Pockets mutfağa fırladı, çok geçmeden hayvanat bahçesinde yemek saatiymiş gibi sesler gelmeye başladı. José 45&rsquo;liğini Tina&rsquo;nın babasının başına dayayıp yemek odasındaki masaya götürdü, oraya oturmasını işaret etti. Jesé tabancasını masaya koydu, sonra son tekila şişemize bir başlangıç yaptı, Tina&rsquo;nın babasına bir fırt ikram etti. Adam karşılık veremeyecek kadar taş kesilmişti.</p>

  <p class="p10">Onun karşısına oturdum ve başının etrafında küçük Atomaltı Arıları gibi vızıldayan elektronlara diktim gözümü.</p>

  <p class="p10">&ldquo;Ben Sn. Kuark.&rdquo; dedim.</p>

  <p class="p10">&ldquo;Param var,&rdquo; dedi soluk soluğa. &ldquo;Lütfen aileme zarar vermeyin.&rdquo;</p>

  <p class="p10">"Ben Sn. Kuark,&rdquo; diye sabırla tekrarladım. &ldquo;Arkadaşlarım ve ben davetiniz üzerine buradayız.&rdquo;</p>

  <p class="p10">&ldquo;Bir-bir yanlışlık olmalı.&rdquo;</p>

  <p class="p10">&ldquo;Yanlışlık yok.&rdquo;</p>

  <p class="p10">Pantolon cebimden bir tomar kâğıt çıkarıp düzeltmeye başladım. Yazdığı ilanları bir bir önüne koydum.</p>

  <p class="p10">&ldquo;Şey. Ben... Ben bu şeyler... hakkında bir şey bilmiyorum,&rdquo; dedi. José neler olup bittiğini öğrenmek istiyordu. Ona bilgi verirken Rafer&rsquo;la High Pockets mutfaktan geldi, ikisinin de ağzında biftek kemiği vardı. Rafer&rsquo;ın bir elinde bir avuç dolusu salata, ötekinde taze bir biftek. Tina&rsquo;nın babasına seslendi. &ldquo;Tek&rsquo;kell&rsquo;en. Tek&rsquo;kell&rsquo;en kitcek.&rdquo;</p>

  <p class="p10">&ldquo;Aman, Tanrım... Lütfen beni öldürmeyin,&rdquo; diye yalvardı, ama benim kafam başka yerde harıl harıl çalışmakla meşguldü.</p>

  <p class="p10">&ldquo;Mesajlarıma ne oldu?&rdquo; diye sordum, her taraftan püsküren muhteşem Atomaltı Parçacık Gösterisini göz ardı etmeye çalışarak.</p>

  <p class="p10">&ldquo;Bir dakika,&rdquo; dedi Tina&rsquo;nın babası, o an bir &ldquo;A-ha!&rdquo; deneyimi yaşayarak. &ldquo;Güney Amerikalı kaçık sen misin?&rdquo; Korkudan benzi attı. &ldquo;Yani, ıı, Güney Amerikalı <span class="t11">ki</span><span class="t11">ş</span><span class="t11">i?&rdquo;</span></p>

  <p class="p10">&ldquo;Evet,&rdquo; dedim. &ldquo;Benim.&rdquo;</p>

  <p class="p10">Midem bulanmaya başlıyordu. Burada ciddi bir terslik vardı. &ldquo;Aylar önce sizin söylediğiniz gibi <span class="t11">International Herald Tribüne</span>'a bir ilan verdim. Beni ve ailemi rahat bırakmanızı söyledim.&rdquo;</p>

  <p class="p10">Bunu sanki beni sakinleştirecekmiş gibi söylüyordu. Aslına bakarsanız tüm yaptığı, yaşamakta olduğum Atomaltı Parçacığı Bombardımanının şiddetini artırmak oldu. Harap edici tiradına devam etti. &ldquo;Postaneye üzerinde Güney Amerika pulu olan mektupları artık getirmemeleri direktifini verdim. Karımın canını sıkıyordu. En az altı aydır o, ııh, mesajlardan<a id="a158"></a><a href="../Text/notes.html#a372"><span class="t15">{99}</span></a> almıyorum. Üzgünüm eğer&ndash;&rdquo;</p>

  <p class="p10">&ldquo;Susun, lütfen,&rdquo; diye mırıldandım. &ldquo;Düşünmem gerek.&rdquo; Artık vücudumdan ter boşalıyordu.</p>

  <p class="p10">&ldquo;Tek&rsquo;kell&rsquo;en kitcek,&rdquo; diye hırıldadı Rafer, sonra masadaki şişeden bir fırt çekti.</p>

  <p class="p10"><span class="t11">&ldquo;Que paso?"</span> diye sordu José. Neler olduğunu anlattım. Yüzü bembeyaz kesildi. Bunu da daha önce görmemiştim. Sonra başka bir şeyi daha fark ettim: Elektronlar Tina&rsquo;nın babasının başında olduğu gibi José&rsquo;nin başının etrafında da dönüyorlardı. Bir elektron Tina&rsquo;nın babasının başından José&rsquo;nin başına atladı. Teoride, ikisinin de başının element özelliklerini değiştirirdi, ama bu düşüncenin izini sürdürecek durumda değildim. Bu yeni gelişmeler fazla can sıkıcıydı.</p>

  <p class="p10">Çaresizlik içinde Rafer&rsquo;a seslendim, anlamama yardımcı olacak bir şey söyleyebilir ümidindeydim. &ldquo;O ilanları Tina&rsquo;nın babası yazmadıysa kim yazdı?&rdquo;</p>

  <p class="p10">Cevap ön kapıya güm güm vurulması şeklinde geldi.</p>

  <p class="p10">José tabancasının horozunu kaldırdı.</p>

  <p class="p10">High Pockets hırladı.</p>

  <p class="p10">Tina&rsquo;nın babası inledi.</p>

  <p class="p10">Rafer &ldquo;Vii-uuv&rdquo; dedi.</p>

  <p class="p10">Ben birkaç milyon Atomaltı Parçacığı tarafından vuruldum.</p>

  <p class="p10">Ön kapı hışımla açıldı, sonra kalan menteşesi de düşüp darmadağın yere devrildi.</p>

  <p class="p10">Jim, Robert, Flash ve Aileron sendeleyerek içeri girdiler. Her zamanki kadar boktan durumdaydılar.</p>

  <p class="p10">&nbsp;</p>

  <p class="p10">Htgh Pockets&rsquo;Ie Aileron bir köpek kavuşmasının daha tadını çıkardılar. José o kadar şaşırmış ve sevinmişti ki Tina&rsquo;nın babasını falan unuttu. Oturma odasına dalıp akşamın ikinci Bandito Çığlığını attı.</p>

  <p class="p10">Tina&rsquo;mn annesi kısa bir süre bilincini yeniden kazandı, yeni konuklarına bir güzel baktı, sonra tekrar lay-lay-lom diyarına döndü.</p>

  <p class="p10">Tiııa kanepeden bana kem gözlerle bakıyordu. Bağlı olmasına memnundum. Bir gün bütün bu olanları ona açıklamam gerekecekti.</p>

  <p class="p10">Rafer, ömrü bol olsun, sızmıştı, başı masanın üzerindeydi, eli tekilaya doğru uzanıyordu.</p>

  <p class="p10">Tina&rsquo;nın babası şiddetli bir şekilde hızlı hızlı soluyordu. Bir şeyi doğru perspektifi içine oturtmada çok fena başarısızlığa uğramıştı. Ben daha iyisini yaparım, diye söz verdim kendime.</p>

  <p class="p10">Gözlerimi kısıp Atomaltı Parçacık Sağanağından oturma odasına doğru baktım. Jim, Robert, Flash ve Aileron&rsquo;un aniden ortaya çıkışlarına tepki veremeyecek kadar kafam bulanmıştı. Ama, başka bir bombanın daha bırakılmak üzere olduğunu fark ettim.</p>

  <p class="p10">Robert&rsquo;a baktım. Dikkatimi çeken ilk şey smokin giymiş olmasıydı. Bunu daha önce hiç görmemiştim. Bir elinde el bombası, ötekinde bir şişe Grand Marnier vardı. Tutarlı konuşma melekesini yitirmişti ama yine de José&rsquo;yle laflamaya çalışıyordu.</p>

  <p class="p10">Flash High Pockets ve Aileron&rsquo;la hoplayıp zıplıyordu. Kıyafetlerindeki leke ve deliklerin miktarı ve niteliği yüzünden onunla Jim&rsquo;m ne giydiklerini bilemiyordum. Jim rengarenk Atomaltı Sisinden geçerek bana yaklaşıyordu. Titreşen bir Elektron Auranın arkasından bana gülümseyip karşıma oturdu.</p>

  <p class="p10">&ldquo;Selam, Dostum,&rdquo; dedi, &ldquo;yoksa sana &lsquo;Sn. Kuark&rsquo; mı demeliyim?&rdquo;</p>

  <p class="p10">&ldquo;Hepsini siz yaptınız,&rdquo; diyebildim.</p>

  <p class="p10">&ldquo;Kulübeni senle José ayrıldıktan bir hafta kadar sonra bulduk. Etrafa bıraktığın notlardan ve ıvır zıvırdan buraya yola çıktığınızı tahmin ettik. Tedbirsizlik etmişsin, o şeyleri orada bırakarak. Özür dilerim.&rdquo;</p>

  <p class="p10">Jim eğilip yere çıkardı. Tina&rsquo;nın babasına bakıp omuz silkti. &ldquo;Her neyse, buraya uçup postane yetkililerine rüşvet vererek Latin Amerika&rsquo;dan gelen her mektubu bize getirmelerini söyledik. Sonra Meksika&rsquo;ya vınlayıp posta mühürlerinden siz manyakları yol boyunca havadan takip ettik.&rdquo;</p>

  <p class="p10">&ldquo;Beech-18,&rdquo; diye vırakladım.</p>

  <p class="p10">&lsquo;&lsquo;Doğru. José az kaldı bizi lanet Thompson&rsquo;ıyla yere indiriyordu.&rdquo;</p>

  <p class="p10">Dünya Görüşümün belkemiğinin ayaklarımın altında unufak alduğunu hissediyordum.</p>

  <p class="p10">&ldquo;Hiçbir şey işe yaramazsa siz manyaklarla bu adreste mutlaka buluşacağımızı biliyorduk. Biz <span class="t11">Trib</span>'deki ilanlarla bir bakıma sizin buraya gelmenize <span class="t11">rehberlik</span> ettik.&rdquo;</p>

  <p class="p10">Bir inilti çıkardım. Atomaltı İniltisi, hani ola ki.</p>

  <p class="p10">&ldquo;Neydi o gerçeklik falan zırvası, ee... neyin temeliydi?&rdquo;</p>

  <p class="p10">&ldquo;Zırva,&rdquo; diye tekrarladım düşünmeden.</p>

  <p class="p10">&ldquo;Seni ve sevgili José&rsquo;yi öyle bırakamazdık, dostum. Siz bizim kardeşimizsiniz.&rdquo;</p>

  <p class="p10">&ldquo;<span class="t11">Flapgolbadvok</span>!&rdquo; diye bağırdı Robert oturma odasından. Birkaç tane daha el bombası çıkarmıştı ve o klasik hokkabaz numarasını yapıyordu. José Robert&rsquo;ın Grand Manier&rsquo;ini fondipliyordu.</p>

  <p class="p10">Kendimi Tina&rsquo;nın ailesinin yemek salonu masasının ortasındaki meyve tabağına bakarken buldum. İki elma vardı, yanında bir portakal, bir şeftali ve radyoaktif bir muz. Bir radyoaktif muzun yarı ömrünün ne olduğunu hatırlamaya çalıştım, ama belleğimden bir sonuç alamadım.</p>

  <p class="p10">Sonra bir an ihtiyar Kızılderili&rsquo;yi, Seňor Rodriguez&rsquo;i, Albay Menendez&rsquo;i, Tom ve Gary&rsquo;yi düşündüm. Rafer&rsquo;a bir göz attım, ömrü bol olsun, sonra Tina&rsquo;ya, Tina&rsquo;nın annesine ve nihayet, Tina&rsquo;nın babasına. Tina&rsquo;nın kız kardeşi Ruth&rsquo;un nerede olduğunu ve aile toplandığında hep dışarıda mı bırakıldığını merak ettim. Aklımdan geçen düşünceye göre, son tahlilde, bütün bu olup bitenlerin altında muhtemelen Ruth vardı.</p>

  <p class="p10">Kendimi çok yalnız hissettim.</p>

  <p class="p10">Jim başparmağıyla sertçe Tina&rsquo;nın babasını işaret etti. &ldquo;<span class="t11">Bu</span> herif de ne sikim?&rdquo; Jim başını iki yana salladı. &ldquo;Size çeki düzen vermemiz gerekecek, benle Robert.&rdquo;</p>

  <p class="p10">Jim masaya birkaç gram kok koydu ve şak diye bir sustalı açtı. Çizmeye başladı, sonra bana kalın, keskin bir sigara sardı. &ldquo;Yak şu keratayı,&rdquo; dedi.</p>

  <p class="p10">Flash High Pockets&rsquo;le Aileron&rsquo;u odanın etrafında kovalıyordu. Tına hana hain hain bakıyordu. Başımı çevirmek zorunda kaldım. Her ne düşünüyorduysa, muhtemelen haklıydı.</p>

  <p class="p10">Rafer hâlâ sızmış bir haldeydi. Horlamaya başladı.</p>

  <p class="p10">Tına&rsquo;nın babası yalvaran gözlerle Jim&rsquo;e bakıyordu. Adamdan artık tamamen sıtkım sıyrılmıştı. Elektronlar bile onu terk etmişti.</p>

  <p class="p10"><span class="t11">"Grantalarav!"</span> diye bağırdı Robert ve mutfağa bir şey fırlattı.</p>

  <p class="p10">José sendeleyerek yemek salonuna yürüdü, masanın üzerine yıkılıp sızdı.</p>

  <p class="p10"><span class="t11">&ldquo;Hiç</span> değilse José aklını başına alıyor,&rdquo; dedi Jim.</p>

  <p class="p10">&ldquo;Sıra sende.&rdquo; Meğer Robert&rsquo;ın mutfağa attığı şey el bombasıymış. Bu sırada bomba patladı. Uçuşan parçalardan biri başıma çarptı, bilincimi kaybettim.</p>

  <p class="p10"><a id="a159"></a><span class="t11">&nbsp;</span></p>
</body>
</html>
