<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>X Kara Bulut Olmadan Yağmur Yağmaz</title>
</head>

<body>
  <h1 class="h11"><a id="a72"></a><a id="a73"></a>X<br />
  Kara Bulut Olmadan Yağmur Yağmaz<a id="a74"></a><a href="../Text/notes.html#a268"><span class="th13">{47}</span></a></h1>

  <p class="p10">Çeşitli federal örgütler Flash&rsquo;le beni önce kendilerinin sorgulamaları için aralarında kavga ettiler. High Pockets&rsquo;le Aileron'a özel hücre verdiler. Bir tür Köpek Polisi er geç yanlarına gidecekti herhalde.</p>

  <p class="p10">Flash, kendisini yıllardır kovaladığı anlaşılan Federal Havacılık İdaresi&rsquo;nden deli bir görevli tarafından az kalsın kendi at kuyruğuyla boğuluyordu. Flash&rsquo;in kötü şöhretli B-29&rsquo;u belli ki hava trafik kontrolörleri arasında bir efsaneydi; çeşitli sinir krizlerine sebep olmuştu ve yakın zaman önce greve gitmeye kalkıştıklarında pazarlık için koz olduğu söyleniyordu.</p>

  <p class="p10">Benim de bir ara Federallerle başım beladaymış, ama şimdi öğreniyorum. Adını duyduğum ne kadar örgüt varsa hepsinin (bilmediğim birkaçının da) Ben Kulunuz hakkında etkileyici dosyaları vardı. Ciddi biçimde yanlış anlaşılmış bir bireydim.</p>

  <p class="p10">José, Robert ve Jim çıkıp geldiler, muhabir taklidi yapıyorlardı, fakat son derece sarhoştular ve davranışları da pek inandırıcı değildi. Özellikle José. Hiç İngilizce konuşmuyordu ve üzerinde hâlâ Bandito Kıyafeti vardı, sombrerosu ve çapraz omuz kayışı dahil (O sırada José hâlâ teknik olarak Tam Tekmil Uyuşturucu Kralıydı, ama onda daima bir Bandito&rsquo;nun kalender <span class="t11">tavr</span><span class="t11">ı</span> vardı.)</p>

  <p class="p10">Çok küçük bir kasabada, çok küçük bir hücrede tutuluyorduk. Kaçışımızın ayrıntıları önemsiz. Ama şu kadarını söyleyim, bu işin içinde bir tekila, el bombaları ve Robert karışımı yer aldı.</p>

  <p class="p10">Harry ve Lear'ı yöredeki bir havalimanında beklerken bulduk, biz tutuklandıktan sonra gelmiş olan federal, eyalet, yerel ve askeri uçak filosunun lastiklerini indirip apar topar New York&rsquo;a yollandık. Kiralık kamyonetimiz çoktan hareket etmişti (sürmesi için Flash&rsquo;in dostlarından birini tutmuştuk) ve bizimle Brooklyn&rsquo;deki dağıtımcımızın deposunda buluşacaktı.</p>

  <p class="p10">Bizim oğlanı sabah 6:00 civarında Yukarı Doğu Yakası&rsquo;ndaki bir sabahçı barında her zamanki yirmibir masasında bulduk. Kaptan T.A.Ö. (Teslimat Anında Ödemeli) bütün arkadaşlarımın içinde en dengesiz ikinci kişidir, ama Flash&rsquo;in beni germesinin yanında onunkilerin lafı bile olmaz. Bir kere Kaptan asla emniyetsiz araçla süratli gitmez, tabii onun aklını emniyetsiz bir araç olarak görmezseniz.</p>

  <p class="p10">Kaptan T.A.Ö. Georgia&rsquo;lı sağlam bir çocuktur, boğuk dağlı şivesi ve kocaman göbeği vardır. Esrar ticaretindeki kahramanlıkları efsanevidir, olsa olsa akıllara durgunluk verici diye adlandırılabilecek bağlantıları vardır. Arkadaşları arasında, Kolombiya Uyuşturucu Kralları&rsquo;ndan tutun da eski-CIA Kübalılarına, şu anki CIA kodamanlarına, beş parasız sokak üçkâğıtçılarına vs. kadar her işi yapan insan vardır. Herkes Kaptanı sever.</p>

  <p class="p10">Her neyse, onu epey bir zamandır görmemiştik, öyle olunca tekrar görüşmemiz onun büyük prodüksiyonlarından biri haline dönüştü.</p>

  <p class="p10">Bu prodüksiyonun ayrıntıları önemsiz, ama şu kadarını söyleyim, bunun içinde esrar dolu bir kamyonet, dört limuzin, iki helikopter, bir <span class="t11">Lear</span> jet, üç içki toptancı dükkanı, New York City&rsquo;deki Sherry Netherlands&rsquo;de ve Montreal&rsquo;deki Queen Elizabeth&rsquo;de süitler ve Hatunlar, Kaçıklar ve Tam Tekmil Yozlar ziyafeti, tabii Kaptan T.A.Ö., Cehennem&rsquo;den gelen Komedi Takımı, Flash, Aileron, High Pockets, José ve Ben Kulunuzdan hiç söz etmiyorum.</p>

  <p class="p10">&nbsp;</p>

  <p class="p5"><span class="t12">Kuantum Mekani</span><span class="t12">ğ</span><span class="t12">inin hakiki öyküsü</span><span class="t12"><br /></span><span class="t12">bütün kurmacalardan çok daha garip bir hakikat.</span></p>

  <p class="p5"><span class="t20">&ndash;</span><span class="t20">John Gribbin</span></p>

  <h1 class="h11"><a id="ncx821"></a>&nbsp;</h1>
</body>
</html>
