<html xmlns="http://www.w3.org/1999/xhtml">
	<head>
		<title>8-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8-7.html" xml:lang="en-US">
			<div class="Basic-Text-Frame">
				<p class="G-vde-3" xml:lang="tr-TR">  </p>
				<p class="Konu-Ba-l----5" id="toc_marker-4-7" xml:lang="tr-TR">Namaz Eşittir İslam / İslam Eşittir Namaz</p>
				<p class="Normal-5"><span class="metin-regular-3" style="font-size:1em;">Böyle bir formül kurmanın kesinlikle doğru olduğunu düşü­nüyorum. Çünkü, en başta da söylediğimiz gibi, namazı tasta­mam kılan bir insanın, tastamam bir müslüman olması için artık çok fazla şeye ihtiyacı yoktur. Diğer sorumlulukları hep buna bağlıdır.</span></p>
				<p class="Normal-5"><span class="metin-regular-3" style="font-size:1em;">Bu sebeple Allah Rasulü Efendimiz (sa):</span></p>
				<p class="Normal-5"><span class="bold-italik-3" style="font-size:1em;">“Namaz dinin direğidir; onu dosdoğru diken dinini yap­mış olur, onu yı</span><span class="bold-italik-3" style="font-size:1em;">kan da dinini yıkmış </span><span class="Font-Style87-5" style="font-size:1em;">olur”, </span><span class="metin-regular-3" style="font-size:1em;">buyurmuştur. Tıpkı bir çadırın orta direği gibi.</span></p>
				<p class="Normal-5"><span class="metin-regular-3" style="font-size:1em;">Yine bu sebeple Allah Rasulü Efendimiz (sa) şöyle buyurmuş­tur:</span></p>
				<p class="Normal-5"><span class="bold-italik-3" style="font-size:1em;">“Onlarla bizim aramızdaki fark namazdı</span><span class="bold-italik-3" style="font-size:1em;">r.</span><span class="bold-italik-3" style="font-size:1em;"> O halde kim namazı terk ederse küfre girmiş </span><span class="Font-Style87-5" style="font-size:1em;">olur”. </span><span class="Font-Style75-2 char-style-override-12">(C).</span></p>
				<p class="Normal-5"><span class="metin-regular-3" style="font-size:1em;">Bu hadisi şerif olduğu gibi, yani lafzî olarak anlaşılırsa çok bü­yük bir tehdit içermiş olur ve böyle anlaşılması da mümkündür, hatta ilk akla gelen anlam da budur.</span></p>
				<p class="Normal-5"><span class="metin-regular-3" style="font-size:1em;">Zaten bu konuda Hz. Peygamber’in arkadaşlarını / ashabını tanımış olan bir tabiî şöyle diyecektir:</span></p>
				<p class="Normal-5"><span class="italik-3" style="font-size:1em;">“Hz. Peygamber’in arkadaşları / ashabı, namazdan başka hiç bir amelin terk edilmesini küfür saymıyorlardı”. </span><span class="Font-Style75-2 char-style-override-12">(T).</span></p>
				<p class="Normal-5"><span class="metin-regular-3" style="font-size:1em;">Demek ki, namazın terk edilmesini küfür sayıyorlardı.</span></p>
				<p class="Normal-5"><span class="metin-regular-3" style="font-size:1em;">Nitekim bazı alimler bu hadisi şerifi olduğu gibi anlamışlar ve bile bile namaz kılmayanın kâfir olacağı kanaatine varmışlardır.</span></p>
				<p class="Normal-5"><span class="metin-regular-3" style="font-size:1em;">Hatta bu anlayışa bağlı olarak bazıları şöyle bir fetva vermiştir:</span></p>
				<p class="Normal-5"><span class="italik-3" style="font-size:1em;">“Namaz kılmazken kılmaya başlayan bir insan bununla müslüman olmuş olacağı için, önceden kılmadığı namazlarını kaza etmesi gerekmez. Çünkü bilerek namaz kılmadığı zaman­lar müslüman değildi ve müslüman olan bir insan hayata sıfır­dan başlamış olur. Ondan önceki emir ve yasaklardan sorumlu tutulmaz”.</span></p>
				<p class="Normal-5"><span class="metin-regular-3" style="font-size:1em;">Bu durumu doğru anlamayan günümüzün bazı medya ho­caları bu fetvaya aldanarak geçmiş namazların kazasının gerek­mediğini söylerler. Halbuki namazlarını kaza etmeleri gerekmez demek, onların daha önce müslüman olmadığını söylemekle eş anlamlıdır.</span></p>
				<p class="Normal-5"><span class="metin-regular-3" style="font-size:1em;">Oysa konuya Hanefî bakışı şöyledir:</span></p>
				<p class="Normal-5"><span class="metin-regular-3" style="font-size:1em;">“Bu hadisi şerifteki </span><span class="bold-italik-3" style="font-size:1em;">“küfür” </span><span class="metin-regular-3" style="font-size:1em;">de, </span><span class="bold-italik-3" style="font-size:1em;">“namazı terk etme” </span><span class="metin-regular-3" style="font-size:1em;">de farklı anlaşılabilir:</span></p>
				<p class="Normal-5"><span class="metin-regular-3" style="font-size:1em;">Namazı terk eden küfre girer, demek, onu inkâr ettiği, ona inanmadığı için terk eden demek olmuş olabilir. Böyle olan bi­risi elbette kâfir olur. Ama Allah’a inandığı halde, sırf bir ihmal ve tembellik sebebiyle namaz kılmayan insana, büyük bir günah işliyor olsa da ona kâfir diyemeyiz. Gerçekten de Zehebî, </span><span class="italik-3" style="font-size:1em;">En Bü­yük Günahlar </span><span class="metin-regular-3" style="font-size:1em;">adlı kitabında ilk başta saydığı en büyük günahlar­dan birisini namaz kılmamak olarak zikreder.</span></p>
				<p class="Normal-5"><span class="metin-regular-3" style="font-size:1em;">İkinci olarak, küfre girmek, her zaman kâfir olmak anlamı­na gelmez. Küfre ait bir özelliğe bulaşmak, küfre ait bir eylem yapmak anlamına da gelebilir. Mesela bizim dilimizde, birisine söven bir adama, ona küfretti, deriz. Buna göre namaz kılma­yan, küfür bir eylem yapmış olur, bu doğrudur. Ama bundan, bu insan imandan çıkar, kâfir olur anlamı çıkmayabilir. Tıpkı, yalan bir münafıklık alametidir, dendiği halde bir insana, bir kez yalan söylediği için münafık denemeyeceği gibi.</span></p>
				<p class="Normal-5"><span class="metin-regular-3" style="font-size:1em;">O halde namaza yeni başlayan bir müslüman önceden kılma­dığı namazlarını da kaza etmelidir.</span></p>
				<p class="Normal-5"><span class="metin-regular-3" style="font-size:1em;">İşte Hanefîler meseleyi böyle anlamışlar ve iyi ki de böyle an­lamışlar.</span></p>
				<p class="Normal-5"><span class="metin-regular-3" style="font-size:1em;">Demek ki, kaza namaz konusunda yukarıdaki gibi bir fetva verenler, konuyu anlamadan konuşanlardır. Namaz kılmadığı bir geçmişi olan insanlar bile, geçmişlerinde kâfir olarak yaşamış olmayı istemezler. Çünkü o geçmişte sadece imanlarının olmuş olması bile onlar için büyük bir kazançtır.</span></p>
				<p class="Normal-5"><span class="metin-regular-3" style="font-size:1em;">Ama bu durum, namazın imana denk bi ibadet olduğu gere­ğini bozmaz.</span></p>
			</div>
		</div>
	</body>
</html>