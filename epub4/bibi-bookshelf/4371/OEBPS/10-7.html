<html xmlns="http://www.w3.org/1999/xhtml">
	<head>
		<title>10-7.html</title>
		<link href="template.css" rel="stylesheet" type="text/css"/>
	</head>
	<body>
		<div id="x10-7.html" xml:lang="en-US">
			<div class="Basic-Text-Frame">
				<p class="G-vde" xml:lang="tr-TR">  </p>
				<p class="Normal-1"/>
				<p class="Konu-Ba-l---" id="toc_marker-6-7" xml:lang="tr-TR">Nedvî ve Namaz</p>
				<p class="Normal-1"><span class="metin-regular" style="font-size:1em;">Namaz, yani </span><span class="italik" style="font-size:1em;">salat, </span><span class="metin-regular" style="font-size:1em;">Alemlerin Rabbi ile kul arasındaki bir </span><span class="italik" style="font-size:1em;">sıla, </span><span class="metin-regular" style="font-size:1em;">yani ilişkidir. Bu Rabbin nasıl bir Rab, bu ilişkinin nasıl bir ilişki, bu insanın nasıl bir insan olduğunu bilmeden, namazı tam olarak anlamak da mümkün değildir.</span></p>
				<p class="Normal-1"><span class="metin-regular" style="font-size:1em;">Bizler Alemlerin Rabbi olan Mevlamızı, ancak onun isimleriy­le tanıyabiliriz. O ne kadar büyük ve muktedir, ne kadar kerem sahibi, ne kadar merhametli, ne kadar affı ve bağışlamayı seven bir Rabdir.</span></p>
				<p class="Normal-1"><span class="metin-regular" style="font-size:1em;">Buna karşılık bu insan ne kadar aciz, ne kadar nankör, ne kadar haris, ne kadar dünyaya düşkün, ne kadar sabırsız ve do­yumsuz bir insandır. Nasıl, yaratılanların en üstünü, ya da en alçağı olmaya da elverişli iki farklı eğilimi vardır.</span></p>
				<p class="Normal-1"><span class="metin-regular" style="font-size:1em;">Rabbine ait vasıflarla ahlaklanması onu diğer yaratıklar için rah­met haline getirirken, aksi vasıflar onun bütün dünyayı zehirlemesini sonuç verebilir. İnsan kurda kuşa, ağaca böceğe rahmet olabilirken, bunların hepsi için bela ve musibet de olabilir.</span></p>
				<p class="Normal-1"><span class="metin-regular" style="font-size:1em;">İnsan dışındaki bütün yaratıklar, Rableriyle olan ilişkilerini sü­rekli ve ister istemez yaşamaktadırlar. Onların her hangi birisinin, bu ilişkiyi koparması halinde kendi türü fesada uğrar ve görevini yapamaz olur.</span></p>
				<p class="Normal-1"><span class="metin-regular" style="font-size:1em;">İnsanın bu ilişkisini bozması sadece kendisinin fesada uğra­masını sonuç vermez, aksine bütün bir dünyayı fesada uğratır. Bu sebeple insanın konumuna layık bir ilişki yaşaması gerekir ki, işte bu günde beş vakit kılacağı namazdır.</span></p>
				<p class="Normal-1"><span class="metin-regular" style="font-size:1em;">Miraçta günde elli vakit namazın farz kılınmış olması, sonra bunun beş vakte indirilmesi aslında sembolik bir olaydır ve insa­nın olumsuzluklarına karşı ne kadar dikkatli ve Rabbi ile ilişkisi­ni ne kadar canlı tutması gerektiğini, ama merhameti sebebiyle Allah’ın bunu yine de en aza indirdiğini anlatır.</span></p>
				<p class="Normal-1"><span class="metin-regular" style="font-size:1em;">Bu sebeple, su balık için ne ise namaz da mümin için odur.</span></p>
				<p class="Normal-1"><span class="metin-regular" style="font-size:1em;">Namaz, tehlikeler karşısında insanın sığınağıdır, ruhunun gı­dasıdır. Yine bu sebeple Efendimiz (sa) rüzgar, fırtına, düşman saldırısı gibi korkulu anlarda mescide gider ve namaz kılarak Allah’a sığınırdı.</span></p>
				<p class="Normal-1"><span class="metin-regular" style="font-size:1em;">Namaz bazılarının sandığı gibi, bazı organlar için sportif bir hareketten ibaret değildir. Onda bütün bir bedenin, ruhun, duyguların ve duyuların nasibi vardır. Bunun için namazda ne dediğini bilmeyecek durumda olan insanın namaza yaklaşması yasaklanmıştır.</span></p>
				<p class="Normal-1"><span class="metin-regular" style="font-size:1em;">Şuuruna vararak, Rabbinin yüceliğini hissedip, bunu dili ile itiraf ederek namaz kılan bir insan, artık hiçbir hasis menfaat için hiçbir insanın karşısında iki büklüm olmaz.</span></p>
				<p class="Normal-1"/>
				<p class="Normal-1 para-style-override-21"/>
			</div>
		</div>
	</body>
</html>