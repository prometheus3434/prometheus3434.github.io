<html xmlns="http://www.w3.org/1999/xhtml">
	<head>
		<title>9-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-3.html" xml:lang="en-US">
			<div class="Basic-Text-Frame">
				<p class="G-vde-2" xml:lang="tr-TR">  </p>
				<p class="No-Paragraph-Style-5" xml:lang="en-GB"/>
				<p class="Konu-Ba-l----4" id="toc_marker-5-3" xml:lang="tr-TR">Sahabede ve Sonrakilerde Namaz</p>
				<p class="Normal-4"><span class="metin-regular-2" style="font-size:1em;">Görenlerin anlattıklarına göre:</span></p>
				<p class="Normal-4"><span class="metin-regular-2" style="font-size:1em;">Hz. Ebubekir Sıddîk (ra) namazda, yere çakılan bir direk gibi, İbn Zübeyr de (ra) ağaç gibi dimdik ve hareketsiz dururlardı.</span></p>
				<p class="Normal-4"><span class="metin-regular-2" style="font-size:1em;">Seleften bazıları, rükûa vardıklarında hiç hareket etmemekten cansız bir kayayı andırdıkları için ürkek kuşlar bile gelip sırtlarına konardı.</span></p>
				<p class="Normal-4"><span class="metin-regular-2" style="font-size:1em;">Korktuğu için başkasının huzurunda, edepli edepli durup da Allah’ın huzurunda elini ayağını oynatan kimsenin bu yaptığı, Allah’ın celâlini tanımamaktan ve kalbine sahip olamamaktan ileri gelir, derlerdi.</span></p>
				<p class="Normal-4"><span class="metin-regular-2" style="font-size:1em;">Hz. Ali’nin oğlu Hasan namaza başladığı zaman titrer ve sap­sarı kesilirdi. Sebebi sorulduğunda:</span></p>
				<p class="Normal-4"><span class="metin-regular-2" style="font-size:1em;">“O </span><span class="italik-2" style="font-size:1em;">anda kimin huzurunda olduğumu biliyor musunuz!”, </span><span class="metin-regular-2" style="font-size:1em;">der­di.</span></p>
				<p class="Normal-4"><span class="metin-regular-2" style="font-size:1em;">Babası Hz. Ali Efendimiz de bir gün abdest aldığında titredi. Ona da bunun sebebi sorulduğunda o da şöyle dedi:</span></p>
				<p class="Normal-4"><span class="metin-regular-2" style="font-size:1em;">“Şu </span><span class="italik-2" style="font-size:1em;">anda göklere, yere ve dağlara teklif edilen ve onların ta­şımayı kabul edemediği, ama benim kabul ettiğim bir emaneti yerine getirmek üzereyim”.</span></p>
				<p class="Konu-Ba-l----2-2" xml:lang="tr-TR">Ahmed b. Hanbel’den</p>
				<p class="Normal-4"><span class="metin-regular-2" style="font-size:1em;">“Kişinin İslam’dan nasibi, namazdan nasibi kadardır. Kişi na­maza ne kadar istekli ise İslam’a da o kadar isteklidir. O halde ey Allah’ın kulu, kendini tanı ve İslamsız olarak Allah’a kavuşmak­tan sakın. Çünkü sen namaza kalbinde ne kadar yer veriyorsan, senin İslam’ın da o kadardır”.</span></p>
				<p class="Konu-Ba-l----2-2" xml:lang="tr-TR">Urve b. Zübeyr</p>
				<p class="Normal-4"><span class="metin-regular-2" style="font-size:1em;">Hz Aişe’nin kız kardeşi Esma’nın oğlu Urve b. Zübeyr’in ayağı kangren olmuştu. Hastalığın yayılmaması için kesilmesi gerektiğini söylediler. Bilincinin gitmesi için de içki içmelisin, dediler.</span></p>
				<p class="Normal-4"><span class="metin-regular-2" style="font-size:1em;">Yani kalbim ve dilim Allah’ı zikirden uzak dursun, öyle mi? Vallahi, haram bir şey alarak Allah’a itaat etmiş olmayı kabul etmem dedi.</span></p>
				<p class="Normal-4"><span class="metin-regular-2" style="font-size:1em;">O halde, uyuşturucu bir şeyler içirelim, dediler.</span></p>
				<p class="Normal-4"><span class="metin-regular-2" style="font-size:1em;">Ben uyku halinde iken bedenimden bir parçanın aşırılmasını istemem, dedi.</span></p>
				<p class="Normal-4"><span class="metin-regular-2" style="font-size:1em;">O halde biriler seni sıkıca tutsun ki kesebilelim, dediler.</span></p>
				<p class="Normal-4"><span class="metin-regular-2" style="font-size:1em;">Hayır, ben kendim için size yardımcı olurum, dedi.</span></p>
				<p class="Normal-4"><span class="metin-regular-2" style="font-size:1em;">Buna tahammül edemezsin, dediler.</span></p>
				<p class="Normal-4"><span class="metin-regular-2" style="font-size:1em;">Bırakın beni, namaza durayım, tam namaza daldığımı ve sec­dede hareketsiz hale geldiğimi gördüğünüzde ben artık dünyada değilim, istediğinizi yapın, dedi.</span></p>
				<p class="Normal-4"><span class="metin-regular-2" style="font-size:1em;">Doktor geldi, bekledi, secdeye gittiğinde testereyi alıp ayağını kesti. Urve’nin sesi bile çıkmadı. Hatta o, secdede şöyle diyordu:</span></p>
				<p class="Normal-4"><span class="italik-2" style="font-size:1em;">“Lailahe illellah! Rab olarak Allah’tan razıyım, din olarak İslam’dan razıyım, rasul ve nebi olarakMuhammed’den razıyım...”</span></p>
				<p class="Normal-4"><span class="metin-regular-2" style="font-size:1em;">Böylece kendinden geçti ve ayağını kesilmesine sesi bile çık­madı.</span></p>
				<p class="Normal-4"><span class="metin-regular-2" style="font-size:1em;">Kendisine geldiğinde, getirip ayağını ona gösterdiler. Kesik ayağına baktı ve şöyle dedi:</span></p>
				<p class="Normal-4"><span class="italik-2" style="font-size:1em;">“Allah’a yemin ederim ki, seninle bir harama yürümedim. Seninle geceleri ne kadar ayakta durup namaz kıldığımı da Allah biliyor”.</span></p>
				<p class="Normal-4"><span class="metin-regular-2" style="font-size:1em;">Sahabeden biri ona:</span></p>
				<p class="Normal-4"><span class="italik-2" style="font-size:1em;">“Urve, sana müjdeler olsun! Bedeninden bir parça senden önce cennete gitti”, </span><span class="metin-regular-2" style="font-size:1em;">deyince urve:</span></p>
				<p class="Normal-4"><span class="italik-2" style="font-size:1em;">“Vallahi, kimse bana bundan daha güzel bir sözle taziye ve­remez”, </span><span class="metin-regular-2" style="font-size:1em;">dedi.</span></p>
				<p class="Konu-Ba-l----2-2" xml:lang="tr-TR">Abdullah bin Zübeyir (ra)</p>
				<p class="Normal-4"><span class="metin-regular-2" style="font-size:1em;">Urve bin zübeyr’in kardeşi. O da namaz konusunda onun kadar duyarlıydı. Haccac-ı zalim’in ordularınca şehit edilen bu kahraman insanın aksiyon yönü kadar kullukta derinleşmesi de ibret vericidir.</span></p>
				<p class="Normal-4"><span class="metin-regular-2" style="font-size:1em;">Bir gün Ömer bin Abdülaziz, Ebu Muleyke’nin oğlundan rica etti:</span></p>
				<p class="Normal-4"><span class="metin-regular-2" style="font-size:1em;">“Bana biraz ibn zübeyr’den söz eder misin?”. O da anlattı:</span></p>
				<p class="Normal-4"><span class="metin-regular-2" style="font-size:1em;">“Vallahi ben daha öyle mükemmel bir insan görmedim. Na­maza başladığında sanki maddi ve dünyevi her şeyden sıyrılırdı.</span></p>
				<p class="Normal-4"><span class="metin-regular-2" style="font-size:1em;">Rukü ederken, secde ederken onu cansız bir duvar sanırdın, ya da bir kenara atılmış bir elbise. Bu sırada dış dünyaya öylesi­ne ilgisiz, öylesine duyarsızdı. Bir keresinde namaz kılarken bir mancınık kurşunu tam çenesinin altından geçmişti de, kılı bile kıpırdamamıştı. Ne kıraatini kesmiş, ne de hızlandırmıştı. Duy­mamıştı sanki”.</span></p>
				<p class="Konu-Ba-l----2-2" xml:lang="tr-TR">Hatim el-Esam</p>
				<p class="Normal-4"><span class="metin-regular-2" style="font-size:1em;">Sordular:</span></p>
				<p class="Normal-4"><span class="metin-regular-2" style="font-size:1em;">-	Namazında huşûu nasıl sağlarsın? Cevap verdi:</span></p>
				<p class="Normal-4"><span class="metin-regular-2" style="font-size:1em;">-	Kalkar tekbir alırım. Bu sırada Kâbe’yi gözlerimin önüne getiririm. Sırat köprüsünü ayaklarımın altında, cenneti sağım­da, cehennemi solumda, ölüm meleğini arkamda hayal ederim. Allah’ın Rasulü namazıma bakıp değerlendirdiğini ve bu nama­zımın benim son namazım olduğunu düşünürüm. Allah’ın yüce­liğini düşünerek tekbir alırım. Kıraati, ruküu ve secdeyi düşüne düşüne ve kalpten saygı ile yaparım. Allah’ın rahmetini ümit ederken, bir taraftan da azabından korku içinde olurum. Bu hal­de selam veririm ama yine de namazımın kabul edilip edilmedi­ğinden emin olamam.</span></p>
				<p class="Konu-Ba-l----2-2" xml:lang="tr-TR">Halef b. Eyup</p>
				<p class="Normal-4"><span class="metin-regular-2" style="font-size:1em;">Halef b. Eyup, namazda iken yüzüne konan sinekleri dahi kovmazdı. Buna nasıl sabredersin diye sordular, dedi ki:</span></p>
				<p class="Normal-4"><span class="metin-regular-2" style="font-size:1em;">“Öğrendiğime göre fasık insanlara kırbaç cezası uygulanırken onların, </span><span class="italik-2" style="font-size:1em;">filan ne dayanıklı adam, </span><span class="metin-regular-2" style="font-size:1em;">desinler diye sesleri çıkmazmış. Başkaları görsünler ve </span><span class="italik-2" style="font-size:1em;">ne yiğit adammış! </span><span class="metin-regular-2" style="font-size:1em;">desinler diye böyle yaparlarmış. Hatta bazı mekteplerde hocalar öğrencilere vururken onlar, diğer öğrenciler bravo desinler diye ellerini kendiler uzatır-mış. Ben Rabbimin huzurunda bir sineğin gıdıklamasından rahat­sız olup acizliğimi mi göstereyim?</span></p>
				<p class="Normal-4"><span class="metin-regular-2" style="font-size:1em;">Malik b. Dinar’dan:</span></p>
				<p class="Normal-4"><span class="metin-regular-2" style="font-size:1em;">“Namazını tadili erkân ile (her ruknün hakkını vererek, tasta­mam) kılan bir kişi, ailesine karşı da merhametli olur”. Fudayl b. Iyaz’dan:</span></p>
				<p class="Normal-4"><span class="metin-regular-2" style="font-size:1em;">“Farz namazlar sermayedir. Nafile namazlar ise kârdır. Kâr, ancak sermayeden sonra oluşur”.</span></p>
				<p class="Normal-4"><span class="metin-regular-2" style="font-size:1em;">Hz. Hüseyin’in oğlu Ali’den:</span></p>
				<p class="Normal-4"><span class="metin-regular-2" style="font-size:1em;">“Beş vakit namazı vakitlerinde ve tam bir abdestle kılmaya özen gösteren insan için dünyada geçim derdi olmaz”.</span></p>
				<p class="Normal-4"><span class="metin-regular-2" style="font-size:1em;">Namaz için abdest aldığında ona selam verdiler. Titredi ve rengi sarardı.</span></p>
				<p class="Normal-4"><span class="metin-regular-2" style="font-size:1em;">Sebebini sordular:</span></p>
				<p class="Normal-4"><span class="metin-regular-2" style="font-size:1em;">“Siz benim kimin huzuruna çıkacağımı ve kiminle muhatap olacağımı bilmiyor musunuz?”, diye cevap verdi.</span></p>
				<p class="Normal-4"><span class="metin-regular-2" style="font-size:1em;">Namazı dosdoğru kılmanın yollarından biri de vakit girmeden önce abdest almaktır. Böylece insanın namaz vakti girdiğinde namazdan başka bir işle meşgul olması gerekmeyecektir.</span></p>
				<p class="Normal-4"><span class="metin-regular-2" style="font-size:1em;">Birisi abdeste gafil olarak başladığında, bala üşüşen sinekler gibi, şeytanlar onun başına üşüşürler. Namaza başlarken, </span><span class="italik-2" style="font-size:1em;">Bü­yük Allah’tır, </span><span class="metin-regular-2" style="font-size:1em;">anlamındaki tekbiri de böyle gafil gafil alırsa, melek onun kalbine bakar ve orada başka şeylerin Allah’tan (cc) daha büyük olduğunu görünce der ki:</span></p>
				<p class="Normal-4"><span class="metin-regular-2" style="font-size:1em;">Yalan söylüyorsun! Kalbindeki Allah, dilinde söylediğin gibi değil!</span></p>
				<p class="Normal-4"><span class="metin-regular-2" style="font-size:1em;">Kulun ihlas ile namaz kılarken, duygulanıp ağlaması, Allah’a yaklaşması ve onun rahmet kapılarının ona açılması sebebiyle­dir.</span></p>
				<p class="Normal-4"><span class="metin-regular-2" style="font-size:1em;">Huzeyfe (ra) ve İbn Mesud (ra), rukü ve secdesini tam yap­madan namaz kılan bir adam gördüklerinde aralarında şöyle ko­nuşmuşlardı:</span></p>
				<p class="Normal-4"><span class="metin-regular-2" style="font-size:1em;">“Eğer bu adam ölürse, Allah Resulü’nün (sa) öğrettiği dinden başka bir din üzere ölmüş olur”. Bu ikisinden birisi ona:</span></p>
				<p class="Normal-4"><span class="metin-regular-2" style="font-size:1em;">“Ne zamandır böyle namaz kılıyorsun?” diye sordu. O da: “Kırk yıldan beri” deyince,</span></p>
				<p class="Normal-4"><span class="metin-regular-2" style="font-size:1em;">“Demek ki, sen kırk yıldan beri namaz kılmıyormuşsun”, ce­vabını verdi.</span></p>
				<p class="Normal-4"><span class="metin-regular-2" style="font-size:1em;">Rivayete göre, namazda şu altı şey şeytandandır: uyuma, vesvese, esneme, kaşıntı, sağa sola dönme, bir şeyle oynama.</span></p>
				<p class="Normal-4"><span class="metin-regular-2" style="font-size:1em;">Namaza yöneldiğinde sağında solunda kimlerin bulunduğu­nu bilmeyecek şekilde, sadece Allah’ın huzurunda olduğunu dü­şünerek namaz kılmalıdır. Namazın kıyamının/ayakta duruşunun güzelliği budur. İbn Abbas, namazdaki </span><span class="italik-2" style="font-size:1em;">huşûu, </span><span class="metin-regular-2" style="font-size:1em;">kişinin böyle na­maz kılabilmesi diye anlatır.</span></p>
				<p class="Normal-4"><span class="metin-regular-2" style="font-size:1em;">Bir ayeti kerimede, </span><span class="Font-Style87-4" style="font-size:1em;">“namazlarında devamlı olan mümin­ler” </span><span class="metin-regular-2" style="font-size:1em;">övülür. </span><span class="Font-Style75-1" style="font-size:0.9em;">(70/23). </span><span class="metin-regular-2" style="font-size:1em;">Devamlı olmak, namazından dikkatini hiç ayırmamak, diye anlaşılmıştır.</span></p>
				<p class="Normal-4"><span class="metin-regular-2" style="font-size:1em;">Allah Rasulü’ne, amellerin en üstünü hangisidir, diye sorul­duğunda, </span><span class="bold-italik-2" style="font-size:1em;">“vaktinde kılınan namazdır”, </span><span class="metin-regular-2" style="font-size:1em;">buyurmuştur.</span></p>
				<p class="Normal-4"><span class="metin-regular-2" style="font-size:1em;">Hz. Ömer de:</span></p>
				<p class="Normal-4"><span class="italik-2" style="font-size:1em;">“Kişinin namaza devamlı olduğunu görürsen, onun iyi bir in­san olduğuna şahitlik edebilirsin. Namazı terk eden birisini de görürsen, onun diğer ibadetleri daha rahat terk edebileceğini an­layabilirsin </span><span class="metin-regular-2" style="font-size:1em;">“, demiştir.</span></p>
				<p class="Normal-4"><span class="metin-regular-2" style="font-size:1em;">Hasan Basrî (ra) ise:</span></p>
				<p class="Normal-4"><span class="metin-regular-2" style="font-size:1em;">“Ey </span><span class="italik-2" style="font-size:1em;">insan! Namaz sana kolay geldikçe bilesin ki, sana zor ge­len şeyler de Allah’a kolay gelir”, </span><span class="metin-regular-2" style="font-size:1em;">der.</span></p>
				<p class="Normal-4 para-style-override-21"/>
			</div>
		</div>
	</body>
</html>