<html xmlns="http://www.w3.org/1999/xhtml">
	<head>
		<title>8-10.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8-10.html" xml:lang="en-US">
			<div class="Basic-Text-Frame">
				<p class="G-vde-3" xml:lang="tr-TR">  </p>
				<p class="Normal-5 para-style-override-19"/>
				<p class="Konu-Ba-l----5" id="toc_marker-4-10" xml:lang="tr-TR">Namaz Allah’tan Destek Alma Vesilesi</p>
				<p class="Normal-5"><span class="metin-regular-3" style="font-size:1em;">Anadolu’da bir tabir vardır, “bahane tanrısı” derler. Tanrı el­bette Allah anlamına gelmez ama deyim böyledir.</span></p>
				<p class="Normal-5"><span class="metin-regular-3" style="font-size:1em;">Yani, Allah kulunun arzuladığını vermek ister, ama bir baha­ne arar. Ta ki, kul aldığını karşılıksız almış olmasın. Buyurur ki:</span></p>
				<p class="Normal-5"><span class="Font-Style87-5" style="font-size:1em;">“Ey iman edenler! Allah’a karşı takvalı olun ve ona vesile arayın. </span><span class="metin-regular-3" style="font-size:1em;">“ </span><span class="Font-Style75-2" style="font-size:0.9em;">(5/35)</span></p>
				<p class="Normal-5"><span class="italik-3" style="font-size:1em;">Vesile, </span><span class="metin-regular-3" style="font-size:1em;">sebep, bahane, tutamak gibi bir şeydir. Yani biz Allah’tan isterken bizden bir vesilemizin olması, istediğimize bir şeyi tutamak edinmemiz istenir. Kulun hiçbir şey yapmadan Allah’a sürekli, </span><span class="italik-3" style="font-size:1em;">ver </span><span class="metin-regular-3" style="font-size:1em;">demesi edebe uygun olmaz. Elbette Allah’ ın bizim yaptıklarımıza ihtiyacı yoktur ve bizim yapacaklarımız onun verdiklerini de asla karşılamaz. Ama o yine de asalak olmama­mızı, isterken bir vesile edinmemizi söyler. Sanki hak ettiğin için veriyorum, der gibi.</span></p>
				<p class="Normal-5"><span class="metin-regular-3" style="font-size:1em;">İstediğimizi Allah’tan almanın en önemli vesilesi, bizim amel­lerimiz, yani yapıp ettiklerimizdir. İşte bunların başında da namaz gelir. Allah der ki:</span></p>
				<p class="Normal-5"><span class="metin-regular-3" style="font-size:1em;">“ </span><span class="Font-Style87-5" style="font-size:1em;">Allah’tan sabır ve namazla yardım dileyin. Ama huşû’lu olanlar / ona saygılı olanlar hariç, bu çok zor bir iştir”. </span><span class="Font-Style75-2" style="font-size:0.9em;">(2/45, 153)</span></p>
				<p class="Normal-5"><span class="metin-regular-3" style="font-size:1em;">Demek ki, Allah’ ın yardımını kolaylaştıran vesilelerin başında bunlar vardır. </span><span class="Font-Style87-5" style="font-size:1em;">Sabır ve namaz.</span></p>
				<p class="Normal-5"><span class="metin-regular-3" style="font-size:1em;">Namazı tastamam kılabilmek ve bunda devamlı olabilmek as­lında en önemli sabırdır.</span></p>
				<p class="Normal-5"><span class="metin-regular-3" style="font-size:1em;">İnsan buna sabır gösterirse, hem Allah’tan istemeye yüzü olur, hem de istediğini alması kolaylaşır.</span></p>
				<p class="Normal-5"><span class="metin-regular-3" style="font-size:1em;">Namaz kılmayan, hayatını yaşayan, ama buna rağmen, “dua </span><span class="italik-3" style="font-size:1em;">ediyorum da Allah vermiyor” </span><span class="metin-regular-3" style="font-size:1em;">diyen insanları düşünün. Bunlar Allah’a, “ben </span><span class="italik-3" style="font-size:1em;">görevimi yapmıyorum ama sen yine de ver”, </span><span class="metin-regular-3" style="font-size:1em;">demiş olmazlar mı? Ve kul için bu bir ayıp değil midir?</span></p>
			</div>
		</div>
	</body>
</html>