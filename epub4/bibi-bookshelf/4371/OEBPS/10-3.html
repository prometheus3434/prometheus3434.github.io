<html xmlns="http://www.w3.org/1999/xhtml">
	<head>
		<title>10-3.html</title>
		<link href="template.css" rel="stylesheet" type="text/css"/>
	</head>
	<body>
		<div id="x10-3.html" xml:lang="en-US">
			<div class="Basic-Text-Frame">
				<p class="G-vde" xml:lang="tr-TR">  </p>
				<p class="Normal-1"/>
				<p class="Konu-Ba-l---" id="toc_marker-6-3" xml:lang="tr-TR">Mevlana’da Namaz</p>
				<p class="Normal-1"><span class="metin-regular" style="font-size:1em;">Namaz, bu rehber ibadet, beş vakit olarak farz kılındı. Fakat âşıklar daima namazdadırlar. Namazdaki hoş işaretleri gör.</span></p>
				<p class="Normal-1"><span class="metin-regular" style="font-size:1em;">Abdest ile yüzünü yıkamayan, hurilerin yüzünü göremez. Pey­gamber, </span><span class="bold-italik" style="font-size:1em;">“Namaz, ancak uyanık bir kalple kılı</span><span class="bold-italik" style="font-size:1em;">nır”, </span><span class="metin-regular" style="font-size:1em;">demiştir.</span></p>
				<p class="Normal-1"><span class="metin-regular" style="font-size:1em;">Zekât vermen keseni korur. Namazın da seni kurtlardan ko­rur, sana çobanlık eder.</span></p>
				<p class="Normal-1"><span class="metin-regular" style="font-size:1em;">Altın zekât vermekle coşar, fazlalaşır. İnsanı kötülükten, fena­lıktan kurtaran da namazdır.</span></p>
				<p class="Normal-1"><span class="metin-regular" style="font-size:1em;">Ambarında buğday biriktirmek isteyen, önce fareyi kovmalıdır.</span></p>
				<p class="Normal-1"><span class="metin-regular" style="font-size:1em;">O büyükler büyüğünün sözünü dinle:</span></p>
				<p class="Normal-1"><span class="bold-italik" style="font-size:1em;">“Kalpten kılınmadıkça namaz makbul olmaz”.</span></p>
				<p class="Normal-1"><span class="metin-regular" style="font-size:1em;">Eğer bizim ambarımızda hırsız bir fare yoksa, peki kırk yıllık ibadet buğdayımız nerde?</span></p>
				<p class="Normal-1"><span class="metin-regular" style="font-size:1em;">Her günlük azar azar ve sadakatle toplanan ibadet taneleri neden ambarımızda birikmiyor?</span></p>
				<p class="Normal-1"><span class="metin-regular" style="font-size:1em;">Peygamber bir riyakâra namaz kıldığı halde “Ey </span><span class="italik" style="font-size:1em;">yiğit kalk, namaz kıl, çünkü senin kıldığın namaz namaz değil” </span><span class="metin-regular" style="font-size:1em;">demişti.</span></p>
				<p class="Normal-1"><span class="metin-regular" style="font-size:1em;">İşte bu korkular yüzünden biz her namazda “ihdinassırâtal müstakîm - Ya Rab, bizi doğru yola hidayet et” diyoruz.</span></p>
				<p class="Normal-1"><span class="metin-regular" style="font-size:1em;">Yani “Ey Allah’ım! Bu namazımı riyakârların namazı eyle­me”, demektir.</span></p>
				<p class="Normal-1"><span class="metin-regular" style="font-size:1em;">Hışım, şehvet ve hırs rüzgârları, namaz ehli olmayan kişiyi mahveder.</span></p>
				<p class="Normal-1"><span class="metin-regular" style="font-size:1em;">Namaz yumurtasından civcivi çıkarmaya bak, yerden tane toplayan yolsuz yordamsız kuş gibi yere başvurup durma! Dışta olan namaz, oruç ve sair ibadetler, içteki nura tanıktırlar. Namaz, oruç ve cihat da imana tanıktır.</span></p>
				<p class="Normal-1"><span class="metin-regular" style="font-size:1em;">Boş yere emekleyip duruyorsun? Böyle bir kuyuda aydınlık ümidi olur mu hiç?</span></p>
				<p class="Normal-1"><span class="metin-regular" style="font-size:1em;">Ne görünüşte bir ibadetin var, ne içinde gizli bir iyilik niyeti.</span></p>
				<p class="Normal-1"><span class="metin-regular" style="font-size:1em;">Ne geceleri niyazda bulundun, namaz kıldın; ne gündüzleri haramdan çekindin oruç tuttun!</span></p>
				<p class="No-Paragraph-Style-1" xml:lang="en-GB"/>
			</div>
		</div>
	</body>
</html>