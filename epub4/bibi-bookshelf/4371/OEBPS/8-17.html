<html xmlns="http://www.w3.org/1999/xhtml">
	<head>
		<title>8-17.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8-17.html" xml:lang="en-US">
			<div class="Basic-Text-Frame">
				<p class="G-vde-3" xml:lang="tr-TR">  </p>
				<p class="Normal-5 para-style-override-19"/>
				<p class="Konu-Ba-l----5" id="toc_marker-4-17" xml:lang="tr-TR">Namaza Başlama Yaşı</p>
				<p class="Normal-5"><span class="metin-regular-3" style="font-size:1em;">İnsanların ibadetlerle sorumlu/mükellef olmaları için elbette akıllı ve ergin, yani âkil-bâliğ olmaları gerekir. Bu yaşa ulaşma­yan insanlar yaptıklarından ya da yapmadıklarından sorumlu değildirler. Bu da bize Allah’ın bir lütfudur.</span></p>
				<p class="Normal-5"><span class="metin-regular-3" style="font-size:1em;">Ama anne-babalar, yani ebeveyn, çocuklarına küçük yaştan itibaren ibadetleri öğretmekle yükümlüdürler. Yani çocukların namaz kılmalarıyla sorumlu olanlar çocuklar değil, ebeveyndir.</span></p>
				<p class="Normal-5"><span class="metin-regular-3" style="font-size:1em;">Özelikle de anneler bu konuda daha etkilidir. Çünkü baba­lara karşı çocuklarda bir tepki oluşabilir. Baba, işi gücü sebebiy­le sabırsızlık gösterebilir, bu sebeple kırıcı ve azarlayıcı olabilir. Annelerin dindar, duyarlı ve dikkatli olduğu ailelerde çocukların namaza alışması daha kolay olur. Bundan olacak ki, Efendimiz (sa), evlenilecek kadındaki en önemli özelliğin dindarlık olduğu­nu söyler.</span></p>
				<p class="Normal-5"><span class="metin-regular-3" style="font-size:1em;">İbadetlerin en zor ve en önemlisi namaz olduğu için, çocukla­ra namazı öğretme yaşı da daha erken başlar. Bunun için Allah Rasulü Efendimiz (sa) şöyle buyurmuştur:</span></p>
				<p class="Normal-5"><span class="bold-italik-3" style="font-size:1em;">“Yedi yaşına geldiklerinde çocuklarını</span><span class="bold-italik-3" style="font-size:1em;">za namazı em­redin. On yaşına geldiklerinde, kılmazlarsa onları dövün ve on yaşında yataklarını da ayırın”.</span></p>
				<p class="Normal-5"><span class="metin-regular-3" style="font-size:1em;">Bu hadisi şerif zamanımızın şartları ile düşünenlerin çoğuna, </span><span class="italik-3" style="font-size:1em;">“aa! Çocuk dövülür mü!” </span><span class="metin-regular-3" style="font-size:1em;">dedirtir. Oysa böyle diyenler dahi çok basit sebeplerle çocuklarını döverler.</span></p>
				<p class="Normal-5"><span class="metin-regular-3" style="font-size:1em;">Bir defa buradaki dövme, vurup başını gözünü kırma ya da morartma demek değildir, bir uyarma ve korkutmadır. Elbette bunu hiç yapmamak en güzel olandır.</span></p>
				<p class="Normal-5"><span class="metin-regular-3" style="font-size:1em;">İkinci olarak, Allah Rasulü Efendimizin böyle söylemesi mese­lenin ciddiyetini anlatmak içindir. Biz biliyoruz ki, o hiçbir çocuğa bir tokat dahi atmamıştır. Onun sünnetine uyanların sopa atma­ya zaten ihtiyaçları kalmaz.</span></p>
				<p class="Normal-5"><span class="metin-regular-3" style="font-size:1em;">Üçüncü olarak, ebeveynin attığı bir iki şefkat tokatı ile öğret­menin, ya da başkalarının dayağı aynı değildir. Çocuk, sopa atan hocadan nefret eder, ama bunu şiddet seviyesine getirmedikçe anne babasından küsmez, hatta annesinin sillesinden ağlayan çocuk, yine annesinin böğrüne sığınır.</span></p>
				<p class="Normal-5"><span class="metin-regular-3" style="font-size:1em;">Dördüncü olarak, böyle bir iki uyarıcı tokatın ceza ya da eği­tim aracı olup olamayacağı bir pedagojik ve kriminolojik (Çocuk eğitimi ve suç bilimi) meselesidir. Bu işi de uzmanları tartışmalı ve karara bağlamalıdırlar. Bizim buna bugün tamamen karşı çıkma­mız zamansaldır ve ileri saydığımız Batıda böyle bir şey olmadığı için öyledir. Onlar yapsalar biz de olabilir diyeceğiz. Çünkü İbn Haldun’un dediği gibi, mağluplar hep galiplere öykünür, onları taklit ederler.</span></p>
				<p class="Normal-5"><span class="metin-regular-3" style="font-size:1em;">Son yıllarda bu durum Batının problemi olmaya başladı ve Amerika’nın bir eyaletinde, ilköğretimde öğretmenlerin çocuk­lara, aşırı gitmemek üzere vurmalarına kanunen izin verildi. Eminim ki, diğerleri de bunu izleyeceklerdir. Hemen ardından İngiltere de parlamentoya böyle bir kanun teklifi verildi, ancak reddedildi. Muhtemelen ikincisinde kabul edilecektir. Çünkü bu­nun olmaması daha büyük zararlara yol açmaktadır. Oralarda şiddet ilkokullara kadar inmiştir.</span></p>
				<p class="Normal-5"><span class="metin-regular-3" style="font-size:1em;">İslam hukukunda şöyle bir kural vardır: </span><span class="italik-3" style="font-size:1em;">“Zarar-ı âmmı def içün zarar-ı hâs ihtiyar olunur”. </span><span class="metin-regular-3" style="font-size:1em;">Yani: </span><span class="italik-3" style="font-size:1em;">Daha büyük bir zararı önlemek için, küçük bir zarar yapıla­bilir.</span></p>
				<p class="Normal-5"><span class="metin-regular-3" style="font-size:1em;">İslam’ın temel özelliği budur. Yani bir şey faydalı/maslahat ise yapılır, zararlı/mefsedet ise terk edilir.</span></p>
				<p class="Normal-5"><span class="metin-regular-3" style="font-size:1em;">Hem fayda hem zarar içeriyorsa, fazla olanına göre hareket edilir; faydası çoksa yapılır, zararı çoksa terk edilir.</span></p>
				<p class="Normal-5"><span class="metin-regular-3" style="font-size:1em;">İki faydalı şeyle karşı karşıya kalınırsa, daha çok faydalı olan yapılır.</span></p>
				<p class="Normal-5"><span class="metin-regular-3" style="font-size:1em;">İki zararlı şeyle karşı karşıya kalınırsa daha az zararlı olan ya­pılır.</span></p>
				<p class="Normal-5"><span class="metin-regular-3" style="font-size:1em;">Meseleye bu açıdan ve de ideolojik tepkiden ve duygusal­lıktan uzak olarak baktığımız zaman daha sağlıklı düşünebiliriz. Namaz kılmamanın ne büyük zarar olduğunu anlayanlar ancak bunu anlayabilirler.</span></p>
				<p class="Normal-5"><span class="metin-regular-3" style="font-size:1em;">Biz avamî bir örnekle şöyle düşünebiliriz:</span></p>
				<p class="Normal-5"><span class="metin-regular-3" style="font-size:1em;">Cahiliye döneminde insanlar kızlarını diri diri toprağa gömü­yorlardı. Biz bunu duyduğumuzda ürperiyor ve ne vahşi insan-larmış! Diyoruz. Doğrusu bunun için vahşet kelimesi bile küçük kalır.</span></p>
				<p class="Normal-5"><span class="metin-regular-3" style="font-size:1em;">Ama şimdi bir mümin için iki kötü şeyi kıyaslayalım: Bu ilkel vahşete maruz kalan o kızcağız, üç beş dakika çırpı­nıyor, ardından cennete uçuyordu. O yavrunun gördüğü zarar bundan ibaretti. Muhtemelen Allah ona ölürken zaten acı da çek­tirmiyordu. Baba ise yaptığı vahşetle kalıyordu.</span></p>
				<p class="Normal-5"><span class="metin-regular-3" style="font-size:1em;">Buna karşılık, belki de çocuğuna acıdığını söyleyerek onu na­maza kaldırmayan, hatta ona dini imanı öğretmeyen anne baba, onun dinsiz bir hayat benimsemesine sebep olur ve onu cehen­neme gönderirlerse, çocuklarına o cahiliye babasından daha </span><span class="metin-regular-3" style="font-size:1em;" xml:lang="tr-TR">büyük bir vahşet uygulamış olmazlar mı? Biri toprağa gömüyor, biri ebedi ateşe gömüyor...</span></p>
				<p class="Normal-5"><span class="metin-regular-3" style="font-size:1em;">Ama bunu da ancak din, iman, cennet cehennem nedir bilen­ler anlayabilirler.</span></p>
				<p class="Normal-5"><span class="metin-regular-3" style="font-size:1em;">Bu konuda bendeniz, hep şu örneği veririm:</span></p>
				<p class="Normal-5"><span class="metin-regular-3" style="font-size:1em;">Beş yaşımdan itibaren namaz kılmadığım, daha doğrusu kıldırılmadığım hiçbir zamanı hatırlamam. Belki biraz da erken olarak babamız bizi o yaşlarda namaz başlatmış ve namazımızı sürekli takip etmiş. Ben de itiraf edeyim ki, 12-13 yaşıma kadar kıldığım namazların çoğunu zoraki ve de abdestsiz olarak kıl-mışımdır. Belki babam başka bir ikna yolu deneyebilseydi, bu namazlarımın çoğunu ya da hepsini abdestli kılmış olabilirdim. Elbette benim yapımdaki asiliği de hesaba katmam, suçu tama­men babama atmamam gerekir.</span></p>
				<p class="Normal-5"><span class="metin-regular-3" style="font-size:1em;">Ama şu bir gerçek ki, eğer babam böyle ciddi bir kararlılık göstermiş olmasaydı, ben hiç olmazsa ergen olduktan sonra namazlarıma sağlam bir şekilde alışmış olamazdım. Bu sebeple şimdi babamdan Allah razı olsun diyorum ve her namazımda anneme babama dua ediyorum. Onlar da bu ciddiyetlerinin kar­şılığını daha şimdiden, benim ve bütün çocuklarının dualarıyla alıyorlar. Beş çocukları, beş koldan onlara dua ediyor. Adeta cenneti daha dünyada iken yaşamaya başlıyorlar.</span></p>
				<p class="Normal-5"><span class="metin-regular-3" style="font-size:1em;">Burada önemli bir noktayı bir kez daha vurgulamalıyız:</span></p>
				<p class="Normal-5"><span class="metin-regular-3" style="font-size:1em;">İslam’da çocuklara din eğitiminin verildiği kurum ailedir, okullar değildir. Çünkü gerek Kuranı Kerim, gerekse Efendimizin hadisi şerifleri buna işaret eder. Mesela Allah şöyle buyurur:</span></p>
				<p class="Normal-5"><span class="Font-Style87-5" style="font-size:1em;">“Kendinizi de çoluk çocuğunuzu da, yakıtı insanlar ve taşlar olan ateşten koruyun”.</span></p>
				<p class="Normal-5"><span class="metin-regular-3" style="font-size:1em;">Kolayca anlaşılacağı gibi, bu sözün muhatabı anne babalar­dır.</span></p>
				<p class="Normal-5"><span class="metin-regular-3" style="font-size:1em;">Efendimiz de (sa) şöyle der:</span></p>
				<p class="Normal-5"><span class="bold-italik-3" style="font-size:1em;">“Hepiniz çobansını</span><span class="bold-italik-3" style="font-size:1em;">z ve hepiniz güttüklerinizden so­rumlusunuz’,</span></p>
				<p class="Normal-5"><span class="bold-italik-3" style="font-size:1em;">“Bütün çocuklar aynı fıtrat üzere doğarlar. Sonra anne babaları onları Yahudi, Hıristiyan, ya da Mecusi yapar”.</span></p>
				<p class="Normal-5"><span class="bold-italik-3" style="font-size:1em;">“Çocuklarınızı üç haslet ile yetiştirin: Onlara Kuranı Kerim okutun, peygamberlerini ve onun ashab</span><span class="bold-italik-3" style="font-size:1em;">ı</span><span class="bold-italik-3" style="font-size:1em;">n</span><span class="bold-italik-3" style="font-size:1em;">ı,</span><span class="bold-italik-3" style="font-size:1em;"> ya da ehli beytini onlara sevdirin”.</span></p>
				<p class="Normal-5"><span class="metin-regular-3" style="font-size:1em;">Görüldüğü gibi, burada da muhatap anne babalardır.</span></p>
				<p class="Normal-5"><span class="metin-regular-3" style="font-size:1em;">Özellikle dinin temel inanç esaslarını çocuklara anne balardan başka kimse kalıcı olarak öğretemez. Çünkü bunlar çok erken yaşta öğrenilir ve çocukların itiraz etmeden kabullenecekleri yaş bu yaşlardır, yine sonuna kadar güvenecekleri insanlar da sade­ce anne babalardır.</span></p>
				<p class="Normal-5"><span class="metin-regular-3" style="font-size:1em;">Çocuklarını cehenneme göndermek istemeyen anne babalar bu iş için evde zaman ayırmalıdırlar. Bilmiyorlarsa öğrenmek­ten utanmamalı, önce kendileri öğrenmeli, sonra da çocuklarına öğretmelidirler. Bunu yapmazlarsa gelecekleri konusunda hiçbir garantileri yoktur.</span></p>
				<p class="Normal-5"><span class="metin-regular-3" style="font-size:1em;">Diyelim ki, azıcık imanları kendilerini bir şekilde kurtardı ve cennete girebildiler. Ama ihmalleri sebebiyle çocukları cehenne­me giderse, onlar cennette bile rahat edemezler.</span></p>
				<p class="Normal-5"><span class="metin-regular-3" style="font-size:1em;">Günümüz sosyologları şunu söylüyorlar:</span></p>
				<p class="Normal-5"><span class="italik-3" style="font-size:1em;">“Eğer ailenin görevleri bir takım kurumlara devredilirse, aile dağılır”.</span></p>
				<p class="Normal-5"><span class="metin-regular-3" style="font-size:1em;">Din ve iman eğitiminin verileceği yer aile olmalıdır, bunu hiç unutmamak gerekir ve bu mesele sanıldığından çok daha önem­lidir.</span></p>
				<p class="Normal-5"><span class="metin-regular-3" style="font-size:1em;">Namazlarını kılmayan çocukların günahları, aynı zamanda ihmalleri oranında anne babalarınındır. Namaz kılmayanlar, kılmamanın cezasını, öğretmeyenler de buna sebep olmanın ce­zasını çekeceklerdir.</span></p>
				<p class="Normal-5"><span class="metin-regular-3" style="font-size:1em;">Namaz kılmayan bir mükellefin olduğu ev ne kötü bir evdir. Eğer evimiz böyle değilse, ailemizin her bireyi namazını kılıyorsa sadece bu nimetin şükrünü ödememiz bile mümkün olamaz.</span></p>
			</div>
		</div>
	</body>
</html>