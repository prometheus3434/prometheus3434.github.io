<html xmlns="http://www.w3.org/1999/xhtml">
	<head>
		<title>11-19.html</title>
		<link href="template.css" rel="stylesheet" type="text/css"/>
	</head>
	<body>
		<div id="x11-19.html" xml:lang="en-US">
			<div class="Basic-Text-Frame">
				<p class="G-vde-1" xml:lang="tr-TR">  </p>
				<p class="Normal-3"/>
				<p class="Konu-Ba-l----3" xml:lang="tr-TR">2.Tahiyyat</p>
				<p class="Normal-3"><span class="metin-regular-1" style="font-size:1em;">Abdullah bin Mesud der ki: “Allah Rasulü elimi iki elinin ara­sına alarak bana Kuran’dan bir sure öğretir gibi </span><span class="italik-1" style="font-size:1em;">Tahiyyât’ı </span><span class="metin-regular-1" style="font-size:1em;">şöyle­ce öğretti (Buharî):</span></p>
				<p class="arapca-sureler" xml:lang="tr-TR"><img alt="19.png" class="image" height="145" src="images/19_fmt.jpeg" width="499"/></p>
				<p class="Normal-3"><span class="metin-regular-1" style="font-size:1em;">Şafiiler ise </span><span class="italik-1" style="font-size:1em;">tahiyyatı </span><span class="metin-regular-1" style="font-size:1em;">Abdullah bin Abbas’ın rivayet ettiği şek­liyle okurlar. Onda buna bir iki kelime daha ilave vardır ama mana olarak aralarında bir fark yoktur.</span></p>
				<p class="Normal-3"><span class="Font-Style87-3" style="font-size:1em;">Okunuşu: </span><span class="italik-1" style="font-size:1em;">Et-tahiyyâtü lillahi ves-salavâtü vet-tayyibâtü es-selamü aleyke eyyühen-nebiyyü ve-rahmetüllahı ve berakâtühü esselamü-aleynâ ve ala-ibadillahi’s-salihîn, eşhedü-en-lâilahe ille’llah ve eşhedü-enne muhammeden abdühû ve rasûlüh.</span></p>
				<p class="Normal-3"><span class="Font-Style87-3" style="font-size:1em;">Anlamı: </span><span class="metin-regular-1" style="font-size:1em;">“Bütün saygı duruşları ve selamlamalar, bütün iba­detler, bütün güzel ve temiz işler sadece Allah için yapılır. Selam sana ey Nebi! Allah’ın rahmeti ve bereketleri de sana! Bize de se­lam olsun, Allah’ın bütün Salih kullarına da. Ben şahitlik ederim ki, Allah’tan başka ilah yoktur, ben şahitlik ederim ki, Muham-med onun kulu ve rasulüdür”.</span></p>
				<p class="Normal-3"><span class="Font-Style87-3" style="font-size:1em;">Önemi: </span><span class="metin-regular-1" style="font-size:1em;">Cahiliyye döneminde müşrikler krallarına ve put­larına çeşitli saygı duruşları yapıyor, saygı temennaları ve se­lamlamaları çekiyor, kurbanlar kesiyorlardı. </span><span class="italik-1" style="font-size:1em;">Tahiyyât </span><span class="metin-regular-1" style="font-size:1em;">bunları kaldırdı, bütün saygı duruşlarının sadece Allah için olması ge­rektiğini bildirdi. Peygamberin Allah’ın kulu ve rasulü olarak o’nun selamına ve rahmetine layık olduğunu öğretti. Böyle­ce </span><span class="italik-1" style="font-size:1em;">tahiyyat </span><span class="metin-regular-1" style="font-size:1em;">ile biz kıyamete kadar her namazımızda Efendimiz Muhammed’e salat ve selam okuruz, ama aynı zamanda onun </span><span class="italik-1" style="font-size:1em;">Allah’ın kulu ve Rasulü </span><span class="metin-regular-1" style="font-size:1em;">olduğunu da hatırlarız ve söyleriz. Yani namazlarımızı onun için değil, Allah için kılarız. Sanki Allah bize hatırlatmak istiyor ki, bu temenna ve saygı duruşlarına ve her tülü ibadete layık olan sadece ve sadece Allah’tır. Ya­ratılanların en şereflisi olan Hz. Peygamber’i hatırlayıp, sevip ve sayacaksınız. Ona salât ve selam göndereceksiniz. Eğer bu </span><span class="italik-1" style="font-size:1em;">tahiyyata </span><span class="metin-regular-1" style="font-size:1em;">layık bir beşer olsaydı o olurdu. Ama onun bile bir beşer olduğunu unutmayacaksınız.</span></p>
				<p class="Normal-3"><span class="metin-regular-1" style="font-size:1em;">Bazılar demişler ki, Allah Rasulü hayatta iken </span><span class="italik-1" style="font-size:1em;">tahiyyattaki, ‘selam sana ey Nebî’ </span><span class="metin-regular-1" style="font-size:1em;">cümlesini söylememiz anlamlı idi, ama o hayattan ayrıldıktan sonra bizim dediğimizi duymuyor ki, böyle söyleyelim. Böyle sanmışlar ve bunun yerine, </span><span class="italik-1" style="font-size:1em;">“selam o nebiye=es-Selamu alennebiyyi” </span><span class="metin-regular-1" style="font-size:1em;">demek gerekir diye düşünmüşler. Ama Hz. </span><span class="metin-regular-1" style="font-size:1em;">Ömer’in dediği gibi, Allah Rasulü bize böyle öğretmiş ve bunu za­manla sınırlandırmamıştır. Biz kıyamete kadar böyle deriz. Onun zamanında o Medine’de iken Mekke’de, ya da Taif’te olanlar da aynen böyle söylüyorlardı. Oysa onlar da onu görmüyorlardı, o da onları duymuyordu.</span></p>
				<p class="Normal-3"><span class="italik-1" style="font-size:1em;">Tahiyyattaki, “Salih kullar” </span><span class="metin-regular-1" style="font-size:1em;">cümlesine melekler ve insanların salih olanları dahildir. Hatta cinler de dahildir. Çünkü onların da salihleri vardır.</span></p>
				<p class="Normal-3"><span class="italik-1" style="font-size:1em;">Tahiyyat’la </span><span class="metin-regular-1" style="font-size:1em;">ilgili olarak bazılar şöyle bir kıssa anlatırlar: Hz. Peygamber Miraca çıktığında Allah ona; </span><span class="italik-1" style="font-size:1em;">esselamü-aleyke eyyü-hennebiyyu </span><span class="metin-regular-1" style="font-size:1em;">diye selam vermiş, Hz. Peygamber de; </span><span class="italik-1" style="font-size:1em;">es-selamü aleyna... </span><span class="metin-regular-1" style="font-size:1em;">diyerek Allah’ın selamını almış. İlah. Bu kıssanın kay­naklarda yeri yoktur. (Keşmirî, </span><span class="italik-1" style="font-size:1em;">Tirmizi şerhi).</span></p>
			</div>
		</div>
	</body>
</html>