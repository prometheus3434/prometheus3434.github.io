<html xmlns="http://www.w3.org/1999/xhtml">
	<head>
		<title>8-20.html</title>
		<link href="template.css" rel="stylesheet" type="text/css"/>
	</head>
	<body>
		<div id="x8-20.html" xml:lang="en-US">
			<div class="Basic-Text-Frame">
				<p class="G-vde-3" xml:lang="tr-TR">  </p>
				<p class="Normal-5 para-style-override-19"/>
				<p class="Konu-Ba-l----5" id="toc_marker-4-20" xml:lang="tr-TR">Evlenecek Gençler ve Namaz</p>
				<p class="Normal-5"><span class="metin-regular-3" style="font-size:1em;">Öğrencilerime şunu ısrarla söylerim: Sakın ha, namaz kılma­yan birisiyle asla evlenmeyin. Allah’a boyun eğmeyen birisine boyun eğmektense sonsuza dek bekâr kalmak daha iyidir. Bilin­diği gibi, Efendimiz şöyle buyurmuşlardır:</span></p>
				<p class="Normal-5"><span class="Font-Style87-5" style="font-size:1em;">“Bir </span><span class="bold-italik-3" style="font-size:1em;">kadınla dört şey için evlenilir: Malı </span><span class="bold-italik-3" style="font-size:1em;">için, güzelliği için, soyu sopu için, ya da dindarlığı için... Sen dindar olanı seç, eli kuruyasıca, dindar olanı”.</span></p>
				<p class="Normal-5"><span class="metin-regular-3" style="font-size:1em;">Anlayanlar için bu, müthiş bir ölçüdür. Çünkü kadının da er­keğin de, dindarlığı dışındaki her şeyi kaybolabilir, hatta tersine dönebilir. Ama dindarlığı, ahlakı her zaman güzel meyveler verir.</span></p>
				<p class="Normal-5"><span class="metin-regular-3" style="font-size:1em;">Çok güzel bir kadına herkes heves eder, nihayet birisi onun­la evlenir. Ama onun güzelliğinin cazibesi evleninceye kadar sürer. Ondan sonra ahlakı devreye girer. Dindarlık güzel ahlak demektir. Eğer ahlakı, ya da dindarlığı, yani helal haram bi­linci yoksa o güzelliği eşini rahatsız etmeye başlar. Çünkü eşi onun güzelliğinden değil, ahlakından yararlanabilir. Güzelliği ise artık başkalarının dikkatini çektiği için eşi bundan rahatsız olmaya başlar.</span></p>
				<p class="Normal-5"><span class="metin-regular-3" style="font-size:1em;">Namaz ise dindarlığın en belirgin göstergesidir. Bu sebeple eş adayına ilk sorulacak soru, düzenli namaz kılıp kılmadığıdır.</span></p>
				<p class="Normal-5"><span class="metin-regular-3" style="font-size:1em;">Kılmıyorsa, dünya kadar zenginliğinin olmasının hiçbir değeri yoktur.</span></p>
				<p class="Normal-5"><span class="metin-regular-3" style="font-size:1em;">Bu tercihi Allah (cc) bile aynen yapmıyor mu?</span></p>
				<p class="Normal-5"><span class="metin-regular-3" style="font-size:1em;">Bilindiği gibi, kişinin ahirette ilk hesaba çekileceği ameli na­mazıdır. Namazdan geçerli not alırsa diğer soruları kolaylaşır, alamazsa diğerleri zaten hiç sorulmaz. Yani namaz barajdır.</span></p>
				<p class="Normal-5"><span class="metin-regular-3" style="font-size:1em;">Şimdi Allah’ın tercihi de bu iken, kullar nasıl olur da namaz kılmayan birisini kendisine eş olarak seçebilirler.</span></p>
				<p class="Normal-5"><span class="metin-regular-3" style="font-size:1em;">Kaldı ki, diğer bazı mezheplerde namaz kılmayan insan zaten kâfirdir ve kâfir ile evlenmek caiz değildir. Hangi mezhebin Allah katında daha isabetli olduğunu ise sadece Allah bilir.</span></p>
				<p class="Normal-5"><span class="metin-regular-3" style="font-size:1em;">Sadece evlenme konusunda değil, her hangi bir iş ya da or­taklık yapılacaksa yine insanın namazına bakılmalıdır. Bilindiği gibi, Efendimiz buyururlar ki:</span></p>
				<p class="Normal-5"><span class="Font-Style87-5" style="font-size:1em;">“Bir kişinin </span><span class="bold-italik-3" style="font-size:1em;">sabah ve yatsı namazlarına sürekli geldiği­ni görürseniz, onun mümin olduğuna karar verebilirsiniz. Çükü bu namazlar münafı</span><span class="bold-italik-3" style="font-size:1em;">klara çok ağır gelir”.</span></p>
				<p class="Normal-5"><span class="metin-regular-3" style="font-size:1em;">Ancak burada da önemli bir nokta daha vardır ve biz buna daha önce dikkat çekmiştik:</span></p>
				<p class="Normal-5"><span class="metin-regular-3" style="font-size:1em;">Kişinin dosdoğru namaz kıldığının bir delili de, onun parasal ilişkilerindeki, yani kul hakkı konusundaki dürüstlüğüdür.</span></p>
			</div>
		</div>
	</body>
</html>