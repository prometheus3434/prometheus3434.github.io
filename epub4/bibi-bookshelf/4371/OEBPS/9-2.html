<html xmlns="http://www.w3.org/1999/xhtml">
	<head>
		<title>9-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x9-2.html" xml:lang="en-US">
			<div class="Basic-Text-Frame">
				<p class="G-vde-2" xml:lang="tr-TR">  </p>
				<p class="No-Paragraph-Style-5" xml:lang="en-GB"/>
				<p class="Konu-Ba-l----4" id="toc_marker-5-2" xml:lang="tr-TR">Sünnette Namaz</p>
				<p class="Normal-4"><span class="metin-regular-2" style="font-size:1em;">Bilindiği gibi </span><span class="Font-Style87-4" style="font-size:1em;">sünnet </span><span class="metin-regular-2" style="font-size:1em;">deyince farklı yerlerde farklı şeyler anla­şılabilir ama genel olarak </span><span class="Font-Style87-4" style="font-size:1em;">Sünnet, </span><span class="metin-regular-2" style="font-size:1em;">Hz. Peygamber’in (sa) Kuranı Kerimi yaşama biçimidir.</span></p>
				<p class="Normal-4"><span class="metin-regular-2" style="font-size:1em;">Yani Allah (cc) Kuranı Kerimi ona, çoğu genel ifadelerle gön­dermiş, o da yaşayarak onu adeta açmıştır. O halde </span><span class="Font-Style87-4" style="font-size:1em;">Sünnet, </span><span class="metin-regular-2" style="font-size:1em;">Kuranı Kerimin, Allah’ın elçisi tarafından eksiksiz uygulanması­dır, adeta Kuran’ın canlı hale getirilmiş şeklidir, canlı Kurandır da diyebiliriz.</span></p>
				<p class="Normal-4"><span class="metin-regular-2" style="font-size:1em;">Efendimiz (sa):</span></p>
				<p class="Normal-4"><span class="bold-italik-2" style="font-size:1em;">“Bana bakın, ben nasıl namaz kılıyorsam siz de öyle</span></p>
				<p class="Normal-4"><span class="bold-italik-2" style="font-size:1em;">kılın “, </span><span class="metin-regular-2" style="font-size:1em;">buyurmuştur. Bu hadisi şerif namaz için genel bir kural­dır. Bundan hareketle İslam âlimlerinin tamamı, namazı Hz. Pey­gamber nasıl kıldıysa öyle kılmak gerektiği konusunda sözbirliği etmişlerdir.</span></p>
				<p class="Normal-4"><span class="metin-regular-2" style="font-size:1em;">Kimse onun yaptıklarına bir şeyler daha ilave ederek, ya da çıkararak daha güzel namaz kılmış olamaz. Çünkü hiç kimse Allah’ı ondan daha iyi bilemez, Allah’a karşı ondan daha takva olamaz, Allah’tan ondan daha çok korkamaz.</span></p>
				<p class="Normal-4"><span class="metin-regular-2" style="font-size:1em;">Asgari farzları yerine getirdikten sonra, namazın sünnetlerin­den ve müstehaplarından bazılarını tembellik sebebiyle yapma­yanlar, sevaptan kaybederler. Ama kendi yaptıklarının daha iyi olacağı düşüncesiyle namaza ekleme ya da çıkarma yapanlar ise bidat işlemiş olurlar ve Efendimizin ifadesiyle:</span></p>
				<p class="Normal-4"><span class="bold-italik-2" style="font-size:1em;">“Bütün bidatler dalalettir/yoldan sapmadır, bütün da­laletler de cehenneme götürür”.</span></p>
				<p class="Normal-4"><span class="metin-regular-2" style="font-size:1em;">Bidati şöyle tarif ederler:</span></p>
				<p class="Normal-4"><span class="Font-Style87-4" style="font-size:1em;">Bidat, </span><span class="metin-regular-2" style="font-size:1em;">dinî konularda, yani ibadetlerde ve iman esaslarında sonradan yapılan her türlü ekleme ve çıkarmalardır.</span></p>
				<p class="Normal-4"><span class="metin-regular-2" style="font-size:1em;">Bu sebeple namazlarda Efendimizin yaptıklarına uymayan her hareket, her dua ve her zikir bidattir.</span></p>
				<p class="Normal-4"><span class="metin-regular-2" style="font-size:1em;">Onun hiç kılmadığı her namaz türü bidattir. Çeşitli geceler için belli rekât sayısında, belli sureler okunarak kılınan uydurma namazların hepsi bidattir ve kılanlara sevap değil, günah kazan­dırırlar.</span></p>
				<p class="Normal-4"><span class="metin-regular-2" style="font-size:1em;">Böyle bir zaman, süre ve rekât belirlemesi yapmadan nafile namaz kılmanın ise bir sınırı yoktur. Kişi kıldığı kadar sevap alır.</span></p>
				<p class="Normal-4"><span class="metin-regular-2" style="font-size:1em;">Onun nasıl namaz kıldığını bütün detaylarıyla ilgili kitaplar­dan okumak ve öğrenmek gerekir. Burada biz onun namazından ve namazı kılış şeklinden bazı özet bilgiler vermekle yetineceğiz.</span></p>
				<p class="Normal-4"><span class="metin-regular-2" style="font-size:1em;">Efendimizin namazı deyince akla gelen ilk şey onun:</span></p>
				<p class="Normal-4"><span class="bold-italik-2" style="font-size:1em;">“Namaz benim gözümün nurudur” </span><span class="metin-regular-2" style="font-size:1em;">buyurmasıdır.</span></p>
				<p class="Normal-4"><span class="bold-italik-2" style="font-size:1em;">“Sizin dünyanızdan bana güzel koku ve kadın sevdiril­di. Namaz da gözümün nuru kılındı”, </span><span class="metin-regular-2" style="font-size:1em;">buyurmuştur.</span></p>
				<p class="Normal-4"><span class="metin-regular-2" style="font-size:1em;">Kadının ona sevdirilmesini kendi şartlarında anlamak gerekir. Biz onun yirmi beş yaşına kadar evlenmediğini, yirmi beş yaşın­dan elli üç yaşına kadar da tek bir hanımla yaşadığını biliyoruz. Yani bu sevdirilmeyi, kadına cinsel ilgi duyma olarak kimse an­lamamıştır. Çünkü bunun hiçbir belirtisi yoktur.</span></p>
				<p class="Normal-4"><span class="metin-regular-2" style="font-size:1em;">O halde geriye bir ihtimal kalır o da, kendi zamanında kadına karşı takınılan kötü tavrı yıkmak ve kadının nefret edilecek bir varlık değil, sevilecek bir eş olduğunu göstermektir.</span></p>
				<p class="Normal-4"><span class="metin-regular-2" style="font-size:1em;">Bu husus, başka bir çalışmanın konusudur.</span></p>
				<p class="Normal-4"><span class="metin-regular-2" style="font-size:1em;">Namazına gelince:</span></p>
				<p class="Normal-4"><span class="metin-regular-2" style="font-size:1em;">Bizler onun bazen sabahlara kadar namaz kıldığını, hatta bu sebeple ayaklarının şiştiğini biliyoruz. Oysa günümüzdeki bazı sapık tarikatlarda belli bir makama çıktıkları için namazın kendi­lerinden düştüğünü iddia eden şeyh efendiler vardır. Bu söz çok açık bir küfürdür ve zındıklıktır. Kimse Allah Rasulü’nden daha yüksek bir makama ulaşamaz. Namaz kılma sorumluluğu onda hiç düşmediğine göre kimden düşebilir.</span></p>
				<p class="Normal-4"><span class="metin-regular-2" style="font-size:1em;">Bizler, Efendimizin namazlarda ümmetini düşünüp ağladığını da biliyoruz. Bir seferinde gece namazına/teheccüde kalkmış ve kıldığı namazda sabaha kadar şu anlamdaki ayeti kerimeyi sü­rekli okumuşlardı:</span></p>
				<p class="Normal-4"><span class="Font-Style87-4" style="font-size:1em;">“Allahım, eğer onlara azap edersen, onlar senin kulla­rındır. Eğer bağışlarsan </span><span class="metin-regular-2" style="font-size:1em;">(ki, sana da bu yaraşır), </span><span class="Font-Style87-4" style="font-size:1em;">sen Gafursun/’ çok bağışlayansın, Rahimsin/çok merhamet edensin”.</span></p>
				<p class="Normal-4"><span class="metin-regular-2" style="font-size:1em;">Bunu ağlayarak okumuş ve sabaha kadar bu hal içinde kal­mıştı.</span></p>
				<p class="Normal-4"><span class="metin-regular-2" style="font-size:1em;">Allah Rasulü bir gece de yatsı namazının ardından eve dön­dü, kısa bir süre uyuduktan sonra kalktı, abdestini aldı, namaza durdu ve namazda ağlamaya başladı. Bu hâl sabaha kadar de­vam etti. Gözyaşları damla damla dökülüyordu. Nihayet sabah ezanını okumak için gelen Bilâl onun bu hâlini görünce:</span></p>
				<p class="Normal-4"><span class="metin-regular-2" style="font-size:1em;">Ey Allah’ın Rasulü! Allah senin, geçmiş ve gelecek günahla­rını bağışladığı hâlde neden böyle ağlıyorsun? diye sordu.</span></p>
				<p class="Normal-4"><span class="metin-regular-2" style="font-size:1em;">Allah Rasulü:</span></p>
				<p class="Normal-4"><span class="metin-regular-2" style="font-size:1em;">Bilâl? Bu gece bana bazı ayetler nazil oldu ki, bunları oku­yup da bunlarla amel etmeyenlerin vay hâline! diyerek şu anlam­daki âyetleri okudu:</span></p>
				<p class="Normal-4"><span class="Font-Style87-4" style="font-size:1em;">“Onlar ayakta iken, otururken, yan yatarken Allah’ı anarlar, göklerin ve yerin yaratılışını düşünürler: Rabbi-miz! Sen bunları boşuna yaratmadın, sen eksikliklerden berisin. Bizi ateş azabından koru, derler”. </span><span class="Font-Style75-1" style="font-size:0.9em;">(3/190-194)</span></p>
				<p class="Normal-4"><span class="metin-regular-2" style="font-size:1em;">Onun uzun uzun namaz kılmaktan ayakları şiştiğinde aynı so­ruyu Hz. Aişe annemiz de soracaktır:</span></p>
				<p class="Normal-4"><span class="metin-regular-2" style="font-size:1em;">Ey Allah’ın Rasulü! Allah seni, geçmiş ve gelecek günah­larını bağışladığı hâlde neden kendini bu kadar yoruyorsun?</span></p>
				<p class="Normal-4"><span class="metin-regular-2" style="font-size:1em;">Efendimizin ona cevabı da şöyle olacaktır:</span></p>
				<p class="Normal-4"><span class="metin-regular-2" style="font-size:1em;">- </span><span class="bold-italik-2" style="font-size:1em;">Aişe, ben Allah’a şükreden bir kul olmayayım mı? </span><span class="metin-regular-2" style="font-size:1em;">Demek namaz en büyük şükürdür.</span></p>
				<p class="Normal-4"><span class="metin-regular-2" style="font-size:1em;">Onun dünya meşgalelerinden yorulduğu ve sıkıldığı zaman</span></p>
				<p class="Normal-4"><span class="metin-regular-2" style="font-size:1em;">Hz. Bilal’a:</span></p>
				<p class="Normal-4"><span class="metin-regular-2" style="font-size:1em;">“ </span><span class="bold-italik-2" style="font-size:1em;">Bilal, bir ezan oku da bizleri rahatlat” </span><span class="metin-regular-2" style="font-size:1em;">dediğini de bi­liyoruz. Çünkü namaz bu dünya zamanından ve mekanından, öbür alemin zaman ve mekanına geçiştir.</span></p>
				<p class="Normal-4"><span class="metin-regular-2" style="font-size:1em;">Aişe annemiz der ki, </span><span class="italik-2" style="font-size:1em;">“Allah Rasulü ile oturur sohbet ederdik. Biz ona konuşurduk, o bize konuşurdu. Ama namaz başlayınca sanki ne o bizi tanırdı, ne de biz onu tanırdık”. </span><span class="Font-Style75-1" style="font-size:0.9em;">(İU)</span></p>
				<p class="Normal-4"><span class="metin-regular-2" style="font-size:1em;">Allah Rasulü’nün namazla ilgili mübarek sözleri iki büyük cilt kadar kocaman bir kitap oluşturur. Bu sebeple onları burada zik­retmek elbette mümkün değildir. Ama hepimizin bildiğimiz bir­kaç mübarek sözünü tekrar hatırlayabiliriz: Buyururlar ki:</span></p>
				<p class="Normal-4"><span class="bold-italik-2" style="font-size:1em;">“Sizden biriniz benim gibi abdest alır, ağzını güzel­ce yıkar, burnuna su verir ve sümkürür ise, yüzüyle, ağ­zıyla, burnuyla yaptı</span><span class="bold-italik-2" style="font-size:1em;">ğı günahları dökülür. Sonra yüzünü Allah’ın emrettiği gibi yıkarsa yüzüyle işlediği günahları sakalından damlayan abdest sularıyla tek tek dökülür. Sonra dirseklerine kadar kollarını</span><span class="bold-italik-2" style="font-size:1em;"> yıkadığında elleriyle ve parmaklarıyla işlediği günahlar suyla beraber akıp gider. Sonra başını mesh ettiğinde başıyla işlediği gü­nahlar bu su ile beraber silinir. Ayakları</span><span class="bold-italik-2" style="font-size:1em;">nı topuklarıyla beraber yıkadığında ayaklarıyla işlediği günahlar parmak uçlarından su ile beraber yok olur. Ardından namaza başlar, Allah’a hamd ve sena ile namazın</span><span class="bold-italik-2" style="font-size:1em;">ı kılar ve kal­bini Allah’a vererek, onu layık olduğu gibi yüceltirse ve namazını böylece bitirirse annesinden doğduğu gün gibi günahsız olarak döner”. </span><span class="Font-Style75-1" style="font-size:0.9em;">(M)</span></p>
				<p class="Normal-4"><span class="metin-regular-2" style="font-size:1em;">Demek ki, tam bir abdestle pür dikkat kılınan bir tek namaz bile insanın günahlarının silinmesine yeter.</span></p>
				<p class="Normal-4"><span class="bold-italik-2" style="font-size:1em;">“Yanı baş</span><span class="bold-italik-2" style="font-size:1em;">ınızda sürekli akan bir nehir bulunsa ve siz günde beş kez bu nehirde yıkansanız, üzerinizde kir kalır mı? İşte namaz da böyledir, günahları siler süpürür”. </span><span class="Font-Style75-1" style="font-size:0.9em;">(M)</span></p>
				<p class="Normal-4"><span class="Font-Style87-4" style="font-size:1em;">“Beş </span><span class="bold-italik-2" style="font-size:1em;">vakit namaz, birinden öbürüne yapı</span><span class="bold-italik-2" style="font-size:1em;">lan günahla­rın kefaretidirler. Yeter ki, büyük günahlardan kaçınabi­lin”. </span><span class="Font-Style75-1" style="font-size:0.9em;">(M)</span></p>
				<p class="Normal-4"><span class="bold-italik-2" style="font-size:1em;">“Namazlarını zayi etmiş olarak Allah’a giden birisinin, diğer iyiliklerine o hiç önem vermez”. </span><span class="Font-Style75-1" style="font-size:0.9em;">(TS)</span></p>
				<p class="Normal-4"><span class="bold-italik-2" style="font-size:1em;">“Kıyamet günü kulun ilk hesaba çekileceği ibadeti na­mazıdır. Eğer namaz</span><span class="bold-italik-2" style="font-size:1em;">ı yeterli bulunursa, diğer ibadetleri de kabul edilir, yeterli bulunmazsa namazı da diğer iba­detleri de reddedilir”.</span></p>
				<p class="Normal-4"><span class="Font-Style91-1" style="font-size:0.9em;">“En </span><span class="italik-2" style="font-size:1em;">üstün amel hangisidir, diye sordular; </span><span class="bold-italik-2" style="font-size:1em;">vaktinde kılınan namazdır, buyurdu”. </span><span class="Font-Style75-1" style="font-size:0.9em;">(K)</span></p>
				<p class="Normal-4"><span class="bold-italik-2" style="font-size:1em;">“Cennetin anahtarı </span><span class="bold-italik-2" style="font-size:1em;">namazdır”. </span><span class="Font-Style75-1" style="font-size:0.9em;">(D)</span></p>
				<p class="Normal-4"><span class="bold-italik-2" style="font-size:1em;">“Tevhitten sonra Allah’ın kullarına farz kıldıklarından en çok sevdiği, namazdır. Eğer Allah için namazdan daha sevimli bir şey olsaydı, meleklerini onunla görevlendirirdi. Oysa onlar</span><span class="bold-italik-2" style="font-size:1em;">ın bir kısmı ruküda, bir kısmı kıyamda, bir kısmı secdede, bir kısm</span><span class="bold-italik-2" style="font-size:1em;">ı ka’dede sürekli ibadet etmektedirler”.</span></p>
				<p class="Normal-4"><span class="metin-regular-2" style="font-size:1em;">Yani namazın her bir bölümü ile görevli melekler vardır ve na­maz kılan insan bütün o meleklerin yaptıklarını yapmış olur.</span></p>
				<p class="Normal-4"><span class="bold-italik-2" style="font-size:1em;">“Namaz dinin ana direğidir; kim onu yıkarsa dinini yıkmış </span><span class="Font-Style87-4" style="font-size:1em;">olur”. </span><span class="Font-Style75-1" style="font-size:0.9em;">(BŞ)</span></p>
				<p class="Normal-4"><span class="metin-regular-2" style="font-size:1em;">“</span><span class="bold-italik-2" style="font-size:1em;">Kasten namazı terk eden insan küfre düşer” </span><span class="Font-Style75-1" style="font-size:0.9em;">(Bz)</span></p>
				<p class="Normal-4"><span class="metin-regular-2" style="font-size:1em;">“</span><span class="bold-italik-2" style="font-size:1em;">Bizimle onlar arasındaki fark, namazımızdır. O halde kim onu terk ederse küfre girer”. </span><span class="Font-Style75-1" style="font-size:0.9em;">(MD, H, T, N)</span></p>
				<p class="Normal-4"><span class="metin-regular-2" style="font-size:1em;">Bir gün Efendimiz arkadaşlarından Ebu Hureyre’ye dediler ki:</span></p>
				<p class="Normal-4"><span class="bold-italik-2" style="font-size:1em;">“Çoluk çocuğuna namazı emret, korkma, Allah rızkını </span><span class="bold-italik-2" style="font-size:1em;">hiç ummadığın yerden verir</span><span class="Font-Style75-1" style="font-size:0.9em;">”.(H)</span></p>
				<p class="Normal-4"><span class="bold-italik-2" style="font-size:1em;">“Allah bana buyurdu ki, senin ümmetine beş vakit na­mazı farz kıldım ve kendi kendime, kim onları korur ve vaktinde kılarsa onu cennetime koyacağı</span><span class="bold-italik-2" style="font-size:1em;">ma dair söz ver­dim. Onları kılmayanlara karşı ise bir sözüm yoktur “. </span><span class="Font-Style75-1" style="font-size:0.9em;">(D)</span></p>
				<p class="Normal-4"><span class="metin-regular-2" style="font-size:1em;">“ </span><span class="bold-italik-2" style="font-size:1em;">Kişi ile küfür ya da şirk arasında sadece namazın terk edilmesi vardır”.</span></p>
				<p class="Konu-Ba-l----2-2" xml:lang="tr-TR">Namazda Huşû</p>
				<p class="Normal-4"><span class="bold-italik-2" style="font-size:1em;">“Ümmetimden iki kişi namaza kalkar, aynı ruküu aynı secdeyi yaparlar. Ama namazlarının arasında yerle gök arası kadar fark olur”.</span></p>
				<p class="Normal-4"><span class="metin-regular-2" style="font-size:1em;">Bununla işaret edilen şey namazdaki huşû farkıdır.</span></p>
				<p class="Normal-4"><span class="bold-italik-2" style="font-size:1em;">“Her kim abdestini mükemmel alarak bir namazı vak­tinde kılar, onun ruküunu, secdelerini ve huşûunu tam ya­parsa, namazı parlak bir nur olarak yükselir ve </span><span class="italik-2" style="font-size:1em;">“sen beni koruduğunu gibi Allah da seni korusun” </span><span class="bold-italik-2" style="font-size:1em;">der. Kim de namazını vakti çıktıktan sonra k</span><span class="bold-italik-2" style="font-size:1em;">ılarsa, abdestini, ruküunu, secdesi­ni ve huşuunu tam yapmazsa onun namazı da simsiyah bir karanlık olarak yükselir ve </span><span class="italik-2" style="font-size:1em;">“sen beni zayi ettiğin gibi Allah da seni zayi etsin” </span><span class="bold-italik-2" style="font-size:1em;">der. Allahın dilediği bir yere kadar çıkar ve eskimiş bir bez parçasının dürüldüğü gibi dürülüp sahibi­nin yüzüne atılı</span><span class="bold-italik-2" style="font-size:1em;">r”. </span><span class="Font-Style75-1" style="font-size:0.9em;">(TS)</span></p>
				<p class="Normal-4"><span class="bold-italik-2" style="font-size:1em;">“En kötü hırsız, namazından çalan hırsızdır”. </span><span class="Font-Style75-1" style="font-size:0.9em;">(MD, H)</span></p>
				<p class="Konu-Ba-l----2-2" xml:lang="tr-TR">Cemaat</p>
				<p class="Normal-4"><span class="metin-regular-2" style="font-size:1em;">“ </span><span class="bold-italik-2" style="font-size:1em;">Cemaatle k</span><span class="bold-italik-2" style="font-size:1em;">ılınan bir namaz, tek başına kılınan bir namazdan yirmi yedi kat daha faziletlidir”. </span><span class="Font-Style75-1" style="font-size:0.9em;">(K)</span></p>
				<p class="Normal-4"><span class="metin-regular-2" style="font-size:1em;">“ </span><span class="bold-italik-2" style="font-size:1em;">Yatsı namazını </span><span class="bold-italik-2" style="font-size:1em;">camide kılan, gecenin yarısını ihya etmiş olur, sabah namazını camide kılan ise bütün bir geceyi ihya etmiş </span><span class="Font-Style87-4" style="font-size:1em;">olur”. </span><span class="Font-Style75-1" style="font-size:0.9em;">(M)</span></p>
				<p class="Normal-4"><span class="bold-italik-2" style="font-size:1em;">“Münaf</span><span class="bold-italik-2" style="font-size:1em;">ıklara, sabah ve yatsı namazından daha ağır gelen başka bir namaz yoktur. Eğer insanlar onlardaki faziletleri bilsel erdi, sürünerek de olsa onlara gelirler­di.”</span></p>
				<p class="Normal-4"><span class="metin-regular-2" style="font-size:1em;">Hz. Hasan’ ın sözü:</span></p>
				<p class="Normal-4"><span class="italik-2" style="font-size:1em;">“Alimlere gidip gelmeyen bir imamın arkasında namaz kılma­yın”. </span><span class="Font-Style75-1" style="font-size:0.9em;">(İU).</span></p>
				<p class="Normal-4"><span class="metin-regular-2" style="font-size:1em;">Yani namazla ilgili fıkhî bilgileri sürekli öğrenme yolunda ol­mayan imamların yanlış yapacakları açıktır. Bu gün imamlarımız buna ne kadar da muhtaçtır. Ama ne yazık ki, öğrenmek için imkan aramaları şöyle dursun, kendilerine hataları söylendiğinde küplere binenleri bile vardır.</span></p>
				<p class="Normal-4"><span class="metin-regular-2" style="font-size:1em;">Bir adam Allah Rasulü’ne dedi ki:</span></p>
				<p class="Normal-4"><span class="metin-regular-2" style="font-size:1em;">“e </span><span class="italik-2" style="font-size:1em;">olur, dua et de, Allah bana da senin şefaatini ve cennette beraberliğini nasip eylesin”. </span><span class="metin-regular-2" style="font-size:1em;">Buyurdular ki:</span></p>
				<p class="Normal-4"><span class="bold-italik-2" style="font-size:1em;">“Olur, ama sen de çok secde ederek bana yardımc</span><span class="bold-italik-2" style="font-size:1em;">ı </span><span class="Font-Style89" style="font-size:0.9em;">ol”. </span><span class="bold-italik-2" style="font-size:1em;">Huşû</span></p>
				<p class="Normal-4"><span class="metin-regular-2" style="font-size:1em;">“ </span><span class="bold-italik-2" style="font-size:1em;">Namaz; süklüm püklüm olmadır, tevazudur, yakarış­tır, ah vah ediştir, pişmanlık duymadır... Ellerini bağlıyor Allahım, Allah</span><span class="bold-italik-2" style="font-size:1em;">ım, diyorsun. Eğer böyle isen ne ala, yoksa emeklerin boşunadır”. </span><span class="Font-Style75-1" style="font-size:0.9em;">(T)</span></p>
				<p class="Normal-4"><span class="metin-regular-2" style="font-size:1em;">“ </span><span class="bold-italik-2" style="font-size:1em;">Namaz da, hac da, tavaf da, haccın diğer eylemleri de Allah’ı zikretmek için farz kılınmıştır. Gayen ve maksu­dun olduğunu iddia ettiğin zat</span><span class="bold-italik-2" style="font-size:1em;">ın zikri kalbinde değilse, ona karşı saygı ve ürperti hissetmiyorsan bu zikrin ne değeri vardır”. </span><span class="Font-Style75-1" style="font-size:0.9em;">(D, T)</span></p>
				<p class="Normal-4"><span class="bold-italik-2" style="font-size:1em;">“İnsanı namazı kötülüklerden alıkoymuyorsa, bu na­maz onu Allah’tan uzaklaşt</span><span class="bold-italik-2" style="font-size:1em;">ırmaktan başka bir işe yara­maz”. </span><span class="Font-Style75-1" style="font-size:0.9em;">(İU)</span></p>
				<p class="Konu-Ba-l----2-2" xml:lang="tr-TR"><span class="char-style-override-13">O Nasıl Namaz Kılardı</span></p>
				<p class="Normal-4"><span class="metin-regular-2" style="font-size:1em;">Efendimizin:</span></p>
				<p class="Normal-4"><span class="bold-italik-2" style="font-size:1em;">“Bakın, ben nasıl namaz kılıyorsam siz de öyle kılın”,</span></p>
				<p class="Normal-4"><span class="metin-regular-2" style="font-size:1em;">sözleri meşhurdur ve bunun namaz konusunda genel bir ölçü ol­duğuna, onun namazına uymayan her namazın bidat olduğuna daha önce işaret etmiştik.</span></p>
				<p class="Normal-4"><span class="metin-regular-2" style="font-size:1em;">Öyleyse o nasıl namaz kılardı?</span></p>
				<p class="Normal-4"><span class="metin-regular-2" style="font-size:1em;">Şimdi onun namaz kılış şekliyle ilgili olarak sadece bildikleri­mizden kısmen farklı bazı önemli noktalara işaret etmek istiyoruz. Onun başından sonuna kadar nasıl namaz kıldığını ise ilgili kitap­lara bırakıyoruz</span></p>
				<p class="Normal-4"><span class="metin-regular-2" style="font-size:1em;">O namaza başlarken </span><span class="italik-2" style="font-size:1em;">“Allahu ekber” </span><span class="metin-regular-2" style="font-size:1em;">i telaffuz ederdi, ancak niyeti diliyle asla söylemezdi. Ne sünnet ya ada farz kıldığını, ne kıbleye döndüğünü, ne eda ya da kaza kıldığını, ne kendine uyanlara imam olduğunu söylerdi.</span></p>
				<p class="Normal-4"><span class="metin-regular-2" style="font-size:1em;">Elbette ne kıldığının bilincindeydi. Ama niyet kalbin eylemi olduğu için bunları dil ile söylemenin anlamı olamaz. Önemli olan, ne yapmakta olduğu bilinci ile namaza durmaktır.</span></p>
				<p class="Normal-4"><span class="metin-regular-2" style="font-size:1em;">Bu sebeple pek çok alim gibi İmam Rabbanî de namaza niye­tin dil ile telaffuz edilmesinin bidat olduğunu söyler.</span></p>
				<p class="Normal-4"><span class="metin-regular-2" style="font-size:1em;">Namazda okuduğu ayetleri tertil ile/tane tane ve sonunu uza­tarak okurdu. Her ayette dururdu. Şimdi özellikle teravihlerde bir nefeste Fatihayı okuyan imamları düşünün.</span></p>
				<p class="Normal-4"><span class="metin-regular-2" style="font-size:1em;">O akşam namazında sanıldığı gibi, kısa sureleri okumazdı. </span><span class="italik-2" style="font-size:1em;">Kâfirûn </span><span class="metin-regular-2" style="font-size:1em;">ve </span><span class="italik-2" style="font-size:1em;">İhlas </span><span class="metin-regular-2" style="font-size:1em;">sureleriyle kıldırdığı olmuşsa da, en uzun sure­lerden olan A’râf suresi ile dahi kıldırdığı olurdu. Derler ki, akşam namazında kısa sureler okuma alışkanlığı Emevîler zamanında Mervan bin Hakem’in bir uygulamasıdır.</span></p>
				<p class="Normal-4"><span class="metin-regular-2" style="font-size:1em;">Onun cuma ve bayram namazları dışında her hangi bir na­maz için özellikle belli sureleri okuduğu olmazdı. Kısa ya da uzun, her sureyi okurdu.</span></p>
				<p class="Normal-4"><span class="metin-regular-2" style="font-size:1em;">Rukülarında ve secdelerinde on kez </span><span class="italik-2" style="font-size:1em;">subhane Rabbiyel a’la (azîm) </span><span class="metin-regular-2" style="font-size:1em;">okunacak kadar dururdu. Şimdi ise biz bazı imamların arka­sında bu tespihleri düşünerek iki kez dahi söyleyemiyoruz.</span></p>
				<p class="Normal-4"><span class="metin-regular-2" style="font-size:1em;">Ruküda ve secdede sırtını daima dümdüz yapardı ve </span><span class="italik-2" style="font-size:1em;">“Böyle yapmayanın namazı tam olmaz” </span><span class="metin-regular-2" style="font-size:1em;">buyururdu. Nedense buna çok öne verirdi.</span></p>
				<p class="Normal-4"><span class="metin-regular-2" style="font-size:1em;">Çoğu zaman toprak üzerine secde ederdi. Çamur, su, hurma dalı, hasır ve tabaklanmış pösteki üzerine secde ettiği de olurdu.</span></p>
				<p class="Normal-4"><span class="metin-regular-2" style="font-size:1em;">Secdeye gittiğinde alnını ve burnunu yere temas ettirirdi. Dir­seklerini yanlarından uzaklaştırır ve dikerdi.</span></p>
				<p class="Normal-4"><span class="metin-regular-2" style="font-size:1em;">Secdede tespihten sonra yaptığı pek çok dualar vardır.</span></p>
				<p class="Normal-4"><span class="metin-regular-2" style="font-size:1em;">İki secde arasında da bir miktar dururdu ve orada da ba­zı dualar okurdu. Bu iki secde arasında okuduğu en kısa dua, </span><span class="bold-italik-2" style="font-size:1em;">“Rabbiğfir-lî verham”, </span><span class="italik-2" style="font-size:1em;">“Rabbim, beni bağışla ve bana merha­met et” </span><span class="metin-regular-2" style="font-size:1em;">duası idi.</span></p>
				<p class="Normal-4"><span class="metin-regular-2" style="font-size:1em;">Başı öne eğik olurdu, etrafa bakmazdı. Gözleri işaret parma­ğını öte geçmezdi. Aişe annemiz bunun sebebini sormuş, o da: </span><span class="bold-italik-2" style="font-size:1em;">“Namazda her iltifat/sağa sola bakma kulun namazı</span><span class="bold-italik-2" style="font-size:1em;">ndan şeytanın bir parça kapıp kaçmasıdır” </span><span class="metin-regular-2" style="font-size:1em;">buyurdu.</span></p>
				<p class="Normal-4"><span class="metin-regular-2" style="font-size:1em;">Namazdan sonraki dualarını hep teşehhütten sonra, selam­dan önce yapmıştır. Cemaate döndükten sonra cemaatle bera­ber el kaldırıp dua yaptığı vaki değildir.</span></p>
				<p class="Normal-4"><span class="metin-regular-2" style="font-size:1em;">Cemaate farzı kıldırdıktan sonra sadece </span><span class="italik-2" style="font-size:1em;">Allahümme entesselam ve minkesselam tebarakte ya-zelcelali vel ikram </span><span class="metin-regular-2" style="font-size:1em;">diyecek kadar du­rur, hemen cemaate döner ve bağdaş kurarak otururdu. Bu oturuş­ta tespihleri çekerdi. Sünnetler ondan sonra kılınırdı.</span></p>
				<p class="Normal-4"><span class="metin-regular-2" style="font-size:1em;">Namazlarında ağladığı olurdu.</span></p>
				<p class="Normal-4"><span class="metin-regular-2" style="font-size:1em;">Bazen yalın ayak, bazen pabucuyla namaz kılardı.</span></p>
				<p class="Normal-4"><span class="metin-regular-2" style="font-size:1em;">Hayatında beş kez namazda yanıldığı olmuş, bunlar için sehiv secdesi yapmıştı.</span></p>
				<p class="Normal-4"><span class="metin-regular-2" style="font-size:1em;">Namazda gözlerini yummazdı. Teşehhütte gözü işaret par­mağında olurdu. Buradan hareketle namazda gözleri yummanın mekruh olduğu söylenmiştir. Ancak meseleyi, sebepleriyle beraber inceleyen alimler, tembellik ve uyku yüzünden gözleri yummanın mekruh, dikkatini dağıtan manzaraları görmemek ve huşûu sağla­mak için yummanın ise müstehap/güzl olduğunu söylemişlerdir.</span></p>
				<p class="Normal-4"><span class="metin-regular-2" style="font-size:1em;">Selam verdiğinde üç kez istiğfar eder, sonra </span><span class="italik-2" style="font-size:1em;">Allahümme en-tesselam... </span><span class="metin-regular-2" style="font-size:1em;">derdi. </span><span class="italik-2" style="font-size:1em;">Lailahe illellahü vahdehü la-şerike leh...” </span><span class="metin-regular-2" style="font-size:1em;">du­asını da her farzın peşinden söylerdi. Bu duayı sabah ve akşam namazlarından sonra on kez okurdu.</span></p>
				<p class="Normal-4"><span class="metin-regular-2" style="font-size:1em;">Yine her namazın ardından </span><span class="italik-2" style="font-size:1em;">Ayetel-Kürsî</span><span class="metin-regular-2" style="font-size:1em;">’yi okumanın çok fa­ziletli olduğunu söylerdi.</span></p>
				<p class="Normal-4"><span class="metin-regular-2" style="font-size:1em;">Namazların sünnetlerini genellikle evinde kılardı. Özellikle de akşam namazının sünnetini camide kıldığı hiç vaki olmamıştır.</span></p>
				<p class="Normal-4"><span class="metin-regular-2" style="font-size:1em;">Seferlerde sabah namazının sünnetini hiç terk etmemiştir. Se­ferde diğer sünnetleri kıldığına dair bir rivayet yoktur.</span></p>
				<p class="Normal-4"><span class="metin-regular-2" style="font-size:1em;">Sabah namazının sünnetini evinde kılar ve sağ yanı üzerine bir miktar uzanırdı. Bunu istirahat için mi, yoksa bir sünnet ola­rak mı yaptığını alimler tartışmışlar ve her iki türlü anlayanlar da olmuş. Ama sabahın sünnetini camide kılıp orada uzanmanın çirkin bir bidat olduğunu Hz. Ömer söylemiştir.</span></p>
				<p class="Normal-4"><span class="metin-regular-2" style="font-size:1em;">Kendisine sevindirici bir haber geldiğinde secdeye kapanır, Allah’a şükrederdi.</span></p>
				<p class="Normal-4"><span class="metin-regular-2" style="font-size:1em;">Namaz kılarken önüne bir engel/sütre koyardı ve ona yakla­şarak namaz kılardı.</span></p>
				<p class="Normal-4"><span class="metin-regular-2" style="font-size:1em;">Kabirlere doğru namaz kılınmasını yasaklardı.</span></p>
				<p class="Normal-4"><span class="metin-regular-2" style="font-size:1em;">Son vasiyetleri namazla ilgili olmuştu. Boğuk sesiyle şunları söylüyordu:</span></p>
				<p class="Normal-4"><span class="bold-italik-2" style="font-size:1em;">“Namaz! Namaz!... Çalıştırdıklarınız hakkında da Allah’tan korkun”.</span></p>
				<p class="No-Paragraph-Style-5" xml:lang="en-GB"/>
			</div>
		</div>
	</body>
</html>