<html xmlns="http://www.w3.org/1999/xhtml">
	<head>
		<title>11-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x11-5.html" xml:lang="en-US">
			<div class="Basic-Text-Frame">
				<p class="G-vde-1" xml:lang="tr-TR">  </p>
				<p class="sure-sira" xml:lang="tr-TR">3</p>
				<p class="arapca-sureler" xml:lang="tr-TR"><span class="metin-regular-1"><img alt="3.png" class="image" height="168" src="images/3_fmt.jpeg" width="495"/></span></p>
				<p class="Konu-Ba-l----2-1" xml:lang="tr-TR">Asr Suresi</p>
				<p class="Normal-3"><span class="Font-Style87-3" style="font-size:1em;">Anlamı: </span><span class="italik-1" style="font-size:1em;">Er-Rahman, er-Rahim Allah’ın adıyla</span></p>
				<p class="Normal-3"><span class="italik-1" style="font-size:1em;">Asra yemin olsun ki (1), insan ziyandadır. (2).</span></p>
				<p class="Normal-3"><span class="italik-1" style="font-size:1em;">Ancak imanı seçenler, salih amelleri yapanlar, birbirlerine Hakkı öğütleyenler, sabrı öğütleyenler müstesna. (3)</span></p>
				<p class="Normal-3"><span class="Font-Style87-3" style="font-size:1em;">Açıklama: Asr; </span><span class="metin-regular-1" style="font-size:1em;">yüz yıllık bir süre olduğu gibi, bir nesillik süre, günün ikindi vakti, gece ile gündüz, Dünyanın zamanına göre ikin­di vakti, ikindi namazı, her bir insanın kendi ömrü ve mutlak zaman anlamlarına da gelir. Burada Allah’ın hangisini kastettiğini biz bile­meyiz. Ama bütün dünya zamanına göre insanların çoğunun ziyan ettiğine bakılırsa, burada bütün bir zamana, ya da insanın kendi ömrüne yemin edilmiş olması daha uygun düşer. Sanki zamanın kanunu hep bu olagelmiştir, insanlar en büyük sermayeleri olan ömürlerini ziyanla geçirirler (Şankıtî) deniyor gibidir.</span></p>
				<p class="Normal-3"><span class="italik-1" style="font-size:1em;">Salih, </span><span class="metin-regular-1" style="font-size:1em;">uygun ve elverişli; </span><span class="italik-1" style="font-size:1em;">amel </span><span class="metin-regular-1" style="font-size:1em;">de iş, eylem demektir. Bu iki kelime Kuranı Kerimde birlikte kullanıldığında bir deyim oluştu­rurlar: </span><span class="italik-1" style="font-size:1em;">Ameli Salih, </span><span class="metin-regular-1" style="font-size:1em;">ya da </span><span class="italik-1" style="font-size:1em;">Salih amel. Uygun olan iş </span><span class="metin-regular-1" style="font-size:1em;">demektir. Buna göre </span><span class="italik-1" style="font-size:1em;">salih amel’; </span><span class="metin-regular-1" style="font-size:1em;">mümin insanın, Allah’ın kitabına uygun ve onun rızası için yaptığı her iştir. ( Şankıtî). Kısaca Allah’ ın iste­diği işleri, onun istediği gibi yapmak, </span><span class="italik-1" style="font-size:1em;">salih amel </span><span class="metin-regular-1" style="font-size:1em;">yapmaktır. Bu elbette insanın her konumunda Allah’ ın ondan neyi ve nasıl is­tediğini bilmesini gerektirir. İmam Rabbanî, </span><span class="italik-1" style="font-size:1em;">«Salih amellerin ba­şında beş vakit namaz gelir» </span><span class="metin-regular-1" style="font-size:1em;">der.</span></p>
				<p class="Normal-3"><span class="italik-1" style="font-size:1em;">Hak </span><span class="metin-regular-1" style="font-size:1em;">Allah’tır. Ama O muradını bize Kuranı Kerimle bildir­miştir. Dolayısıyla her işlerinde birbirlerine Kuran’ın hükümlerini öğütleyenler </span><span class="italik-1" style="font-size:1em;">Hakk’ı </span><span class="metin-regular-1" style="font-size:1em;">öğütlemiş olurlar. Bunda sebatı ve bundan ayrılmamayı öğütleyenler de </span><span class="italik-1" style="font-size:1em;">sabrı </span><span class="metin-regular-1" style="font-size:1em;">öğütlemiş olurlar. (Şankıtî)</span></p>
				<p class="Normal-3"><span class="metin-regular-1" style="font-size:1em;">İmam Şafiî der ki, insanlar düşünseler sadece bu sure bile ona yeter. Çünkü insanı olgunluğa ulaştıracak mertebeler dört­tür: Hakkı bilmek, onu uygulamak, bilmeyenlere öğretmek ve bu yolda çekilecek sıkıntılara sabretmek. İşte bu surede Allah bu mertebelerin hepsini saymıştır. (Kasimî).</span></p>
				<p class="Normal-3"/>
			</div>
		</div>
	</body>
</html>