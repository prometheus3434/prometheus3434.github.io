<html xmlns="http://www.w3.org/1999/xhtml">
	<head>
		<title>10-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x10-2.html" xml:lang="en-US">
			<div class="Basic-Text-Frame">
				<p class="G-vde" xml:lang="tr-TR">  </p>
				<p class="Normal-1 para-style-override-19"/>
				<p class="Konu-Ba-l---" id="toc_marker-6-2" xml:lang="tr-TR">Abdülkadir Geylanî’de Namaz</p>
				<p class="Normal-1"><span class="metin-regular" style="font-size:1em;">Beş vakit namazı, vaktinde kılmaktan daha güzel bir şey ola­maz. Günahları bırakıp, Hak yoluna girmekten daha hayırlı bir iş düşünülemez.</span></p>
				<p class="Normal-1"><span class="metin-regular" style="font-size:1em;">Ama insan namazda iken bile yalan söyleyebilir. Mesela na­maza dururken ve namaz esnasında, “Allahu Ekber” (Büyük Allah’tır) dersin. Ama yalan söylemiş olursun. Çünkü kalbinde, Allah’tan başka bir ilâh vardır. Kendisine güvenip bağlandığın her şey, senin ilâhındır, mabudundur. Kendisinden korktuğun ve kendisine ümit bağladığın her şey, senin ilâhındır, taptığındır.</span></p>
				<p class="Normal-1"><span class="metin-regular" style="font-size:1em;">İçinde Allah’tan başka bir şey bulunduğu sürece, kalbin için kurtuluş yolu yoktur. Taşlar üzerinde Allah’a bin yıl secde etsen, değil mi ki kalbinle O’ndan başkasına yöneliyorsun, sana bu sec­deler hiç fayda vermez. Mevlasından başkasını seviyor oldukça, kalp için iyi bir akıbet olamaz.</span></p>
				<p class="Normal-1"><span class="metin-regular" style="font-size:1em;">Allah’tan başka her şeyi kalbinden silmedikçe, mutluluğa ere­mezsin ve bahtiyar olamazsın.</span></p>
				<p class="Normal-1"><span class="metin-regular" style="font-size:1em;">Sakın ahireti verip dünyayı satın almayasın. Yani tek hedefin dünya olmasın. Bunu yaptıkça namazını vaktinde kılamazsın. Kıl-san da erkânını yerine getiremezsin. Ruküu belli olmaz, secdesi belli olmaz. Çünkü senin için maksat dünyadır. Yorgunluk gelir, uyursun. Namazın kazaya kalır, kılamazsın. Gece leş gibi yatar, sabahları tembel tembel kalkarsın. Nefis seni peşinden sürükler, arzuların seni zorlar. Şeytan artık sana hakimdir. Böylece ahireti-ni dünyaya satmış olursun.</span></p>
				<p class="Normal-1"><span class="metin-regular" style="font-size:1em;">Ne yazık ki, namaz kılan çok, ama hakikisi yok! İnsanlar hacı desinler diye Kâbe’ye gidiyorlar.</span></p>
				<p class="Normal-1"><span class="metin-regular" style="font-size:1em;">Allah’ı dilden zikredip kalbi gafil bırakmak ne kötü bir şey!. Namaz, oruç ve diğer hayırlı işler Allah’ı anmak için yapılır. Ya­pılan işler o’nu anmaya götürmüyorsa onlar da kötüdür.</span></p>
				<p class="Normal-1"><span class="metin-regular" style="font-size:1em;">Şeytan sana neler yapmıyor ki? Yalanı sana sevdirdi. Kötü işleri sana süsledi. Ta, namazına kadar girdi. Şöyle ki, namaza başlarken: “Allah, en büyüktür” diyorsun, ama kalbinde küçük ilâhlar var.</span></p>
				<p class="Normal-1"><span class="metin-regular" style="font-size:1em;">Peygamber (sa) Efendimiz şöyle buyurur:</span></p>
				<p class="Normal-1"><span class="bold-italik" style="font-size:1em;">“Allah’a itaat eden onu sürekli anar. Namazı, orucu az da olsa, kurtulur. Ona isyan eden, unutulur. Namazı, orucu çok da olsa kurtulamaz.”</span></p>
				<p class="Normal-1"><span class="metin-regular" style="font-size:1em;">Her zaman Hak ile hitab/diyalog halinde olun. Ona hitabınızı yalnız namaz vaktine has kılmayın. O’nun varlığını hazır bilin; kulluğunuzu o niyetle yapın. Peygamber (sa) Efendimiz şöyle buyuruyor:</span></p>
				<p class="Normal-1"><span class="bold-italik" style="font-size:1em;">“Allah’ı görür gibi ibadet et; sen onu görmesen bile o seni görüyor”.</span></p>
				<p class="Normal-1"><span class="metin-regular" style="font-size:1em;">Bir gün Bayezid-i Bistamî oturuyordu. İçeri birisi girdi. Sağa ve sola bakmaya başladı. Niçin baktığını sordular, namaz kılmak için temiz bir yer arıyorum dedi. Bayezid ona döndü ve şöyle söyledi:</span></p>
				<p class="Normal-1"><span class="metin-regular" style="font-size:1em;">“Pisliğin görülmediği her yer temizdir. Sen kalbini temiz tut. İstediğin yerde namaz kılabilirsin”.</span></p>
				<p class="Normal-1"><span class="metin-regular" style="font-size:1em;">Peygamber (sa) Efendimiz şöyle buyurur:</span></p>
				<p class="Normal-1"><span class="bold-italik" style="font-size:1em;">“İslâm dinini kabul etmiş biri, herhangi bir şahsa zen­ginliği için saygı gösterirse dininin üçte ikisi gider. </span><span class="metin-regular" style="font-size:1em;">“</span></p>
				<p class="Normal-1"><span class="metin-regular" style="font-size:1em;">Ey ikiyüzlüler, bu yüce kelamı işitiniz. Bu hadis-i şerifte belir­tilen saygı, sadece zenginin önünde ayağa kalkmaktan ibarettir. Ya bir de orucunu, namazını ve haccını zenginler için yaparsa durum ne olur? Ya akşam sabah o zenginlerin eteğini öpen din­darlara ne demeli?</span></p>
				<p class="Normal-1"><span class="metin-regular" style="font-size:1em;">Sen bütün servetini günah işlemekte harcadın. Çalışmak için namazı ve diğer hayırlı işleri bıraktın. Malının zekâtını vermedin. Hep isyan bayrağı çektin. Kulluk yolunu tutmadın. Çalışman, yol kesicilik gibi bir şey oldu. Yakında ölüm gelir. Onun gelişi iman sahibini sevindirir, küfür ehlini ürkütür, münafıkları korkutur. Sen hangi taraftasın?</span></p>
				<p class="Normal-1"><span class="metin-regular" style="font-size:1em;">Allah yolcuları namazlarını öyle bir hâl içinde kılarlar ki, onda ne bir talep ne de bir dilek vardır. Onlar bir nimetin gelmesi için talepte bulunmazlar. Onların duası, emrin gereğini yerine getir­mek içindir.</span></p>
				<p class="Normal-1"><span class="metin-regular" style="font-size:1em;">Oruç, namaz, zikir ve bütün ibadetler, Hak yolcusunun varlı­ğına işlemiş halde olmalıdır.</span></p>
				<p class="Normal-1"><span class="metin-regular" style="font-size:1em;">Ey zahitler ve ey abidler! İyi niyet sahibi olmadan, ihlasa sa­rılmadan tuttuğunuz oruç, kıldığınız namaz, giydiğiniz sofi giysisi, yediğiniz derviş yemeği hoşunuza gidiyor. Bunları yaparken iyi niyet ve ihlâs sahibi olmalısınız.</span></p>
				<p class="Normal-1"><span class="metin-regular" style="font-size:1em;">İman sahibinin sevdiği işler içinde en iyisi ibadettir. Ve ibadet­ler içinde de o en çok namazı sever. O evinde oturur, ama kalbi müezzini gözetir. Çünkü müezzin Hakk’ın davetçisidir. Ezanı işi­tince kalbini neşe kaplar. Camiye veya mescide uçar gibi gider.</span></p>
				<p class="Normal-1"><span class="metin-regular" style="font-size:1em;">Kılınan </span><span class="italik" style="font-size:1em;">dosdoğru </span><span class="metin-regular" style="font-size:1em;">bir namaz, varacağın yolun yarısı sayılır. Oruç seni kapıya kadar götürür. Doğruluk yol gösterir, sadaka verirsen içeri girersin. Buna göre bazı ermiş zatlar şöyle demiş­lerdir:</span></p>
				<p class="Normal-1"><span class="metin-regular" style="font-size:1em;">“Yol kat etmek istiyorsan, sabırla ve namazla Allah’tan yar­dım talep etmelisin”.</span></p>
			</div>
		</div>
	</body>
</html>