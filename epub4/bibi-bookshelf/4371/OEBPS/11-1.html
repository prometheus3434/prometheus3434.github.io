<html xmlns="http://www.w3.org/1999/xhtml">
	<head>
		<title>11-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x11-1.html" xml:lang="en-US">
			<div class="Basic-Text-Frame">
				<p class="G-vde-1" xml:lang="tr-TR">  </p>
				<p class="No-Paragraph-Style-4" xml:lang="en-GB"/>
				<p class="Konu-Ba-l----1" id="toc_marker-7-1" xml:lang="tr-TR">Namazda Kıraat</p>
				<p class="Normal-3"><span class="char-style-override-11">B</span><span class="metin-regular-1" style="font-size:1em;">ilindiği gibi namazın rukünlerinden, yani ana bölümlerin­den ve olmazsa olmazlarından birisi </span><span class="italik-1" style="font-size:1em;">kıraattir. </span><span class="metin-regular-1" style="font-size:1em;">Kıraat, namaz­da Kuranı Kerim’den bir miktar okumak demektir. </span><span class="italik-1" style="font-size:1em;">Fatiha Suresi </span><span class="metin-regular-1" style="font-size:1em;">zaten her rekâtta okunur. Farzların ilk iki rekâtında, sün­netlerin de tamamında Fatiha’nın arkasından Kuranı Kerim’den bir miktar daha okunur. Buna bizde </span><span class="italik-1" style="font-size:1em;">zamm-ı sure, </span><span class="metin-regular-1" style="font-size:1em;">yani bir sure eklemek denir. Oysa </span><span class="italik-1" style="font-size:1em;">kıraat </span><span class="metin-regular-1" style="font-size:1em;">sadece bir sure eklemekle değil, Ku­ranı Kerim’in neresinden olursa olsun, birkaç ayet okumakla da olur. Doğrusu da budur. Çünkü namazda kıraatin olması, günde beş vakit Kuranı Kerim’in her yerinden okuyup ondan haberdar olunması, sürekli mesaj alınması içindir. Bu sebeple kısa surelere, </span><span class="italik-1" style="font-size:1em;">Namaz Sureleri </span><span class="metin-regular-1" style="font-size:1em;">denmesi uygun değildir. Böyle demek namazın sanki sadece bu surelerle olacağını akla getirir. Bunun yerine bun­lara </span><span class="italik-1" style="font-size:1em;">tembel sureleri </span><span class="metin-regular-1" style="font-size:1em;">demek daha uygun olur. Ne yazık ki, bizde böyle anlaşılmış ve bütün namazlar bu surelerle kılınır olmuştur. İmamlar bile bunların dışına nadiren çıkarlar. İnsanımızın çoğu da Kuranı Kerim okumasını bilmediği için bu sureleri bile zorlanarak okurlar. Bu durum Allah’ın dinine ve namaza verdiğimiz değeri göstermesi açısından da önemlidir.</span></p>
				<p class="Normal-3"><span class="metin-regular-1" style="font-size:1em;">Ama bu halimize bakarak biz burada hiç olmazsa bu kısa su­relerin ve namazda okunan diğer tespih, zikir ve duaların anla­mını vereceğiz. Ta ki, insanlar ne dediklerini bilerek namaz kı­labilsinler. Bunların anlamlarını bilmek için Arapça bilmeye de gerek yoktur. Namaz kılanlar, sürekli izledikleri dizilere verdikleri önemin yarısını namaza verseler bunların anlamlarını ezberlerler ve namazlarını daha bir bilinçle kılarlar.</span></p>
				<p class="Normal-3"><span class="metin-regular-1" style="font-size:1em;">Önceki bölümde söylediğimiz bir sözü burada bir kez daha tekrarlayalım: Ne yazık ki, günümüzün müslümanı, kaçırdığı bir namaza takımının yediği ya da kaçırdığı gole üzüldüğü kadar üzülmüyor. Bunun sonucu elbette şuraya çıkar: Demek ki, böyle bir insan takımına verdiği değer kadar namaza değer vermiyor. Bu hal elbette Allah’a karşı çok ayıp bir haldir.</span></p>
				<p class="Normal-3 para-style-override-27"/>
			</div>
		</div>
	</body>
</html>