<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="f" name="author" />
  <meta content="2007-08-27T17:39:44+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  <style type="text/css">
/*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre2" id="calibre_pb_0">A G A T H A C H R I S T I E</h2>

  <p class="calibre3"></p>

  <p class="calibre3">Ölüm Büyüsü</p>

  <p class="calibre3"></p>

  <p class="calibre3">25T</p>

  <p class="calibre3"></p>

  <p class="calibre3">AGATHA</p>

  <p class="calibre3">CHRISTIE</p>

  <p class="calibre3"></p>

  <p class="calibre3">Ölüm Büyüsü</p>

  <p class="calibre3"></p>

  <p class="calibre3"></p>

  <p class="calibre3"></p>

  <p class="calibre3"></p>

  <p class="calibre3"></p>

  <p class="calibre3">TÜRKÇESİ</p>

  <p class="calibre3">ÇİĞDEM ÖZTEKİN</p>

  <p class="calibre3">ALTIN</p>

  <p class="calibre3">KİTAPLAR</p>

  <p class="calibre3">Adaletin yetine getirildiğini görmemi sağlayan</p>

  <p class="calibre3">John ve Helen Mildmay White'a teşekkürlerimle...</p>

  <p class="calibre3"></p>

  <p class="calibre3">ÖNSÖZ</p>

  <p class="calibre3"></p>

  <p class="calibre3">Mark Easterbrook</p>

  <p class="calibre3">Bu tuhaf Kır At olayına yaklaşmanın iki yöntemi olabilir. Aslında bunu genel yazım kuralları çerçevesinde basite indirgeyerek çözümlemek çok güç. "Baştan başla, sonuca ulaş ve bitir" gibi bir temel kurala uy, demek olası değil. Gerçekten de acaba bu işin bir başlangıcı var mıydı?</p>

  <p class="calibre3">Bir tarihçi için işin en zor tarafı her zaman bu olmuştur; tarihteki belirli bir olayın tarihin hangi noktasında tam olarak başladığını saptamak.</p>

  <p class="calibre3">Sizler her şeyin Peder Gorman'ın ölen bir kadını ziyaret etmek üzere kilisedeki odasından çıktığı anla başladığını düşünmeyi uygun görebilirsiniz. Ya da belki bundan daha önce, Chealse'deki bir akşamda.</p>

  <p class="calibre3">Sanırım, bu öykünün büyük bir kısmını anlatan kişi ben olduğuma göre, benim başlamayı uygun gördüğüm yer Chelsea'deki o akşam olacak.</p>

  <p class="calibre3"></p>

  <p class="calibre3"></p>

  <p class="calibre3">BÖLÜM 1</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">Tam arkamdaki espresso makinesi aynen bir yıları gibi ıslık çalıyordu. Bu ıslık kulaklarımda sanki uğursuz, gizemli hatta demek istemesem de şeytani bir ses gibi çınlıyordu. Birden belki de etrafımızda yeni teknolojiden kaynaklanan tüm seslerin yaklaşık aynı duyguyu uyandırdığını düşündüm. Jet motorlu uçakların göğü yararken çıkardıkları öfke dolu homurtuları, tünele giren metro vagonunun ürkütücü uğultusu, ağır yüklü kamyonların evlerimizi temellerinden sallayan gümbürtüleri... en basit ev aletlerinden çıkan sesler bile</p>

  <p class="calibre3">-her ne kadar bunlar kullanımlarıyla büyük kolaylıklar sunuyorlarsa da- sanki bir o kadar da uyarıyorlardı bizleri; bulaşık makineleri, buzdolapları, buharlı tencereler, elektrikli süpürgeler. Hepsi, "Dikkatli ol," der gibiydiler. "Ben senin hizmetine sunulmuş bir dâhiyim, bir cinim ama bir kontrolü kaybedersen..." Tehlikeli bir dünya... evet, bu gerçekten tehlikelerle dolu bir dünyada yaşıyorduk.</p>

  <p class="calibre3">Önümde duran, üstünden buharlar tüten fincanı karıştırdım. İnanılmayacak kadar hoş kokuyordu.</p>

  <p class="calibre3">"Başka ne isterdiniz? Muzlu beykınlı güzel bir sandviç olur mu?"</p>

  <p class="calibre3">Bu bana çok tuhaf bir karışım olarak göründü. Muzlar bana çocukluğumu anımsatıyordu ya da en azından şeker ve romla yapılmış flambees'leri. Beykına gelince, anılarımda beykın hep yumurtayla birlikte yer etmiştir. Ancak Chelsea'da olduğuma göre, bir Chelsea'lı gibi beslenmeliydim. Muzlu beykınlı sandviçi yemeği kabul ettim.</p>

  <p class="calibre3">O sıralar Chelsea'de yaşıyordum. Daha doğrusu üç aydır bu bohem çevredeki möbleli bir dairede oturuyor, ama yine de kendimi Londra'nın bu yöresine yabancı hissediyordum. Moğol mimarisinin genel kavramları hakkında bir kitap yazıyordum. Aslında bunun için Hampstead, Bloomsbury, Streatham ya da Chelsea'da kalmak arasında hiçbir fark yoktu, hepsi benim açımdan aynıydı. İşimi etkilemediği sürece çevre benim açımdan tamamen önemsizdi, ben kendi dünyamda yaşıyordum.</p>

  <p class="calibre3">O akşam, her yazarın bildiği aniden ortaya çıkan isteksizlik dönemlerinden birini yaşıyordum.</p>

  <p class="calibre3">Moğolların mimarileri, Moğol hükümdarları ve yaşam şekilleri. Birden tüm bunlar, her nedense bana çok boş, çok anlamsız göründü. Ne önemleri vardı ki? Niçin onlar hakkında yazmaya çalışıyordum ki?</p>

  <p class="calibre3">ilhanx</p>

  <p class="calibre3"></p>

  <p class="calibre3">Neler yazdığımı gözden geçirmek için birkaç sayfa geriye çevirdim. Bir anda tüm yazdıklarım çok kötü göründü bana; son derece yalın, tekdüze ve sıradan. Her kim "Tarih safsatadır," dediyse (Henry Ford muydu?) kesinlikle haklıydı.</p>

  <p class="calibre3">Bu moral bozukluğu içinde yazdıklarımı kenara itip ayağa kalktım ve saate baktım. Saat gece on bire yaklaşıyordu. Akşam yemeği yemiş miydim? Midemde hissettiğim boşluğa bakılırsa yememiş olmalıydım.</p>

  <p class="calibre3">Athenaeum'da öğlen yemeğinde bir şeyler atıştırmıştım ama bunun üzerinden de çok zaman geçmişti.</p>

  <p class="calibre3">Mutfağa gidip buzdolabına baktım. Yalnızca biraz kurumuş dil vardı ve bundan hiç hoşlanmadım. Kısa bir süre sonra King's Yolu'na çıkmış, ön camında boydan boya kırmızı neon ışıklarıyla "Luigi" yazan bir espresso kafeye girmiştim bile. Beykınlı muzlu sandviçi beklerken günümüzün gürültülerinden kaynaklanan tekinsiz karmaşayı ve bunların atmosfere etkilerinin üzerinde düşünüyordum.</p>

  <p class="calibre3">Bütün bunlar aklıma bir şekilde çocukluk günlerimin temsillerini, seyrettiğim pantomimleri getiriyordu.</p>

  <p class="calibre3">Denizin dibinden dumanlar arasında çıkan Davy Jones! Şeytanın meydan okuyan ve iyiye karşı çıkan lanet gücünü yansıtmak için birden açıları tavan kapıları ile pencereler, geçilmez gibi görünen duvarlardan geçen ve kalın, tok sesleriyle umut verici alışıldık sözleriyle iyinin zaferini müjdeleyen ve böylece başlangıçtan itibaren kaçınılmaz olarak bu pantomimdeki öyküyle ilgisi olmasa da, "hep o aynı şarkıyı" söyleyen iyi kalpli periler ya da melekler.</p>

  <p class="calibre3">Biran için ister istemez şeytanın belki de daima Tanrı'dan bile daha etkin olduğunu düşündüm. Şeytanın sürekli olarak şov yapması gerekiyordu. Ürkütmek ve meydan okumak zorundaydı. Bu aslında bir anlamda dengeye saldıran dengesizlikti. Düşünüyordum da denge ve doğruluk sonuçta daima kazanırdı. Denge iyi kalpli perinin yumuşak sesle söylediği alışıldık öğütlerle, kafiyeli beyitlerle, hatta "Tepeden aşağı inen rüzgârlı bir yol var, eski dünyanın sevdiğim köyüne uzanan" mısralarının ilgisiz ses uyumuyla sağlanırdı. Her ne kadar başlangıçta iyinin tüm bu silahları çok zayıf gibi görünse de yine de kaçınılmaz bir şekilde egemen olurdu.</p>

  <p class="calibre3">Oyun her zaman olması gerektiği gibi biterdi. Sonuçta da Hıristiyan inancına göre insanlık erdemini temsil eden iyi kalpli peri ve artık insanı tuzağa düşüren, nefesinden alevler ve kükürt dumanları fışkıran Şeytan Kral olarak değil de yalnızca kırmızı taytlı sıradan bir adam olarak görünen düşmanı yan yana ve aralarında birinci (bu durumda sonuncu) olmayı bile aramadan, bir resmi geçidi andırır şekilde kıdem sırasına göre seyirciyi selamlamak üzere döner merdivenlerden aşağı inerlerdi.</p>

  <p class="calibre3">Kulağımın dibinde yeniden espresso makinesinin ıslığını duydum. İkinci bir fincan daha ısmarladıktan sonra lokalin içine bakınmaya başladım. Kız kardeşim benim hep dikkatsiz olduğumu, etrafımda olup biteni fark bile etmediğimi söylerdi. "Tamamen kendi dünyanda yaşıyorsun," derdi endişeyle. Onu mahcup etmek istercesine, neler olduğunu görmek amacıyla bilinçli bir şekilde etrafı süzmeye başladım. Chelsea'deki kahve salonları ve patronları hakkında gazetelerde her gün bir şeyler okunabiliyordu; bu da benim açımdan bugünün yaşamı hakkında bir görüş edinmek için büyük bir şanstı.</p>

  <p class="calibre3">Kafenin içi etrafı rahatça görmeyi engelleyecek kadar karanlıktı. Müşteriler genellikle genç insanlardı.</p>

  <p class="calibre3">Sanırım bunlar olağandışı olarak adlandırılan gruba dahil gençlerdi. Kafedeki kızların birçoğu, o günlerde tüm kızların olduğu gibi derbeder görünümlüydü. Üstelik fazlasıyla kalın giyinmiş gibiydiler. Bunu birkaç hafta önce bazı dostlarımla yemeğe gittiğimde de fark etmiştim. Bitişik masamızda oturan yaklaşık yirmi yaşlarındaki bayan, lokanta oldukça sıcak olmasına rağmen kalın sarı bir yün kazak, siyah bir etek ve siyah yün çoraplar giymişti. Orada bulunduğumuz sürece yüzünden aşağı terler süzüldü. Kazağı terle karışmış yün koktuğu gibi yağlı saçları da bu ağır kokuya eşlik ediyordu. Arkadaşlarıma göre çok çekiciydi. Ancak benim görüşüm çok farklıydı! Bende uyandırdığı tek duygu onu hemen sıcak bir banyoya sokup, eline bir sabun tutuşturmak ve ondan iyi bir şekilde yıkanmasını istemekti. Sanırım bu da içinde yaşadığım döneme ne kadar az uyum sağlayabildiğimi gösteriyor. Belki de bunun nedeni uzun sürelerle yurtdışında yaşamış olmam.</p>

  <p class="calibre3">Siyah, bukle bukle dalgalı saçlarıyla Hintli kızları, yumuşak kıvrımlarla dökülen canlı renklerle ışıldayan sarilerini ve yürürken kıvrılan ince vücutlarının ritmik hareketlerini özlemle, zevkle anıyorum...</p>

  <p class="calibre3">Bu hoş anılardan ani, şiddetli bir gürültüyle uyandım. Tam bitişiğimdeki masada iki genç bayan tartışmaya başlamışlardı. Onlarla birlikte olan genç adamlar olayları yatıştırmaya çalıştılarsa da bu çabaları boşunaydı.</p>

  <p class="calibre3">Birden birbirlerine bağırmaya başladılar. Kızlardan biri diğerinin suratına bir tokat indirdi, diğeriyse onu sandalyesinden aşağı itti. İsterik bir şekilde bağırıyor, birbirleriyle mahalle kadınları gibi kavga ediyorlardı.</p>

  <p class="calibre3">Biri kıvırcık kızıl saçlı, diğeriyse uzun sarı saçlıydı.</p>

  <p class="calibre3">Neden kavga ettiklerini ise anlayamıyordum. Ancak diğer masalardan ıslıklar ve bağrışmalar da duyulmaya başladı.</p>

  <p class="calibre3">"Haydi kızlar! Haydi bastır, Lou!"</p>

  <p class="calibre3">Barın arkasında duran, uzun boylu, ince, favorili, İtalyan görünümlü tam Londra şivesiyle konuşarak onlara doğru yanaştı. Sanının bu Luigi idi.</p>

  <p class="calibre3">"Yeter artık! Kesin şunu, diyorum size! Bir dakikaya kalmaz yoldakilerin yarısı içeri dolar... tabi polis de!</p>

  <p class="calibre3">Durun diyorum size."</p>

  <p class="calibre3">Ancak sarışın olan kızılı saçlarından yakalamış, öfke içinde çekiştirirken bağırıyordu.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Pis cadı! Sen bir erkek hırsızından başka bir şey değilsin."</p>

  <p class="calibre3">"Asıl cadı sensin."</p>

  <p class="calibre3">Luigi ve şaşkınlık içindeki iki genç adam kızları zorla birbirlerinden ayırdılar. Şansının parmakları arasında kızıl saçlar görünüyordu. Kız saçları zafer kazanmışçasına yukarı kaldırdıktan sonra yere attı.</p>

  <p class="calibre3">O anda açıları kapıdan içeri geniş omuzlu bir polis memuru daldı.</p>

  <p class="calibre3">"Neler oluyor burada?" diye sordu otoriter bir sesle.</p>

  <p class="calibre3">Bir anda tüm lokaldekiler polise karşı ortak bir cephe oluşturmuşlardı sanki.</p>

  <p class="calibre3">"Hiç, yalnızca biraz şakalaşıyorduk," dedi genç adamlardan biri.</p>

  <p class="calibre3">"Hepsi bu!" diye ekledi Luigi. "Arkadaşlar arasında biraz şakalaşma, hepsi o kadar."</p>

  <p class="calibre3">Ayağıyla belli etmeden yerdeki saç demetini en yakındaki masanın altına itti. İki öfkeli rakip ise birbirlerini sevgiyle süzüyor, gülünmüyorlardı.</p>

  <p class="calibre3">Polis kuşkuyla içeridekileri tek tek süzdü.</p>

  <p class="calibre3">"Biz de zaten gidiyorduk," Bunu söyleyen sarı saçlı masum kız, göz kırparak ardından ekledi. "Haydi Doug."</p>

  <p class="calibre3">Büyük bir rastlantıyla diğer müşterilerin de çoğu gitmek üzere hamle yapmışlardı. Polis sıkıntıyla çevresindekileri süzdü. Yüz ifadesi bu kez göz yumacağı ama bir gözünün hep onların üstünde olacağını anlatıyordu. Yavaşça geri çekildi.</p>

  <p class="calibre3">Kızıl saçlının eşi hesabı ödedi.</p>

  <p class="calibre3">Başını şala saran kıza, Luigi, "Bir şeyiniz yok ya?" diye sordu. "Lou'nun tokadı gerçekten çok şiddetliydi, ayrıca saçlarınızı da dibinden çekip kopardı."</p>

  <p class="calibre3">"Fark etmedim bile," diye yanıtladı kızıl saçlı kayıtsızca. Kafe sahibine gülümseyerek ekledi. "Böyle bir tartışmaya neden olduğumuz için üzgünüm, Luigi. Affedersin."</p>

  <p class="calibre3">Küçük grup uzaklaştı, lokal neredeyse boşalmıştı. Hesabı ödemek için çantamı çıkardım.</p>

  <p class="calibre3">"Erkek gibi bir kız o, çok da dirençli," diye mırıldandı Luigi kızıl saçlının ardından kapanan kapıya bakarken.</p>

  <p class="calibre3">Bir süpürge alıp kızıl saçları barın arkasına doğru süpürdü.</p>

  <p class="calibre3">"Canı çok yanmış olmalı," diye fikrimi açıkladım.</p>

  <p class="calibre3">"Eğer onun yerinde ben olsam avaz avaz bağırıp, ağlamıştım," dedi Luigi, bana hak verdiğini belirterek.</p>

  <p class="calibre3">"Ama dedim ya, Tommy erkek gibi bir kız."</p>

  <p class="calibre3">"Kızı yakından tanıyor musunuz?"</p>

  <p class="calibre3">"Ah, hemen her akşam buraya gelir. Adı Tuckerton, tam olarak söylemek gerekirse Thomasina Tuckerton.</p>

  <p class="calibre3">Ama burada herkes onu Tommy Tucker olarak tanır. Çok zengin, para içinde yüzüyor. Yaşlı babası, ona büyük bir servet bıraktı... ama onun yaptığına bakın. Buraya Chelsea'de, Wandsworth Bridge civarında bir buçuk odalık bir dairede yaşıyor ve aynen kendisi gibi yaşayan bir grupla dolaşıyor. Bu ekibin en azından yarısının büyük miktarda paraları var. Akıllarına geleni, içlerinden geçeni yapabilirler aslında, hatta isteseler Ritz'de bile oturabilirler. Ama hayır, sürdürdükleri bu sefil yaşamdan keyif alıyor olmalılar. Benim için anlaşılmaz bir durum bu!"</p>

  <p class="calibre3">"Siz olsanız farklı mı davranırdınız?"</p>

  <p class="calibre3">"Benim aklım başımda," diye bağıran Luigi ekledi. "Ama şimdilik kazandığımla yetinmek zorundayım."</p>

  <p class="calibre3">Gitmek üzere ayağa kalkarken kavganın nedenini sordum.</p>

  <p class="calibre3">"Ah, o mu, Tommy diğer kızın erkek arkadaşına asılmış. Bu arada adam gerçekten buna hiç değmeyecek biri, hani şu uğruna kavga edilen tip."</p>

  <p class="calibre3">"Sanırım Lou farklı fikirde."</p>

  <p class="calibre3">"Lou çok romantik biri," diye belirtti Luigi.</p>

  <p class="calibre3">Gerçi benim romantizm kavramım çok farklıydı ama sesimi çıkarmadım.</p>

  <p class="calibre3"></p>

  <p class="calibre3">II</p>

  <p class="calibre3">Yaklaşık bir hafta kadar sonra, gözlerim Times gazetesindeki ölüm ilanları içinde bir isme takıldı.</p>

  <p class="calibre3">TUCKERTON. 2 Ekim, Amberley, Fallowfield Hastanesi, yirmi yaşında yaşama gözlerini yuman Thomasina Ann Tuckerton, Carrington, Amberley, Surrey kontluğundan sayın, merhum Thomas Tuckerton'un tek kızıydı.</p>

  <p class="calibre3">Aileye özel cenaze töreni. Çiçek gönderilmemesi rica edilir.</p>

  <p class="calibre3"></p>

  <p class="calibre3">Zavallı Tommy Tucker için çiçek bile çok görülmüştü... Artık Chelsea'de yaşamanın "ufak, tatlı keyiflerine"</p>

  <p class="calibre3">de varamayacaktı. Birden zamanımızın tüm Tommy Tucker'larına karşı içimde büyük bir acıma duygusu uyandı. Onların yaşamlarını boşa harcanmış görme hakkını kendimde nasıl bulabiliyordum? Kim bilir belki de asıl boşa harcanan benim sakin, kitaplarla çevrili eğitimci yaşamımdı. İkinci el bir yaşam! Dürüst olmak gerekirse hiç yaşamın keyfini çıkarmış, hiç mutlu olmuş muydum? Çok rahatsız edici bir düşünceydi bu!</p>

  <p class="calibre3">Doğru olan benim de yaşamımda heyecan, zevk aramamamdı. Ama belki de aslında arıyordum da? Yine çok tatsız ve rahatsız edici bir düşünceydi bu!</p>

  <p class="calibre3">Tommy Tucker'ı düşüncelerimden uzaklaştırıp mektuplarıma döndüm.</p>

  <p class="calibre3">ilhanx</p>

  <p class="calibre3"></p>

  <p class="calibre3">En önemli mektup kuzinim Rhoda Despard'dan geliyordu. Benden bir ricası vardı. O sabah zaten işe koyulmakta zorlanmamdan, isteksizlik duymamdan olsa gerek hemen bu konuya dört elle sarıldım. Mektup o anda benim için bulunmaz bir çalışmama özrüydü.</p>

  <p class="calibre3">Şapkamı başıma geçirip hemen King's Yolu'na çıktım ve eski yakın dostum Bayan Ariadne Oliver'in evine gitmek üzere bir taksi çevirdim.</p>

  <p class="calibre3">Bayan Oliver çok ünlü bir polisiye roman yazandır. Hizmetçisi Milly ise aynen tıpkı evi ve efendisini dış</p>

  <p class="calibre3">dünyanın saldırılarına karşı etkili bir şekilde koruyan bir ejderha.</p>

  <p class="calibre3">Hiçbir şey söylemeden yalnızca kaşlarımı kaldırdım, Milly hemen anlayışla başını salladı.</p>

  <p class="calibre3">"Bence hemen yukarı çıkmanız iyi olacak, Bay Mark," dedi. "Bayan Oliver çok keyifsiz, belki siz onu biraz neşelendirmeyi başarırsınız."</p>

  <p class="calibre3">İkinci kata çıkıp kapıyı hafifçe tıklattım ve yanıt gelmesini beklemeden içeri girdim. Bayan Oliver'in çalışma odası oldukça genişti, duvarlar tropikal ortamda yaşayan kuşların resmedildiği duvar kâğıtlarıyla kaplıydı.</p>

  <p class="calibre3">Bayan Oliver çılgın gibi odada aşağı yukarı dolanıyor, kendi kendine bir şeyler mırıldanıyordu. Beni kısa, kayıtsız bakışlarla süzdükten sonra da dolanmasını sürdürdü. Bakışları duvarlardan, pencereye kaydı ve sonra gözleri umutsuz bir ölüm kalım savaşındaymışçasına ıstırapla kapandı.</p>

  <p class="calibre3">"Neden?" diye bağırdı sanki tüm evrene seslenmek istiyor-muşçasına. "Niçin bu sersem papağanı gördüğünü hemen söylemedi ki? Onu görmemiş olması olanaksız. Ama bundan bahsederse her şey mahvolmuş olacak. Bir çıkış yolu olmalı... olmalı..."</p>

  <p class="calibre3">Esnedi, inledi, parmaklarını kısa gri saçlarının arasına sokup, saçlarını karıştırmaya başladı. Sonra birden beni fark edip heyecanla seslendi. "Merhaba Mark, nerdeyse çıldıracağım," dedi ve sıkıntısını özetledi.</p>

  <p class="calibre3">"Sonra şu Monica denen kız var. Onu ne denli nazik ve şirin göstermeye çalışsam o tam tersine daha da itici oluyor... Bir kız ancak bu kadar aptal ve ukala olabilir... Üstelik üstü başı temiz, bakımlı da! Monica...</p>

  <p class="calibre3">Monica? Bence bu isim yanlış. Nancy? Bu nasıl, daha iyi olmaz mıydı? Ya da Joan. Ama Joan o kadar çok ki.</p>

  <p class="calibre3">Nerdeyse herkesin adı Joan. Ann için de durum aynı. Joan mı, Ann mı? Susan? Susan diye bir yardımcım vardı, hem başka bir kitabımda kullanmıştım- Lucia? Lucia? Sanırım ona, Lucia adını verebilirim Kızıl saçlı.</p>

  <p class="calibre3">Polo yakalı gömlek giymiş... Siyah dar pantolonlar? Her halükârda siyah topuklu ayakkabılar."</p>

  <p class="calibre3">Bu bir anlık neşe papağan sorununun yine zihninde ön plana çıkmasıyla kayboldu ve Bayan Oliver yeniden bilinçsizce odanın içinde dolanmaya başladı. Yaptığının farkında bile olmadan bir şeyi bir yerden alıyor, başka bir yere koyuyordu. Özenle gözlük kılıfını içinde zaten bir Çin yelpazesi bulunan cilalı bir kutuya yerleştirdi ve sonra derin bir iç çekmenin ardından açıkladı:</p>

  <p class="calibre3">"Seni gördüğüme sevindim, Mark. İyi ki geldin."</p>

  <p class="calibre3">"Çok naziksiniz." Gelen başka biri de olabilirdi. Benden panayır açılışı yapmamı isteyen aptal kadınlardan biri ya da Milly'nin almayı reddettiği sigorta kartı için ısrar etmek üzere gelen sigortacı veya musluk tamircisi (Bu kadarı da biraz fazla iyimserlik oldu, ama neyse). Ya da röportaj yapmak isteyen biri olabilirdi; sürekli yinelenen o bildik soruları sormak üzere gelen bir gazeteci. Sizi yazmaya ilk yönelten ne oldu? Şimdiye kadar kaç kitap yazdınız? Ne kadar para kazandınız? Ve bunun gibi bir sürü soru. Bunların yanıtlarını hiçbir zaman tam olarak bilemediğim gibi, aslında bu sorular beni çıldırtıyor da. Neyse, şimdi beni asıl deli eden, aklımı kaçıracakmış gibi hissettiren bu cockatoo konusu."</p>

  <p class="calibre3">"Tutarsız, mantıklı bir çözüm bulamadığınız bir durum mu var?" diye sordum sempatik, dostça bir ifadeyle.</p>

  <p class="calibre3">"Belki ben bu konuda yardımcı olabilirim."</p>

  <p class="calibre3">"Hayır, sizin de zaten yeterince zihniniz karışık."</p>

  <p class="calibre3">Bu kuşkulu iltifatı iyi yönünden algıladım.</p>

  <p class="calibre3">"Bir sigara ister miydiniz?" Bayan Oliver dalgın bir nezaketle sordu. "Buralarda birkaç tane olmalı. Yazı makinesinin kapağının altına bakın."</p>

  <p class="calibre3">"Teşekkürler, kendi sigaramdan alayım. Siz almaz mıydınız? Oh pardon, kullanmadığınızı unuttum bir an için."</p>

  <p class="calibre3">"İçki de öyle," dedi Bayan Oliver. "Maalesef. Şu Amerikalı dedektiflerin hepsinin yazı makinelerinin yanında ya da bir yerlerde daima bir şişe viskileri oluyor. Bu sanırım onların tüm sorunlarını çözmelerine yardımcı oluyor. Biliyor musunuz Mark gerçek yaşamda bir katilin cezalandırılmadan yaşamını sürdürmeyi başarabilmesini aklım almıyor. Bana öyle geliyor ki bir cinayet işlendiği anda her şey avuç içinde denilebilecek kadar açıktır."</p>

  <p class="calibre3">"Nasıl olur, asla öyle değil. Başlangıçta hiçbir şeyin anlaşılmadığı birçok cinayeti kitaplarınızda kaleme alan siz değil miydiniz?"</p>

  <p class="calibre3">"En az ellli beş tane," diye onayladı Bayan Oliver. "Aslında cinayetin kendisi her zaman basit ve kolaydır.</p>

  <p class="calibre3">Asıl zor olan daha sonraki işin üstünü örtme çabalan... Niçin ve nasıl bu cinayeti işleyen sanıları değil de bir başkası olsun? Aslında bunun kokusu bir mil uzaktan bile bellidir."</p>

  <p class="calibre3">"Ama kitap bitmeden anlaşılmaz," diye teselliye çalıştım.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Öyle, ama bunun bana neye mal olduğunu bilseniz," dedi Bayan Oliver karamsarlıkla. "Siz ne söylerseniz söyleyin, B öldürüldüğünde beş ya da altı kişinin o çevrede olması ve B'nin ölümünden bu beş ya da altı kişinin hepsinin çıkarları olması olağandır. Meğer ki bu B gerçekten son derece kötü ve herkesin nefret ettiği bir insan olmasın; bu durumda onun öldürülmüş olup olmadığı ve bunu kimin yaptığı kimsenin ilgisini çekmeyecektir."</p>

  <p class="calibre3">"Sorununuzu anlıyorum," dedim. "Ve bu sorunun altından elli beş defa başarıyla kalkmayı başardıysanız, bir kez daha başaracağınız da kesin."</p>

  <p class="calibre3">"Ben de kendime aynı şeyi söylüyorum," dedi Bayan Oliver. "Hem de tekrar tekrar, ama nedense bir türlü buna inanamıyor ve can çekişiyorum."</p>

  <p class="calibre3">Ellerini yeniden saçlarının arasına soktu, ama bu kez kuvvetle çekmeye başladı.</p>

  <p class="calibre3">"Yapmayın," diye bağırdım. "Saçlarınızı kökünden sökeceksiniz."</p>

  <p class="calibre3">"Saçmalık bu," diye açıkladı Bayan Oliver. "Saçlar çok sağlamdır. Yalnızca on dört yaşındayken kızamık olduğumda ateşim çok yükselmiş, saçlarımın bir kısmı dökülmüştü; ön kısımdakilerin yaklaşık tamamı. Çok utanç verici bir durumdu. Yeniden düzgün bir şekilde uzamaları altı aydan bile uzun sürdü. Bir genç kız için korkunç bir şeydi bu, kızlar böyle şeylere çok önem verirler. Dün hastanede Bayan Delafontaine'i ziyaret ettiğimde de aynen böyle düşündüm. Onun saçları da aynen benimkilerin bir zamanlar olduğu gibi dökülmüştü. Yeniden düzelene kadar alın kısmını kapatan bir yarım peruk kullanması gerekeceğini söyledi.</p>

  <p class="calibre3">Aslına bakarsanız yaşınız altmışsa yeniden çıkacaklarını da sanmıyorum ama."</p>

  <p class="calibre3">"Geçen gece bir kızın bir başka kızın saçlarını çekip kökünden demet halinde yolmasına tanık oldum."</p>

  <p class="calibre3">Sesimin tonundan gerçek yaşamdan bir sahneye tanık olmayı başarmış, görmüş geçirmiş insanlardan biri olmanın gururu seziliyordu.</p>

  <p class="calibre3">"Ne kadar tuhaf, olağandışı yerlere gidiyorsunuz böyle?"</p>

  <p class="calibre3">"Chelsea'de bir kafede oldu bu."</p>

  <p class="calibre3">"Ah, Chelsea," dedi Bayan Oliver. "Orada her şeyin olabileceğine inanırım. Beatniks, Sputniks ve kaba sabalar tüm bu başıboş serseriler. Onlar hakkında pek yazamıyorum, yanlış terimleri kullanmaktan çekmiyorum. Bildiğiniz konularda kalmamım daha doğru olduğu kanısındayım."</p>

  <p class="calibre3">"Ne gibi?"</p>

  <p class="calibre3">"Yolculuktaki insanlar, otellerde, hastanelerde olanlar, sonra kilise cemaatinde -ticaret âleminde- ve müzik festivallerinde, sonra dükkânlardaki kızlar dernek toplantılarındaki ve davetlerdeki bayanlar, bilim uğruna dünyanın dört bir tarafını bisikletle dolaşan genç adamlar ve kızlar ya da mağazadaki satış yardımcıları..."</p>

  <p class="calibre3">Soluk soluğa kalmıştı, sözlerine bir an için ara verdi.</p>

  <p class="calibre3"></p>

  <p class="calibre3">"Bu çevreleri anlatmak zaten oldukça kapsamlı olsa gerek," dedim.</p>

  <p class="calibre3">Bayan Oliver düşüncelerine dalmış bir halde. "Yine de beni bir defasında deneyimlerimi artırmam için Chelsea'deki bir kafeye götürmenizi isterdim," dedi.</p>

  <p class="calibre3">"Ne zaman isterseniz. Hemen bu akşama ne dersiniz?''</p>

  <p class="calibre3">"Bu akşam olmaz. Yazmakla meşgulüm ya da daha doğrusu yazamadığım için çok öfkeliyim. Yazarlığın en korkunç tarafı da bu işte. Aslında yazmak zaten her zaman yorucu ve zor ama bazen öyle bir an, öyle bir ilham geliyor ki olağanüstü bir fikriniz olduğu ve yazmak için bir an bile bekleyemeyeceğiniz gibi bir düşünceye kapılıyorsunuz. Söyler misiniz bana Mark, bir insanı uzaktan kontrolle öldürmek mümkün müdür?"</p>

  <p class="calibre3">"Uzaktan kontrolden ne anlıyorsunuz? Bir düğmeye basıp radyoaktif ışınlar yollamak gibi bir şey mi?"</p>

  <p class="calibre3">"Hayır, hayır, asla bilimkurgu değil. Demek istediğim..." Bir an için sustu.</p>

  <p class="calibre3">"Evet, sanırım kastettiğim kara büyü."</p>

  <p class="calibre3">"Kalplerine iğne saplanan balmumundan insan figürleri filan gibi mi?"</p>

  <p class="calibre3">"Hayır, söz konusu olan asla bu gibi saçmalıklar değil," diye bağırdı Bayan Oliver kızgınlıkla. "Ama o kadar tuhaf şeyler oluyor ki; özellikle de Afrika ve Batı Hindistan'da. Durmadan bu gibi şeyleri duyuyoruz. Birden düşüp ölen sağlıklı yerliler. Voodoo ya da ju ju... Neyse, şimdi ne demek istediğimi anlıyorsunuz, değil mi?"</p>

  <p class="calibre3">Ona bu batıl inançların birçoğunun günümüzde telkin gücüyle ilişkilendirildiğinden bahsettim. Kurbana büyücünün onun ölümünü görmüş olduğundan söz ediliyor ve işin geri kalanını da bilinçaltı tamamlıyor.</p>

  <p class="calibre3">Bayan Oliver bir kahkaha attı.</p>

  <p class="calibre3">"Eğer biri bana yatağa serilip öleceğimi söylese, onun beklentilerini boşa çıkarmak için elimden geleni yapardım."</p>

  <p class="calibre3">Güldüm.</p>

  <p class="calibre3">"Sizin damarlarınızda geçmişi yüzyıllara dayanan Batı kuşkuculuğunun kanı akıyor. Bu gibi konulara eğiliminiz yok."</p>

  <p class="calibre3">"Gerçekten bu gibi şeylerin olabileceğini mi düşünüyorsunuz?"</p>

  <p class="calibre3">"Bu konuda bilgim çok az. Bu konu aklınıza nerden takıldı? Yoksa son eserinizde telkinle gerçekleştirilen bir cinayeti mi ele almayı düşünüyorsunuz?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Elbette ki hayır. Eski moda fare zehri ya da arsenik benim için fazlasıyla yeterli. Ya da güvenilir balta ya da onun gibi vurmaya yarayacak ağır cisimler. Olanaklar el verdiğince ateşli silahları kullanmamaya çalışıyorum, ateşli silahlarda daima bir tekinsizlik oluyor... Neyse, sanırım buraya kitaplarımdan bahsetmeye gelmedin."</p>

  <p class="calibre3">"Aslına bakarsanız hayır. Konu şu, kuzinim Rhoda Despard kilise yararına bir panayır düzenliyor ve..."</p>

  <p class="calibre3">"Bir daha asla," diye haykırdı Bayan Oliver. "Son defa ne olduğunu biliyor musunuz? Bir katil avı düzenledim ve karşımıza gerçek bir ceset çıktı. Hayır, teşekkürler. Henüz bunun şokunu bile üzerimden atmayı tam olarak başarabilmiş değilim."</p>

  <p class="calibre3">"Hayır, konu katil avı değil. Bir çadırda oturup, kitaplarınızı imzalayacaksınız... her defasında beş şilin karşılığında elbette."</p>

  <p class="calibre3">"E... e... e... vet." Bayan Oliver'in hâlâ tereddüt içinde olduğu anlaşılıyordu. "Bu olabilir. Toplantının açılış</p>

  <p class="calibre3">konuşmasını yapmam gerekmeyecek değil mi? Ya da aptalca bir şeyler söylemek için kürsüye çıkmam? Ya da şapka takmam?"</p>

  <p class="calibre3">Ona kendisinden bunların hiçbirinin beklenmediğini garanti ettim.</p>

  <p class="calibre3">"Ayrıca bu yalnızca bir ya da iki saat süren bir etkinlik olacak," dedim ısrarla. "Ardından da bir maç yapılacak, belki de kriket maçı, hayır, hayır, mevsim bunun için uygun değil, ama belki çocuk dansları ya da en ilginç kıyafet yarışması gibi bir şeyler..."</p>

  <p class="calibre3">Sözlerim Bayan Oliver'in çığlığıyla bölündü.</p>

  <p class="calibre3">"İşte bu!" diye bağırıyordu. "Kriket topu... Elbette. Onu pencereden görür... havaya yükseldiğini... ve bu onu alıkoyan Bu yüzden de papağanı unutur. Ne iyi ettiniz de geldiniz Mark! Siz muhteşemsiniz."</p>

  <p class="calibre3">"Neyi kastettiğinizi tam olarak anlayamıyorum."</p>

  <p class="calibre3">"Siz belki öyle, ama ben anladım." Bayan Oliver heyecanlıydı. "Bu biraz karmaşık, şimdi bunu açıklamaya çalışmakla zaman kaybetmek istemiyorum. Sizi görmek gerçekten çok güzeldi ama şimdi sizden gitmenizi istemek durumundayım, hem de hemen. Çalışmalıyım."</p>

  <p class="calibre3">"Tabi, tabi. Ya panayır..."</p>

  <p class="calibre3">"Bunu düşüneceğim. Lütfen beni şimdi sıkıştırmayın. Tanrı'm, gözlüklerim nereye gitti yine? İnanılır gibi değil, sürekli olarak bir şeyler kayboluyor..."</p>

  <p class="calibre3"></p>

  <p class="calibre3">BÖLÜM 2</p>

  <p class="calibre3"></p>

  <p class="calibre3">I</p>

  <p class="calibre3">Bayan Gerathy rahip evinin kapısını her zamanki sert tavrıyla hışımla açtı. Onun kapı açışı zil çalmasına karşı verilen doğal bir yanıttan çok, "Sizi nihayet yakaladım," dercesine, avını yakalamayı başarmış avcının zafer sevincini yansıtan bir davranıştı.</p>

  <p class="calibre3">"Evet? Ne istiyordunuz?" diye sordu neredeyse kavga edercesine.</p>

  <p class="calibre3">Eşikte küçük, sıradan bir oğlan çocuğu duruyordu -kolay dikkat çekmeyen ve anımsanmayacak biri- tüm diğer küçük oğlan çocukları gibi biri. Üşütmüş olmalıydı ki burnunu çekiyordu.</p>

  <p class="calibre3">"Rahip burada mı oturuyor?"</p>

  <p class="calibre3">"Peder Gorman'ı mı arıyorsun?"</p>

  <p class="calibre3">"Evet, onu istiyorlar," diye yanıt verdi küçük çocuk.</p>

  <p class="calibre3">"Onu isteyen kim, nerede ve niçin?"</p>

  <p class="calibre3">"Benthall Sokak'ında. Yirmi üç numara. Ölmek üzere olduğunu söyleyen bir kadın istiyor. Beni Bayan Coppins gönderdi, yani ev sahibi. Burası Carthlick rahibinin evi değil mi? Kadın protestan bir rahip istemediğini söyledi."</p>

  <p class="calibre3">Bayan Gerahty, ona merdivende beklemesini söyleyerek, içeri girdi. Birkaç dakika sonra elinde küçük deri çantasıyla iriyarı, yaş-h bir adam olan peder göründü.</p>

  <p class="calibre3">"Ben Peder Gorman'nım," dedi. "Benthall Sokağı mı? Burası istasyondaki yükleme rampalarının arka tarafı değil mi?"</p>

  <p class="calibre3">"Tam üstüne bastınız. Oraya birkaç adım."</p>

  <p class="calibre3">Peder hafif enerjik adımlarla oğlanın yanında yürümeye başladı.</p>

  <p class="calibre3">"Bayan Coppins demiştin, değil mi? Adı bu mu?"</p>

  <p class="calibre3">"Bu ev sahibinin adı. O odalarını kiraya veriyor. Sizi isteyen kiracılardan biri peder. Sanırım adı da Davis."</p>

  <p class="calibre3">"Davis mi? Şaşırdım. Hiç anımsayamıyorum..."</p>

  <p class="calibre3">"Sizden biri olmalı. Carthlick demek istiyorum. Katolik yani. Başka rahip istemediğini söyledi."</p>

  <p class="calibre3">Peder başını salladı. Kısa bir süre sonra Benthall Sokağı'na ulaşmışlardı. oğlan bakımsız evler sırasındaki dar, eski bir evi işaret etti.</p>

  <p class="calibre3">"Orada."</p>

  <p class="calibre3">"Sen benimle birlikte gelmiyor musun?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Ben burada oturmuyorum, Bayan Coppins bu mesajı iletmem için bir şilin verdi."</p>

  <p class="calibre3">"Ah anlıyorum. Adın ne?"</p>

  <p class="calibre3"></p>

  <p class="calibre3">"Mike Potter."</p>

  <p class="calibre3">"Teşekkürler, Mike."</p>

  <p class="calibre3">Nezaketle, "Bir şey değil," yanıtı veren Mike, ıslık çalarak uzaklaştı. Bir insanın ölecek olması umurunda bile değildi.</p>

  <p class="calibre3">23 numaranın kapısı açıldı ve toplu, kırmızı yüzlü bir bayan olan Bayan Coppins eşiğe çıkarak pederi büyük bir mutluluk ve saygıyla karşıladı.</p>

  <p class="calibre3">"İçeri gelin peder. Sanırım durumu çok kötü. Aslında burada değil de hastanede olmalıydı. Hastaneye telefon ettim ama ne zaman geleceklerini Tanrı bilir. Bu günlerde hiçbir şeye güvenilmiyor. Kayınbiraderim ayağını kırdığında tam altı saat beklemesi gerekmişti. Bu büyük bir ayıp. Sözüm ona sağlık sigortası var. Para almayı biliyorlar ama onlara ihtiyacınız olduğunda ortada yoklar."</p>

  <p class="calibre3">Konuşurken öne geçmişti, pederin önünde merdivenlerden yukarı çıkıyordu.</p>

  <p class="calibre3">"Kadının sorunu ne?"</p>

  <p class="calibre3">"Grip olmuştu zavallı, aslında iyileşmeye başlamış gibi de görünüyordu. Kanımca çok erken kalktı yataktan.</p>

  <p class="calibre3">Her neyse, dün akşam eve döndüğünde ölüden farksızdı. Onu yatağına yatırdım, hiçbir şey yemek istemedi.</p>

  <p class="calibre3">Doktor da istemedi. Bu sabah ateş içinde yandığını fark ettim. Hastalık ciğerlerine yürümüş olmalı."</p>

  <p class="calibre3">"Zatürree mi?"</p>

  <p class="calibre3">Bayan Coppins yanıt veremeyecek kadar tıknefes kalmıştı; başıyla onaylarken aynen bir buhar makinesi gibi tıslıyordu. Kapılardan birini açtı, Peder Gorman'ın içeri girmesi için yana çekildi ve kapının önünden seslendi.</p>

  <p class="calibre3">"İşte saygıdeğer Peder burada. Rahat olun, kısa süre sonra iyileşeceğinizden eminim." Bu neşeli açıklamalardaki sahtelik seziliyordu. Kapı kapandı, Bayan Coppins geri çekilmişti.</p>

  <p class="calibre3">Peder hastaya yaklaştı. Oda eski moda Victoria stiline uygun şekilde döşenmişti, ama temiz ve düzenliydi.</p>

  <p class="calibre3">Pencerenin yakınındaki yatakta yatan kadın yavaşça başını çevirdi. Peder, onun gerçekten çok hasta olduğunu hemen fark etti.</p>

  <p class="calibre3">"Geldiniz... Tanrı'ya şükür! Pek fazla zamanım kalmadı..." Zorlukla soluk alıyor, kelimeleri kesik kesik söyleyebiliyordu. "Günah... böylesi bir günah... Ben... ben... böyle ölmemeliyim... Günah çıkarmalıyım...</p>

  <p class="calibre3">günah çıkarmalıyım... günah... kızıl günah... korkunç... acıklı..." Gözleri kaydı... yarı kapandı...</p>

  <p class="calibre3">Kadının gözleri kaymış, neredeyse kendinden geçmişti. Dudaklarından birbiriyle tamamen bağlantısız, anlamsız sözler dökülüyordu. Sürekli konuşuyordu. Susunca Peder Gorman hastanın yanına yaklaştı. Her zaman sık sık olduğu gibi sakin, teskin edici tonda konuşmaya başladı. Güven veren, umut veren sözcüklerdi bunlar inancının, mesleğinin gereği olan sözcükler. Yavaş yavaş odaya sükûnet egemen oldu, kadının gözlerindeki korku dolu ifade kayboldu, soluk sesleri düzeldi. Rahibin konuşmasını bitirmesinin ardından konuşan yine hasta oldu.</p>

  <p class="calibre3">"Bitmeli... bu bitirilmeli... siz..."</p>

  <p class="calibre3">Rahip güven veren bir şekilde konuştu.</p>

  <p class="calibre3">"Gereken neyse yapacağım. Bana güvenebilirsiniz."</p>

  <p class="calibre3">Birkaç dakika sonra bir doktor ile birlikte ambulans ulaştı. Bayan Coppins onları buruk bir coşkuyla karşıladı. "Her zamanki gibi çok geç," dedi. "Onu kaybettik..."</p>

  <p class="calibre3"></p>

  <p class="calibre3">II</p>

  <p class="calibre3">Peder Gorman akşamın giderek artan alacakaranlığında yürüyordu. O akşam yoğun sis olacağı önceden belliydi. Daha şimdiden sis kalın tabakalar halinde çökmeye başlamıştı bile. Peder Gorman dalgın bir halde durup düşündü. Bu akıl almaz, olağanüstü fantastik bir öyküydü... Bunun ne kadarı yüksek ateş ve hezeyan sonucu ortaya çıkmış olabilirdi? Ne kadarı gerçekti, bir ölçüde de olsa gerçeklik payı olduğu kesindi ama ne kadar? Her ne olursa olsun hafızasında henüz tazeyken birtakım isimleri not etmesinde yarar vardı. Geri döndüğünde St. Francis kilise yönetimi toplanmış olacaktı. Birden dönüp, oradaki küçük bir kafeye girdi, bir fincan kahve ısmarladı ve oturdu. Elini cüppesinin cebine soktu. Ah bu Bayan Gerahty, ondan cebini dikmesini rica etmiş ve kadın her zaman olduğu gibi yapmamıştı. Yanında taşıdığı not defteri, kurşunkalemi ve birkaç kuruş parası cepten astarın içine kaymıştı. Kalemini ve birkaç madeni parayı çıkarabildi ama deftere ulaşması neredeyse olanaksızdı. O sırada kahve geldi, rahip üzerine not alabileceği bir kâğıt parçası istedi.</p>

  <p class="calibre3">"Bu işinizi görür mü?"</p>

  <p class="calibre3">Söz konusu olan yırtılmış bir kâğıt torbaydı. Peder Gorman başıyla onaylayarak torbayı aldı ve yazmaya başladı. İsimler... onları unutmamak çok önemliydi. Daima asıl unuttuğu isimler olurdu...</p>

  <p class="calibre3">O sırada kafenin kapısı açılarak Edward stilinde giyinmiş üç genç delikanlı içeri girerek gürültüyle oturdular.</p>

  <p class="calibre3">Peder Gorman kendisine önemli görünen her şeyi not aldı.</p>

  <p class="calibre3">ilhanx</p>

  <p class="calibre3"></p>

  <p class="calibre3">Daha sonra kâğıdı katladı; tam kâğıdı cüppesinin cebine yerleştirecekken cebinin sökük olduğu geldi aklına. Daha önce de birçok kez yaptığı gibi katladığı kâğıdı ayakkabısının içine doğru itti.</p>

  <p class="calibre3">O sırada içeri giren biri sessizce uzak köşeye oturdu. Peder Gorman getirilen tatsız kahveden nezaketen bir iki yudum aldı, hesabı istedi ve ödedi. Daha sonra da ayağa kalkıp dışarı çıktı.</p>

  <p class="calibre3">Henüz içeri giren adam da fikrini değiştirmiş olmalıydı. Cebinden saatini çıkarıp baktı ve zaman konusunda yanılmışçasına panikle irkildi. Hemen ardından da ayağa kalkıp, o da telaşla dışarı çıktı.</p>

  <p class="calibre3">Sis giderek yoğunlaşıyordu. Peder Gorman adımlarını hızlandırdı. Bu yöreyi çok iyi tanıyordu, kestirmeden gitmek için demiryolu boyunca uzanan dar patikaya saptı. Belki de arkasından yaklaşan ayak seslerini de duymuştu ama hiçbir şeyden kuşkulanmadığı kesindi. Zaten tedirgin olması için bir neden yoktu ki?</p>

  <p class="calibre3">Arkasından inen ağır bir cismin darbesi onu hazırlıksız yakaladı. Öne doğru sendeledi ve yığıldı...</p>

  <p class="calibre3"></p>

  <p class="calibre3">Islıkla "Father O'Flynn"ı çalan Dr. Corrigan cinayet masasının odasına girip, doğruca bölge emniyet teşkilatı dedektiflerinden Müfettiş Lejeune'un yanına gitti. Neşeli ve konuşkan bir havadaydı.</p>

  <p class="calibre3">"Sözünü ettiğiniz peder konusunu sizin için inceledim."</p>

  <p class="calibre3">"Peki ya sonuç?"</p>

  <p class="calibre3">"Ceset incelemesine ilişkin teknik terimleri bir yana bırakalım. Önemli ve gerçek olan arkasından ağır bir cisimle vurulmuş olması. İlk darbede öldüğü kesin ama katil bundan emin olmak istemiş olmalı. Bu gerçekten iğrenç bir olay, korkunç."</p>

  <p class="calibre3">"Öyle denebilir," diye homurdandı Lejeune.</p>

  <p class="calibre3">Siyah saçlı, gri gözlü, güçlü, yapılı bir adamdı. Genelde sakin, davranışları ağır ve ölçülü bir insandı ama bazen el hareketleri ve davranışları öylesine canlanır ve anlam dolu bir hale gelirdi ki ister istemez Fransız Protestan kimliği ortaya çıkardı.</p>

  <p class="calibre3">Düşünceli bir halde mırıldandı.</p>

  <p class="calibre3">"Sıradan bir gasp olayı için gerekenden daha mı iğrenç?"</p>

  <p class="calibre3">"Gasp edilen ne? Bu bir gasp olayı mı?" diye sordu doktor.</p>

  <p class="calibre3">"Öyle olduğu düşünülüyor." Müfettiş omuzlarını silkti. "Cepleri dışa döndürülüş, ayrıca cüppesinin astan da yırtılmıştı."</p>

  <p class="calibre3">"Fazla bir şey bulmayı ummuş olamazlar," dedi Corrigan. "Bu bölge rahiplerinin kilisedeki fareler kadar yoksul olduklarını herkes bilir."</p>

  <p class="calibre3">"Kafası tamamen ezilmiş... gerçekten öldüğünden emin olmak istercesine." Müfettiş olayı düşünüyor, irdeliyordu. "Bunun bir nedeni olmalı."</p>

  <p class="calibre3">"İki ihtimal var. Bunu yapan yalnızca şiddet için kaba kuvvet uygulayan vahşi gençlerden biri olabilir, maalesef bu günlerde çevremizde onlardan o kadar çok var ki..."</p>

  <p class="calibre3">"Peki ya ikinci olasılık?"</p>

  <p class="calibre3">Doktor omuzlarını silkti.</p>

  <p class="calibre3">"Birinin Peder Gorman'dan olağanüstü bir şekilde nefret ediyor olması. Sizce bu mümkün mü?"</p>

  <p class="calibre3">Lejeune başını salladı.</p>

  <p class="calibre3">"Pek sanmıyorum. Peder Gorman sevilen bir adamdı, tüm yörede ona çok değer verilirdi. Duyduğum kadarıyla düşmanı yoktu. Aslında gasp konusu da pek anlaşılır değil. Tabi eğer..."</p>

  <p class="calibre3">"Eğer ne?" Dr. Corrigan merakla sordu. "Polis bununla ilgili bir ipucuna ulaştı, öyle mi?"</p>

  <p class="calibre3">"Üzerinde katilin almayı başaramadığı bir şeye ulaşıldı. Daha açık ifade etmek gerekirse... ayakkabısının içinde."</p>

  <p class="calibre3">Corrigan fısıldadı.</p>

  <p class="calibre3">"Aynen bir casus öyküsü gibi."</p>

  <p class="calibre3">Lejeune gülümsedi.</p>

  <p class="calibre3">"Konu bundan biraz daha basit. Rahibin cebi delikmiş; Teğmen Pine, adamın hizmetçisiyle konuştu. İyi bir kadın ama sanırım biraz ihmalkâr. Yapması gerektiği gibi zamanında giysilerin bakımını yapıp onarmamış.</p>

  <p class="calibre3">Kendisi bu gibi durumlarda pederin, cüppesinin cebindeki söküklerden düşmemesi için önem verdiği kâğıt ve mektupları hep ayakkabılarının içine saklamayı alışkanlık haline getirdiğini söyledi."</p>

  <p class="calibre3">"Tabi katilin bundan haberi yoktu."</p>

  <p class="calibre3">"Kesinlikle -bu kimin aklına gelebilir ki? Tabi katilin aradığının bu kâğıt parçası olduğunu varsayarsak- her halükârda birkaç kuruş para olmasını beklemesinden daha büyük bir olasılık. "</p>

  <p class="calibre3">"Kâğıtta ne yazıyordu?"</p>

  <p class="calibre3">Lejeune çekmecesini açarak, ufak kırışmış bir kâğıt parçası çıkardı.</p>

  <p class="calibre3">"Yalnızca üzerinde isimler bulunan bir liste," diyerek kâğıdı doktora uzattı.</p>

  <p class="calibre3">Corrigan kâğıdı merakla inceledi.</p>

  <p class="calibre3"></p>

  <p class="calibre3">Ormerod</p>

  <p class="calibre3">ilhanx</p>

  <p class="calibre3"></p>

  <p class="calibre3">Sandford</p>

  <p class="calibre3">Parkinson</p>

  <p class="calibre3">Hesketh-Dubois</p>

  <p class="calibre3">Shaw</p>

  <p class="calibre3">Harmondsworth Tuckerton</p>

  <p class="calibre3">Corrigan?</p>

  <p class="calibre3">Delafontaine?</p>

  <p class="calibre3"></p>

  <p class="calibre3">Doktor şaşkınlık içinde kaşlarını kaldırdı.</p>

  <p class="calibre3">"Listede benim adım da var," diye belirtti heyecanla.</p>

  <p class="calibre3">"Bu isimlerden herhangi biri sizin için bir şey ifade ediyor mu?"</p>

  <p class="calibre3">"Hayır, hiçbiri."</p>

  <p class="calibre3">"Peder Gorman'ı da tanımıyordunuz, değil mi?"</p>

  <p class="calibre3">"Hayır."</p>

  <p class="calibre3">"O zaman bu konuda bize bir yardımınız dokunamaz."</p>

  <p class="calibre3">"Bu listenin ne anlama gelebileceğine ilişkin bir görüşünüz var mı, herhangi bir şey?"</p>

  <p class="calibre3">Lejeune doğrudan yanıt vermedi.</p>

  <p class="calibre3">"Küçük bir çocuk pederi akşam yedi sularında çağırmış. Bir kadının ölmek üzere olduğunu ve pederi görmek istediğini söylemiş. Peder Gorman da onunla birlikte gitmiş."</p>

  <p class="calibre3">"Nereye? Bunu biliyor musunuz?"</p>

  <p class="calibre3">"Biliyoruz. Saptamak zor olmadı. Benthall Sokağı, yirmi üç numara. Evin sahibi Coppins adında bir kadın.</p>

  <p class="calibre3">Hasta kadının adıysa Bayan Davis. Peder buraya yediyi çeyrek geçe ulaşmış ve yaklaşık yarım saat kalmış.</p>

  <p class="calibre3">Bayan Davis, onu hastaneye götürmek üzere gelen ambulans ulaşmadan hemen önce ölmüş."</p>

  <p class="calibre3">"Anlıyorum."</p>

  <p class="calibre3">"Peder Gorman hakkında ikinci haber ise Tony'nin Yeri adında, ayaküstü uğranan ufak bir kafeden geldi.</p>

  <p class="calibre3">Basit ama düzgün bir, yer; öyle pek suçluların uğradığı, suç işlenmesi olağan yerlerden değil, içeceklerin kalitesi düşük ve pek fazla müşterisi yok. Peder Gorman bir fincan kahve ısmarlamış. Sonra elini cebine atmış, karıştırmış, ama aradığını bulamayınca garsondan yani oranın sahibi Tony'den, bir parça kâğıt istemiş.</p>

  <p class="calibre3">Bu..." Parmağıyla kırışık kâğıdı işaret etti. "İşte bu kâğıt parçasını."</p>

  <p class="calibre3">"Ya sonra?"</p>

  <p class="calibre3">"Tony kahveyi getirdiğinde rahip kâğıdın üstüne bir şeyler yazıyormuş. Kısa süre sonra oradan kahvesini neredeyse tadına bakmadan bırakıp ayrıldığında (Bundan dolayı onu kınayamam) listesini tamamlamış ve ayakkabısının içine sıkıştırmış."</p>

  <p class="calibre3">"Orada başka birileri de var mıymış?"</p>

  <p class="calibre3">"Saçı sakalı birbirine karışmış gençlerden üçü içeri girip bir masaya oturmuşlar, sonra bir de daha yaşlı bir adam, o da içeri girip sessiz bir köşeye oturmuş. Bu ikinci sipariş bile vermeden tekrar dışarı çıkmış."</p>

  <p class="calibre3">"Pederi mi izlemiş?"</p>

  <p class="calibre3">"Olabilir. Tony ne zaman çıktıklarına dikkat etmemiş, ayrıca söz konusu adamın nasıl bir tip olduğuna dikkat etmemiş. Dikkat çekmeyen, saygı uyandıran, düzgün bir adam olduğunu söylüyor. Hani şu herkes gibi görünen tiplerden. Orta boylu, lacivert bir pardösüsü olduğunu söylüyor ya da kahverengi. Saçları koyu renk değilmiş, ama sarı da değil. Pederle bir sorunu olduğunu düşündürecek bir neden yok şimdilik. Ama bilinmez tabi. Pederi, Tony'nin Yeri'nde gördüğünü belirten biri ortaya çıkmadı. Ama tabi henüz bu konuda karar vermek için çok erken. Peder Gorman'ı akşam sekize çeyrek kala ile sekiz elli arasında görenlerin bizimle bağlantı kurmasını istedik. Şimdiye kadar yalnızca iki kişi başvurdu: Bir kadın ve bir o çevrede dükkânı olan bir eczacı. Onların ikisini de yakında ziyaret edip, şahsen konuşacağım. Ceset iki genç tarafından sekiz ellide West Sokağı'nda bulundu, bunu biliyor muydunuz? Burası bir kenarı demiryolu olan, dar bir yan yol. Gerisini ise zaten biliyorsunuz."</p>

  <p class="calibre3">Corrigan başıyla onayladı. Bu arada parmaklarıyla kâğıdın üstünde trampet çalıyordu.</p>

  <p class="calibre3">"Bu konuya ilişkin sezgileriniz ne?"</p>

  <p class="calibre3">"Bana çok önemli bir olaymış gibi geliyor," diye yanıtladı Lejeune bu soruyu.</p>

  <p class="calibre3">"Ölen kadın, ona bir şeyler anlattı ve o da bu isimleri unutmadan kaydetmiş olmak için bulduğu ilk fırsatta kâğıda döktü, öyle mi? Bir sorun var. Eğer bu bir tür günah çıkarma sırasında itiraf edildiyse bile, peder yeminine ters düşmesine rağmen bunları kâğıda döker miydi? Böyle bir şey yapar mıydı?"</p>

  <p class="calibre3">"Bunun yemin altında yapılmış olması gerekmez ki," diye açıkladı Lejeune. "Diyelim ki, örneğin bu isimlerin... hımmm... bir şantaj konusuyla ilişkisi var."</p>

  <p class="calibre3">"Böyle olabileceğini düşünüyorsunuz, değil mi?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Şimdilik bir fikrim yok. Bu yalnızca bir varsayım, bir tez. Diyelim ki bu insanlara şantaj yapılıyordu. Ölen kadın ya şantajcıydı ya da şantaj hakkında bilgi sahibiydi. Belki de son anda pişmanlık duydu ve itiraf etti ya da elinden geldiğince her şeyi düzeltmek istedi. Peder Gorman da bu görevi üstlendi."</p>

  <p class="calibre3">"Peki ya sonra?"</p>

  <p class="calibre3">"Hiçbir fikrim yok, her şey olabilir," dedi Lejeune omuzlarını silkerek. "Belki de bu iyi bir para sızdırma kaynağıydı ve birisi bu kaynağın kurumasını istemedi. Biri Bayan Davis'in ölmek üzere olduğunu ve rahip çağırttığını biliyordu. Gerisini biliyorsunuz."</p>

  <p class="calibre3">"Neye şaşırıyorum, biliyor musunuz?" diye sordu kâğıdı yeniden dikkatle inceleyen Corrigan. "Acaba son iki ismin yanında niçin soru işareti var?"</p>

  <p class="calibre3">"Belki de Peder Gorman bu iki ismi tam olarak anımsayamadığını düşündüğü için bu işaretleri özellikle koymuştur."</p>

  <p class="calibre3">"Tabi, örneğin Corrigan pekâlâ Mulligan olabilir," diye belirtti doktor gülümseyerek. "Birçok olasılık var.</p>

  <p class="calibre3">Ancak konu Delafontaine olunca bunun doğru olabileceğini düşünmek daha güç, bu ismi ya anımsarsınız ya da anımsamazsınız... ne demek istediğimi anlatabiliyor muyum? Bir tek adres bile olmaması da çok tuhaf..."</p>

  <p class="calibre3">Listeyi yeniden baştan sona okudu.</p>

  <p class="calibre3">"Parkinson... bir sürü Parkinson var. Sandford... hiç ender değil -Hesketh-Dubois- bunun üstünde düşünülebilir. Pek fazla olduğunu sanmıyorum."</p>

  <p class="calibre3">Birden öne doğru eğilen doktor yazı masasından telefon rehberini aldı.</p>

  <p class="calibre3">"E-L arası. Bakalım. Hesketh, Bayan A... John ve Co., Hafriyat... Sir Isidore. Ah, işte bulduk. Hesketh Dubois, bayan, elli dokuz, Ellesmere Meydanı, S.W.I. Bayanı hemen telefonla aramaya ne dersiniz?"</p>

  <p class="calibre3">"Hangi gerekçeyle?"</p>

  <p class="calibre3">"Ah, nasıl olsa aklımıza bir şey gelir," dedi doktor kayıtsızlıkla.</p>

  <p class="calibre3">"Haydi öyleyse." Lejeune doktoru cesaretlendiriyordu.</p>

  <p class="calibre3">"Nasıl yani?" Corrigan gözlerini ona dikti.</p>

  <p class="calibre3">"Haydi arayın dedim," diye açıkladı Lejeune. "Bunu yapmak istemiyor muydunuz?" Ahizeyi kaldırdı. "Bana bir dış hat verir misiniz?" Corrigan'a baktı. "Numara neydi?"</p>

  <p class="calibre3">"Grosvenor 64578."</p>

  <p class="calibre3">Lejeune yineledi, sonra da ahizeyi Corrigan'a uzattı.</p>

  <p class="calibre3">"Keyfini çıkarın."</p>

  <p class="calibre3">Telefonun bağlanmasını beklerken Corrigan sıkıntılı bir şaşkınlık içindeydi. Karşı taraftan yanıt gelmeden önce telefonun birkaç kez uzun uzun çalması gerekti. Daha sonra soluk soluğa olduğu anlaşılan bir kadının kısık sesi duyuldu.</p>

  <p class="calibre3">"Grosvenor 64578."</p>

  <p class="calibre3">"Lady Hesketh-Dubois'in evi mi?"</p>

  <p class="calibre3">"Evet, evet... öyle... yani..."</p>

  <p class="calibre3">Doktor Corrigan bu tereddütlü yanıtı fark etmemişti.</p>

  <p class="calibre3">"Onunla konuşabilir miyim, lütfen."</p>

  <p class="calibre3">"Hayır, bu olanaksız. Lady Hesketh-Dubois geçen nisanda öldü."</p>

  <p class="calibre3">"Ah!" Doktor Corrigan o kadar şaşırmıştı ki karşı tarafın, "Kim arıyordu?" sorusunu bile fark etmeyerek ahizeyi yerine bıraktı.</p>

  <p class="calibre3">Soğuk bakışlarla müfettişi süzdü.</p>

  <p class="calibre3">"Demek hemen telefon etmemi istemenizin nedeni buydu."</p>

  <p class="calibre3">Lejeune şakacı bir havada gülümsedi.</p>

  <p class="calibre3">"Gerçekten açıkça belli olanı bile ihmal etmemeliyiz, değil mi?"</p>

  <p class="calibre3">"Geçen nisanda," diye mırıldandı Corrigan düşünceli bir halde. "Beş ay önce. Bir şantajcı ya da her neyse için bile ilgilenmeye değmeyecek kadar uzun bir süre. İntihar mı etti ya da öyle bir şey mi?"</p>

  <p class="calibre3">"Hayır. Beynindeki bir tümör nedeniyle öldü."</p>

  <p class="calibre3">"Evet, yeniden başlayabiliriz," diyen Corrigan önündeki listeyi incelemeye koyuldu.</p>

  <p class="calibre3">Lejeune iç çekti.</p>

  <p class="calibre3">"Bu isimlerin bu konuyla ilgisi olup olmadığını bile bilmiyoruz," diye açıkladı. "Sisli bir akşamdaki sıradan bir gasp olayı da olabilir bu... bu durumda suçluyu bulma umudumuz yok denecek kadar az sayılır... şansımıza güvenmek dışında tabi." Dr. Corrigan başını kaldırarak sordu. "Bu listeyle ilgilenmemde bir sakınca var mı?"</p>

  <p class="calibre3">"Devam edin. Size dünyanın tüm şanslarını dilerim." "Sizin gözünüzden kaçmış bir şeyi benim bulamayacağımı mı belirtmek istiyorsunuz? Bundan bu kadar emin olmayın, dostum. Şu an için bir tek isme yoğunlaşacağım. Bay ya da Bayan ya da Miss Corrigan, büyük bir soru işareti."</p>

  <p class="calibre3"></p>

  <p class="calibre3"></p>

  <p class="calibre3">ilhanx</p>

  <p class="calibre3"></p>

  <p class="calibre3">BÖLÜM 3</p>

  <p class="calibre3">I</p>

  <p class="calibre3">"Evet, gerçekten Bay Lejeune, size anlatabileceğim başka bir şey yok. Tüm bildiklerimi yardımcınız polis memuruna anlattım. Bayan Davis'in kim olduğunu ve nereden geldiğini bilmiyorum. Altı ay burada oturdu, kirasını da daima zamanında öderdi. Oldukça saygın, sakin birine benziyordu. Benden daha fazlasını söylememi bekliyorsanız inanın bilmiyorum."</p>

  <p class="calibre3">Bayan Coppins soluk almak için bir an susup, kızgınlıkla Lejeune'a baktı. Yumuşak ve sıkıntılı bir havada gülümsüyor, deneyimlerinden bu gülümsemenin daima başarıyı da beraberinde getirdiğini biliyordu.</p>

  <p class="calibre3">"İnanın elimden gelse yardım etmek istemediğimden değil," diye ekledi Bayan Coppins neredeyse kibirli bir havada.</p>

  <p class="calibre3">"Teşekkürler. Bizim gereksinimimiz olan da bu zaten. Yardım! Kadınlar içgüdüsel olarak biz erkeklerin gözünden kaçan birçok şeyi hissederler."</p>

  <p class="calibre3">Bu iyi bir hamleydi ve de çok etkili.</p>

  <p class="calibre3">"Ah," dedi Bayan Coppins iç çekerek. "Kocamın da bunu duymuş olmasını isterdim. Ne kadar kendini beğenmiş bir adam olduğunu, düşünmeden hareket ettiğini bilemezsiniz. 'Hep bilgin olmayan konularda fikir yürütüyorsun,' diye suçlardı beni. Üstelik de on olayın dokuzunda ben haklı çıktığım halde."</p>

  <p class="calibre3">"Bayan Davis hakkındaki görüşlerinizi duymak istememin nedeni de bu zaten. Ne dersiniz, sizce o mutsuz bir kadın mıydı?"</p>

  <p class="calibre3">"Hayır, bunu söyleyemem. Bana daha çok hep gerçek bir iş kadını olarak görünmüştü. Son derece sistemli ve düzenli; yaşamına ilişkin kesin planları olan ve bundan asla sapmayan biriydi. Bir işi vardı; sanırım şu Pazar araştırma kuruluşlarından birinde çalışıyordu. Etrafta dolaşıp insanlara hangi sabun tozunu ya da unu kullandıklarını, haftalık bütçelerinin ne kadar olduğunu ve bunu giderleri arasında nasıl dağıttıklarını soran filan soranlardan. Tabi bana sorarsanız bu insanların üstlerine vazife olmayan şeylere burunlarını sokmalarından başka bir şey değil, hükümetin ya da başka kuruluşların bunları neden bilmek istediklerini ise anlayamıyorum. Sonuçta ortaya çıkan da herkesin zaten çoktandır bildiğinden başka bir şey değil, ama bu da bugünün çılgınlıklarından biri, ne var ki insanlar bundan hoşlanıyorlar. Eğer bana sorarsanız zavallı Bayan Davis'in işini son derece nezaketle yaptığından eminim, nazik, samimi ama asla meraklı değil; son derece işinin bilincinde ve ciddi."</p>

  <p class="calibre3">"Ona iş veren kuruluş ya da firmanın adını bilmiyor musunuz?"</p>

  <p class="calibre3">"Hayır, maalesef bilmiyorum."</p>

  <p class="calibre3">"Hiç akrabalarından bahseder miydi?"</p>

  <p class="calibre3">"Hayır. sanırım duldu ve eşini uzun yılar önce kaybetmişti. Adam malul olmalı, ama o bundan hiç bahsetmezdi."</p>

  <p class="calibre3">"Size ülkenin neresinden olduğundan da söz etmedi mi?"</p>

  <p class="calibre3">"Londralı olduğunu sanmıyorum. sanırım kuzeyde bir yerlerden geliyordu, bence öyle."</p>

  <p class="calibre3">"Peki siz hiç... nasıl anlatayım... onun yaşamında bir giz olabileceğini hissetmediniz mi?"</p>

  <p class="calibre3">Lejeune bu sorudan dolayı tedirginlik hissetti. Eğer karşısındaki kolayca etki altına alınabilen biriyse yanıtı yanlış yönlere sürükleyebilirdi. Ancak Bayan Coppins kendisine sunuları bu olanaktan yararlanmadı.</p>

  <p class="calibre3">"Böyle bir şey fark ettiğimi söyleyemem. Özellikle de onun söylediği bir şeyden dolayı asla. Beni tek şaşırtan elindeki büyük çantasıydı. Yeni değildi ama çok iyi kaliteydi. Üzerine de isminin başharfleri belirgin bir şekilde boyanmıştı. J. D. - Jessie Davis. Orijinalinde J yerinde başka bir harf, belki H vardı sanırım. Tabi A da olabilir. Neyse başlangıçta bu konu hakkında pek düşündüğümü söyleyemem. Çoğu kez ikinci el kaliteli bir deri valizi o kadar ucuz bir fiyatla bulabiliyorsunuz ki, harflerini değiştirmeyi göze almanız son derece olağan. Pek fazla eşyası yoktu... yalnızca bu bir tek valiz."</p>

  <p class="calibre3">Lejeune bunu zaten biliyordu. Ölenin üzerinden kimliğini belirleyici hiçbir şey çıkmamıştı. Ne bir mektup, ne bir fotoğraf ve anlaşıldığı kadarıyla ne bir sigorta kartı, ne banka defteri ne de çek karnesi vardı. Giysileri iyi dayanıklı kumaşlardan günlük yaşama uygun kaliteli parçalardı ve oldukça yeniydi.</p>

  <p class="calibre3">"Mutlu bir insan izlenimi mi uyandırıyordu?" diye sordu müfettiş.</p>

  <p class="calibre3">"E... vet, sanırım öyle."</p>

  <p class="calibre3">Kadının sözlerindeki tereddüt müfettişin gözünden kaçmamıştı, hemen üzerine gitti.</p>

  <p class="calibre3">"Buna gerçekten inanıyor musunuz?"</p>

  <p class="calibre3">"Yani, diyebilirim ki bu insanın pek de fazla üstünde düşünmediği bir konu, değil mi? Bence gayet iyi görünüyordu, iyi bir işi vardı, yaşamından mutlu olmaması için hiçbir neden yoktu. Aslına bakarsanız o herkese açılan, içindekileri döken tiplerden değildi. Ama hastalanınca..."</p>

  <p class="calibre3">"Evet, o zaman ne oldu?"</p>

  <p class="calibre3">"Başlangıçta canı çok sıkılmıştı. Yani gribe yakalandığı zaman aşağı ilk indiğinde. Bunun bütün programlarını altüst edeceğini söylüyordu. Ama grip griptir işte, isteseniz de bir kez geldi mi üzerinizden atamıyorsunuz. Böylece yatakta kaldı, odadaki gaz ocağında kendine çay pişirdi ve aspirin aldı. Ona doktor çağırmayı önerdim ama adını bile duymak istemedi. Bana da bulaşmaması için yanına pek fazla ilhanx</p>

  <p class="calibre3"></p>

  <p class="calibre3">sokulmamamı söyledi. Biraz iyileşince ona yiyecek bir şeyler götürdüm. Sıcak çorba ve tost, arada sırada da sütlaç. Kendini çok zayıf ve yorgun hissediyordu, tabi bu gribin etkisiydi. Onun durumunun da başkalarında olduğundan farklı olduğunu söyleyemem. Ateş düştükten sonra kırgınlık, halsizlik bir tür depresyon hali oluyor, onun durumu da aynen başkalarında olduğu gibiydi. Burada gazlı şöminenin başında oturuyordu; bana aynen şöyle dediğini anımsıyorum. '"İnsanın bu kadar çok düşünecek zamanı olmamalı, düşünecek zamanım olmamasını dilerdim, bunun hiçbir yaran yok insanı harap etmekten başka.'"</p>

  <p class="calibre3">Lejeune, Bayan Coppins'e dikkatle baktı, kadın bu konuya ısınmaya başlıyordu.</p>

  <p class="calibre3">"Ona birkaç tane dergi verdim, ama sanırım bir şeyler okuyacak kadar kafasını toplayamıyordu. Bir defasında şöyle dediğini anımsıyorum. 'Eğer bir şeyler olması gerektiği gibi değilse, en iyisi onları hiç bilmemek, sizce de öyle değil mi?' Bu doğru canım, diyerek ona hak verdim. Bunun üzerine, 'Bilemiyorum, hiçbir zaman emin olamadım,' dedi. 'Ben her zaman doğru bulduğumu yaptım. Kendimi suçlamam için hiçbir neden yok.' Tabi ki öyledir, tatlım diye yanıtladım onu biraz sakinleştirmek amacıyla. Ama kendi kafamdan çalıştığı firmada hesaplarda bazı uygunsuzluklar olabileceğini, bunun bir şekilde onun kulağına geldiğini, ama bunun kendinin sorunu olmadığını düşündüğünü geçirdim."</p>

  <p class="calibre3">"Olabilir." Lejeune, kadına hak verdi.</p>

  <p class="calibre3">"Neyse, yeniden iyileşti ve işe döndü. Bunun için çok erken olduğunu söyledim ama aldırış etmedi. Bir iki gün daha dinlenin, dedim. Görüyorsunuz işte ne kadar haklı olduğumu! İkinci akşam eve döndüğünde ateşinin çok yüksek olduğu hemen anlaşılıyordu. Merdivenleri bile çıkacak hali yoktu. Hemen doktor çağırmalıyız dedim ama istemedi, itiraz etti. Ertesi günle birlikte durumu daha da kötüleşti, gözleri cam gibiydi, yanakları ateşten kıpkırmızıydı, soluk almakta zorlanıyordu. Akşama doğru zorlukla ancak şu sözleri söyleyebildi: 'Bir rahip. Bir rahibe ihtiyacım var. Hem de" hemen... yoksa çok geç olacak.'Ama istediği bizim rahibimiz değildi. Roma kilisesine bağlı bir Katolik rahip olmasını istiyordu. Katolik olduğunu bilmiyordum, hiç haç taktığını ya da bu gibi bir şeyi olduğunu görmemiştim."</p>

  <p class="calibre3">Ancak Lejeune, onun bir hacı olduğunu biliyordu, valizinin en dibine konulmuştu. Yine de bir şey söylemeyerek, anlatılanları dinlemeyi sürdürdü.</p>

  <p class="calibre3">"Yolda ufak Mike'yı gördüm ve hemen onu St. Dominic'ten Peder Gorman'ı çağırmaya gönderdim. Sonra da ona bir şey söylemeden kendi adıma hastaneyi arayıp, ambulans ve doktor istedim."</p>

  <p class="calibre3">"Geldiği zaman rahibi doğruca yukarı onun yanına götürdünüz, değil mi?"</p>

  <p class="calibre3">"Evet, öyle yaptım. Sonra da onları yalnız bıraktım."</p>

  <p class="calibre3">"İkisinden biri bir şey söyledi mi?"</p>

  <p class="calibre3">"Açıkçası bunu tam olarak anımsayamıyorum. Kendi kendime konuşuyordum aslında... onu rahatlatmak için rahibin geldiğini, çok yakında iyileşeceğini filan söylüyordum. Şimdi anımsıyorum da tam kapıyı kapattığım sırada 'günahtan', 'kötülükten' söz ettiği gibi bir şeyler duydum. Evet... bir şey daha var, bir at kelimesi duydum, at yansı da olabilir. Bazen ben de at yansına bir şilin yatırıyorum, ama yarışlarda çok fazla şike olduğu söylentileri var."</p>

  <p class="calibre3">"Günah!" dedi Lejeune. Bu sözcüğe takılmıştı.</p>

  <p class="calibre3">"Bu Katolikler ölmeden önce günah çıkarıp ruhlarını arındırıyorlar, değil mi? Sanırım bu böyle bir şeydi."</p>

  <p class="calibre3">Lejeune'nun durumun böyle olduğunda en ufak bir kuşkusu bile yoktu ama kafası kullanılan sözcükle altüst olmuştu: Günah...</p>

  <p class="calibre3">Bu günah sözcüğünün arkasında çok önemli bir şeyler olması gerektiğini hissediyordu, özellikle de bunu bilen rahip izlenmiş ve öldürülmüş olduğu için...</p>

  <p class="calibre3"></p>

  <p class="calibre3">II</p>

  <p class="calibre3">Aynı evde oturan diğer üç kiracıdan Lejeune yeni bir şey öğrenmedi. Bunlardan ikisi, yani bankada çalışan bir kadın ve ayakkabı dükkânında çalışan yaşlı adam üç yıldır burada oturuyorlardı. Üçüncü kız ise henüz eve yeni yerleşen, civardaki büyük mağazalardan birinde çalışan yirmi iki yaşlarında bir genç kızdı. Her üçü de Bayan Davis'i yalnızca göz aşinalığından tanıyorlardı.</p>

  <p class="calibre3">O akşam pederi yolda gördüğünü söyleyen kadının da verdiği bilginin bir yararı olmadı. Kadın St. Dominic kilisesine giden inançlı bir Katolikti ve Peder Gorman'ı da yalnızca ayinlerden tanıyordu. Pederin Benthall Sokağı boyunca ilerleyip sekize on kala küçük kafeye girdiğini görmüştü. Hepsi bu.</p>

  <p class="calibre3">Ancak Barton Sokağı'nın köşesindeki eczanenin sahibi Bay Osborne'un daha ayrıntılı bir açıklaması vardı.</p>

  <p class="calibre3">Zayıf, ufak, orta yaşlarda, saçlarının büyük kısmı dökülmüş, yuvarlak yüzlü, gözlüklü aklı başında biri olduğu hemen anlaşılan bir adamdı. "İyi akşamlar başmüfettiş. İçeri yazıhaneme gelmez miydiniz?" Tezgâhın eski tipteki kapağını kaldırdı; beyaz önlüklü genç bir adamın profesyonellere özgü bir ciddiyetle ilaç doldurduğu şişeler ve cam kapların dizili durduğu dar bir koridordan beraberce bir masa, bir yazı masası ve birkaç sandalyenin durduğu küçük bir odaya geçtiler. Bay Osborne koridora açıları kapının perdesini gizliliğe önem verdiğini belirten bir tavırla çekti, sonra bir sandalyeye otururken aynı zamanda müfettişten de diğer sandalyeye oturmasını rica etti. Öne doğru eğildi, gözleri heyecanlı bir coşkuyla^parlıyordu.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Sanırım size yardımcı olmamı sağlayabilecek bazı şeylere tanık oldum. Çok sakin bir akşamdı, eczanede yapacak pek fazla iş yoktu, hava da çok sıkıcıydı. Genç bayan yardımcım tezgâhın gerisindeki işleri hallediyordu. Perşembeleri genellikle sekize kadar açık kalıyoruz. Sis bastırıyordu ve çevrede pek fazla insan yoktu. Havaya bakmak için kapıya çıkmıştım, kendi kendime sisin çok çabuk yayıldığını düşünüyordum. Hava tahminleri de böyle olacağını söylemiş ve istisnai de olsa haklı çıkmışlardı. Kapının önünde bir süre durdum.</p>

  <p class="calibre3">İçerde genç bayan yardımcımın halledemeyeceği bir iş yoktu; yüz kremleri, banyo tuzları filan. Sonra yolun diğer tarafından Peder Gorman'ın geldiğini gördüm. Kişisel olarak tanışmasak da onu şahsen iyi tanıyordum.</p>

  <p class="calibre3">Böylesine sevilen ve bu kadar iyi bir insanın öldürülmüş olması korkunç bir şey! "Bu Peder Gorman," dedim kendi kendime. West Sokağı'na doğru ilerliyordu, bildiğiniz gibi orası solda, demiryolundan önceki son çıkış.</p>

  <p class="calibre3">Onun hemen arkasında da başka bir adam vardı. Aslında böyle bir duruma dikkat etmez, kafamı bununla meşgul etmezdim ama bu ikinci adam birden tam eczanenin karşısında durdu. Tam kapımın karşısında. Onun niçin durduğunu anlayamamıştım ancak kafamı çevirdiğimde biraz ötedeki Peder Gorman'ın da yavaşlamış</p>

  <p class="calibre3">olduğunu gördüm. Peder aslında durmamıştı. Çok ciddi bir düşünceye daldığı için neredeyse yürümeyi unutmuş gibi bir hali vardı. Ama sonra birden adımlarını hızlandırıp hızlı yürümeye başladı. Ve karşıdaki adam da o anda yeniden harekete geçti, neredeyse koşuyordu. O anda -düşünebildiğim kadarıyla- onun Peder Gorman'ı yakalamak isteyen biri olduğunu sandım."</p>

  <p class="calibre3">"Ama gerçekte onu izleyen biri olması da mümkündü, değil mi?" diye sordu Lejeune.</p>

  <p class="calibre3">"Şimdi onun gerçekten de pederi izleyen biri olduğundan eminim, ama o sırada bunu düşünemedim işte.</p>

  <p class="calibre3">Sonuçta yoğunlaşan sisin etkisiyle ikisini de gözden kaybettim."</p>

  <p class="calibre3">"Bu adamı daha yakından tanımlayabilir misiniz?"</p>

  <p class="calibre3">Müfettişin ses tonundan bu sorunun yanıtından pek umutlu olmadığı anlaşılıyordu. Alışıldık hiçbir şey ifade etmeyen tanımlamalara hazırlıklıydı. Ancak Bay Osborne Tony'nin Yeri'nin Tony'sinden çok daha farklı, elinden gelenin en iyisini yapmaya gayret eden biriydi.</p>

  <p class="calibre3">"Evet, sanırım," dedi eczacı kendinden emin, hoşnut biri olarak. "Uzun boylu biriydi..."</p>

  <p class="calibre3">"Yaklaşık ne kadar?"</p>

  <p class="calibre3">"Yaklaşık bir yetmiş beş civarında olduğunu söyleyebilirim. Tabi çok ince olduğu için gerçekte olduğundan daha uzun da görünüyor olabilir. Omuzları sarkıktı, Adem elması dikkati çekecek kadar çıkıktı. Keçe kenarlı şapkasının altından görünen saçları oldukça uzundu. Çok dikkati çeken, büyük kemerli bir burnu vardı. Göz rengi hakkında tabi ki bir şey söylemem olanaksız. Sizin de taktir edeceğiniz gibi onu yalnızca profilden görebildim. Sanırım elli yaşlarındaydı. Yürüyüşünden öyle olduğunu çıkardım. Daha genç bir insan çok farklı hareket ederdi."</p>

  <p class="calibre3">Lejeune yolun bir kaldırımından diğerine olan uzaklığı gözlerinde canlandırmaya çalıştı, sonra yeniden Bay Osborne'a baktı, şaşkınlık içindeydi. Buna inanamıyordu...</p>

  <p class="calibre3">Eczacının yaptığı tanımlama iki farklı anlama gelebilirdi. Bu tamamen olağanüstü canlılıktaki bir hayal gücünün, kurgulama yeteneğinin ürünü olabilirdi; müfettiş böyle durumlarla çok karşılaşmıştı, özellikle de kadınlarda. Bu kişiler kafalarında katilin olması gerektiğini düşündükleri imgesel bir portresini çizerlerdi. Bu imgesel portrelerde daima ifadenin kurgulama olduğunu ele veren bazı ayrıntılar bulunurdu; vahşice bakan gözler, gözleri neredeyse kapatan gür kaşlar, maymunu andıran dişler, dışa çıkık alt çene, hırıltılı bir ses gibi.</p>

  <p class="calibre3">Bay Osborne'un tanımlaması ise gerçeğe benziyordu. Bu durumda karşısındaki milyonda bir rastlanan güvenilir, dikkatli tanıklardan biri olabilirdi -çevresini dikkatle gözlemleyen ve ayrıntılara dikkat eden- ve gördüklerinden emin olup, ısrar eden...</p>

  <p class="calibre3">Lejeune yeniden caddenin genişliğini saptamaya çalıştı. Kuşkuyla eczacıyı süzerek...</p>

  <p class="calibre3">"Eğer bu adamı yeniden görürseniz tanıyabilir misiniz?" "Oh evet, elbette." Bay Osborne kesinlikle kendine güveniyordu. "Yüzleri asla unutmam. Bu da benim hobilerimden biri. Her zaman şu katil kadınlardan biri eczaneme gelip de küçük bir paket arsenik satın alacak olsa onu yıllarca sonra bile mahkemede teşhis edebileceğimi söylemişimdir. Aslında böyle bir şeyin olmasını hep hayal etmiştim."</p>

  <p class="calibre3">"Peki şimdiye kadar hiç olmadı mı?" Bay Osborne üzüntüyle bunun olmadığını belirtti. "Şimdiden sonra da olması olanaksız," diye ekledi özlemle. "Bu işyerini satıyorum. Çok iyi bir fiyat verildi artık Bournernouth'ta emekliye çekiliyorum."</p>

  <p class="calibre3">"Bu sizi üzmüyor mu? Burası çok seçkin bir yere benziyor." "Klası olan bir yer," dedi Bay Osborne başıyla onaylayarak. "Yaklaşık yüz yıldır burayı ailem işletmiş. Benden önce büyükbabam ve babam. Eski, oturmuş</p>

  <p class="calibre3">bir aile işletmesi, bir aile geleneği. Gençken bunun değerini görememiştim tabi. Havası olmayan, sıradan bir iş olarak bakıyordum. Birçok genç gibi ben de sahnenin büyüsüne kapılmış, büyük bir oyuncu olabileceğimi düşünüyordum. Babam akıllı bir insandı, bana engel olmaya çalışmadı. 'İstediğini yapabilirsin, oğlum,' dedi.</p>

  <p class="calibre3">'Nasıl olsa yakında Sir Henry Irwing gibi büyük bir oyuncu olamayacağını anlayacaksın.' Ne kadar haklıydı.</p>

  <p class="calibre3">Babam gerçekten bilge bir adamdı. On sekiz ay ya da yaklaşık o kadar bir süre sonra pişman olup dükkâna döndüm. Zamanla burada olmaktan gurur duydum. Her zaman iyi mal sattık; klasik ama hep kaliteli. Ancak şimdi..." Üzüntüyle başını salladı. "Eczacıların durumu çok değişti, eczanelerde bu kozmetik ürünler satılmaya ilhanx</p>

  <p class="calibre3"></p>

  <p class="calibre3">başlandığından bu yana eczacılık tam anlamıyla bir hayal kırıklığı olup çıktı. Bunları bulundurmak zorundasınız. Kazancınızın yarısı bu saçmalıklardan kaynaklanıyor. Pudralar, rujlar, yüz kremleri, şampuanlar ve saçma sapan banyo süngerleri. Ben şahsen bu nesnelerle ilgilenemiyorum. Tezgâhın arkasındaki bayan tüm bunları idare ediyor. Hayır, artık burası benim anladığım anlamda bir eczane olarak yürümüyor. Bu arada iyi sayılabilecek bir birikimim var, çok iyi de bir fiyat aldım, Bournemouth yakınlarında küçük hoş bir villa için peşin ödeme yaptım."</p>

  <p class="calibre3">Kısa bir aradan sonra ekledi.</p>

  <p class="calibre3">"İnsan eli ayağı tuttuğu, yaşamdan henüz zevk alabileceği bir dönemde geri çekilmeyi de bilmeli. Yaşamım boyu düsturum bu oldu. Birçok hobim var. Örneğin kelebekler. Ayrıca fırsat buldukça kuşları gözlemlerim.</p>

  <p class="calibre3">Sonra bahçecilik... güzel bir bahçenin nasıl kurulabileceğine ilişkin bir sürü kitabım var. Sonra seyahat, uzun gemi yolculuklarından birine katılmak istiyorum... çok geç olmadan yabancı diyarları görmek."</p>

  <p class="calibre3">Lejeune hafifçe kızardı.</p>

  <p class="calibre3">"O zaman size iyi şanslar ve mutluluklar dilerim," dedi. "Eğer bu yöreden ayrılmadan önce bu adamı tekrar görecek olursanız..."</p>

  <p class="calibre3">"Hemen sizi haberdar ederim, Bay Lejeune. Elbette. Bana güvenebilirsiniz. Bu benim için büyük bir zevk olur. Size bahsettiğim gibi yüzleri hafızamda tutmak konusunda çok yetenekliyim. Gözlerim sürekli olarak açık olacak. Nasıl derler, sürekli olarak qui vive. O evet. Bana güvenebilirsiniz. Bu benim için bir zevk olur."</p>

  <p class="calibre3">BÖLÜM 4</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">Yanımda eski arkadaşım Hermia Redcliff ile Old Vic'ten dışarı çıktık. Macbeth'in yeni gösterimini seyretmiştik. Yağmur bardaktan boşanırcasına yağıyordu. Arabamı park ettiğim yere doğru koşarken Hermia tamamen haksız olarak, ne zaman Old Vic Tiyatrosu'na gitsek yağmur yağdığını söyledi.</p>

  <p class="calibre3">"Bu her zaman olan bir şey."</p>

  <p class="calibre3">Bunu kabul etmeyerek, yalnızca kötü günleri anımsayan insanlardan olduğunu söyledim.</p>

  <p class="calibre3">"Hayır, bu doğru değil," dedi ben motoru çalıştırırken. "Örneğin Glyndebourne'de şansımız daima yaver gidiyor. Daha mükemmelini hayal bile edemem. Müzik... o muhteşem çiçek tarhları... özellikle de kar beyaz olanlar."</p>

  <p class="calibre3">Bir süre daha Glyndebourne ve oradaki müzikten bahsettik. Neden sonra Hermia birden, "Kahvaltı için Dover'e mi gidiyoruz yoksa?" diye sordu.</p>

  <p class="calibre3">"Dover mi? Ne tuhaf bir düşünce. 'Fantasia'ya gittiğimizi düşünüyordum. Macbeth' in ihtişamı ve dökülen bunca kraliyet kanını seyrettikten sonra güçlü bir yemek yiyip, bir şeyler içmek isterim. Shakespeare beni daima kurt gibi acıktırıyor."</p>

  <p class="calibre3">"Beni de... aynı şekilde Wagner de. Arada Covent Garden'de yediğimiz füme somonlu sandviç bu spazmı gidermek için asla yeterli değil. Neden Dover'den bahsettiğime gelince; belki farkında değilsin ama o yöne doğru ilerliyoruz."</p>

  <p class="calibre3">"Biraz dolanarak gidiyoruz, hepsi bu," diye açıkladım sabırla.</p>

  <p class="calibre3">"Sanırım dolambacı biraz abarttın, şimdiden Old Kent Yolu'na (yoksa New mi?) çıktık bile."</p>

  <p class="calibre3">Etrafıma bakındım ve Hermia'ya her zaman olduğu gibi yine hak vermek zorunda kaldım.</p>

  <p class="calibre3">"Burada daima yolu şaşırıyorum," diye özür diledim iç çekerek.</p>

  <p class="calibre3">Hermia, "Gerçekten de çok şaşırtıcı," diye hak verdiğini belirtti. "Sürekli olarak Waterloo İstasyonu'nun çevresinde dönüp duruyorsun."</p>

  <p class="calibre3">Neden sonra Westminster Köprüsü dolaylarına çıkmayı başarınca, yeniden Macbeth'ti seyrettiğimiz son gösteriminden bahsetmeye başladık. Kız arkadaşım Hermia yirmi sekiz yaşında, genç güzel bir bayandı.</p>

  <p class="calibre3">Heykeli andıran yapısıyla, klasik Yunan tanrıçalarını andıran güzellikteki profili, ensesinde topuz halinde topladığı gür kestane renkli saçlarıyla belirginleşmekteydi. Kız kardeşim ondan hep iğneleyici bir tonda, sözcükleri özellikle vurgulayarak "Mark'ın kız arkadaşı" diye bahsedip beni kızdırmayı başarmıştır.</p>

  <p class="calibre3">"Fantasia"da eski, sadık müşteriler gibi karşılanıp, kırmızı kadife kaplı duvarın hemen yanındaki küçük bir masaya götürüldük.</p>

  <p class="calibre3">Fantasia şehrin en sevilen lokantalarından biriydi, dolayısıyla da masalar sıkışık bir halde yan yana diziliydi.</p>

  <p class="calibre3">Tam oturduğumuz anda bitişiğimizdeki masadaki iki kişi tarafından coşkuyla selamlandık. Bunlardan David Ardingly Oxford'da tarih doçentiydi. Bizi kendisine eşlik eden olağanüstü çekicilikteki kız arkadaşıyla tanıştırdı, kızın saç uçları başının dört bir yanına yayılmış dağınık bir yeleden farksız modern saç kesiminin ona çok yakışmış olması gerçekten çok tuhaftı... Olağanüstü büyüklükte mavi gözleri, genellikle yarı açık duran kıpkırmızı boyalı dudakları vardı. David'in o zamana kadar gördüğüm tüm kız arkadaşları gibi ilhanx</p>

  <p class="calibre3"></p>

  <p class="calibre3">olağanüstü aptala benziyordu. Gerçekten çok akıllı ve kültürlü bir insan olan David her nedense huzur ve rahatlığı bu çok basit ve yarı akıllı kızlarda buluyordu.</p>

  <p class="calibre3">"Bu Poppy, benim sevgili minik kediciğim, gözbebeğim," diyerek tanıştırdı onu bize. "Poppy sana Mark ve Hermia'yı tanıştırayım; aman konuşmalarına çok dikkat et, her ikisi de son derece ciddi entelektüel insanlardır! Biz 'Do it for Kicks- Zevk için Yap' adlı oyundan geldik. Güzel bir şov. Bahse girerim onlar ya Shakespeare ya da Ibsen'in yeniden sahnelenen bir oyunundan geliyorlardır."</p>

  <p class="calibre3">"Doğru: Old Vic'te Macbeth gösterisinden," dedi Hermia.</p>

  <p class="calibre3">"Öyle mi, Batterson'un prodüksiyonunu nasıl buldunuz?"</p>

  <p class="calibre3">"Olağanüstü," diye yanıtladı Hermia bu soruyu. "Işıklandırma olağanüstüydü. Ziyafet sahnesinin de hiç bu kadar iyi sahnelendiğini görmemiştim."</p>

  <p class="calibre3">"Peki ya cadılar?"</p>

  <p class="calibre3">"Her zamanki gibi iğrenç."</p>

  <p class="calibre3">David, ona hak verdiğini belirtti.</p>

  <p class="calibre3">"Doğru, masalsı unsurlar adeta içlerine işlemiş, büyücülerin üçü de eski çocuk oyunlarındaki şeytan kral üçlüsü gibi davranıyorlar. İnsan ister istemez iyi kalpli perinin çıkıp, umut veren, billur sesiyle, Endişelenmeyin. Kötü zafere ulaşmayacak. Sonuçta Macbeth elbet hak ettiği cezaya çarptırılacak.</p>

  <p class="calibre3">demesini bekliyor.</p>

  <p class="calibre3">Hep birlikte gülüştük. Algılama yeteneği gerçekten çok yüksek olan David beni keskin bakışlarla süzdü.</p>

  <p class="calibre3">"Ne oldu, neyin var Mark?"</p>

  <p class="calibre3">"Önemli değil. Yalnızca aklıma birkaç gün önce de cadılar, şeytan ve iblisler, onlara tapınma ve tabi iyi kalpli peri konusunda bir şeyler düşündüğüm geldi."</p>

  <p class="calibre3">"A proposn de, nerede?"</p>

  <p class="calibre3">"Chelsea'deki bir kafe barda."</p>

  <p class="calibre3">"Nasıl oldu da böyle hızlı ve günümüze uygun yaşamayı seçtin, Mark? Chelsea'nın çılgınlarının arasında.</p>

  <p class="calibre3">Şımarık taytlı mirasyedilerin köşe başı oğlanlarıyla ayaküstü seviştiği yerde. Poppy'nin de aslında olması gereken yer orası, değil mi tatlım?"</p>

  <p class="calibre3">Poppy'in kocaman gözleri yeniden irileşti.</p>

  <p class="calibre3">"Chelsea'den nefret ediyorum," diye itiraz etti. "Fantasie'den çok daha fazla hoşlanıyorum. Çok hoş, yemekler de enfes."</p>

  <p class="calibre3">"Çok iyi Poppy, senin adına memnun oldum. Ayrıca sen zaten Chelsea için yeterince zengin değilsin. Bize Macbeth ve iğrenç cadılarından biraz daha bahsetsene Mark. Eğer bir gün bir oyun sahneleme fırsatım olursa cadıları nasıl canlandıracağımı çok iyi biliyorum."</p>

  <p class="calibre3">David eskiden tiyatro ile ilgilenmiş, hatta O.U.D.S'nin* sürekli üyelerinden olmuştu.</p>

  <p class="calibre3">(*) Oxford Üniversitesi Dramatik Tiyatro Topluluğu.</p>

  <p class="calibre3"></p>

  <p class="calibre3">"Nasıl?"</p>

  <p class="calibre3">"Sıradan, alelade tipler olarak. Aynen köylerimizdeki gerçek cadılar gibi sessiz sakin, kurnaz kadın tipleri olacaklar."</p>

  <p class="calibre3">Poppy mavi gözlerini faltaşı gibi açarak, ona yöneltti ve, "Ama artık günümüzde cadılar yok ki?" dedi.</p>

  <p class="calibre3">"Sen bir Londra kızı olarak elbette ki böyle düşüneceksin Poppy. Ancak İngiltere'nin kırsal alanındaki köylerin çoğunda hâlâ cadılara inanıldığından emin olabilirsin. Örneğin tepenin üstündeki üçüncü evde yaşayan ihtiyar Bayan Brown. Erkek çocuklara ona şaka yapmak yasaklanmıştır, ayrıca ona zaman zaman yumurta ya da ev yapımı kek sunulur. Eğer onu kızdırırsan..." David işaret parmağını uyarırcasına salladı.</p>

  <p class="calibre3">"İşte o zaman inekler sütten kesilir, patatesler olgunlaşmaz ya da küçük Johnny bacağını kırar. Her zaman Bayan Black'in sağ tarafında olmalısın. Kimse Bayan Brown'un cadı olduğunu açıkça söylemeye cesaret edemez... ama herkes bunu çok iyi bilir."</p>

  <p class="calibre3">"Şaka yapıyorsun," dedi Poppy yüzünü ekşiterek.</p>

  <p class="calibre3">"Hayır, yapmıyorum, gerçek bu; öyle değil mi Mark?"</p>

  <p class="calibre3">Hermia biraz kuşkuyla, "Sanırım günümüzde eğitimle birlikte bu komik batıl inançlar da tamamen yok olmuşlardır," dedi.</p>

  <p class="calibre3">"Kırsal alanın kıyıda köşede kalmış köylerinde değil. Sen bu konuda ne düşünüyorsun Mark?"</p>

  <p class="calibre3">"Haklı olabilirsin, David," dedim. "Gerçi bunu pek bildiğimi söyleyemem ama. Hiç taşrada yaşamadım."</p>

  <p class="calibre3">Bu arada Hermia sözü yeniden başlangıç noktasına getirdi.</p>

  <p class="calibre3">"Bu arada Macbeth'teki cadıların nasıl olup da sıradan yaşlı kadınlar olarak sahnelenebileceklerini aklım almıyor. Onların mutlaka bir olağandışı, doğaüstü atmosferde olmaları gerekiyor."</p>

  <p class="calibre3">David heyecanla yanıtladı.</p>

  <p class="calibre3">"Düşünün bir defa. Bu delilik gibi bir durum. Eğer biri başında samandan bir şapka ya da bir huniyle etrafta dolaşır, anlamsız sözler söyler ve aklını kaçırmış izlenimi uyandırırsa, bu korku uyandırmaz. Ama hiç ilhanx</p>

  <p class="calibre3"></p>

  <p class="calibre3">unutmam, bir gün akıl hastalıkları hastanesindeki bir doktora mesaj iletmem gerekmişti, beni oradaki bir bekleme salonuna almışlardı. Orada oturan sevimli yaşlı bir bayan elindeki süt şişesini yudumluyordu.</p>

  <p class="calibre3">Nazikçe havadan bahsettikten sonra birden öne doğru eğilip kısık bir sesle sordu.</p>

  <p class="calibre3">"Şöminenin arkasına gömülen sizin çocuğunuz mu?" Ve başıyla onaylayarak ekledi. "Her gün tam on ikiyi on geçe orada. Kanı fark etmediğinizi ileri sürerek korunun."</p>

  <p class="calibre3">"Tüylerimi diken diken eden bu sözcüklerden çok kadının bunları söylerkenki sakin, kendinden emin tavrı olmuştu."</p>

  <p class="calibre3">"Şöminenin arkasında gerçekten de biri yakılmış mı?" Poppy meraklanmıştı.</p>

  <p class="calibre3">David, onu duymazdan gelerek sözlerini sürdürdü.</p>

  <p class="calibre3">"Medyumları düşünün. Trans anında tam bir sessizlik hakimdir, karanlık odalar, tıkırtılar ve takırtılar. Daha sonra medyum ayağa kalkar, şapkasını takar ve evine, balık patates kızartması yemeğe gider, her sıradan hoş, neşeli İngiliz kadını gibi."</p>

  <p class="calibre3">"Cadılara ilişkin senin görüşün de böyle olabilir," dedim. "Geleceği görme yetisine sahip üç yaşlı İskoç kadın... gizemli olayları sanat haline getirmiş, büyük bir çanağın etrafında oturup kehanetlerini söylüyorlar, büyü yapıyorlar ama normal yaşamda sıradan üç aslı kadın gibi yaşıyorlar. Evet... bu etkileyici olabilirdi."</p>

  <p class="calibre3">"Tabi bunu bu şekilde oynamayı kabullenecek aktrisler bula-bilirsen," dedi Hermia kuru bir tonda.</p>

  <p class="calibre3">"Bu sorun işte," diye konuşmasını sürdürdü David. "Bir piyesin senaryosunda delilik ya da büyünün izine bile rastlansa aktörler bunu abartmaya, ön plana çıkarmaya bayılıyorlar. Aynen ani ölüm sahneleri gibi bir şey bu. Hiçbir aktör birden yığılıp ölmüş olmayı kabullenmez. İlla inleyecek, yalpalayacak, gözlerini döndürüp, boğulurmuş gibi soluk alacak, elini kalbine bastıracak, kafası yana düşecek ve korkunç bir sahneyle rolünü tamamlayacak. Bu arada Macbeth'i sahneye koyan rejisörün, yani Fielding'in Macbeth'i oynayışını nasıl buldunuz. Eleştirmenler arasında büyük görüş ayrılıkları var."</p>

  <p class="calibre3">"Bence inanılmazdı," dedi Hermia. "Uyurgezer olarak göründüğü sahneden sonraki doktorla olan sahne.</p>

  <p class="calibre3">"Ruhsal bir felaketi gidermeye hizmet edemez misin sen?" Daha önce hiç düşünmediğim bir durumu açıkça ortaya koyuyordu; doktordan onu öldürmesini belirgin şekilde istediğini. Üstelik de karısına âşık olmasına rağmen. Korku ile aşkın arasındaki ikilemi çok güzel dile getirmiş. "Aslında ondan sonra ölmelisin." Bu şimdiye kadar gördüğüm en acıklı sahneydi."</p>

  <p class="calibre3">"Shakespeare oyunlarının bugün oynandığı şekli görse çok şaşardı hiç kuşkusuz," dedim isteksizce, hoşnutsuzlukla.</p>

  <p class="calibre3">"Burbage and Co. bu periler ruhlar konusuyla epey iş yaptı sanırım," dedi David.</p>

  <p class="calibre3">"Yazarın ölümsüzlüğü biraz de prodüktörün yorumuna bağlı."</p>

  <p class="calibre3">"Shakespeare'in eserlerini yazan aslında Bacon diye biri değil mi?" diye söze karıştı Poppy.</p>

  <p class="calibre3">"Bugünlere bu söylenti tamamen gündem dışı," diye tersledi David nezaketle. "Bu arada sen Bacon hakkında ne biliyorsun?"</p>

  <p class="calibre3">"Barutu icat etti," dedi Poppy zafer edasıyla.</p>

  <p class="calibre3">"Bu kızı neden sevdiğimi görüyorsunuz işte," dedi David. "Daima en umulmayan şeyleri bilir. Francis Bacon tatlım, Roger değil."</p>

  <p class="calibre3">"Fielding'in aynı zamanda üçüncü katili de oynaması ilginçti," diye söze karışan Hermia merakla sordu. "Bu eskiden de yapılır mıymış?"</p>

  <p class="calibre3">"Sanırım evet," dedi David. "O zamanlar her şey ne kadar kolaymış... bir şeyi halletmek istediğinde hemen el altında bir katil bulunabiliyormuş. Günümüzde öyle mi, aslında olsa pek uygun olabilirdi ama."</p>

  <p class="calibre3">"Ama var," diye itiraz etti Poppy. "Gangsterler. Kabadayılar ya da adına her ne deniyorsa. Chicago filan."</p>

  <p class="calibre3">"Ah," dedi David. "Benim kastettiğim gangsterler, şantajcılar, haraççılar ya da suç baronları değildi. Bir şeyden kurtulmak isteyen sıradan, her gün karşılaştığımız türde insanlar. Şöyle bir durumu canlandıralım gözümüzde: Emily teyze çok zengin ve maalesef çok uzun ömürlü biridir. İşe yaramaz kocasının her girişimine engel olmaktadır. Eğer kocası Harrods'a telefon edip, 'Lütfen bana eve iki iyi katil gönderir misiniz?' diye sorabilse her şey ne kadar kolay olabilirdi?"</p>

  <p class="calibre3">Hep birlikte gülüştük.</p>

  <p class="calibre3">"Ama bir ölçüde bu bugün de yapılıyor, öyle değil mi?" diye itiraz etti Poppy yeniden.</p>

  <p class="calibre3">Gözlerimiz ona çevrildi.</p>

  <p class="calibre3">"Hangi anlamda, küçüğüm?" David sordu.</p>

  <p class="calibre3">"Yani insan isterse bu gibi şeyleri yaptırabilir demek istiyordum- Bizim gibi insanlar dedin de. Tabi ki bu çok, çok pahalı."</p>

  <p class="calibre3">Poppy'nin gözleri yine faltaşı gibi açılmış, dudakları yarı açılmıştı.</p>

  <p class="calibre3">"Neyi kastediyorsun?" diye sordu David merakla.</p>

  <p class="calibre3">Poppy'nin yüzünde şaşkın bir ifade belirdi.</p>

  <p class="calibre3">"Oh,-düşünüyordum da... sanırım yine karıştırdım. Şu kır atı kastetmiştim. Bu gibi şeyleri."</p>

  <p class="calibre3">"Kır at mı? O da ne?"</p>

  <p class="calibre3">ilhanx</p>

  <p class="calibre3"></p>

  <p class="calibre3">Poppy kızararak, gözkapaklarını indirdi.</p>

  <p class="calibre3">"Ah, ne kadar aptalım. Bir defasında bu sözcüğü duymuştum, hiç kuşkusuz yanlış anladım."</p>

  <p class="calibre3">David gülümseyerek, sevecenlikle, "Haydi küçüğüm, bırak bunları da sana krem şantili dondurma ısmarlayayım," dedi.</p>

  <p class="calibre3"></p>

  <p class="calibre3">II</p>

  <p class="calibre3">Bu belki de yaşamda karşılaştığımız en aptalca durumlardan biri ama hepimiz biliriz ki eğer bir şekilde dikkatinizi çeken bir şey duyarsanız aynı şeyi yirmi dört saat içinde kesinlikle ikinci bir kez ana duyarsınız. Bu deneyimi ertesi sabah ben de yaşadım.</p>

  <p class="calibre3">Telefonum çaldı, ahizeyi kaldırdım.</p>

  <p class="calibre3">"Flaxman 73841."</p>

  <p class="calibre3">Bir öksürük, ardından soluk soluğa, ama cüretkâr bir ses duyuldu.</p>

  <p class="calibre3">"Bunu düşündüm, geleceğim."</p>

  <p class="calibre3">Aceleyle kafamdan bunun ne anlama geliyor olabileceğini geçirdim.</p>

  <p class="calibre3">"Evet, bu çok iyi," diye yanıt verdim zaman kazanmak isteğiyle. "Yani... hımm... yani demek..."</p>

  <p class="calibre3">"Her şeye rağmen," dedi telefondaki ses. "Ne de olsa yıldırım bile aynı yere iki kez düşmez."</p>

  <p class="calibre3">"Ah... siz doğru numarayı çevirmiş olduğunuzdan emin misiniz?"</p>

  <p class="calibre3">"Elbette. Siz Mark Easterbrook'sunuz, değil mi?"</p>

  <p class="calibre3">"Evet, doğru," diye bağırdım birden rahatlayarak."Bayan Oliver!"</p>

  <p class="calibre3">"Ah," dedi telefondaki ses şaşırarak. "Telefondakinin ben olduğumu bilmiyor muydunuz? Bu hiç aklıma gelmezdi. Rhoda'nın düzenleyeceği panayırdan söz ediyordum. Madem benim de orada bulunmamı istiyor, gelip kitaplarımı imzalayacağım."</p>

  <p class="calibre3">"Gerçekten çok iyisiniz. Sizin orada bulunmanız çok büyük bir olay olacak."</p>

  <p class="calibre3">"Parti filan verilmeyecek, değil mi?" diye sordu Bayan Oliver endişeyle.</p>

  <p class="calibre3">"Bu gibi şeyleri bilirsiniz," diye ekledi hemen sonra. "İnsanlar yanınıza gelip, o anda ne yaptığınızı sorarlar; hem de açıkça zencefilli gazoz ya da domates suyu içtiğinizi görmelerine rağmen. Hepsi de kitaplarımı okumaktan büyük zevk aldıklarını söylerler. Bu elbette ki memnun edici bir durum, ama hiçbir zaman karşılık olarak ne diyeceğimi bilememişimdir. 'Çok mutlu oldum' deseniz bu 'Sizinle tanıştığıma sevindim' gibi bir anlama da çekilebilir. Her zaman karşılaşılan bir durum. Tabi aslında hoş da. Benden onlarla 'Pembe Ata'</p>

  <p class="calibre3">gitmemi ve onlarla bir içki almamı istemeyeceklerinden eminsiniz, değil mi?"</p>

  <p class="calibre3">"Pembe At mı?"</p>

  <p class="calibre3">"Evet, ya da Kır Attı sanırım. Ban kastediyorum. Oralar bana göre yerler değil, en fazla bir kadeh bira içebiliyorum ama o bile midemi kaynatmaya yetiyor."</p>

  <p class="calibre3">"Kır At terimi aklınıza nereden geldi?"</p>

  <p class="calibre3">"O civarda adı bu olan bir bar vardı, değil mi? Yoksa Pembe At mıydı? Ya da başka bir şey. Karıştırmış</p>

  <p class="calibre3">olabilirim. Bugünlerde o kadar çok şeyi karıştırıyorum ki. Hayal gücüm fazla çalışıyor."</p>

  <p class="calibre3">"Papağan konusu ne durumda?" diye sordum.</p>

  <p class="calibre3">"Papağan mı?" Bayan Oliver hiçbir şey anlamamış gibiydi.</p>

  <p class="calibre3">"Kriket topu?"</p>

  <p class="calibre3">"Gerçekten," dedi Bayan Oliver kızgınlıkla. "Siz ya aklınızı kaçırdınız ya da akşamdan kaldınız veya öyle bir şey. Pembe Atlar, papağanlar, kriket toplan."</p>

  <p class="calibre3">Telefonu kapadı.</p>

  <p class="calibre3">Telefonum yeniden çaldığında ben hâlâ Kır At teriminin ikinci bir kez karşıma çıkmasının üzerinde düşünüyordum.</p>

  <p class="calibre3">Bu kez arayan çok saygın bir avukat olan Bay Soames White, vaftiz annem Lady Hesketh-Dubois'in vasiyetnamesine dayanarak terekeden istediğim üç resmi seçme hakkım olduğunu anımsatıyordu.</p>

  <p class="calibre3">"Tabi resimlerin çok değerli parçalar olduğu söylenemez," diye açıkladı avukat küçümseyen, melankolik bir sesle. "Ama yine de merhumun bazı tablolarını çok beğendiğinizi ifade etmiş olmanızı anlayışla karşılıyorum."</p>

  <p class="calibre3">"Hindistan'ın ustaca resmedildiği bazı suluboya çalışmalar vardı," dedim. "Bana bu konuyu daha önce de yazıyla belirtmiştiniz ama korkarım tamamen unutmuşum."</p>

  <p class="calibre3">"Kesinlikle öyle," dedi Soames White. "Ancak vasiyetnamenin mahkemece onayı tamamlandı; bu durumda vasiyetin yerine getirilmesinden sorumlu kişilerin, ki onlardan biri de benim, Londra'daki evinde kalan tüm eşyalarının satışını organize etmeleri gerekiyor. Eğer yakın bir zamanda Ellesmere Meydanı'na uğrayacak olursanız..."</p>

  <p class="calibre3">"Hemen gidiyorum," dedim.</p>

  <p class="calibre3">Çalışmak için kötü bir sabah olduğu anlaşılıyordu.</p>

  <p class="calibre3">Seçtiğim üç suluboya resim kolumun altında, Ellesmere Meydanı kırk dokuz numaranın kapısından çıktığım anda ön kapıdaki merdivenlerden yukarı çıkmakta olan biriyle burun buruna geldim. Karşılıklı olarak özür ilhanx</p>

  <p class="calibre3"></p>

  <p class="calibre3">diledikten sonra, taksi bulmak üzere ilerledim. O anda birden kafamda bir şimşek çaktı ve hızla arkamı döndüm.</p>

  <p class="calibre3">"Selam, sen Corrigan'sın değil mi?"</p>

  <p class="calibre3">"Öyle... ve... sen... sen de Mark Easterbrook'sun, değil mi?"</p>

  <p class="calibre3">Jim Corrigan ile Oxford'da okuduğum yıllardan tanışıyorduk. Birbirimizi görmeyeli on beş yıl ya da daha fazla olmuştu.</p>

  <p class="calibre3">"Seni çok iyi tanımama rağmen bir anda kim olduğunu çıkaramadım," diye açıkladı Corrigan. "Sürekli, yazdığın makaleleri okuyorum ve itiraf etmeliyim ki çok da beğeniyorum."</p>

  <p class="calibre3">"Peki ya sen? Yapmayı düşündüğün gibi araştırma işinde misin?"</p>

  <p class="calibre3">Corrigan gülümsedi.</p>

  <p class="calibre3">"Sayılmaz... bu çok pahalı bir iş... eğer kendin finanse etmeye kalkışırsan." Corrigan içini çekti.'Ta konuyla ilgilenen bir milyoner bulmak ya da kolayca alınabilen bir kredi bulmak gerekiyor."</p>

  <p class="calibre3">"Konu karaciğer tremadotlarıydı, değil mi?"</p>

  <p class="calibre3">"Ne hafıza ama! Hayır ciğer tremadotları konusundan vazgeçmiştim. Mandarian bezlerinin salgılarının özellikleri; şu günlerde ilgilendiğim konu bu. Bunu sanırım duymamışsınızdır. Dalakla bağlantılı olarak çalışan bezler bunlar. Bilinen özel bir fonksiyonları yok."</p>

  <p class="calibre3">Bilim adamının coşkusuyla konuşmaktaydı.</p>

  <p class="calibre3">"Peki senin bu konudaki büyük fikrin?"</p>

  <p class="calibre3">"Açıklayayım." Corrigan heyecanlı görünüyordu. "Bunların insan davranışlarını etkilediğine ilişkin bir teorim var. Kabaca açıklamak gerekirse bunlar arabanın fren yağı gibi faaliyet gösteriyor olmalılar. Yağ olmayınca frenler çalışmaz. İnsanlarda, bu salgılardaki bir eksiklik -diyebilirim ki- sizin suçlu olmanıza yol açabilir."</p>

  <p class="calibre3">Hafifçe ıslık çaldım.</p>

  <p class="calibre3">"Peki Kalıtsal Günah İşleme Eğilimi ne oluyor?"</p>

  <p class="calibre3">"Ne mi oluyor?" dedi Dr. Corrigan. "Din adamları bundan hiç hoşlanmazlar, değil mi? Zaten maalesef teorimle ilgilenen birini de bulamadım. Sonuçta adli tıbba girdim, Kuzeybatı polis bölgesinde. Çok ilginç.</p>

  <p class="calibre3">Orada çok çeşitli suçlu tipleriyle karşılaşabiliyorsun. Neyse sizi iş konularıyla daha fazla sıkmak istemem.</p>

  <p class="calibre3">Birlikte hafif bir öğlen yemeğine ne dersiniz?"</p>

  <p class="calibre3">"Memnuniyetle. Ama sanırım buraya giriyordun?" Corrigan'ın arkasında kalan evi işaret ettim.</p>

  <p class="calibre3">Corrigan omuzlarını silkti.</p>

  <p class="calibre3">"Önemli değil. Zaten davetsiz misafir olacaktım."</p>

  <p class="calibre3">"Kimse yok ki. Yalnızca bir hizmetçi."</p>

  <p class="calibre3">"Ben de öyle düşünmüştüm. Yalnızca Lady Hesketh-Dubois hakkında biraz bilgi toplamak istiyordum."</p>

  <p class="calibre3">"Sanırım ben bunu hizmetçinin yapabileceğinden çok daha iyi yapabilirim. Lady Dubois vaftiz annemdi."</p>

  <p class="calibre3">"Gerçekten mi? İşte ben buna şans derim. Yemeğe nereye gidelim? Lowndes meydanında küçük bir yer var. Büyük, ünlü bir yer değil ama deniz ürünleri çorbaları çok özel."</p>

  <p class="calibre3">Küçük restorana gidip oturduk. Fransız denizci giysileri içinde solgun yüzlü bir garson buharlar tüten çorba kâsesini masanın üstüne yerleştirdi.</p>

  <p class="calibre3">"Muhteşem," dedim çorbanın tadına bakınca. "Evet Corrigan şimdi anlat, bu yaşlı bayanla ilgilenmenin nedeni ne? Neyi öğrenmek istiyorsun? Ve neden?"</p>

  <p class="calibre3">"Bu oldukça uzun bir hikâye," dedi dostum. "Önce bana onun nasıl bir yaşlı kadın olduğundan bahseder misin?"</p>

  <p class="calibre3">Düşündüm.</p>

  <p class="calibre3">"Çok tutucu, eski tip biri. Victoria döneminden kalma. Uzaklarda, pek bilinmeyen bir adanın eski valisinin dul eşiydi. Zengindi ve konfordan hoşlanırdı. Kışları Riviera'ya, Estoril ya da bu gibi yerlere giderdi. Evi korkunç bir yer, Victoria dönemi eşyalar ve aynı döneme ait en çirkin ve gösterişli gümüşlerle tıka basa dolu.</p>

  <p class="calibre3">Çocuğu yoktu, çok sevdiği ve özen gösterdiği iki, iyi eğitimli kaniş köpeğiyle birlikte yaşardı. Dik kafalı ve sağlam bir Muhafazakâr Parti taraftarıydı. Nazik, samimi ancak otoriter. Hiçbir şekilde görüşlerinden taviz vermezdi. Başka ne öğrenmek isterdin?"</p>

  <p class="calibre3">"Bu konuda pek bir fikrim olduğunu söyleyemeyeceğim," dedi Corrigan iç çekerek. "Ona şantaj yapılıyor olduğunu düşünebilir miyiz?"</p>

  <p class="calibre3">"Şantaj mı?" Şaşkınlık içinde sordum. "Böyle bir şeyi düşünmem bile olanaksız. Bu da ne demek oluyor?"</p>

  <p class="calibre3">İşte Peder Gorman'ın ölümüne ilişkin öyküyü ilk o zaman duydum.</p>

  <p class="calibre3">Kaşığımı masanın üstüne bırakarak, sordum.</p>

  <p class="calibre3">"Şu isim listesi? Yanınızda mı?"</p>

  <p class="calibre3">"Orijinali değil. Ama kopyasını aldım. İşte al bak."</p>

  <p class="calibre3">Cebinden çıkardığı kâğıdı aldım ve incelemeye başladım.</p>

  <p class="calibre3">"Parkinson? Tanıdığım iki Parkinson var. Donanmadan Arthur. Bir de bakanlıklardan birinde çalışan Henry Parkinson. Ormerod... Deniz Kuvvetleri'nde bir Binbaşı Ormerod vardı... Sandford... Sandford'da okuduğum ilhanx</p>

  <p class="calibre3"></p>

  <p class="calibre3">sırada orada olan eski rektörün adı bu... Harmondsworth? Hayır... Tuckerton..." Bir an için sustum.</p>

  <p class="calibre3">"Tuckerton... Sanırım bu Thomasina Tuckerton değildir?"</p>

  <p class="calibre3">Corrigan meraklı bakışlarla beni süzüyordu.</p>

  <p class="calibre3">"Bildiğim kadarıyla herkes olabilir. Bahsettiğin kim ve ne iş yapıyor?"</p>

  <p class="calibre3">"Şu anda hiçbir şey. Bir hafta kadar önce gazetede ölüm ilanını gördüm."</p>

  <p class="calibre3">"O zaman bunun pek yararı yok."</p>

  <p class="calibre3">Okumayı sürdürdüm.</p>

  <p class="calibre3">"Shaw. Tanıdığım bir dişçi Shaw var, sonra Jerome Shaw, A C... barodan... Delafontaine... Bu ismi yakın zamanda duydum ama nerede olduğunu anımsayamıyorum. Corrigan? Bu bir şekilde seninle ilgili olabilir mi?"</p>

  <p class="calibre3">"Umarım değildir. Her nedense bu listede isminin bulunmasının insana uğursuzluk getirdiği gibi bir his var içimde."</p>

  <p class="calibre3">"Olabilir. Bu listeye ilişkin olarak şantaj olasılığını düşünmenin nedeni ne?"</p>

  <p class="calibre3">"Yanlış anımsamıyorsam bu dedektif-müfettiş Lejeune'un öngörüsüydü. En büyük olasılık olarak bu görünüyordu. Tabi başka bin sürü olasılık da var. Bu uyuşturucu satıcılarının, bağımlıların ya da gizli ajanların listesi olabilir, aslına bakılırsa bir sürü şey olabiliri Ancak bir şey kesin: Bu liste ele geçirmek uğruna cinayetin bile göze alınabileceği kadar önemli."</p>

  <p class="calibre3">Merakla sordum.</p>

  <p class="calibre3">"Bu türden polis araştırmalarına katılmak da işinizin bir parçası mı?"</p>

  <p class="calibre3">Başını salladı.</p>

  <p class="calibre3">"Aslında öyle olduğunu söyleyemem. Benim iş alanım /criminal bazda. Geri plan, eğitim ve kısmen genel sağlık konuları, hepsi bu."</p>

  <p class="calibre3">"Peki o zaman bu isim listesine olan özel ilginin nedeni ne?"</p>

  <p class="calibre3">"Kahretsin, ama bilmiyorum," dedi Corrigan yavaşça. "Belki de kendi adımı bu listede görmüş olmam, Corriganlar uğruna! Bir Corrigan bir diğer Corrigan'ı kurtarmak çabasında, diyebiliriz."</p>

  <p class="calibre3">"Kurtarmak mı? O zaman sen bunu gerçekten bir kurban listesi olarak görüyorsun suçlu, kötü adamlar listesi olarak değil. Ama bana göre bu pekâlâ da başka bir anlam da taşıyabilir."</p>

  <p class="calibre3">"Tamamen haklısın. Aslında belki de bu denli pozitif yaklaşmam da aptallık. Bu yalnızca bir his. Belki de bunun bir şekilde Peder Gorman'la bir ilgisi var. Onunla pek fazla karşılaşmadım ama çok iyi bir insandı, herkes tarafından sayılır ve başta cemaati olmak üzere çok sevilirdi. Tanrı'nın gerçek azimli bir savaşçısıydı.</p>

  <p class="calibre3">Onun bu listeyi bir ölüm kalım meselesi olarak gördüğünü kafamdan çıkaramıyorum işte..."</p>

  <p class="calibre3">"Polis de hiçbir sonuca varamadı mı?"</p>

  <p class="calibre3">"Uğraşıyorlar ama çok yavaş ilerliyorlar, bu uzun bir hikâye. Bir orada bir burada inceleme yapıyorlar, ama hepsi birbirinden kopuk bilgiler. Şimdilik ölüm döşeğindeyken rahibi çağırtan kadının aslında nereden gelmiş</p>

  <p class="calibre3">olduğunu ortaya çıkarmaya çalışıyorlar."</p>

  <p class="calibre3">"Kadın kimmiş?"</p>

  <p class="calibre3">"Göründüğü kadarıyla bu bir sır değil. Dul. Eşinin bir şekilde at yarışlarıyla ilgisi olabileceğini düşündük ama bu düşüncemiz boş çıktı. Pazar araştırmaları yapan küçük bir ticari kuruluşta çalışıyormuş. Bunda ters bir yan yok. Bu arada firma da tanınan, düzgün bir yer. Onun hakkında pek bilgileri yok. Ülkenin kuzeyinden gelmiş, Lancashire'dan. Onunla ilgili tek şaşırtıcı nokta çok az sayıda kişisel eşyasının olması."</p>

  <p class="calibre3">Omuzlarımı silktim.</p>

  <p class="calibre3">"Aynı durum düşünebildiğimizden de daha çok sayıda insan için söz konusu olabilir. Bu yalnız bir dünya."</p>

  <p class="calibre3">"Haklısın, aynen dediğin gibi."</p>

  <p class="calibre3">"Neyse, bu durumda konuyu şahsen ele almaya karar verdin öyle mi?"</p>

  <p class="calibre3">"Öyle sayılmaz, yalnızca biraz araştırıyorum, hepsi bu. Hesketh-Dubois pek sık rastlanır bir isim değil.</p>

  <p class="calibre3">Düşündüm de eğer bu Lady ile ilgili ilginç bir şey bulup, ortaya çıkarabilirsem..." Cümlesini tamamlamadı.</p>

  <p class="calibre3">"Ancak anlattıklarından bundan bir ipucu çıkarmanın olanaksız olduğunu anlıyorum."</p>

  <p class="calibre3">"Vaftiz annem ne bir uyuşturucu satıcısıydı ne de bağımlı," diye belirttim. "Gizli ajan olmadığı da kesin.</p>

  <p class="calibre3">Şantaj yapılamayacak kadar sıradan, tekdüze bir yaşamı vardı. Onun adının bulunduğu bir' listenin ne anlam taşıyabileceğine ilişkin en ufak bir fikrim bile yok., Ayrıca mücevherlerini de bankada saklardı, dolayısıyla gasp için uygun bir kişi olduğunu düşünmüyorum."</p>

  <p class="calibre3">"Başka Hesketh-Duboislar var mıydı? Oğulları filan?"</p>

  <p class="calibre3">"Çocuğu yoktu. sanırım, bir erkek bir de kız yeğeni vardı ama onların da soyadları farklı. Kocası da tek çocuktu."</p>

  <p class="calibre3">Corrigan teşekkür ederek ısrarla ona çok yardımcı olduğuma belirtti. Sonra saatine bakıp, neşeyle birinin karnını yarmak için artık gitmesi gerektiğini belirtti. Ayrıldık.</p>

  <p class="calibre3">Eve döndüğümde düşünceliydim, kendimi işime veremiyordum. Sonuçta birden karar verip, David Ardingly'yi telefonla aradım.</p>

  <p class="calibre3">ilhanx</p>

  <p class="calibre3"></p>

  <p class="calibre3">"David? Ben Mark. Geçen akşam senin yanında gördüğüm kız, Poppy. Diğer adı neydi?"</p>

  <p class="calibre3">"Ne o, benim kız arkadaşımı mı ayartmak niyetindesin?"</p>

  <p class="calibre3">David çok eğleniyor gibiydi.</p>

  <p class="calibre3">"Sende onlardan o kadar çok var ki," diye yanıt verdim aynı şakacı tonda. "Biri eksik olsa fark etmez."</p>

  <p class="calibre3">"Senin hep ağırbaşlı olduğunu düşünürdüm, dostum. Onunla düzenli bir ilişkin olduğunu sanıyordum."</p>

  <p class="calibre3">"Düzenli." Tam yerine oturan, Hermia'yla olan ilişkimi tanımlamak için ne kadar doğru bir sözcüktü bu! O</p>

  <p class="calibre3">zamana dek bunu fark etmemiş olmam ilginçti aslında. Peki ama bu beni neden tedirgin etmişti ki? Hep Hermia ile günün birinde evleneceğimizi düşünmüştüm- Onu tanıdığım herkesten çok seviyordum... Ortak birçok noktamız vardı...</p>

  <p class="calibre3">Nedendir bilinmez ama olağanüstü bir şekilde esneme gereksinimi duyuyordum... Geleceğimizi şimdiden görebiliyordum. Hermia ile birlikte önemli tiyatro gösterilerini seyredecektik... bu kesindi. Sanattan müzikten bahsedecektik. Hermia'nın bu anlamda kusursuz bir eş olacağında hiç kuşku yoktu.</p>

  <p class="calibre3">Ama hiç neşe, keyif olmayacak diyordu içimden gelen bir ses, bilinçaltımı ortaya çıkarırcasına. Şoktaydım.</p>

  <p class="calibre3">"Uyuyor musun?" Bunu soran David'ti.</p>

  <p class="calibre3">"Tabi ki hayır. Doğrusunu istersen arkadaşın Poppy çok hoş, tatlı bir kız."</p>

  <p class="calibre3">"Doğru. Ama ufak dozlarda tadına bakmakta yarar var, yoksa... Asıl adı Pamela Stirling, Mayfair'deki şu çok iddialı çiçek mağazalarından birinde çalışıyor. Bilirsin işte: Üç kuru dal, yaprakları dışa dönmüş bir lale ve bir benekli defne yaprağı. Fiyat üç paund."</p>

  <p class="calibre3">Bana adresi verdi.</p>

  <p class="calibre3">"Onu iyi bir yerlere götür ve eğlenmene bak," diye ekledi tamamen dostça, babacan bir tavırla. "Çok rahatlayacaksın. Bu kızın hiçbir konuda bilgisi yok, tamamen boş kafalı. Ona anlattığın her şeye inanır. Bu arada çok erdemli, sakın yanlış umutlara kapılma."</p>

  <p class="calibre3">Güldü ve telefonu kapadı.</p>

  <p class="calibre3"></p>

  <p class="calibre3">IV</p>

  <p class="calibre3">Çiçekçinin üzerinde Flower Studies Ltd. yazan büyük kapısını çekinerek açtım. O anda bastıran gardenya kokusuyla birlikte neredeyse soluğum kesildi. Açık yeşil önlükleri içinde hemen hepsi Poppy'ye benzeyen çok sayıdaki satıcı kız nedeniyle şaşkına dönmüştüm. Sonunda onu tanıdım. Zorlanarak bir adresi not etmeye çalışıyor, bunda zorlandığını anlaşılıyor, Fortesque Crescent sözcüğünü duraklayarak hecelemeye çalışıyordu.</p>

  <p class="calibre3">Beş paundluk bir banknotun üstünü doğru vermek gibi bir diğer zorluğu da başarıyla aşmasının ardından, özgür kaldığı anda yanına gittim.</p>

  <p class="calibre3">"Beni tanıdınız mı?" diye girdim söze. "Sizinle geçen akşam karşılaşmıştık, David Ardingly ile birlikte..."</p>

  <p class="calibre3">Samimiyetle, "Oh, evet," demesine rağmen, Poppy beni tereddüt dolu gözlerle süzüyordu.</p>

  <p class="calibre3">"Size bir şey sormak istiyordum da?" Birden bir huzursuzluk hissetmeye başlamıştım. "Belki de biraz çiçek almam iyi olacak?"</p>

  <p class="calibre3">Aynen düğmesine basılmış bir robot gibi Poppy anlatmaya başladı:</p>

  <p class="calibre3">"Çok güzel güllerimiz var, bugün geldi."</p>

  <p class="calibre3">"Belki üç sarı gül alsam iyi olacak?" Her taraf gül doluydu. "Fiyatları nasıldı?"</p>

  <p class="calibre3">"Çook çook ucuz," dedi Poppy yumuşak, çok tatlı bir tonda. "Her biri yalnızca beş şilin."</p>

  <p class="calibre3">Başımla onaylayarak altı adet istediğimi belirttim.</p>

  <p class="calibre3">"Aralarına bu çok hoş, özel yapraklardan birkaç tane de koyayım mı?"</p>

  <p class="calibre3">Bana solmanın son aşamalarında gibi görünen özel yapraklara kuşkuyla baktım. Onların yerine birkaç taze yeşil eğreltiotu yaprağını yeğleyeceğimi belirttim. Bu seçimim hemen o anda Poppy'nin gözündeki seçkinliğimi düşürmüştü.</p>

  <p class="calibre3">"Size sormak istediğim bir şey vardı." Poppy beceriksizlikle gülleri ve çok sayıda kuşkonmaz yaprağını demet yapmaya çalışırken asıl konuya giriş yaptım. "Geçen akşam Kır At diye bir şeyden bahsetmiştiniz."</p>

  <p class="calibre3">Poppy birden paniğe kapılarak elindeki çiçeklerle yaprakları yere düşürdü.</p>

  <p class="calibre3">"Bana bu konuda biraz daha ayrıntı verebilir misiniz?"</p>

  <p class="calibre3">Poppy yeniden toparlanmıştı, doğruldu.</p>

  <p class="calibre3">"Ne demiştiniz?"</p>

  <p class="calibre3">"Size Kır Atı sormuştum."</p>

  <p class="calibre3">"Kır At mı? Neyi kastediyordunuz?"</p>

  <p class="calibre3">"Geçen akşam siz söylemiştiniz."</p>

  <p class="calibre3">"Böyle bir şey yapmadığımdan eminim. Bu sözcüğü hiç duymadım."</p>

  <p class="calibre3">"Biri size bundan bahsetmiş olmalı. Bu kimdi?"</p>

  <p class="calibre3">Poppy derin bir soluk alıp telaşla yanıt verdi.</p>

  <p class="calibre3">"Neden bahsettiğinizi hiç bilmiyorum. Ayrıca müşterilerle sohbet etmemiz de yasak..." Seçtiğim çiçeklerin etrafına bir kâğıt sardı- "Otuz dört şilin, lütfen."</p>

  <p class="calibre3">ilhanx</p>

  <p class="calibre3"></p>

  <p class="calibre3">Ona iki paundluk bir banknot uzattım. Aceleyle altı şilini avucuma koyduktan sonra hemen başka bir müşteriyle ilgilenmeye gitti.</p>

  <p class="calibre3">Ellerinin titrediğini fark etmiştim.</p>

  <p class="calibre3">Yavaşça dışarı çıktım. Biraz ilerledikten sonra yanlış hesap yaptığını fark ettim (kuşkonmaz dalları yedi şilindi). Bana fazla para iade etmişti. Onun aritmetik konusundaki yeteneksizliği de gerçekten çok özel bir durumdu.</p>

  <p class="calibre3">Yeniden saf yüz ifadesi ve büyük mavi gözleri belirdi gözlerimin önünde. Bu mavi gözler bana bir şeyi göstermişlerdi...</p>

  <p class="calibre3">Korkuyor, diye mırıldandım kendi kendime. Ölesiye korkuyor... Peki ama neden? Neden?</p>

  <p class="calibre3"></p>

  <p class="calibre3">BÖLÜM 5</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">"Oh, bu ne rahatlık!" dedi Bayan Oliver derin bir soluk alarak. "Her şeyin geçtiğini ve hiçbir şeyin olmadığını bilmek."</p>

  <p class="calibre3">Gerçekten de hepimiz kendimizi rahatlamış hissediyorduk. Rhoda'nın düzenlediği panayır da diğer tüm bunun gibi açık hava toplantıları gibi geçmişti. Sabah bozacakmış gibi görünen hava büyük korku ve endişe yaratmıştı. Sandalyeleri açık havaya mı, esas Çadıra mı yoksa büyük samanlığa mı dizsek diye uzun uzun düşünülmüştü. Çay servisi ve gösterilerin yerleri hakkında hararetli tartışmalar yaşanmış ancak hepsi Rhoda'nın ustaca yaklaşımıyla çözümlenmişti. Yine Rhoda'nın konuklara karşı nasıl davranacakları kestirilemediği için eve hapsedilmeleri gereken sevimli, güzel ancak eğitimsiz köpeklerinin periyodik kaçışları da öyle. Kuşkular tamamen giderilmişti. Hoş ancak henüz ünü kuşkulu yıldız adayının toplantının açılış</p>

  <p class="calibre3">konuşmasını yapmak için kürkler içinde gelmesi ve çok hoş bir şekilde yerine getirdiği bu görevin sonucunda mültecilerin içinde bulundukları kötü duruma ilişkin bazı sözler etmesiyle herkesi şaşkına çevirmesi dışında tabi. Ne de olsa toplantının düzenlenme amacı kilise kulesinin onarılmasıydı. İçecek satışında sağlanan olağanüstü basan. Para bozmada yaşanan olağan zorluklar. Çay zamanında herkes birlikte büyük çadırda yer kapmak için koşuşturduğunda çıkan karmaşa ve kısa bir süre sonra birden bir şekilde her şeyin düzene girmesi.</p>

  <p class="calibre3">Sonuçta Tanrı'ya şükür akşam olmuştu. Ahırda halen yerel danslar devam etmekteydi. Programda büyük bir havai fişek gösterisi ve açık havada şenlik ateşi yakılması da vardı ama evin yorgun düşmüş çalışanları mutfağa çekilmiş, soğuk yemeklerle karınlarını doyuruyorlardı. Her kafadan bir ses çıkıyor, kimse diğerinin dediğini dinlemiyordu. Her şey rahat, konforlu ve huzurluydu. Nihayet özgür bırakıları köpekler de masanın altında kemiklerini kemiriyorlardı.</p>

  <p class="calibre3">"Önümüzdeki yıl Çocukları Koruyun panayırında çok daha fazlasını yapmalıyız."</p>

  <p class="calibre3">"Bu bana çok olağandışı bir şey gibi görünüyor." Bunu söyleyen çocukların İskoç mürebbiyeleri Miss Macalister idi. "Üç yıl art arda Michael Brent'in saklı hazineyi bulmasına inanamıyorum. Bir yerlerden bilgi aldığı gibi bir kuşkum var."</p>

  <p class="calibre3">"Domuzu kazanan Lady Brookbank oldu," dedi Rhoda. "Aslına bakarsanız onu istediğini hiç sanmıyorum ama."</p>

  <p class="calibre3">Grup kuzinim Rhoda ve kocası Albay Despard, gür kızıl saçlı, hatta bu yüzden de haklı olarak Ginger (zencefil) olarak adlandırılan genç bir bayan, mürebbiye Miss Macalister, Bayan Oliver, rahip Caleb Dane Caltthrop ve karısından oluşmaktaydı. Rahip hoş, bilgili biriydi; en büyük zevki her söylenilenin Yunan ya da Roma klasiklerinde karşılığını bulmaktı. Her ne kadar bu sıkıcı bir durum olsa da o an için konuşmaların bir sonuca bağlanması gibi bir duruma uygun sayılabilirdi. Rahip hiçbir şekilde üstün Latincesinin taktir edilmesini beklemiyordu; uygun bir karşılık bulmak onun kendi kendini ödüllendirmesiydi.</p>

  <p class="calibre3">"Horace'ın da dediği gibi..." derken sevinçle masadakileri süzdü.</p>

  <p class="calibre3">Olağan sessizliğin ardından söze giren Ginger oldu.</p>

  <p class="calibre3">"Sanırım Bayan Horsefall şampanya çekilişinde bir şeyler yaptı. Şampanyayı kazanan yeğeni oldu."</p>

  <p class="calibre3">Şaşırtıcı bir kadın olan Bayan Dane Calthrop berrak gözleriyle düşünceli bir halde Bayan Oliver'e bakıyordu.</p>

  <p class="calibre3">Birden sordu.</p>

  <p class="calibre3">"Bu panayırda nasıl bir şey olmasını bekliyordunuz?"</p>

  <p class="calibre3">"Yani, nasıl açıklayayım, bir cinayet ya da öyle bir şey işte."</p>

  <p class="calibre3">Bayan Dane Calthrop şaşırmıştı.</p>

  <p class="calibre3">"Neden olsun ki?"</p>

  <p class="calibre3">"Bunu ben de bilemiyorum. Aslında çok anlamsız da. Ama bundan önce katıldığım panayırda olmuştu."</p>

  <p class="calibre3">"Anlıyorum. Tabi bu da sizi tedirgin etti."</p>

  <p class="calibre3">"Hem de çok."</p>

  <p class="calibre3">ilhanx</p>

  <p class="calibre3"></p>

  <p class="calibre3">Rahip Latinden Yunana geçti.</p>

  <p class="calibre3">Kısa bir sessizliğin ardından Miss Macalister canlı bir kaz için yapıları çekilişin dürüstlüğüne ilişkin tereddütlerini açıkladı.</p>

  <p class="calibre3">'"King's Arms'tan ihtiyar Lugg'un çekiliş için on iki düzine bira bağışlaması gerçekten çok hoş bir davranıştı." Bunu söyleyen de Albay Despard'dı.</p>

  <p class="calibre3">"King's Arms mı?" diye sordum merakla.</p>

  <p class="calibre3">Rhoda hemen, "Buradaki pub," diye açıkladı.</p>

  <p class="calibre3">Bayan Oliver'e dönerek, "Buralarda başka bir pub daha yok muydu?" diye sordum. "Sanırım siz adının 'Kır At' olduğunu söylemiştiniz."</p>

  <p class="calibre3">Beklediğim şekilde bir tepki alamadım. Bana yönelen yüzlerdeki ifadeler ilgisiz ve şaşkındı.</p>

  <p class="calibre3">"Kır At pub değil," diye açıkladı Rhoda. "Özellikle de şimdi hiç değil."</p>

  <p class="calibre3">"Eskiden orası hanmış," dedi Despard. "Sanırım on yedinci yüzyılda. Şimdi ise sıradan bir ev yalnızca. Hep oranın adını değiştirmeleri gerektiğini düşünmüşümdür."</p>

  <p class="calibre3">"Yoo hayır," diye atıldı Ginger. "Oraya Wayside ya da Fairview gibi isimler vermek çok saçma olurdu. Kır At çok daha hoş, orijinal bir isim, insanda hemen eski, sevimli bir hanı çağrıştırıyor. Ayrıca eski, şık han tabelası da hâlâ duruyor. Çerçeveletip avluya asmışlar."</p>

  <p class="calibre3">"Asan kimler?" diye sordum.</p>

  <p class="calibre3">"Orası Thyrza Grey'e ait," diye açıkladı Rhoda. "Bilmem onu bugün gördün mü? Kısa gri saçlı zayıf bir kadın."</p>

  <p class="calibre3">Despard söze karıştı.</p>

  <p class="calibre3">"Kendini doğaüstü konulara kaptırmış biri. İspritizma, trans ve büyü gibi. Gerçi şeytana tapınma filan gibi değil ama yine de öyle bir şeyler işte."</p>

  <p class="calibre3">Ginger birden bir kahkaha attı.</p>

  <p class="calibre3">"Çok affedersiniz," dedi hemen sonra utanarak. "Bir an için Miss Grey'i Madame de Montespan olarak siyah kadife mihrabın üstünde düşündüm de."</p>

  <p class="calibre3">"Ginger!" diye bağırdı Rhoda. "Sayın rahibin önünde..."</p>

  <p class="calibre3">"Özür dilerim Bay Dane Calthrop."</p>

  <p class="calibre3">"Önemli değil," dedi rahip neşeyle. "Eskiler bunu..." Konuşmasını bir süre daha eski Yunandan bahsederek sürdürdü.</p>

  <p class="calibre3">Kısa saygı dolu bir sessizliğin ardından kendimde yeni bir atağa geçme cesaretini buldum.</p>

  <p class="calibre3">"Bana hâlâ onların kimler olduğunu söylemedin Rhoda, Miss Grey ve kimler?"</p>

  <p class="calibre3">"Ah, onunla birlikte yaşayan bir arkadaşı var. Sybil Stamfordis. Sanırım, medyum olduğuna inanıyor.</p>

  <p class="calibre3">Görmelisin onu. Boynu bokböceği şeklinde güya uğurlu sayıları boncuklar ve tespih boncuklarıyla dolu -bazı zamanlarda da sari giyiyor- aslında bunun nedenini hiç anlayamıyorum... hiç Hindistan'da bulunmamış ki..."</p>

  <p class="calibre3">"Sonra bir de Bella var," diye söze karıştı Bayan Dane Calthrop. "Aşçıları, ama sanırım aynı zamanda o bir cadı. Little Dunning denilen bir köyden gelmiş. Oradayken cadılık güçleri olmasıyla tanınıyormuş, hatta bu konuda ünlüymüş bile. Bu aileden gelen bir Şey. Annesi de cadıymış."</p>

  <p class="calibre3">Sanki günlük sıradan şeylerden bahsediyormuşçasına rahattı.</p>

  <p class="calibre3">"Cadıların güçlerine inanıyor gibi konuşuyorsunuz," diye söze karıştım.</p>

  <p class="calibre3">"Elbette. Bunun saklanacak, gizemli ya da mistik bir tarafı yok. Bu son derece olağan bir şey, bir gerçek.</p>

  <p class="calibre3">Aileden miras kalan bir özellik. Köydeki çocuklara onun kendisini kızdırmamaları öğütlenir, insanlar zaman zaman onun kulübesine peynir ya da bir kavanoz ev yapımı reçel bırakırlar."</p>

  <p class="calibre3">Onu şaşkınlıkla süzdüm. Duyduklarıma inanamıyordum. Ciddi görünüyordu.</p>

  <p class="calibre3">"Sybil, bize bugün fal bakma konusunda yardımcı oldu," diye söze karıştı Rhoda. "Yeşil çadırdaydı. Sanırım bu konuda oldukça iyi."</p>

  <p class="calibre3">"Benim falımda çok iyi bir geleceğim olduğunu gördü," dedi Ginger. "Elimin altında bol para. Denizaşırı ülkelerden gelecek koyu tenli bir yabancı, iki eş ve altı çocuk. Gerçekten çok bonkör."</p>

  <p class="calibre3">"Curtis'in kızının çadırdan kıs kıs gülerek çıktığını gördüm,", dedi Rhoda. "Daha sonra da genç kocasına cilve ve naz yapıyordu. Ona yeryüzündeki tek erkeğin kendisi olduğunu düşünmemesini bile söyledi."</p>

  <p class="calibre3">"Zavallı Tom," dedi kocası. "Karşılık verdi mi?"</p>

  <p class="calibre3">"Oh, evet. Benim geleceğimde neler gördüğünü sana söylemedim tatlım dedi. Belki de hiç hoşuna gitmez, canım, dedi."</p>

  <p class="calibre3">"Tom çok doğru yapmış."</p>

  <p class="calibre3">"İhtiyar Bayan Parker ise çok keyifsiz hatta öfkeliydi," dedi Ginger gülerek. "'Bütün bunlar saçmalık', diyordu. 'Siz ikiniz, söylenen hiçbir şeye inanmayın.' Ama o anda Bayan Cripps bağırarak söze karıştı. 'Lizzie, sen de benim gibi Miss Stamfordis'in başkalarının göremediği, bilmediği şeyleri gördüğünü ve hatta Miss Grey'in tam olarak insanların öleceği günü bile söyleyebildiğini biliyorsun. Ve bunda hiç yanılmadı da! Hatta bazen bundan dolayı korkuya kapıldığım bile oluyor.' Bunun üzerine Bayan Parker'in yanıtı da şöyle oldu: 'Ah ilhanx</p>

  <p class="calibre3"></p>

  <p class="calibre3">ölüm tamamen başka bir şey. Söz konusu olan Allah verdisi bir yetenek.' Sonra da Bayan Cripps şöyle dedi:</p>

  <p class="calibre3">'Her neyse, ben kendi adıma bu üç kadından birini kızdırmayı göze alamam, asla.'"</p>

  <p class="calibre3">"İşte bu çok ilginç. Onlarla görüşmek isterdim," dedi Bayan Oliver düşünceli.</p>

  <p class="calibre3">"Sizi yarın oraya götürebilirim," diye söze karıştı Albay Despard. "Eski han gerçekten görülmeye değer bir yer. Oranın genel karakterini bozmadan yaşanabilir bir hale getirmeleri gerçekten çok akıllıca oldu."</p>

  <p class="calibre3">Rhoda, "Yarın sabah Thyrza'ya telefon ederim," dedi.</p>

  <p class="calibre3">Yatağa girdiğimde bir ölçüde şaşkın ve endişeli olduğumu itiraf etmeliyim.</p>

  <p class="calibre3">Zihnimde gizemli, karanlık, uğursuz bir kavram olarak canlandırdığım Kır Atın öyle bir şey olmadığı ortaya çıkmıştı. Tabi eğer başka bir yerlerde başka bir "Kır At" yoksa? Uyuya kalana kadar bunu düşündüm.</p>

  <p class="calibre3"></p>

  <p class="calibre3">II</p>

  <p class="calibre3">Ertesi günün pazar olması insanı gevşeten, rahatlatan bir duyguydu. Bir tür parti sonrası duygusu. Çayırlar üstünde çadırlar ve büyük tente hafif rüzgârın etkisiyle yavaşça çırpınıyor, davet sahibinin adamları tarafından ertesi sabah erken saatlerde toplanmayı bekliyorlardı. Pazartesi sabahı hep birden hasar tespiti yapmaya koyulacak, konulara açıklık getirecektik. O gün içinse Rhoda çok akıllılık yaparak mümkün olduğunca erken oradan ayrılmamızda yarar olacağını kararlaştırmıştı.</p>

  <p class="calibre3">Hep beraber kiliseye gittik ve saygıyla Bay Dane Calthrop'un Isaiah'tan (*) alınan ancak dini olmaktan çok İran tarihine ilişkinmiş izlenimi uyandıran vaazını dinledik.</p>

  <p class="calibre3">(*) MÖ 8. yüzyılda ulusal yaşamdaki bozulmaya karşı çıkarı İbrani peygamberi. Kehanetlerini içeren bir kitabı vardır.</p>

  <p class="calibre3"></p>

  <p class="calibre3">"Öğlen yemeği için Bay Venables'e davetliyiz," diye açıkladı Rhoda kiliseden çıkışta. "Onu seveceksin, Mark. Gerçekten çok ilginç bir adam. Her yere gitmiş, her şeyi yapmış. Her tür üçkâğıdı biliyor. Priors Court'u üç yıl önce satın aldı. Orayı restore etmek için harcadığı bir servet olmalı. Çocuk felci geçirmiş, ayakları tutmuyor, sürekli tekerlekli sandalyeyle dolaşıyor. Bu onun açısından çok üzücü olmalı, bu korkunç hastalık başına gelene kadar sanırım çok seyahat eden biriydi. Tabi para içinde yüzüyor, daha önce de dediğim gibi evini muhteşem yaptı, her tarafı dökülen, gerçek bir viraneydi orası. Her taraf en muhteşem eşyalarla dolu.</p>

  <p class="calibre3">Sanırım şu günlerde müzayedeler onun özel tutkusu."</p>

  <p class="calibre3">Priors Court yalnızca birkaç mil uzaklıktaydı. Doğruca oraya gittik, ev sahibimiz bizi büyük antrede tekerlekli sandalyesiyle karşıladı.</p>

  <p class="calibre3">"Buraya gelmenize çok sevindim," dedi yüksek bir sesle mutlulukla. "Dünden sonra çok yorgun olmalısınız.</p>

  <p class="calibre3">Her şey gerçekten muhteşemdi, bu çok büyük bir başarı Rhoda!"</p>

  <p class="calibre3">Bay Venables elli yaşlarında bir adamdı, ince baykuşu andıran bir yüzü ve belirgin bir şekilde öne çıkan bir gaga burnu vardı. Eski moda uçları kıvrık, kolalı yakalı bir gömlek giymişti.</p>

  <p class="calibre3">Rhoda tanıştırma görevini üstlendi.</p>

  <p class="calibre3">Venables Bayan Oliver'e gülümsedi.</p>

  <p class="calibre3">"Dün sizin profesyonel yönünüze tanık olma fırsatım oldu, Bayan Oliver. İmzalı tam altı kitabınızı aldım. Altı muhteşem yılbaşı armağanı. Çok iyi bir yazarsınız Bayan Oliver. Yazmaya devam edin. Sizin romanlarınıza asla doyamayız. Ginger'a bakarak gülümsedi. "Dün neredeyse canlı bir kazın üstümde kalmasına neden oluyordunuz, genç bayan." Sonra bana döndü. "Geçen ay Review'de çıkan makalenizi çok beğendim."</p>

  <p class="calibre3">"Panayırımıza katılmanız bizi gerçekten çok mutlu etti, Bay Venables. Gönderdiğiniz o gerçekten çok cömert çekten sonra şahsen de katılacağınızı ummuyordum."</p>

  <p class="calibre3">"Ah, bu gibi şeyler çok hoşuma gidiyor. Bunlar İngiliz kırsal yaşamının bir parçası, öyle değil mi? Eve döndüğümde kolumun altında iğrenç bir bez bebek vardı... ve altın renkli türbanı ve boynunda yaklaşık bir ton iğrenç tespihböceği kolyeleriyle gerçekten olağandışı görünen Sybil'in geleceğime ilişkin muhteşem ancak inanılması olanaksız öngörüleri."</p>

  <p class="calibre3">"Sevgili sadık Sybil," dedi Albay Despard. "Bugün öğleden sonra Thyrza'ya çaya gideceğiz. Orası gerçekten ilginç, eski bir yer."</p>

  <p class="calibre3">"Kır At hanı mı? Oranın han olarak kalmasını dilerdim. Bu eski yapının gizemli, karmaşık ve gerçekten meşum bir geçmişi olmalı. Konu kaçakçılık olamaz, bunun için denizden çok uzak. Belki bir eşkıya sığınağı?</p>

  <p class="calibre3">Belki de zengin yolcuların gecelediği ve bir daha da asla görülmedikleri bir yer. Her halükârda oranın şu anda üç yaş-" kız kurusunun hoşlanarak yaşadıkları evleri olması bana çok anlamsız geliyor."</p>

  <p class="calibre3">"Ah... onlar hakkında asla böyle düşünmemiştim," diye haykırdı Rhoda. "Belki Sybil Stamfordis, sarileri ve tespihböceği boncuklarıyla ve daima insanların başlarının çevresinde ruhların dolaş, tığını görmesiyle... o gerçekten tuhaf. Aslında Thyrza'nın da korku-veren bir yönü var, öyle değil mi? Düşüncelerinizi okuduğunu hissediyorsunuz. Gerçi kuvvetli önsezileri olduğundan söz etmiyor ama herkes öyle olduğunu söylüyor."</p>

  <p class="calibre3">"Üstelik sevgili Bella da kız kurusu olmaktan çok uzak, iki kocayı mezara koymuş bile," diye ekledi Albay Despard.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Bundan dolayı affınızı dilemek zorundayım," dedi Venables gülerek.</p>

  <p class="calibre3">"Komşularının fesat ifadelerine bakılırsa her iki ölüm de oldukça kuşkulu," diye ekledi Despard.</p>

  <p class="calibre3">"Söylendiğine göre kocalarından sıkılınca onlara bir bakması hastalanıp ölmelerine yeterli olmuş."</p>

  <p class="calibre3">"Elbette, onun köyün cadısı olduğunu unutmuşum."</p>

  <p class="calibre3">"Dane Calthrop'un da söylediği gibi."</p>

  <p class="calibre3">"Bu cadı gücü ilginç bir şey," dedi Venables düşünceli bir halde. "Tüm dünyada bunun çeşitli varyasyonlarına rastlıyorsunuz, anımsıyorum da bir defasında Batı Afrika'dayken..."</p>

  <p class="calibre3">Konu hakkında rahat ve eğlendirici bir şekilde "konuşuyordu. Afrika'daki büyücülerden bahsetti.</p>

  <p class="calibre3">Borneo'nun az bilinen büyücülük kültüründen. Sonra da bizlere yemekten sonra birkaç Batı Afrika maskını göstermeye söz verdi.</p>

  <p class="calibre3">"Bu evde her şey var," diye belirtti Rhoda gülerek.</p>

  <p class="calibre3">"Evet tabi..." Venables omuzlarını silkti. "Eğer siz bir şeye gidemezseniz zorunlu olarak o şeylerin ayağınıza gelmesi gerekiyor."</p>

  <p class="calibre3">Sesinde bir an için derin bir hüzün belirdi ve kendini sakat bacaklarına bakmaktan alıkoyamadı.</p>

  <p class="calibre3">"Dünyada o kadar çok görmeye değer şey var ki," diye ekledi. "Beni mahvedenin de bu olduğunu düşündüm hep. Öğrenmek, bilmek istediğim o kadar çok şey var ki... ve de görmek! Evet, zamanında çok kötü yaşamadım. Hatta şimdi de... yaşamın teselli veren yönleri var."</p>

  <p class="calibre3">"Neden burada?" diye sordu Bayan Oliver birdenbire.</p>

  <p class="calibre3">Odadaki herkes sanki aynı trajedinin ezikliğini hissetmişçesine huzursuzdu. Yalnızca Bayan Oliver etkilenmemişti. Soruyordu çünkü öğrenmek istiyordu. Ve açık samimi merakı açık kalplilik atmosferini yeniden canlandırmıştı.</p>

  <p class="calibre3">Venables, onu soran bakışlarla süzdü.</p>

  <p class="calibre3">"Demek istediğim," diye açıkladı Bayan Oliver. "Neden buraya, bu çevreye gelip yerleştiğinizi anlayamıyorum. Dünyada olup bitenden böylesine uzak bir köşeye. Yoksa burada çok özel dostlarınız mı var?"</p>

  <p class="calibre3">"Hayır, tam aksine. Eğer merakınızı çekiyorsa açıklayayım, burayı seçmemin nedeni hiç dostum olmaması."</p>

  <p class="calibre3">Dudaklarında ironik bir gülümseme belirdi. ,</p>

  <p class="calibre3">Sakatlık bu adamı ne denli derinden etkilemiş, diye düşündüm. Kısıtsız hareket etme gücünün olmamasından dolayı dünyayı keşfetme özgürlüğünü yitirmiş olmaktan dolayı ruhunun derinliklerinde acı mı çekiyordu? Yoksa değişen koşullara üstün bir itidalle gerçek anlamda ruhsal bir büyüklük göstererek uyum sağlamayı mı başarmıştı?</p>

  <p class="calibre3">Venables düşüncelerimi okuyabilmişçesine açıkladı:</p>

  <p class="calibre3">"Yazdığınız makalede 'büyüklük' kavramının anlamını tartışıyordunuz. Bu kavramın Doğu ve Batı'daki farklı ele alınış şekillerini inceliyordunuz. Peki ama sizce, bugün biz İngiltere'de bir insandan 'büyük bir adam' diye söz ederken neyi kastediyor olabiliriz?"</p>

  <p class="calibre3">"Hiç kuşkusuz zekâ açısından üstünlüğü," dedim. "Ve de elbette erdem açısından."</p>

  <p class="calibre3">Yüzüme baktı, gözleri berrak ve pırıl pırıldı.</p>

  <p class="calibre3">"Sizce 'Büyük' olarak nitelendirilen kötü insanlar da olamaz mı?"</p>

  <p class="calibre3">"Tabi ki vardır," diye bağırdı Rhoda. "Napoleon, Hitler ve daha birçok. Onların hepsi de büyük adamlardı."</p>

  <p class="calibre3">"Yaptıklarının sonuçlarına bakarak böyle niteliyoruz," diye ekledi Despard. "Ama eğer kişiler onları şahsen tanıma olanağı bulabilselerdi... hiç sanmam ki etkilensinler."</p>

  <p class="calibre3">Ginger öne doğru eğilerek parmaklarını kendi kızıl saç yumağının içine soktu.</p>

  <p class="calibre3">"Bu ilginç bir düşünce," dedi. "Bunlar zaten aslında zavallı, ezik, küçük yaratıklar değil mi? Azametli yürüyüşleri, duruşları, yetersiz duyarlılıkları, etraflarındaki dünya yıkılacak olsa bile kendilerine bir şey olmaması konusundaki kararlılıklarıyla?"</p>

  <p class="calibre3">"Hayır, hayır," dedi Rhoda hiddetle. "Eğer öyle olsalardı bu sonuçlar ortaya çıkmazdı."</p>

  <p class="calibre3">"Bilemiyorum," diye fikrini açıkladı Bayan Oliver. "Sonuçta en aptal çocuk bile koskoca bir evi kolayca ateşe verebilir."</p>

  <p class="calibre3">"Haydi, haydi," dedi Venables. "İnsanların bugünlerde kötülük sanki hiç olmayan bir şeymiş gibi davranmalarını kabul edemiyorum. Kötülük vardır. Kötülük güçlüdür. Hatta bazen iyiden bile güçlü. O her yerde, yanı başımızdadır. Görülebilir ve onunla savaşılabilir. Aksi taktirde..." Ellerini iki yana açtı. "Karanlığa gömülürüz."</p>

  <p class="calibre3">"Maalesef kitaplarımda konuları şeytana bağlamak durumunda kaldığım da oldu," dedi Bayan Oliver özür dilercesine. "Ona inanmayı kastediyorum. Ama biliyor musunuz ki aslında şeytan bana hep çok aptalca görünmüştür. Toynaklarıyla, kuyruğuyla, filan. Oyununu abartan bir tiyatro oyuncusu gibi hoplamasıyla.</p>

  <p class="calibre3">Elbette ki öykülerimde daima gerçek bir suçlu var -ama insanlar doğaüstünden de hoşlanıyor- aslında bunu yapmak da giderek güçleşiyor. İnsanlar onun ne olduğunu bilmedikleri sürece etkili olmasını sağlayabiliyorum -ama bir kez ortaya çıkınca- bir şekilde yetersiz kalıyor. Bir tür etki yitirme, önem kaybetme ilhanx</p>

  <p class="calibre3"></p>

  <p class="calibre3">gibi bir şey bu! Gülünç oluyor. Bunun yerine yolsuzluk yapıp, kaynakları kendi hesabına geçiren bir banka yönetici ya da karısından bıkıp çocuklarının mürebbiyesiyle evlenen bir adamı kullanmak çok daha kolay. Yani bunlar çok daha doğal, neyi kastettiğimi anlıyorsunuz, değil mi?"</p>

  <p class="calibre3">Herkesin gülmesi üzerine Bayan Oliver özür dilercesine, "Sanırım düşüncelerimi kötü ifade ettim," dedi.</p>

  <p class="calibre3">"Ama ne demek istediğimi anladınız, değil mi?"</p>

  <p class="calibre3">Hepimiz anladığımızı belirttik, gerçekten de neyi kastettiğini biliyorduk.</p>

  <p class="calibre3">BÖLÜM 6</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3"></p>

  <p class="calibre3">Priors Court'tan ayrıldığımızda saat dördü geçiyordu. Özellikle çok enfes bir öğlen yemeğinden sonra Venables bize evini gezdirdi. Çeşitli varlıklarını göstermekten zevk alıyor olmalıydı, ev eşyalarıyla gerçekten bir hazineydi.</p>

  <p class="calibre3">"Para içinde yüzüyor olmalı," dedim sonunda oradan ayrıldığımızda. "O yeşimler -Afrika heykelcikleri-Meissen ve Sevres porselenleri. Böyle bir komşunuz olması büyük şans."</p>

  <p class="calibre3">"Bilmez miyiz," diyen Rhoda gülümseyerek ekledi. "Bu çevredekilerin birçoğu iyi, hoş insanlar, ama çoğunlukla sıkıntı veren türde. Bay Venables ise onlarla karşılaştırılınca gerçekten çok farklı, alışılmamış bir insan."</p>

  <p class="calibre3">"Parasını nereden kazanmış?" diye sordu Bayan Oliver. "Yoksa başlangıçtan beri zengin bir insan mıymış?"</p>

  <p class="calibre3">Despard soğuk, kuru bir tonda günümüzde artık hiç kimsenin böylesine büyük bir servetin miras olduğuyla övünemeyeceğini belirtti- Veraset ve intikal vergileri ve mahkeme giderleri sayesinde bu olanaksızdı.</p>

  <p class="calibre3">"Birisi bana," diye ekledi. "Onun yaşama limanda hamallık yaparak başladığını söyledi ama bu inanılır gibi değil. Gençliğinden ya da ailesinden hiç bahsetmiyor..." Bayan Oliver'e döndü. "Tam size göre gizemli bir adam..."</p>

  <p class="calibre3">Bayan Oliver insanların kendisine hep istemediği önerilerde bulunduklarını söyleyerek yanıt verdi.</p>

  <p class="calibre3">Kır At yarı ahşap bir yapıydı. (Gerçekten de ahşaptan yapılmıştı, göstermelik değil) Köyün merkezinin oldukça dışındaydı. Evin arkasındaki büyük çitli bahçe eve hoş, eski günleri anımsatan bir hava kazandırıyordu.</p>

  <p class="calibre3">Hayal kırıklığına uğramıştım, bunu ifade de ettim.</p>

  <p class="calibre3">"Beklediğim kadar tekinsiz bir görüntüsü yok," diye yakındım. "Gizemli bir havada değil."</p>

  <p class="calibre3">"İçeri girene dek bekle," dedi Ginger.</p>

  <p class="calibre3">Arabadan inip bizi görünce hemen açıları kapıya doğru ilerledik.</p>

  <p class="calibre3">Miss Thyrza Grey bizi eşikte karşıladı, tüvit ceket ve etek giymiş zayıf, oldukça erkeksi görünen bir tipti.</p>

  <p class="calibre3">Geniş alnından fışkırmışçasına görünen gri saçları, uzun gaga bir burnu ve derin mavi gözleri vardı.</p>

  <p class="calibre3">"Nihayet geldiniz," dedi bas tonda samimi bir sesle. "Kaybolduğunuzu düşünmeye başlamıştım."</p>

  <p class="calibre3">Tüvit vatkalı omuzların gerisinde loş antrenin gölgeleri arasında beliren bir meraklı yüz dikkatimi çekmişti.</p>

  <p class="calibre3">Geniş, oynamak için bir heykeltıraşın stüdyosuna yolu düşmüş bir çocuğun ufak bir çocuk tarafından macundan yapılmışçasına anlamsız, şekilsiz bir yüz.</p>

  <p class="calibre3">Aynen ilkel dönem İtalyan ya da Hollanda ressamlarının resimlerin de görebileceğiniz türde bir yüz.</p>

  <p class="calibre3">Rhoda bizi tanıştırarak, Bay Venables'in Priors Court malikanesinde öğlen yemeğinde olduğumuzu belirtti.</p>

  <p class="calibre3">"Ah," dedi Miss Grey. "Bu her şeyi açıklıyor. Et yemekleri! Bay Venables'in İtalyan aşçısı gerçekten fevkalade! Ve o hazine ev-deki değerli eşyaların tamamı! Ah evet, zavallı dostumuz, onun ger-çekten biraz neşelendirilmeye ihtiyacı var. Haydi içeri girin, buyurun. Biz de küçük evimizle az da olsa gurur duyuyoruz.</p>

  <p class="calibre3">On beşinci yüzyıldan kalma yoksa on dört müydü?"</p>

  <p class="calibre3">Antre basık ve karanlıktı, dik helezoni bir merdivenden yukarı katlara çıkılıyordu. Duvardaki geniş</p>

  <p class="calibre3">şöminenin üstüne çerçeveli bir resim asılmıştı. "Eski han tabelası," dedi bakışlarımı fark eden Miss Grey.</p>

  <p class="calibre3">"Gerçi bu ışıkta pek bir şey görünmüyor ama yakından bakınca gerçekten bir Kır At."</p>

  <p class="calibre3">"Onu seve seve sizin için temizleyebilirim," diye atıldı Ginger. "Size daha önce de söylemiştim. Yalnızca çok kısa bir süre için bana bırakın, sonucu görünce şaşıracaksınız."</p>

  <p class="calibre3">"Bu konuda biraz kuşkulu olduğumu itiraf etmeliyim," diyen Miss Grey çekinmeden açıkça ekledi. "Ya onu bozarsanız?"</p>

  <p class="calibre3">"Bozmayacağımdan emin olabilirsiniz," dedi Ginger kızgınlıkla. "Bu benim mesleğim." Ve bana dönerek ekledi. "Londra'daki galeriler için çalışıyorum, bu beni çok mutlu eden bir iş."</p>

  <p class="calibre3">"Bu modern eski tablo restorasyonu konusuna alışmak biraz zaman alıyor," dedi Thyrza. "Bugünlerde ne zaman National Galerie'ye gitsem boğulacak gibi oluyorum. Tüm resimler deterjan banyosundan henüz çıkmış gibi duruyor."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Onların karanlık ve kahverengi görünümlü olmalarını istiyor olamazsınız. Çoğunun neyin resmi oldukları bile anlaşılmıyor," diye itiraz eden Ginger yan gözle duvardaki tabloya baktı. "Bunda da temizlenince ortaya çıkacak bir şeyler vardır belki de. Kim bilir belki atın binicisi bile olabilir."</p>

  <p class="calibre3">Resme daha yakından bakmak için duvara yaklaştım. Çok esti ve pis olması dışında hiç kuşkusuz değersiz, sıradan bir resimdi. Tek görülen karanlık, belirsiz bir arka planda belirginleşen açık gri bir at figürüydü.</p>

  <p class="calibre3">"Hey Sybil," diye seslendi Miss Thyrza. "Konuklarımız atımızı eleştirip duruyorlar."</p>

  <p class="calibre3">Odalardan birinden çıkan Miss Sybil Stamfordis bize yaklaştı.</p>

  <p class="calibre3">Uzun boylu, zayıf, yapılı, koyu renk oldukça yağlı saçları olan, balığı andıran ağzı ve sinsice gülümsemesiyle itici bir tipti. Giydiği parlak zümrüt yeşili ipek sari de görünümüne hiçbir katkı yapmıyordu.</p>

  <p class="calibre3">Sesi zayıf ve titrekti.</p>

  <p class="calibre3">"Sevgili, çok sevgili atımız," dedi gergin bir tonda. "Bu eski han tabelasını gördüğüm anda ona âşık olmuştum. Hatta bizim bu evi almamızda bile bu tabelanın etkili olduğunu düşünüyorum. Değil mi Thyrza?</p>

  <p class="calibre3">Neyse, içeri gelsenize, buyurun."</p>

  <p class="calibre3">Bizi aldıkları yer küçük ve kare biçiminde bir salondu. Burası zamanında sanırım hanın bar kısmıydı. Şimdi ise kadife- ve Chippendale (*) stilindeki döşemesiyle tam anlamıyla kırsal bölgedeki bir lady'nin oturma odası görünümündeydi. Her tarafta, büyük vazo içinde renkli krizantemler vardı.</p>

  <p class="calibre3">(*) 18. yüzyılda yaşamış İngiliz marangozun stilinde yapılmış mobilya.</p>

  <p class="calibre3"></p>

  <p class="calibre3">Daha sonra yazın hiç kuşkusuz muhteşem olan bahçeyi gezdik diler. Geri döndüğümüzde çay sofrası hazırlanmıştı. Gümüş tepsi üzerine sandviç ve ev yapımı kekler konulmuştu. Tam oturduğumuz sırada antrede yüzünü bir an için gördüğüm kadın elinde gümüş bir çaydanlıkla geldi. Düz koyu yeşil bir önlük giymişti. Yakından bakınca yüzündeki bir çocuk tarafından oyun hamurundan yapıldığı izlenimi kayboluyordu.</p>

  <p class="calibre3">Yine de bu ruhsuz, geniş basit bir yüzdü ve bana neden daha önce uğursuz göründüğünü anlayamıyordum.</p>

  <p class="calibre3">Birden kendi kendime öfkelendim. Bütün bu gevezeliklerin nedeni restore edilmiş bir han ve üç ihtiyar kız kuruşuydu.</p>

  <p class="calibre3">"Teşekkürler Bella," dedi Miss Grey nezaketle.</p>

  <p class="calibre3">"İstediğiniz her şey tamam mı?" Bu sözcükler yalnızca bir mırıldanmadan ibaretti.</p>

  <p class="calibre3">"Evet, teşekkürler."</p>

  <p class="calibre3">Bella yeniden kapıya doğru yöneldi. O zamana kadar kimsenin yüzüne bakmamıştı ama tam kapıdan çıkarken başını kaldırdı ve kaçamak bir bakışla beni süzdü. Ne olduğunu tam olarak açıklayamasam da bu bakışlarda beni iliklerime kadar ürperten bir şey vardı. Bir kin vardı bu bakışlarda ve aynı zamanda tedirgin edici, gizemli bir bilgelik. Tuhaf bir şekilde birden kadının kafamdan geçen düşünceleri okuyabildiği izlenimine kapıldım.</p>

  <p class="calibre3">Thyrza Grey tepkimin farkına varmıştı.</p>

  <p class="calibre3">"Bella insanı çok şaşırtıyor, değil mi Bay Easterbrook," diye sordu yumuşak bir ses tonuyla. "Size nasıl baktığını fark ettim."</p>

  <p class="calibre3">"Kendisi bu yöreden, değil mi?" Yalnızca nezaket gereği ilgilenmiş gibi görünmeye çalışıyordum.</p>

  <p class="calibre3">"Evet... eminim biri size onun köyün cadısı olduğundan bahsetmiştir-"</p>

  <p class="calibre3">Sybil Stamfords boncuklarını tıkırdatmaya başlamıştı.</p>

  <p class="calibre3">"Haydi itiraf edin Bay... Bay..."</p>

  <p class="calibre3">"Easterbrook."</p>

  <p class="calibre3">"Easterbrook. Size de burada büyücülük yaptığımızdan bahsettiklerinden eminim. Rahatça söyleyebilirsiniz, bu çevredeki ünümüzü buna borçluyuz..."</p>

  <p class="calibre3">"Ve bunda pek haksız da sayılmazlar," diye ekledi Thyrza neşeyle. "Sevgili Sybil'in olağanüstü yetenekleri var."</p>

  <p class="calibre3">Sybil mutlulukla iç çekti.</p>

  <p class="calibre3">"Her zaman büyü konusu benim için ilginç olmuştur," diye mırıldandı Sybil. "Daha küçük bir çocukken doğaüstü yeteneklerim olduğunu fark etmiştim. Kendiliğinden bir şeyleri yazabiliyordum. Hem de ne yazdığımı bilemeden. Elime kalemi alıp oturuyor ve ondan sonra olanları bilemiyordum. Ve tabi ki olağanüstü hassas olduğumu da belirtmeliyim. Bir defasında bir arkadaşımın evinde çaya davetliyken bayılıp kaldım. O</p>

  <p class="calibre3">odada korkunç bir şey olduğunu hissediyordum... Biliyordum bunu! Açıklamasını sonradan öğrendik. Orada bir cinayet işlenmişti, hem de tam yirmi beş yıl öncesinde. Tam olarak o odada, aynı yerde."</p>

  <p class="calibre3">Başını sallayarak, hepimizi mutluluk içinde süzdü.</p>

  <p class="calibre3">"Çok ilginç!" dedi Albay Despard nezaketle.</p>

  <p class="calibre3">"Bu evde de çok uğursuz olaylar olmuş," dedi Sybil gizemli tor Şekilde. "Ama gerekli önlemleri aldık.</p>

  <p class="calibre3">Buradaki esir ruhları özgür bıraktık."</p>

  <p class="calibre3">"Bir tür ruh çağırmayla bahar temizliği gibi bir şey mi?" dedim şakayla.</p>

  <p class="calibre3">Sybil, beni kötü bakışlarla süzdü.</p>

  <p class="calibre3">ilhanx</p>

  <p class="calibre3"></p>

  <p class="calibre3">Rhoda konuyu değiştirmek üzere atıldı.</p>

  <p class="calibre3">"Üzerindeki sarinin renkleri ne kadar güzel, Sybil."</p>

  <p class="calibre3">Sybil gülümsedi.</p>

  <p class="calibre3">"Evet, Hindistan'a gittiğimde almıştım. Orada çok güzel zaman geçirdim. Yogaları ve öğretilerini inceledim.</p>

  <p class="calibre3">Ne var ki hepsi çok yapmacık, çok karmaşık olduğu için pek bir yarar sağlayamadım, yeterince doğal ve basit değiller. Bence insan başlangıca, ilkel güçlere yönelmeli. Haiti'ye giden çok az sayıdaki kadınlardan biriyim.</p>

  <p class="calibre3">Orada büyünün ilkel, basit kökenlerine inebiliyorsunuz. Tabi ki fazlasıyla abartılı, bir ölçüde kötülüğe yönelmiş ve çarpıtılmış. Ama işin kökeni orada.</p>

  <p class="calibre3">"Bana büyük ilgi gösterdiler, özellikle de benden büyük ikiz kardeşlerim olduğunu öğrenince. Bana anlattıklarına göre ikizlerin ardından doğan çocuğun özel güçleri olurmuş. İlginç değil mi? Ölüm dansları muhteşem. Ölümü canlandırışları; kuru kafalar, çaprazlanmış kemikler, mezarcı araç gereçleri, kazma, kürek, baltalarla inanılmaz. Kendileri de o şekilde giyiniyorlar, silindir şapkalar, siyah giysiler...</p>

  <p class="calibre3">"Büyük üstad Baron Samedi, Legba da himaye eden Tanrı, engelleri kaldıran Tanrı. Ölümü çağırmak için ölümü gönderiyorsunuz. Çılgın bir fikir, öyle değil mi?"</p>

  <p class="calibre3">"Bu da," diye ekleyen Sybil pencerenin kenarındaki bir nesneyi eline aldı. "Bu da benim Assom'um. (*) İçi oyulup kurutulmuş ve tespihböcekleriyle doldurulmuş küçük bir su kabağı. Şu küçük parçaları görüyorsunuz değil mi? Onlar da kurutulmuş yıları belkemiği parçaları."</p>

  <p class="calibre3">(*) Haiti'ye özgü bir tür muska.</p>

  <p class="calibre3"></p>

  <p class="calibre3">Nazikçe baktık, ama aslında pek de ilgimizi çekmemişti.</p>

  <p class="calibre3">Sybil korku verici oyuncağını heyecanla sallıyordu.</p>

  <p class="calibre3">Albay Despard yine, "Çok ilginç," dedi.</p>

  <p class="calibre3">"Size daha birçok şey anlatabilirim..."</p>

  <p class="calibre3">O anda dikkatim dağıldı. Sybil'in büyücülük, sihir ve kara büyüye ilişkin sözleri kulağıma çalınıyor, ancak hiçbirini algılayamıyordum bile, -Maitre Carrefour, Coa, Guide ailesi-Başımı çevirdiğimde Thyrza Grey'in soru sorarcasına beni süzmekte olduğunu gördüm.</p>

  <p class="calibre3">"Bunların hiçbirine inanmıyorsunuz, değil mi?" diye mırıldandı. "Bilin ki yanılıyorsunuz. Her şeyi, batıl inanç ya da korku veya dinsel bağnazlık olarak açıklamanız olanaksız. Dünyamızda basit, temel gerçekler ve temel güçler var. Her zaman varlardı. Ve her zaman da olacaklar."</p>

  <p class="calibre3">"Bunun aksini savunacağımı düşünmüyorum," dedim.</p>

  <p class="calibre3">"Akıllı bir adamsınız. Gelin, size kütüphanemi göstereyim."</p>

  <p class="calibre3">Büyük camlı kapılardan geçip bahçeye çıktık ve evin yan duvarı boyunca ilerledik.</p>

  <p class="calibre3">"Eski samanlığı kütüphaneye dönüştürdük," diye açıkladı Miss Grey.</p>

  <p class="calibre3">Samanlık ve diğer müştemilat binaları upuzun bir bina halinde yeniden düzenlenmişlerdi. Uzun duvarlardan biri tamamen kitaplarla kaplıydı. Onlara yaklaşıp kitapları incelemeye başladım.</p>

  <p class="calibre3">"Burada çok ender bulunur çalışmalar var, Miss Grey. Bu orijinal bir Malleus Maleficorum değil mi? Size gerçek bir hazineye sahip olduğunuzu söyleyebilirim."</p>

  <p class="calibre3">"Hazine mi, gerçekten mi?"</p>

  <p class="calibre3">"Bu Grimore... bu da çok ender bulunan bir eser." Raflardaki kitapları birbiri ardına indirip inceliyordum.</p>

  <p class="calibre3">Thyrza beni izliyordu bakışlarında hiçbir anlam veremediğim bir mutluluk ifadesi vardı.</p>

  <p class="calibre3">Sadducismus Triumphatus'u yeniden yerine koyduğum sırada Thyrza, "Bu hazinelerin değerini anlayan birini tanımak çok hoş," dedi. "İnsanların çoğu hiçbir şey anlamıyor, esniyor ya da ağzı açık etrafa bakıyorlar."</p>

  <p class="calibre3">"Büyü, sihir, efsun, cadılık konusunda çok şey bildiğiniz anlaşılıyor, Miss Grey, herhalde bu konularda bilmediğiniz çok az şey var. Bu konulara bu denli büyük ilgi duymanızın nedenlerini sorabilir miyim?"</p>

  <p class="calibre3">"Bunu şimdi söylemek çok zor... O kadar uzun zaman oldu ki... ani bir konuya yalnızca meraktan bakarsınız -ve sonra- kendinizi kaptırıp, etkisinden kurtulamazsınız. Bu çok ilginç bir konu! İnsanların inandıkları şeyler... ve bu uğurda yaptıkları en olmayacak şeyler."</p>

  <p class="calibre3">Güldüm.</p>

  <p class="calibre3">"Bunu duymak rahatlatıcı. Bu sizin okuduklarınızın tamamına körü körüne inanmadığınız anlamı taşıyor."</p>

  <p class="calibre3">"Beni zavallı Sybil'e bakarak yargılamamalısınız. Oh evet, ona üstünlük taslayarak baktığınızı gördüm.</p>

  <p class="calibre3">Birçok yönlerden aptal bir kadın olabilir. Kara büyüye ve, voodoo'ya, demonolojiye (*) inanır ve hepsini kolayca büyük bir bilinmeyen kavramında harmanlar, ama gücü olduğu gerçek."</p>

  <p class="calibre3">(*) Cin ve şeytanların varlığına olan inancı tetkik eden ilim dalı.</p>

  <p class="calibre3"></p>

  <p class="calibre3">"Güç mü?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Bunun başka ne şekilde adlandırılabileceğini bilmiyorum... Bu dünyayla bilinmeyen, esrarengiz güçlerin dünyası arasında canlı köprü olabilen insanlar vardır. Sybil onlardan biri işte. Birinci sınıf bir medyum. Hiçbir zaman bunu para için yapmadı. Ama onun yeteneği gerçekten olağanüstü. O, ben ve Bella..."</p>

  <p class="calibre3">"Bella mı?"</p>

  <p class="calibre3">"Oh evet. Bella'nın da bazı güçleri var. Hepimizin farklı derecelerde gücü var. Takım olarak..."</p>

  <p class="calibre3">Birden sustu.</p>

  <p class="calibre3">"Büyücülük Limited mi?" diye sorarken şakayla gülümsüyordum.</p>

  <p class="calibre3">"Öyle tanımlanabilir."</p>

  <p class="calibre3">O anda elimde tuttuğum kitaba bir göz attım.</p>

  <p class="calibre3">"Nostradamus ve diğerleri gibi mi?"</p>

  <p class="calibre3">"Nostradamus ve diğerleri gibi."</p>

  <p class="calibre3">Yavaşça sordum.</p>

  <p class="calibre3">"Siz bütün bunlara inanıyorsunuz, değil mi?"</p>

  <p class="calibre3">"İnanmıyorum ben. Biliyorum."</p>

  <p class="calibre3">Kendinden emin, zafer edasıyla konuşuyordu. Yüzüne baktım.</p>

  <p class="calibre3">"Ama nasıl? Ne şekilde? Neden?"</p>

  <p class="calibre3">Thyrza Grey elini kitap ciltlerine doğru salladı.</p>

  <p class="calibre3">"Bütün bunlar. Bunların hepsi boş laflarla, saçmalıklarla dolu. Kısamla bezenmiş saçmalık dolu dizeler. Ama bu boş inanışları ve önyargıları bir kenara atacak olursanız -kalan öz gerçektir. Yapılan yalnızca onun giydirilip, süslenmesidir ki- insanları etkilemek için bunun yapılması gerekir."</p>

  <p class="calibre3">"Sizi anlayabildiğimden emin değilim."</p>

  <p class="calibre3">"Aziz dostum, insanlar asırlar boyu büyücülere neden gitmişdir... falcılara... cadılara... büyücü doktorlara?</p>

  <p class="calibre3">Yalnızca iki nedenden İnsanların lanetlenmeyi, cehennemde yanmayı bile göze alabilecekleri yalnızca iki şey vardır. Ya aşk iksiri ya da biraz zehir istemek."</p>

  <p class="calibre3">"Ah."</p>

  <p class="calibre3">"Çok basit, değil mi? Aşk - ve ölüm. Aşk iksirine gelince istediğiniz adamı kazanmak -ya da şeytana tapmak- sevgilinizi elinizde tutmak. Büyücü bunu isteyene tam dolunayda içmesi için bir iksir verir. Şeytanın ya da ruhların isimlerini saydırır. Antre ya da duvarlara resimler çizer. Bütün bunlar göz boyamadır aslında, yalnızca maskeleme. Gerçek yalnızca iksirin içindeki afrodizyaktır."</p>

  <p class="calibre3">"Peki ya ölüm?" diye sordum.</p>

  <p class="calibre3">"Ölüm mü?" Thyrza'nın gülümsemesinden irkilmiş, huzursuz olmuştum. "Ölüm bu kadar çok mu ilginizi çekiyor?"</p>

  <p class="calibre3">"Ölüm kimin ilgisini çekmez ki?" dedim omuz silkerek.</p>

  <p class="calibre3">"Kim bilir?" Beni ısrarcı, derin bakışlarla süzdü. İrkildim.</p>

  <p class="calibre3">"Ölüm," diye ekledi. "Ölümün müşterisi çok eskilerden beri aşk iksiri isteyenlerden çok daha fazladır.</p>

  <p class="calibre3">Abartılmasına rağmen geçmişte bunda ne kadar basit, ilkel yöntemler kullanılmış. Örneğin Borjiyalar ve ünlü gizemli zehirleri. Onlar aslında ne kullanırlardı, biliyor musunuz: Sıradan beyaz arsenik. Arka sokaklardaki tüm kadın katillerin yaptığı gibi. Bugün ölüm konusunda çok yol aldık. Bilim büyünün ufuklarını da geliştirdi."</p>

  <p class="calibre3">"Yani izi bulunamayan zehirler mi?" diye sorarken sesim uykuluydu.</p>

  <p class="calibre3">"Zehir mi? Bu tamamen vieux jeul!(*) Çocukça bir şey. Şimdi yepyeni ufuklar var."</p>

  <p class="calibre3">"Ne gibi?"</p>

  <p class="calibre3">"Beyin. Beynin ne olduğu -nasıl işlediği- neler yapabileceği konusundaki bilgilerimiz."</p>

  <p class="calibre3">"Lütfen anlatmaya devam edin. Bu çok ilginç."</p>

  <p class="calibre3">"Aslında bu prensipte çok eskiden beri bilinen bir şey. İlkel topluluklarda büyücüler bunu yüzyıllardır uygulamaktaydı. Düşmanınızı öldürmenize hiç gerek yok. Tek yapmanız gereken ona ölmesini söylemek."</p>

  <p class="calibre3">"Telkin mi? Kurbanınız buna inanmazsa telkinin hiçbir etkisi olmaz."</p>

  <p class="calibre3">"Bunun Avrupalılarda etkili olmadığını kastediyorsunuz," diye düzeltti beni. "Bazen oluyor. Ama önemli olan bu değil. Şu anda biz Afrika'nın büyücü-doktorlarından çok daha ileri bir noktadayız. Psikologlar bunun yolunu gösterdiler. Ölmek isteği! Bu istek her insanın içinde var. İşte bunun üzerinde çalışmak gerek! Ölüm isteğinin üstüne gitmek!"</p>

  <p class="calibre3">"Bu ilginç bir fikir." Adeta tamamen bilimsel bir merakla konuşuyordum. "İnsanları intihar etmeye ikna etmeyi mi kastediyorsunuz? Konu bu mu?"</p>

  <p class="calibre3">"Hâlâ çok gerilerdesiniz. Travmatik hastalıklardan bahsedildiğini duydunuz herhalde."</p>

  <p class="calibre3">"Elbette."</p>

  <p class="calibre3">(*) Eski oyun.</p>

  <p class="calibre3">"Bilinçaltlarında işe dönmek istemedikleri için gerçek hastalık belirtileri gösteren insanlar olduğunu duymuşsunuzdur. Numara değil; semptomlarıyla, ağrılarıyla gerçek hastalık belirtileri. Bu çok zaman doktorları da şaşırtan bir olgu olmuştur."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Ne kastettiğinizi anlamaya başlıyorum," dedim yavaşça.</p>

  <p class="calibre3">"Karşınızdakini yok etmek için onun bilinçaltına güç uygulamalısınız. Herkeste zaten var olan ölüm isteğini kamçılayacak, harekete geçirecek bir güç." Thyrza bunlardan bahsettikçe heyecanı da artıyordu.</p>

  <p class="calibre3">"Anlıyorsunuz değil mi? Ölümü arayan bilinçaltının desteğiyle gerçek bir hastalık yaratılabilir. Hasta olmak, ölmek istersiniz -ve böylece- hastalanır, ölürsünüz."</p>

  <p class="calibre3">Başını zafer kazanmışçasına gülümseyerek havaya kaldırdı. Ürperiyordum, tüylerim diken diken olmuştu.</p>

  <p class="calibre3">Tabi ki bütün bunlar saçmaydı. Bu kadın açıkça delirmişti... Ama yine de...</p>

  <p class="calibre3">Thyrza Grey birden güldü.</p>

  <p class="calibre3">"Bana inanmıyorsunuz, değil mi?"</p>

  <p class="calibre3">"Bu çok ilginç, etkileyici bir sav, Miss Grey, modern düşünce şekline de çok uygun olduğunu söyleyebilirim.</p>

  <p class="calibre3">Ama herkeste olduğunu söylediğiniz bilinçaltındaki bu ölüm isteğini nasıl uyaracaksınız?"</p>

  <p class="calibre3">"Bu da benim sırrım. Bunun yöntemi. Yolları. İlişki kurmadan da bağlantı sağlayabilirsiniz. Kablosuz bağlantıları, radarı, televizyonu düşünsenize. Çok uzaktan etkileşimde, algılamaya ilişkin de neylerde insanların umduğu boyutta ilerleme kaydedilememiş olmasının tek nedeni birinci basit prensibi kavrayamamaları. Bazen bunu bir rastlantı sonucunda keşfedersiniz, ama bir kez nasıl çalıştığını bilirseniz, bunu her zaman yapabilirsiniz.."</p>

  <p class="calibre3">"Yani siz bunu yapabiliyor musunuz?"</p>

  <p class="calibre3">Hemen yanıt vermedi sonra oradan uzaklaşırken yavaşça yanıt verdi.</p>

  <p class="calibre3">"Benden size tüm sırlarımı açıklamamı istememelisiniz, Bay Easterbrook."</p>

  <p class="calibre3">Onu bahçe kapısına doğru izledim.</p>

  <p class="calibre3">"Bana bütün bunları niçin anlattınız?" diye sordum.</p>

  <p class="calibre3">"Kitaplarımın değerini anlıyorsunuz. İnsan bazen... bazen... yani- biriyle konuşmak istiyor. Ayrıca..."</p>

  <p class="calibre3">"Evet?"</p>

  <p class="calibre3">"Bir fikrim var, Bella da aynı fikirde -sizin- bize ihtiyacınız olabilir."</p>

  <p class="calibre3">"Size ihtiyacım mı olabilir?"</p>

  <p class="calibre3">"Bella buraya gelmenizin nedeninin bizi bulmak olduğunu düşünüyor. Çok ender yanılır."</p>

  <p class="calibre3">"Ama ben sizin deyiminizle sizi 'bulmayı' neden isteyeyim ki?"</p>

  <p class="calibre3">"Bunu," dedi Thyrza Grey yumuşak bir sesle. "İşte bunu bilemeyiz, şimdilik."</p>

  <p class="calibre3"></p>

  <p class="calibre3">BÖLÜM 7</p>

  <p class="calibre3">Mark Easterhrook Anlatıyor</p>

  <p class="calibre3">I</p>

  <p class="calibre3">"Nihayet geldiniz! Biz de sizi merak ediyorduk." Rhoda açık kapıdan bahçeye çıktı, diğerleri de arkasındaydı. Etrafına bakındı.</p>

  <p class="calibre3">"Seanslarınızı yaptığınız yer burası, değil mi?"</p>

  <p class="calibre3">Thyrza Grey neşeyle güldü.</p>

  <p class="calibre3">"Doğru biliyorsunuz. Böyle köylerde herkes sizin işinizi sizden bile daha iyi biliyor. Duyduğum kadarıyla büyücülük konusunda muhteşem bir ünümüz var. Yüz yıl önce olsa bizi cadı diye odun alevi üstünde yakar ya da suda boğarlardı. Büyük büyük teyzem ya da büyüklerimden bir ikisi daha cadı olarak yakılmışlar sanırım İrlanda'da olmuş bu! Ne günlermiş."</p>

  <p class="calibre3">"Hep sizin İskoç olduğunuzu düşünmüştüm."</p>

  <p class="calibre3">"Baba tarafımdan önsezilerimin kaynağı o. Anne tarafından İrlandalıyım. Sybil aramızdaki falcı olan, o Yunan kökenli. Bella ise katıksız İngiliz."</p>

  <p class="calibre3">"Tuhaf bir insan kokteyli," dedi Albay Despard gülümseyerek.</p>

  <p class="calibre3">Ginger, "Eğlenceli," dedi.</p>

  <p class="calibre3">Thyrza, onu ani bir bakışla süzdü.</p>

  <p class="calibre3">"Bir bakıma öyle denebilir." Sonra Bayan Oliver'e döndü. "Kitaplarınızdan birinde kara büyüyle işlenen bir cinayetten söz etmelisiniz. Size bu konuda birçok bilgi verebilirim."</p>

  <p class="calibre3">Bayan Oliver gözlerini kırpıştırdı, utanmışa benziyordu.</p>

  <p class="calibre3">"Ben yalnızca sıradan, doğal cinayetlerden bahsederim," dedi özür dilercesine.</p>

  <p class="calibre3">Ses tonu, "Ben yalnızca basit yemekler yapabilirim," der gibiydi.</p>

  <p class="calibre3">"Başka kimseleri ortadan kaldırmak isteyen ve bunu anlaşılmayacak kadar zekice yapmaya çalışanlardan,"</p>

  <p class="calibre3">diye ekledi.</p>

  <p class="calibre3">"Hepsi bana göre çok fazla zekiler," diyen Albay Despard saatine baktı. "Rhoda, sanırım artık..."</p>

  <p class="calibre3">"Oh evet, gitmeliyiz. Düşündüğümden de geç oldu."</p>

  <p class="calibre3">ilhanx</p>

  <p class="calibre3"></p>

  <p class="calibre3">Teşekkürler ve karşılıklı vedalaşma sözcüklerinden sonra oradan ayrıldık. Dışarı evin içinden değil, bahçe duvarındaki yan kapıdan çıktık.</p>

  <p class="calibre3">Kapının yanındaki telle çevrili kısma bakan Albay Despard, "Ne çok fazla kümes hayvanınız var," dedi.</p>

  <p class="calibre3">Ginger, "Tavuklardan nefret ediyorum," dedi. "O kadar itici Şekilde gıdaklıyorlar ki."</p>

  <p class="calibre3">"Bunların çoğu ispenç tavuklar." Konuşan Bella'ydı. Arkadaki bir kapıdan çıkmıştı.</p>

  <p class="calibre3">"Beyaz ispenç tavukları," dedim.</p>

  <p class="calibre3">"Sofra hayvanı mı?" diye sordu Despard.</p>

  <p class="calibre3">Bella, "Onlar bizim için çok yararlı," dedi.</p>

  <p class="calibre3">Yüzünün geniş şekilsizliğinde ağzı uzun geniş bir yay gibi gerilmişti. Gözlerinde uğursuz, bilgiç bir bakış</p>

  <p class="calibre3">belirdi.</p>

  <p class="calibre3">"Kümes Bella'nın yetki alanında." Thyrza Grey kayıtsızlıkla belirtti.</p>

  <p class="calibre3">Yeniden vedalaştık. O sırada Sybil Stamfords de konukların ayrılmasını çabuklaştırmak istercesine ön kapıda göründü.</p>

  <p class="calibre3">"Bu kadından hoşlanmadım," dedi Bayan Oliver araba hareket ettikten sonra. "Hem de hiç hoşlanmadım."</p>

  <p class="calibre3">Albay Despard hoşgörüyle, "Sevgili Thyrza'yı pek ciddiye almamalısınız," diye belirtti. "Bütün söylediklerinin üzerinizde yaptığı etkiyi görmekten hoşlanıyor, hepsi bu."</p>

  <p class="calibre3">"Onu kastetmedim. O vicdansız, her şeyden kişisel çıkarlar sağlamaya hevesli bir kadın. Ama o diğeri gibi tehlikeli değil."</p>

  <p class="calibre3">"Bella mı? O biraz tuhaf, gizemli biri, bu konuda sana hak veriyorum."</p>

  <p class="calibre3">"Onu da kastetmemiştim. Benim söylediğim Sybil. Çok tuhaf, aptalca bir görünümü var. O sıra sıra tespihböcekleri, boncuklar, sarisindeki drapeler, anlattığı voodoo ve fantastik ruhun beden değiştirme öyküleri. (Neden acaba yeniden diriltilen hiçbir zaman mutfaktaki hizmetçi kızlardan biri ya da yaşlı sadık uşak olmazdı? Bunlar daima Mısırlı Prensesler ya da Babilli cariyelerdi. İnanılmaz bir şey, acaba?) Her şeye rağmen, bu çok aptalca olsa da, içimden bir his onun gerçekten de bir şeyler, gizemli bir şeyler yapabileceğini söylüyor. Her zaman konuları ifade etmekte zorlanıyorum, ama bir şekilde onun kullanılabileceğini düşünüyorum. Kötü birtakım amaçla için bir şekilde kötülüğe alet olabilir, çünkü çok aptal.</p>

  <p class="calibre3">Neyi kastettiğimi bilmem anlatabildim mi?" diye tamamladı sözlerini kuşkuyla.</p>

  <p class="calibre3">"Hem de çok iyi." Bunu söyleyen Ginger'di. "Haklı olmanız beni asla şaşırtmazdı."</p>

  <p class="calibre3">"Gerçekten de şunların seanslarından birine katılsak," dedi Rhoda coşkuyla. "Oldukça eğlenceli olabilirdi."</p>

  <p class="calibre3">"Hayır, gidemezsiniz," diye belirtti Albay Despard sert bir tonda. "Bu gibi konulara bulaşmanızı istemiyorum."</p>

  <p class="calibre3">Yan şaka bir tartışmaya giriştiler. Bu arada ben kendi düşüncelerime dalmıştım ta ki Bayan Oliver ertesi sabahki trenleri sorana dek.</p>

  <p class="calibre3">"Birlikte arabayla dönebiliriz," dedim.</p>

  <p class="calibre3">"Trenle dönmemin daha iyi olacağını düşünüyorum..."</p>

  <p class="calibre3">"Oh haydi, tereddüt etmeyin. Daha önce de beraber yolculuk yaptık. Biliyorsunuz ben güvenilir bir sürücüyüm."</p>

  <p class="calibre3">"Konu bu değil Mark. Yarın bir cenazeye katılmam gerekiyor. Dolayısıyla şehre dönmekte gecikmemem gerekiyor." Göz kırptı. "Cenazelere katılmaktan nefret ederimi"</p>

  <p class="calibre3">"Zorunlu mu?"</p>

  <p class="calibre3">"Sanırım bu kez gerçekten gitmek zorundayım. Mary Delafontaine çok eski dostumdu ve sanırım o da cenazesine katılmamı isterdi. Yani duygusal, bu gibi şeylere önem veren bir insandı."</p>

  <p class="calibre3">"Tabi," diye haykırdım. "Delafontaine... tabi."</p>

  <p class="calibre3">Arabadakiler şaşkınlık içinde bana bakıyorlardı.</p>

  <p class="calibre3">"Özür dilerim," dedim. "Yalnızca -yani- bir türlü Delafontaine adını nerede duyduğumu anımsayamıyordum da. Sizden duymuştum, değil mi?" Bayan Oliver'e baktım. "Onu ziyaret ettiğinizden Yetmiştiniz, bir klinikteydi o sıralar, değil mi?"</p>

  <p class="calibre3">"Öyle mi? Olabilir."</p>

  <p class="calibre3">"Ölüm nedeni neydi?"</p>

  <p class="calibre3">Bayan Oliver başını salladı.</p>

  <p class="calibre3">"Toksik sinir iltihabı. Polineuritis ya da öyle bir şey."</p>

  <p class="calibre3">Ginger, beni merakla süzüyordu. Keskin, zeki bakışları vardı.</p>

  <p class="calibre3">Arabadan inince birden, "Ben biraz yürüyeceğim," dedim "R kadar çok ve nefis yemek. Öğlen yemeği üstüne de çay. Eritmek için bir şekilde hareket etmeliyim."</p>

  <p class="calibre3">Hemen oradakilerden hiçbirine bana eşlik etmeyi önerme fırsatı vermeden oradan ayrıldım. Kendime gelmek ve düşüncelerimi toplamak istiyordum.</p>

  <p class="calibre3">ilhanx</p>

  <p class="calibre3"></p>

  <p class="calibre3">Neydi bütün bu olup biten? Konuyu kafamda şekillendirmeye çalıştım. Her şey Poppy'nin "birinden kurtulmak istiyorsan" gitmen gereken yerin Kır At olduğunu belirttiği sıradan, ancak ürkütücü açıklamasıyla başlamamış mıydı?</p>

  <p class="calibre3">Bunun ardında Jim Corrigan'la karşılaşmış ve onun Peder Gorman'ın tuhaf ölümüyle bağlantılı "isim listesini" görmüştüm. Bu listede bulunan Hesketh-Dubois ve Tuckerton isimleri bana ister istemez yeniden Luigi'nin kafe-barında geçirdiğim akşamı anımsatmıştı. Listede bana çok yakın bir isim daha vardı; bu Delafontaine ismi. Ondan bahseden Bayan Oliver'di, ziyaret etmesi gereken hasta arkadaşı olarak söz etmişti. Bu hasta arkadaş şimdi ölmüştü.</p>

  <p class="calibre3">Bundan sonra şimdi bile tam olarak anlayamadığım bir nedenle Poppy'nin çalıştığı çiçekçi dükkânına gitmiştim. Poppy, Kır At konusunda bilgisi olduğunu kesinlikle reddetmişti. Daha da tuhafı korkuya kapılmıştı.</p>

  <p class="calibre3">Bugün ise Thyrza Grey.</p>

  <p class="calibre3">At adlı evde oturanlarla bu liste tamamen farklı şeylerdi, , hiçbir bağlantı yoktu. Peki ama o zaman bana neden aralarında bir ilişki varmış gibi geliyordu?</p>

  <p class="calibre3">Onların arasında bir bağlantı olabileceği sonucunu nereden çıkarıyordum?</p>

  <p class="calibre3">Bayan Delafontaine Londra'da yaşıyordu. Thomasina Tuckerin'nin evi ise Surrey dolaylarında bir yerlerde olmalıydı. Listedekilerden hiçbirinin Much Deeping'teki bu küçük köyle bir bağlantısı yoktu. Tabi eğer...</p>

  <p class="calibre3">Tam o sırada King's Arms'a yaklaşıyordum. King's Arms düzgün görünümü, henüz boyandığı belli olan öğlen akşam yemekleri ve çay servisi yapıldığını gösteren tabelasıyla gerçek bir otel-bardı. Kapıyı itip içeri girdim. Henüz açılmamış olan bar solumda kalıyordu, sağımda ise sigara kokan ayaküstü yemek yenilen bir kısım vardı. Merdivenlerin başındaki üstünde Ofis yazan camlı bir pencere vardı. Ofis camlı bir pencere ve onu kapatan basılı bir karttan oluşmaktaydı: ZİLE BASIN. Günün o saatinde mekânın tamamı ıssızdı. Ofis penceresinin yanındaki tezgâhta ziyaretçiler için bir kayıt defteri duruyordu. Defteri açıp sayfalara göz gezdirdim. Pek fazla kayıt yoktu. Pek fazla giriş olmamıştı. Yaklaşık bir hafta içinde beş ya da altı giriş</p>

  <p class="calibre3">olmuştu, çoğu da yalnızca bir gece için. İsimlere dikkat ederek diğer sayfalara da bir göz attım.</p>

  <p class="calibre3">Defteri kapamam pek uzun sürmedi. Hâlâ görünürde hiç kimse yoktu. Şu aşamada zaten kimseye soracak sorum yoktu. Yeniden "'Şan, akşamın serin nemli ilk saatlerine çıktım.</p>

  <p class="calibre3">Son bir yıl içinde Sandford ve Parkinson adlı iki kişinin ayrı ayrı King's Arms'ta kalmış olmaları bir rastlantı mıydı? Her iki isim de Corrigan'ın listesinde vardı. Gerçi her ikisi de ender rastlanır isimler sayılmazlardı. Ama bir başka isim daha dikkatimi çekmişti Martin Digby. Eğer bu Martin Digby benim bildiğim kişiyse, bu bizim Min teyzenin yeğeni olmalıydı, yani Lady Hesketh-Dubois'in</p>

  <p class="calibre3">Böylece nereye gittiğimi bilemeden yürümeyi sürdürdüm. Birisiyle konuşmak istiyordum. Buna ihtiyacım vardı. Jim Corrigan'la. Ya da David Ardingly ile. Ya da ölçülü, soğukkanlı Hermia'yla. Karmakarışık düşünceler içindeydim ve yalnız olmak istemiyordum. Kısacası tek isteğim beni bu düşüncelerden kurtaracak biriyle birlikte olmaktı.</p>

  <p class="calibre3">Çamurlu kır yollarında yarım saat kadar daha yürüdükten sonra papazın evinin bahçe kapısından içeri girdim. Bakımsız köhne patikadan yürüyerek eve vardım ve ön kapının yanındaki paslı zilin ipini çektim.</p>

  <p class="calibre3"></p>

  <p class="calibre3">II</p>

  <p class="calibre3">"Çalmaz," diyen Bayan Dane Calthrop birden hiç teklenmedik anda ortaya çıkan bir peri gibi kapıda belirdi.</p>

  <p class="calibre3">Ben de bunu tahmin etmiştim zaten.</p>

  <p class="calibre3">"İki kez onardılar," dedi Bayan Dane Calthrop. "Ama bir türlü dayanmıyor işte. Tabi bu durumda benim sürekli tetikte olmam gerekiyor. Önemli bir durum olması ihtimaline karşı? Sizin durumunuz da acildi, öyle değil mi?"</p>

  <p class="calibre3">"Evet- yani... evet, önemli, yani benim için demek istiyorum."</p>

  <p class="calibre3">"Ben de bunu kastetmiştim, aynen..." Beni ciddiyetle süzdüğünü görüyorum, önemli olduğu anlaşılıyor.</p>

  <p class="calibre3">Kiminle görüşmek istiyordunuz? Rahiple mi?"</p>

  <p class="calibre3">"Ben... ben emin değilim..."</p>

  <p class="calibre3">Gerçekten de rahibi görmeye gelmiştim, ama şimdi hiç beklenmedik bir şekilde bunda kuşkuluydum.</p>

  <p class="calibre3">Nedenini ise bilemiyordum. Bunu bana açıklayan da yine Bayan Dane Calthrop oldu.</p>

  <p class="calibre3">"Kocam çok iyi bir insan," dedi. "Rahip olmanın ötesinde, demek istiyorum. Bu da bazen durumları iyice güçleştiriyor. Biliyor musunuz, iyi insanlar kötülükleri anlamakta zorlanıyorlar." Susup, bir an sonra becerikli, işbilir bir insan tavrıyla ekledi. "Sanırım benimle konuşmanız daha iyi olacak."</p>

  <p class="calibre3">Dudaklarımda hafif bir gülümseme belirdi. "Size düşen kötülükle uğraşmak mı?" "Öyle gibi. Böyle köylerde tüm olup biteni yani işlenen günahları bilmek önemlidir."</p>

  <p class="calibre3">"Günah sizin kocanızın görev kapsamında değil mi? Yani resmi görevini kastediyorum."</p>

  <p class="calibre3">"Konu günahların bağışlanmasıysa öyle," diye düzeltti söylediklerimi. "Günah çıkarmayı ancak o yapabilir.</p>

  <p class="calibre3">Ben yapamam. Ama ben de... Bayan Dane Calthrop neşeli bir sevecenlikle ekledi. "Köydeki günahları öğrenip düzenleyerek ona yardımcı olurum. Eğer bir günahı zamanında haber alırsanız başkalarının da zarara ilhanx</p>

  <p class="calibre3"></p>

  <p class="calibre3">uğramasını önleyebilirsiniz. Yoksa o insanlara kimse yardımcı olamaz. Yani n yardımcı olamam, demek istiyorum. Yalnızca Tanrı pişmanlık yanı bağışlayabilir, biliyorsunuz ya da belki bilmiyorsunuzdur. Günümüzde birçok insan bunu bilmiyor da."</p>

  <p class="calibre3">"Sizin bu konudaki uzman bilgilerinizle yarışamam," dedim "Ama benim isteğim de insanların incinmesini önlemek."</p>

  <p class="calibre3">Beni bir an için süzdü.</p>

  <p class="calibre3">"Öyle mi? O zaman içeri gelin, rahat bir yere oturalım."</p>

  <p class="calibre3">Rahip evinin oturma odası geniş ve eşyalarıysa eskiydi. Victorian stili büyük möblelerin iyice kararttığı odanın loşluğu tuhaf bir şekilde insanı hiç huzursuz etmiyordu. Aksine bu loşluk insana dinginlik bile veriyordu. Büyük, eski mobilyalar yıllar boyu onlarda huzur bulmuş insanların izlerini taşıyorlardı. Şöminenin üstündeki şişman saatin tıkırtısında bile insana rahatlık veren bir düzen vardı. Burası her zaman hiçbir kısıtlamayla karşılaşmadan konuşabileceğiniz, ne isterseniz söyleyebileceğiniz, dışarıdaki aydınlık günün sorunlarından kurtulabileceğiniz bir yerdi.</p>

  <p class="calibre3">Burada anne olacaklarını öğrenen koca gözlü köylü genç kızları gözyaşları içinde en özel sırlarını Bayan Dane Calthrop'a açtıklarını ve onları rahatlatacak karşılığı, her ne kadar dinsel inançlara uygun düşmese de, uygun çözüm önerilerini aldıklarını hissediyordum. Burada öfkeli akrabalar ailelerine duydukları tüm kızgınlıkları dile getirip rahatlamış, anneler oğulları Bob'un aslında kötü bir çocuk olmadığını, yalnızca aşırı haylaz olduğunu ve onu uzakta uygun bir okula göndermenin de saçmalık olacağını anlatmışlardı. Kan kocalar en özel evlilik sırlarını açığa dökmüşlerdi.</p>

  <p class="calibre3">Ve burada ben, Mark Easterbrook, bilim adamı, yazar ve dünya adamı olan ben, bu kır saçlı, güzel gözlü kadına beynimdeki karmaşayı anlatmaya hazırdım. Neden? İşte bunu bilemiyordum. Önemli olan bunun için doğru kişiyi bulmuş olduğumdan emindim.</p>

  <p class="calibre3">"Biraz önce Thyrza Greylerde çaydaydık," diye başladım sözlerime.</p>

  <p class="calibre3">Bayan Dane Calthrop'a bir şey açıklamak asla güç değildi. Ağzınızdan çıkanı hemen algılıyordu.</p>

  <p class="calibre3">"Anlıyorum. Sizi tedirgin eden bu mu? O üçünün insanın kafasını biraz allak bullak ettikleri konusunda size hak veriyorum. Hatta ben de bazen tereddüde düşüyorum... öylesine fazla övünüyorlar ki. Ancak kural olarak, deneyimlerimin bana gösterdiği kadarıyla gerçek kötü övünmez. Tam aksine kötülükleri konusunda sessizliğe bürünürler. Ancak günahlarının boyutu büyük olmayanlar bundan bahsetmek isterler. Gerçek günah sefil, rezil, aşağılık, aşağılayıcı bir şeydir. Buna önemli ve görkemli bir hava kazandırmak çok gereklidir. Bu da ancak suskunlukla gerçekleşir. Köylerdeki cadılar ise genellikle aptal, hasta ruhlu kadınlardır; insanları korkutup bu yoldan hiç karşılığında bir şeyler elde etmekten hoşlanırlar. Tabi aslında bunu yapmak da korkunç derecede kolay. Bayan Brown'un tavukları mı öldü, tek yapman gereken bilgiç bir tavırla başını sallayıp, gizemli bir şekilde, "Ah, oğlu Billy geçen hafta salı günü kedimin kuyruğu çekmişti,"</p>

  <p class="calibre3">diye homurdanmaktır. Bella Webb de bu türden bir cadı olabilir. Tabi çok farklı olması da mümkün... gerçek bir gücü de olabilir... eski dönemlerden kalma, daha çok kırsal alanda zaman zaman ortaya çıkan bir yetenek. Bu çok ürkütücü bir durumdur aslında, çünkü bu gerçek anlamda kötülük amaçlıdır, yalnızca çevreyi etkilemeye çalışmaktan çok farklıdır. Sybil şimdiye dek rastladığım en aptal kadınlardan biri -ama gerçek bir medyum- ama medyum olmak her neyse! Thyrza'ya gelince... bilemiyorum... e neler söyledi? Sanırım sizi böylesine perişan eden onun söyledi bir şey oldu?"</p>

  <p class="calibre3">"Siz çok deneyimli bir insansınız, Bayan Dane Calthrop. Bildiklerinize ve yaşadıklarınıza dayanarak bana, bir insanın başka bir insanı uzaktan, elle tutulabilir hiçbir bağlantısı olmadan mahvetti sinin olası olup olmadığını söyleyebilir misiniz?"</p>

  <p class="calibre3">Bayan Dane Calthrop'un gözleri faltaşı gibi açıldı.</p>

  <p class="calibre3">"Mahvetmek sözcüğünüzü, öldürmek olarak algılayabiliriz değil mi? Fiziksel olarak öldürmek."</p>

  <p class="calibre3">"Evet."</p>

  <p class="calibre3">"Bunun olanaksız olduğunu açıkça söyleyebilirim," dedi Bayan Calthrop kendinden emin bir tavırla.</p>

  <p class="calibre3">Rahat bir soluk aldım. "Demek öyle!"</p>

  <p class="calibre3">"Tabi yanılıyor da olabilirim," diye ekledi Bayan Dane Calthrop. "Babam insanların uçakla yolculuk yapabilecekleri konusuna olanaksız derdi, büyük büyükbabam içinse sanırım tren bile düşünülemeyecek kadar olanaksızdı. Bugün için her ikisi de olanaklı. Thyrza ne yapıyormuş, ölüm ışını gibi bir şeyi mi harekete geçiriyormuş? Yoksa yere pentagramlar çizip dua mı ediyormuş?"</p>

  <p class="calibre3">Gülümsedim.</p>

  <p class="calibre3">"Olayları gerçekte oldukları gibi görmemi sağlıyorsunuz," dedim. "Sanırım bu kadının beni ipnotize etmesine fırsat verdim."</p>

  <p class="calibre3">"Yoo hayır," dedi Bayan Dane Calthrop. "Hiç sanmıyorum. Bunun olması olanaksız. Siz etki altında kalacak biri değilsiniz. Başka bir şey olmalı bunun altında. Daha önce olan bir şey. Bütün bunlardan önce olan bir şey etkilemiş olmalı sizi."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Tamamen haklısınız." Ona elimden geldiğince kısa ve öz olarak, basit bir şekilde Peder Gorman'ın öldürülmesini ve gece kulubünde Kır At'tan bahsedildiğini anlattım. Daha sonra da cebimdeki P0lTjgan'ın gösterdiği kâğıttan kopya ettiğim isim listesini çıkararak gösterdim.</p>

  <p class="calibre3">Bayan Dane Calthrop kaşlarını çatarak, ciddiyetle listeyi inceledi-</p>

  <p class="calibre3">"Anlıyorum," dedi. "Peki bu insanlar kim? Ortak özellikleri ne?"</p>

  <p class="calibre3">"Emin değiliz. Şantaj olabilir ya da uyuşturucu."</p>

  <p class="calibre3">"Saçma," dedi Bayan Calthrop kararlılıkla. "Sizi endişelendiren bu olamaz. Esas aklınızdan geçen bunların hepsinin ölmüş olabileceği?"</p>

  <p class="calibre3">Derin bir iç çektim.</p>

  <p class="calibre3">"Evet," dedim. "Öyle olduğunu sanıyorum. Ancak böyle olduğundan emin olduğumu da söyleyemem.</p>

  <p class="calibre3">Üçünün öldüğünü biliyoruz. Minnie Hesketh-Dubois, Thomasina Tuckerton, Mary Delafontaine. Görünürde her üçü de yataklarında, doğal nedenlerle, ecelleriyle öldüler. Thyrza Grey'in de iddia ettiği bu, bunun gerçekleştirilebileceği."</p>

  <p class="calibre3">"Onun bunun olmasını sağladığını söylediğini mi kastediyorsunuz?"</p>

  <p class="calibre3">"Hayır, hayır. Belirli bir insandan söz etmiyordu. Bunun bilimsel anlamda olası olduğundan söz ediyordu."</p>

  <p class="calibre3">"Açıkçası bu tamamen saçmalıktan öte bir şey değil," dedi Bayan Dane Calthrop düşünceli bir halde.</p>

  <p class="calibre3">"Biliyorum. Eğer Kır At sözcüğünden aynı kuşku uyandıracak akilde bahsedildiğini Londra'da duymamış</p>

  <p class="calibre3">olsaydım ben de gülüp 8eÇer, umursamazdım bile."</p>

  <p class="calibre3">"Evet," dedi Bayan Calthrop dalgınlıkla. "Kır At. Bunun üzerinde düşünmek gerek."</p>

  <p class="calibre3">Kısa bir sessizlik oldu. Ardından başını salladı.</p>

  <p class="calibre3">"Kötü," dedi. "Çok kötü. Bunun ardında her ne varsa, hemen durdurulması gerek. Bunu biliyorsunuz."</p>

  <p class="calibre3">"Evet öyle... Ama ne yapılabilir ki?"</p>

  <p class="calibre3">"Sizin yapmanız gereken de bu, ne yapılabileceğini bulmak Kaybedecek zamanımız yok." Bayan Dane Calthrop ayağa kalktı birden sakinliği geçmiş, kasırgaya dönüşmüştü. "Harekete geçmeniz gerekiyor, hem de hemen." Düşündü. "Size yardımcı olacak bir arkadaşınız var mı?"</p>

  <p class="calibre3">Düşündüm. Jim Corrigan? Çok az zamanı olan çok meşgul biriydi, ayrıca zaten elinden geleni yapıyordu.</p>

  <p class="calibre3">David Ardingly - David söyleyeceklerimin tek kelimesine bile inanır mıydı ki? Peki Hermia? Evet, Hermia olabilirdi. Pırıl pırıl bir beyin, kusursuz bir muhakeme. Yardımcı olmayı kabul ederse olağanüstü bir destek, hiç tartışmasız bir güç olacaktı. Ayrıca zaten o ve ben... cümlemi tamamlayamadım. Hermia kız arkadaşımdı... Hermia doğru insandı.</p>

  <p class="calibre3">"Sanırım aklınıza gelen biri var? Çok iyi."</p>

  <p class="calibre3">Bayan Dane Calthrop uyanık, becerikli bir İş kadını havasındaydı.</p>

  <p class="calibre3">"Ben de bu Üç Cadı'yı gözaltında tutmaya çalışacağım. Yine de içimden bir ses -bir şekilde- onların bu sorunun gerçek yanıtı olmadıklarını söylüyor. Bu Stamfortis denilen kadının piramitlerden çıkan tabletlerde bulunan Eski Mısır'ın gizemi ve kehanetlerine ilişkin bilinmeyenleri abartarak anlatması gibi bir şey. Tüm söyledikleri tam anlamıyla safsata ama piramitler, tabletler ve tapınakların gizemlerinin olduğu da bir gerçek.</p>

  <p class="calibre3">Sanırım Thyrza Grey de bir şeyler fark etti, bir konuda bir şeyler öğrendi ya da bir şeylerde bahsedildiğini duydu ve bir karmaşıklık, bir gizem perdesi yaratarak bu bulduğundan kendi önemini ve büyücülük güçlerini övmek :cin yararlanmak istedi. İnsanlar her nedense günahtan gurur duyuyorlar. İyi olan insanların bunla asla övünmeye kalkışmamaları ne tuhaf değil mi? Sanırım bunun nedeni biraz da dinsel erdem eğiti-mi.</p>

  <p class="calibre3">Hatta bu kişiler iyi olduklarının farkında bile değiller."</p>

  <p class="calibre3">Bir an için sustuktan sonra ekledi.</p>

  <p class="calibre3">"Gerçek anlamda gereksinimimiz olan tek şey bir bağlantı. Bu isimlerden biriyle Kır At arasında bir ilişki.</p>

  <p class="calibre3">Şöyle elle tutulabilir bir ilişki."</p>

  <p class="calibre3"></p>

  <p class="calibre3">BÖLÜM 8</p>

  <p class="calibre3"></p>

  <p class="calibre3">Dedektif-Müfettiş Lejeune dışarıda koridorda çok iyi tanıdığı "Father O'Flynn" melodisinin ıslıkla çalındığını duydu ve Corrigan içeri girdiğinde başım kaldırarak baktı.</p>

  <p class="calibre3">"Sizi hayal kırıklığına uğratacağım için üzgünüm," dedi Corrigan. "Ama Jaguar'ın sürücüsünün kanında alkolün izi bile yok... P. C. Ellis'in onun soluğunda hissettiği koku ya Ellis'in kuruntusu ya da kötü nefes kokusu olmalı."</p>

  <p class="calibre3">Ancak Lejeune o anda günlük motorlu araç kazalarıyla ilgilenmiyordu.</p>

  <p class="calibre3">"Gelip şuna bir göz atsana," dedi.</p>

  <p class="calibre3">Corrigan kendisine uzatılan mektubu aldı. Ufak, eğik özenli bir el yazısıyla yazılmıştı. Mektubun başlığında Everest, Glendower Close, yazılıyordu.</p>

  <p class="calibre3"></p>

  <p class="calibre3">Değerli Müfettiş Lejeune,</p>

  <p class="calibre3">ilhanx</p>

  <p class="calibre3"></p>

  <p class="calibre3">Benden Peder Gorman'in öldürüldüğü gece onu izleye" adamı yeniden gördüğüm taktirde hemen size bildirmemi istediğinizi anımsarsınız sanırım. Eczanemin çevresindeki her yere iyice bakındım ama onun izine bile rastlayamadım.</p>

  <p class="calibre3">Ancak dün, buradan yaklaşık yirmi mil ötedeki bir köyle kilise panayırına katıldım. Panayırın bana ilginç gelmesinin nedeni ünlü dedektif romanları yazarı Bayan Oliver'in orada kitaplarını imzalayacak olmasıydı.</p>

  <p class="calibre3">Dedektif romanları okumaktan çok hoşlanan biri olarak söz konusu yazarı orada görecek olmaktan heyecan duyuyordum.</p>

  <p class="calibre3">Ancak orada Peder Gorman'in öldürüldüğü gece eczanemin önünden geçen, size tanımladığım kişiyi görmem gerçekten büyük sürprizdi. Sanırım o günden sonra bir kaza geçirmiş olmalı ki tekerlekli sandalye ile dolaşıyor. Etrafta belli etmeden onun kim olabileceğine ilişkin bir inceleme yaptım ve o yörede oturan Venables adında biri olduğunu öğrendim. Malikânesinin adı Priors Court, Much Deeping köyünde. Çevrede hatırı sayılır bir servetin sahibi olduğu söyleniyor.</p>

  <p class="calibre3">Bu ayrıntılarla size yardımcı olabildiğimi umuyorum.</p>

  <p class="calibre3">Saygılarımla</p>

  <p class="calibre3">Zachariah Osborne.</p>

  <p class="calibre3"></p>

  <p class="calibre3">'Evet, ne düşünüyorsunuz?" diye sordu Lejeune.</p>

  <p class="calibre3">'Pek inanılır gibi görünmüyor," diyen Corrigan başını salladı.</p>

  <p class="calibre3">'Yüzeysel bakıldığında öyle. Ama ben o kadar emin değilim..</p>

  <p class="calibre3">"Bu Osborne denilen ki o akşamki cinayet günü olduğu kadar sisli bir akşamda birinin yüzünü bu kadar net olarak görmüş olamaz. Sanırım bu rastlantısal bir benzetmeden öte bir şey değil. İnanlar nasıldır bilirsiniz. Ülkenin dört bir tarafından kayıp birini gördüklerine dair telefonlar gelir ve on çağrıdan dokuzu basılmış resimlerle olduğu halde en ufak bir benzerlik bile göstermemektedir."</p>

  <p class="calibre3">"Osborne öyle biri değil," dedi Lejeune.</p>

  <p class="calibre3">"Nasıl biri?"</p>

  <p class="calibre3">"Saygın, zarif, eski türde, küçük bir eczacı, ama iyi bir insan gözlemci, özellikle de insanlar konusunda. En büyük düşü dükkânından arsenik alıp kocasını zehirleyen bir kadın katili mahkemede tanık olarak teşhis etmek."</p>

  <p class="calibre3">Corrigan güldü.</p>

  <p class="calibre3">"Bu durumda bunun tamamen bir hüsnükuruntu örneği olduğu kesin."</p>

  <p class="calibre3">"Belki."</p>

  <p class="calibre3">Corrigan meslektaşını kuşkuyla süzdü.</p>

  <p class="calibre3">"Bundan bir şey çıkabileceğini mi düşünüyorsunuz? Ne yapmayı düşünüyorsunuz?"</p>

  <p class="calibre3">"Her halükârda Much Deeping, Priors Court malikânesinde oturan Bay Venables'le ilgili gizli bir araştırma yapıp, bilgi toplamamızın bir zararı olmayacaktır."</p>

  <p class="calibre3"></p>

  <p class="calibre3">BÖLÜM 9</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">Hermia, "Bu ülkede ne ilginç şeyler oluyor," derken gülüyordu.</p>

  <p class="calibre3">Yemeği henüz bitirmiştik. Önümüzde sıcak kahvelerimiz duruyordu.</p>

  <p class="calibre3">Ona baktım. Bunlar ondan beklediğim sözcükler değildi. Son bir saatin en aşağı çeyrek saatini ona öykümü anlatmakla geçirmiştim. İlgiyle ve merakla dinlemişti tüm anlattıklarımı. Ancak tepkisi hiç de beklediğim gibi olmadı. Ses tonu gerçi hoşgörülü ve anlayışlıydı, ama ne şaşırmış ne de heyecanlanmıştı.</p>

  <p class="calibre3">"Şehir yaşamının canlı, heyecanlı, kırsal yaşamın ise tekdüze ve sıkıcı olduğunu söyleyenler aslında hiçbir şeyin farkında değiller," diye ekledi. "Son cadılar neredeyse unutulmaya yüz tutmuş köylere yerleşmeye başlamış, çapkın genç adamların malikânelerinde Şeytana tapma törenleri yapılıyor. Tenha, uzak köşelerde hâlâ batıl inançlar hüküm sürüyor. Ortaçağdan kalma kız kuruları sahte kolyelerini, küpelerini, boncuklarını takıp seanslar düzenliyor]ar kara kâğıtlar üzerine korkunç büyüler, muskalar yazılıyor. İnsan istese bu konuda çok ilginç bir seri yazı hazırlayabilir. Niçin bunu kaleme almayı denemiyorsun?"</p>

  <p class="calibre3">"Sana anlattıklarımı tam olarak anlayamadığını düşünüyorum Hermia."</p>

  <p class="calibre3">"Anladım, Mark. Son derece ilginç. Adeta tarihten bir yaprak ortaçağın unutulmuş bilgilerinin bir uzantısı."</p>

  <p class="calibre3">"Bu konuyla tarihsel açıdan ilgilenmiyorum," diye çıkıştım kızgınlıkla. "Beni ilgilendiren gerçek olaylar.</p>

  <p class="calibre3">Kâğıdın üzerindeki gerçek isimlerden oluşan bir liste. Bu kişilerden bazılarının başına gelenleri biliyorum.</p>

  <p class="calibre3">Diğerlerinin başına neler geldiğini ya da geleceğini öğrenmek istiyorum."</p>

  <p class="calibre3">"Nedense bana kendini bir hayale kaptırmışsın gibi geliyor."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Hayır," dedim kararlılıkla. "Öyle düşünmüyorum. Bence gerçek bir tehlike söz konusu. Hem böyle düşünen yalnızca ben de değilim. Rahibin kansı da benimle aynı fikirde."</p>

  <p class="calibre3">"Ah, rahibin karısı." Hermia'nın ses tonu aşağılayıcıydı.</p>

  <p class="calibre3">"Hayır, bu öyle sıradan bir 'rahip karısı' değil. Çok farklı, ender rastlanır bir kadın. Tüm bunlar gerçek Hermia."</p>

  <p class="calibre3">Hermia omuzlarını silkti.</p>

  <p class="calibre3">"Belki."</p>

  <p class="calibre3">"Ama sen öyle düşünmüyorsun, değil mi?"</p>

  <p class="calibre3">"Bana sorarsan hayal gücün seninle bir oyun oynuyor, Mark. O ortaçağdan kalma cadıların da bu konulara kendilerini gerçekten inandırmış olduklarından eminim. Hiç kuşkusuz üçü de ihtiyar, iğrenç, tiksindirici yaratıklar."</p>

  <p class="calibre3">"Ama uğursuz, kötü kişiler değil, öyle mi?"</p>

  <p class="calibre3">"Gerçekten Mark, kime ne zararları olabilir ki?"</p>

  <p class="calibre3">Bir an için sustum. Düşüncelerim karanlıkla aydınlık arasında . fiyordu. Kır At'ın karanlığına karşın Hermia'nın sunduğu ışık. Her gün yaşanan iyi duyarlı ışık duyuna özenle yerleştirilen elektrik ampulünün aydınlattığı karanlık köşeler. Ne burada -ne herhangi bir yerde- bir odada her zaman bulabileceğiniz günlük, sıradan objelerden biri. Ama şimdi -ama şimdi- Hermia'nın ışığı, her ne kadar nesneleri açıkça görülüyor kılıyorduysa da bu sonuçta suni bir ışıktı-</p>

  <p class="calibre3">Zihnimdeki karmaşa duruldu; yavaş ama metanetle ve dirençle...</p>

  <p class="calibre3">"Ben bunu incelemeyi bırakmayacağım, Hermia. Neler olup bittiğini ortaya çıkarmaya çalışacağım."</p>

  <p class="calibre3">"Sana hak veriyorum. Hatta bence bunu yapmalısın da. Çok ilginç olabilir. Hatta oldukça eğlenceli de olabilir."</p>

  <p class="calibre3">"Bu eğlence değil!" dedim sertçe. Ve ekledim. "Senden bana bu konuda yardımcı olmanı istiyordum."</p>

  <p class="calibre3">"Yardım mı? Nasıl?"</p>

  <p class="calibre3">"Bunu araştırırken senin yardımına ihtiyacım var. Bütün bunların ne anlama geldiğini ortaya çıkarmakta."</p>

  <p class="calibre3">"Ama Mark, şu anda çok meşgul olduğumu biliyorsun. Journal için bir yazı dizisi hazırlıyorum. Sonra şu Bizans konusu. İki öğrencime de söz verdim..."</p>

  <p class="calibre3">Hermia gerekçelerini sıralamayı sürdürüyordu -tamamen haklıydı da- ama ben onu dinlemiyordum.</p>

  <p class="calibre3">"Anlıyorum," dedim. "İşin başından aşkın."</p>

  <p class="calibre3">"Çok doğru." Hermia ısrar etmediğim için rahatlamışa benziyordu. Bana bakarak gülümsedi. Yine bakışlarında o aynı hoşgörüyü fark ettim. Çocuğunun yeni oyuncağına gösterdiği aşırı ilgiyi anlayışla karşılayan annenin hoşgörüsünü.</p>

  <p class="calibre3">Lanet olsun, ben ufak bir çocuk değildim. Benim aradığım bana şefkatle yanaşacak bir anne de değildi; özellikle de böyle biran-ne. Kendi annem hoş, zarif, narin bir hanımdı; herkese, özellikle de oğluna daima anlayışla yanaşır ve herkes onu severdi.</p>

  <p class="calibre3">Hermia'yı masanın karşısından tarafsız bakışlarla süzdüm.</p>

  <p class="calibre3">Ne kadar çekici, ne kadar olgun, ne kadar bilgili ve ne kadar eğitimli bir kadın! Ama -bu neye yarardı ki?</p>

  <p class="calibre3">Öyle ya- bu denli durgun, duygusuz olduktan sonra?</p>

  <p class="calibre3"></p>

  <p class="calibre3">II</p>

  <p class="calibre3">Ertesi sabah Jim Corrigan'la bağlantı sağlamaya çalıştım ama boşunaydı. Dolayısıyla akşam altıyla yedi arasında evde olacağıma, fırsat bulur da gelirse birlikte bir içki alabileceğimize ilişkin mesaj bıraktım. Çok meşgul bir insan olduğunu biliyordum, böyle bir kısa, son dakika mesajına olumlu yanıt verebileceğini hiç sanmıyordum ama tam yediye on kala bir içki almaya geldi. Onun viskisini hazırladığım sırada o da odada dolanıp, kitaplarını ve tablolarımı inceledi. Sonuçta baskı altında, çok yoğun çalışan bir adli tabip olacağı yerde Moğol imparatoru olmayı yeğleyeceğini belirtti.</p>

  <p class="calibre3">"Yine de," dedi koltuğa otururken, "Onların da başı kadınlar yüzünden hiç beladan kurtulmazmış. Hiç değilse benim böyle bir derdim yok, bundan kurtuldum," diye ekledi daha sonra kendini avutmak istercesine.</p>

  <p class="calibre3">"O zaman evli değilsin, öyle mi?"</p>

  <p class="calibre3">"Neyse ki öyle. Sen de bekârsın, değil mi? Evinin huzurlu dağınıklığından da anlaşılıyor bu. Eğer bir kadın olsa her tarafı kusursuz denecek kadar düzenli hale getirirdi."</p>

  <p class="calibre3">Ona kadınlar konusunda onun kadar önyargılı olmadığımı belirttim.</p>

  <p class="calibre3">İçkimi alıp hemen karşısındaki koltuğa yerleştim ve hemen söze girdim.</p>

  <p class="calibre3">"Seni niçin böyle apar topar çağırdığımı sanırım merak etmiş-sindir. Son buluşmamızda konuştuğumuz konuya ilişkin bazı gelişmeler beni buna mecbur etti."</p>

  <p class="calibre3">"Konu neydi? Ah, evet. Peder Gorman olayı."</p>

  <p class="calibre3">"Evet. Ama önce, Kır At terimi sana bir şey ifade ediyor mu?"</p>

  <p class="calibre3">"Kır Ar mı... Kır At. Hayır, sanmıyorum, neden?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Bana gösterdiğin isimler listesiyle bu terim arasında bir ilişki olduğunu düşünüyorum -Dostlarımla kırsal kesime gitmiştim- Much Deeping diye bir yere, orada beni Kır At adında bir yere ya da daha doğrusu eski bir hana götürdüler. Şimdi ev olarak kullanılıyor."</p>

  <p class="calibre3">"Bir dakika. Much Deeping mi? Much Deeping... Burası Bournemouth yakınlarında bir yer, değil mi?"</p>

  <p class="calibre3">"Bournemouth'tan yaklaşık on beş mil uzaklıkta."</p>

  <p class="calibre3">"Orada Venables adlı biriyle karşılaştın, değil mi?"</p>

  <p class="calibre3">"Aynen öyle."</p>

  <p class="calibre3">'Demek öyle?" Corrigan heyecanla doğruldu. "Sen gideceğin yeri belirlemekte gerçekten çok özelsin. Nasıl biri?</p>

  <p class="calibre3">"Çok ilgi çekici bir adam."</p>

  <p class="calibre3">"Öyle mi? Hangi açıdan?"</p>

  <p class="calibre3">"Özellikle de güçlü kişiliğiyle. Bacakları geçirdiği çocuk felci nedeniyle sakat kalmış olmasına rağmen..."</p>

  <p class="calibre3">Corrigan birden sözümü kesti.</p>

  <p class="calibre3">"Nee?"</p>

  <p class="calibre3">"Birkaç yıl önce çocuk felci geçirmiş. Belden aşağısı tutmuyor."</p>

  <p class="calibre3">Corrigan bezgin bir halde yeniden koltuğun arkasına yaslandı</p>

  <p class="calibre3">"Bu umut da gitti. Zaten gerçek olmak için çok fazla iyi olduğunu düşünüyordum, hiç inanmamıştım."</p>

  <p class="calibre3">"Neyi kastettiğini anlamıyorum."</p>

  <p class="calibre3">"Seni Cinayet Masası şefi başmüfettiş dedektif Lejeune ile tanıştırmalıyım, Mark. Venables hakkında söylediklerinle çok ilgileneceğinden eminim. Peder Gorman öldürüldüğünde, Lejeune o çevrede bulunanlardan o akşam onu yolda görenlerin polisle bağlantı kurmasını istemişti. Başvuranların hemen hepsinin verdiği bilgiler her zaman olduğu gibi boş çıktı. Yalnızca o yörede eczacılık yapan Osborne adında birinin yaptığı açıklamalar dışında. O akşam Peder Gorman'ı eczanesinin önünden geçerken görmüştü, ayrıca onu yakından izleyen biri de dikkatini çekmişti, tabi bu o sırada adamın kuşkusunu uyandırmamış. Yine de bize adamı tam olarak tanımlamayı başardı, tekrar görürse tanıyacağından da kesinlikle emindi Neyse, birkaç gün önce Lejeune Osborne'dan bir mektup aldı. Adam emekliye ayrılıp, Bournemouth'ta yaşamaya başlamış-</p>

  <p class="calibre3">O civardaki yerel bir panayıra gitmiş ve orada söz konusu adamı görmüş. Adam panayırda tekerlekli sandalyeyle dolaşıyormuş. Oslo çevredekilere onun kim olduğunu sormuş ve adının Venables olduğunu öğrenmiş."</p>

  <p class="calibre3">Corrigan beni soran gözlerle süzüyordu, başımı salladım.</p>

  <p class="calibre3">"Kesinlikle doğru," dedim. "Bu Venables. O da panayıra katıldı. Ama onun Paddington'da Peder Gorman'ı izleyen adam olması olanaksız. Fiziksel olarak mümkün değil. Osborne yanılmış olmalı."</p>

  <p class="calibre3">"Osborne, onu titizlikle tanımladı. Boy yaklaşık yetmiş beş, büyük bir gaga burun, çıkıntılı bir adem elması.</p>

  <p class="calibre3">Doğru değil mi?"</p>

  <p class="calibre3">"Evet. Venables'e aynen uyuyor. Ama yine de..."</p>

  <p class="calibre3">"Biliyorum. Bay Osborne insanları teşhis etmekte sanırım sandığı kadar iyi değil. Açıkçası rastladığı kişiyle gördüğü kişi arasındaki rastlantısal benzerlik onu yanıltmış olmalı. Öte yandan senin de o yöreye ilişkin söyleyeceklerin olması ilginç, şu Kır At hakkında filan. Neyse Kır At konusu da ne? Haydi anlat öykünü."</p>

  <p class="calibre3">"Buna inanmayacaksın," diye uyardım onu. "Ben bile inanamıyorum."</p>

  <p class="calibre3">"Haydi, anlat."</p>

  <p class="calibre3">Ona Thyrza Grey ile yaptığım konuşmayı anlattım. Beklediğim gibi ani tepki verdi.</p>

  <p class="calibre3">"Bu akıl almaz bir saçmalık!"</p>

  <p class="calibre3">"Öyle değil mi?"</p>

  <p class="calibre3">"Tabi ki öyle. Peki ama sana ne oluyor Mark? Beyaz ispenç horozları. Sanırım kurban ediyorlar onları. Bir medyum, bir köy cadısı ve garantili ölüm ışınları yollayabilen bir kız kurusu. Çılgın bir şey bu... delirtici!"</p>

  <p class="calibre3">Evet, gerçekten çılgınca bir şey," dedim umarsızca.</p>

  <p class="calibre3">"Of, bana hak vermekten vazgeç artık. Sen bununla ilgilendiğine göre bunun altında bir şeyler olduğunu hissediyorum. İşin içinde bir iş olduğuna inanıyorsun, değil mi?"</p>

  <p class="calibre3">"Her şeyden önce sana bir soru yöneltmek isterim. Herkesin bilinçaltında gizli bir ölme isteği ya da dürtüsü olduğu gerçekten doğru mu?"</p>

  <p class="calibre3">Corrigan bir an için tereddüt etti. Sonra açıkladı:</p>

  <p class="calibre3">"Ben psikiyatrist değilim. Aramızda kalsın ama bu meslektaşlarımın en az yarısının boş kafalı olduğunu düşünüyorum. Teorilere boğulmuş durumdalar. Teorilerini çok derinlere götürüyorlar. Açıkçası polis de çaresizlik içindeki yaşlı bir kadını kasasındaki para için öldüren adamın savunmasında onun ruhsal yapısını açıklamak üzere çağrılan tıp uzmanın tanıklığından hiç hoşlanmaz."</p>

  <p class="calibre3">"Sen kendi salgı teorini yeğlersin değil mi?"</p>

  <p class="calibre3">Gülümsedi.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Doğru. Doğru. Ben de bir teorisyenim. Haklısın. Ama benim teorim hiç değilse iyi bir fiziksel nedene dayanıyor tabi eğer bir şeyler kanıtlayabilirsem. Ama şu bilinçaltına ilişkin safsatalar! Hıh."</p>

  <p class="calibre3">"Onlara inanmıyor musun?"</p>

  <p class="calibre3">"Tabi ki inanıyorum. Ama bu konuda çok fazla derinlere dalıyor, konuyu abartıyorlar. Bilinçaltı 'ölüm isteği'</p>

  <p class="calibre3">ve bunun gibi dürtüler olduğu gerçek ama onların ileri sürdükleri kadar baskın değil-"Ama böyle bir şey var değil mi?" diye tekrarladım.</p>

  <p class="calibre3">"En iyisi kendine bir psikiyatri kitabı alıp bu konuları okuman."</p>

  <p class="calibre3">"Thyrza Grey bu konuda bilinecek her şeyi bildiğini ilen sürüyor, konuyu çok okumuş."</p>

  <p class="calibre3">"Thyrza Grey," Burun kıvırdı. "Köyde yaşayan yarı cahil ihtiyar bir kız kurusu mental psikolojiden ne anlar ki?"</p>

  <p class="calibre3">"Çok şey bildiğini söylüyor."</p>

  <p class="calibre3">"Daha önce de söylemiştim, boş laf, saçmalık bütün bunlar."</p>

  <p class="calibre3">"İşte bu," diye belirttim."İnsanoğlu geçmişten bu yana daima kabul ettiği fikirler dışında kalan her buluşu, her yeniliği saçmalık olarak nitelendirmiştir. Demiryollarını bile şeytan icadı..."</p>

  <p class="calibre3">Sözümü kesti.</p>

  <p class="calibre3">"Sen bunların hepsine inanıyorsun değil mi, tamamen olduğu gibi?"</p>

  <p class="calibre3">"Tam olarak değil," dedim. "Yalnızca bunu ne ölçüde bilimsel temele dayandırabileceğimizi anlamaya çalışıyorum."</p>

  <p class="calibre3">Corrigan burun kıvırdı.</p>

  <p class="calibre3">"Bilimsel temelmiş. Geç bunları."</p>

  <p class="calibre3">"Tamam. Yalnızca bilmek istemiştim."</p>

  <p class="calibre3">"Yani sen bu kadının 'Pandora'nın kutusuna sahip' olduğunu mu söylemek istiyorsun?"</p>

  <p class="calibre3">"Pandoranın kutusu mu?"</p>

  <p class="calibre3">"Zaman zaman ön plana çıkan masallardan biri de bu işte. Nostradamus gibi, Ann Shipton gibi. Bazı insanlar her şeyi araştırmadan kabullenirler."</p>

  <p class="calibre3">"Önce bana liste konusunda ne gibi ilerlemeler kaydettiğinizi anlat."</p>

  <p class="calibre3">"Çocuklar liste üstünde tüm gayretleriyle çalışıyorlar, ama zaman ve bir sürü de rutin çalışma gerektiren bir iş bu. Elde ne adres e de ön isim olunca, kişileri bulup çıkarmak çok güç."</p>

  <p class="calibre3">"Bu konuya bir de farklı açıdan bakalım. İstersen senle bu konuda bahse bile girerim. Belirli bir süre içinde</p>

  <p class="calibre3">-diyelim ki bir yıl ya da altı ay- bu isimlerden her biri bir ölüm sertifikasına yazılır. Bu doğru mu?"</p>

  <p class="calibre3">Beni inceleyen bakışlarla süzdü.</p>

  <p class="calibre3">"Haklı olabilirsin ama bunun ne önemi var?"</p>

  <p class="calibre3">"İşte onların ortak noktası bu, ölüm?"</p>

  <p class="calibre3">"Evet, ama belki de bunu bu kadar önemsemek doğru değil Britanya adalarında her gün kaç kişinin öldüğünün farkında mısın sen? Bunlardan bazılarının isimleri bile aynı, bununla bir yere varılmaz."</p>

  <p class="calibre3">"Delafontaine," dedim. "Mary Delafontaine. Bu sıradan bir isim değil, öyle değil mi? Bildiğim kadarıyla cenazesi geçen salıydı."</p>

  <p class="calibre3">Corrigan, beni tuhaf bakışlarla süzdü.</p>

  <p class="calibre3">"Bunu nereden biliyorsun. Gazetede gördün. Değil mi?"</p>

  <p class="calibre3">"Onu bir arkadaşından duydum."</p>

  <p class="calibre3">"Onun ölümünde kuşku duyulacak hiçbir -yön yoktu. Sana bundan bahsedebilirim. Aslına bakarsan polisin araştırdığı ölümlerin hiçbirinde kuşkulu bir taraf bulunamadı. Eğer bunlar 'kaza' olsaydı belki kuşkulu olabilirlerdi. Ama bunların tamamı olağan, ecelle gelmiş ölümlerdi. Zatürree, iç kanama, beyin tümörü, safra kesesi taşı iltihabı, hatta bir de çocuk felci olayı... kuşku uyandıracak bir durum yok anlayacağın."</p>

  <p class="calibre3">Başımla onayladım.</p>

  <p class="calibre3">"Kaza değil," dedim. "Zehir değil. Tamamen basit sıradan hastalıklarla ölüm. Aynen Thyrza Grey'in dediği gibi."</p>

  <p class="calibre3">"Gerçekten de bu kadının hiç görmediği bir insanı kilometre-öteden zatürreeye yakalanıp ölmesini sağlayacağına inanıyor olamazsın?"</p>

  <p class="calibre3">"Böyle bir şeye inandığımı ileri sürmüyorum. O inanıyor. Ben bunun hayal ürünü olduğuna inanıyor ve olanaksız olduğunu düşünmek istiyorum. Ama bazı tuhaf noktalar olduğu da kesin. Önce - istenilmeyen birini ortadan kaldırmak için Kır At'a başvurulması gerektiğinin söylenmesi. Sonra gerçekten de Kır At diye bir yer olması ve burada oturan kadının böyle bir işlemin olanaklı olduğunu ileri sürerek adeta övünmesi. Sonra o yörede oturan birinin Peder Gorman'ın öldürüldüğü gece izleyen adama benzetilmesi. Hem de ölmek üzere bir kadının onu çağırtıp 'büyük bir günahtan' bahsettiği gecede. Bu kadar rastlantı sence de biraz fazla değil mi?"</p>

  <p class="calibre3">"Peder Gorman'ı izleyen kişinin Venables olması olanaksız. Onun yıllardır sakat olduğunu söylememiş</p>

  <p class="calibre3">miydin?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Tıbbi açıdan bu felçli bacağın numara olması olanaksız mı?"</p>

  <p class="calibre3">"Tamamen olanaksız. Kullanılmayan organ dumura uğrar."</p>

  <p class="calibre3">"O zaman bu sorun çözülmüş gibi görünüyor," diyerek ona hak verdiğimi belirttim. İç çektim. "Ne kötü.</p>

  <p class="calibre3">Eğer bir kuruluş olsaydı ve bu nasıl adlandırılması gerektiğini tam olarak bilemiyorum ama, 'İnsanları -</p>

  <p class="calibre3">Ortadan kaldırma' amacına yönelik olarak faaliyet gösterse, bu konuda uzmanlaşsaydı, Venables'in bunu yönetecek zekâya sahip bir insan olduğu söylenebilirdi. Oturduğu ev de, orada bulunan eşyaları da hazineden farksız. Bunca paranın kaynağı ne olabilir ki?"</p>

  <p class="calibre3">Sustum, neden sonra ekledim.</p>

  <p class="calibre3">"Tüm bu ölen insanların -yani ecelleriyle yataklarında ya da "er nasılsa- ölümlerinden çıkar sağlayan yakınları var mı?"</p>

  <p class="calibre3">"Doğal olarak. Her ölümden -az ya da çok- yararlanan birtakım akrabalar, mirasçılar vardır. Ama eğer sormak istediğin bunda kuşkulu bir durum olup olmadığıysa, rahatça ifade edebilirim ki yok."</p>

  <p class="calibre3">"Emin misin?"</p>

  <p class="calibre3">"Senin de bildiğin gibi Lady Hesketh-Dubois'nın net elli bin paundluk bir serveti vardı. Mirasçıları olarak da bir erkek bir de kız yeğeni görünüyor. Erkek yeğen Kanada'da yaşıyor. Kız yeğen ise evli ve Kuzey İngiltere'de oturuyor. Para ikisi için de önemli. Thomasina Tuckerton'a babasından miras olarak çok büyük bir servet kalmıştı. Yirmi bir yaşından önce, evlenmeden öldüğü taktirde servetin tamamı üvey annesine dönecekti. Üvey anneye gelince tamamen masum, zararsız bir kadına benziyor. Sonra senin de sözünü ettiğin Bayan Delafontaine var... parasını tamamen kuzinine bırakmış..."</p>

  <p class="calibre3">"Ah evet, peki ya bu kuzin nasıl biri?"</p>

  <p class="calibre3">"Kenya'da kocasıyla birlikte yaşıyor."</p>

  <p class="calibre3">"Desene vârislerin tamamı uzakta ya da kuşku uyandırmayan tipler," dedim sıkıntıyla.</p>

  <p class="calibre3">Corrigan sinirlenmiş gibiydi, bana kızgınlıkla bakarak sözlerini sürdürdü.</p>

  <p class="calibre3">"Öte dünyaya göçen üç Sandford'dan biri geride kendinden çok genç bir dul eş bırakmış, kadın yeniden evlenmiş, hem de hemen. Merhum Sandford Katolikmiş, dolayısıyla boşanmaları olanaksızmış. İç kanamadan ölen Sidney Harmondsworth adında birine gelince, polis onun bir şantaj şebekesini yönettiğinden kuşkulanıyormuş. Üst düzeylerde birtakım insanların onun ölümüyle oldukça rahatladıkları kesin."</p>

  <p class="calibre3">"Buna rağmen tüm bu ölümlerin sıradan ölümler olduğunu gerçekten iddia edebilir misin? Corrigan konusunda bir şeyler bulabildiniz mi?"</p>

  <p class="calibre3">Corrigan gülümsedi.</p>

  <p class="calibre3">"Corrigan çok sık rastlanan bir isim. Ölen epeyce Corrigan Ama bu ölümlerden sıra dışı yarar sağlayan biri olduğunu saplamadık."</p>

  <p class="calibre3">"Bu uyuyor işte. Sıradaki kurban sen olabilirsin, dostum. Aman kendine iyi bak."</p>

  <p class="calibre3">"Hiç endişelenme! Senin 'Endor'un cadısı' olarak gördüğün şu kadının beni mide ülseri ya da İspanyol gribinden öte dünyaya göndermesine fırsat vermeyeceğimden emin ol. Artık deneyimli bir doktora da sökmez bunlar."</p>

  <p class="calibre3">"Dinle Jim. Thyrza Grey'in bu iddialarının üzerine gitmek niyetindeyim. Bana yardımcı olur musun?"</p>

  <p class="calibre3">"Hayır yapmam. Senin gibi akıllı, iyi eğitimli birinin böyle saçmalıklarla uğraşmasını aklım almıyor."</p>

  <p class="calibre3">İç çektim.</p>

  <p class="calibre3">"Başka bir sözcük kullanır miydin? Bundan bıktım artık."</p>

  <p class="calibre3">"Safsata desem, daha uygun olur mu?"</p>

  <p class="calibre3">"Hayır."</p>

  <p class="calibre3">"Çok dik başlı birisin, Mark, öyle değil mi?"</p>

  <p class="calibre3">"Gördüğüm kadarıyla," dedim. "Birinin de öyle olması gerek."</p>

  <p class="calibre3"></p>

  <p class="calibre3">BÖLÜM 10</p>

  <p class="calibre3"></p>

  <p class="calibre3">Glendower Close çok yeni bir siteydi. Düzensiz bir yarım daire şeklinde sıralanan evlerden alt uçtakiler halen yapım halindeydi. Uzun tarafın yaklaşık orta kısımda ise üzerindeki tabelada Everest yazılı bir bahçe kapısı dikkati çekiyordu.</p>

  <p class="calibre3">Bahçedeki tarha eğilmiş, bitki soğanları ekiyor olmasına rağmen Müfettiş Lejeune bu yuvarlak sırtın Bay Zachariah Osborne olduğunu tanımakta zorlanmadı. Kapıyı açarak içeri girdi. Bay Osborne arazisine kimin girdiğine bakmak için eğik pozisyonundan doğruldu. Gelenin kim olduğunu görünce zaten kızarmış olan yüzü sevinçten daha da kızardı. Kırsal alandaki Bay Osborne Londra'da-ki dükkanındakinden pek farklı değildi.</p>

  <p class="calibre3">Gerçi ayağına sağlam spor yürüyüş ayakkabıları ve üstüne yalnızca kollu bir gömlek giymiş'' ama bu yarı giyinik hali bile şık, özenli, bakımlı görünümünü azaltmıyordu. Başının çıplak, yuvarlak tepesinde ter tanecikleri göre çarpmaktaydı. Konuğuna doğru ilerlemeden önce cebinden çıkardığı kâğıt mendille bu terleri sildi.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Müfettiş Lejeune," diye seslendi sevinçle. "Bu benim içi" ne büyük bir onur. Gerçekten çok mutlu oldum.</p>

  <p class="calibre3">Gerçi mektubuma karşılık gönderdiğiniz nazik yanıtı almıştım ama sizi şahsen görebilenimi hiç sanmıyordum.</p>

  <p class="calibre3">Küçük yuvama hoş geldiniz. Everest'e hoş geldiniz. Belki de bu isme şaşırmışsınızdır? Himalayalar oldu bitti çok ilgimi çekmiştir. Everest'te yapıları zirve tırmanışının her ayrıntısını imrenerek izledim. Ülkemiz açısından ne büyük bir onur! Sir Edmund Hillary! Ne büyük adam! Bir kahraman! Ne direnç! Ömrü boyunca hiç kişisel rahatsızlık ve eziyet çekmemiş biri olarak henüz ayak basılmamış dağlan, zirveleri keşfe çıkan; kutupların sırlarını çözmek için buzullarla kaplı denizlere yelken açan insanların cesaretine hep hayran kalmışımdır. İçeri buyurmaz mısınız? Birlikte bir kadeh içki alma önerimi sanırım reddetmezsiniz?"</p>

  <p class="calibre3">Bay Osborne'u izleyen Lejeune basit eşyalarla döşenmiş olmasına rağmen bir düzen ve temizlik örneği sayılabilecek küçük yazlık eve girdi.</p>

  <p class="calibre3">"Henüz tam olarak yerleşemedim," diye açıkladı Bay Osborne. "Elimden geldiğince bölgedeki müzayedeleri, ikinci el satışları izlemeye çalışıyorum. Bu yerlerde çok iyi durumdaki kaliteli eşyaları mağazalardaki fiyatlarının dörtte birine bulabiliyorsunuz. Size ne ikram edebilirim müfettiş? Bir bardak şerri?</p>

  <p class="calibre3">Bira? Bir fincan çay? Suyu su ısıtıcısında bir dakikada hazır edebilirim."</p>

  <p class="calibre3">Lejeune seçimini biradan yana yaptı.</p>

  <p class="calibre3">Bir dakika sonra elinde köpükler taşan iki bira kadehiyle gelen Bay Osborne, "Evet, buyurun," dedi. "Şimdi oturup, rahat edebiliriz. Nerede kalmıştık. Everest! Ha ha! Evimin ismi aslında iki anlama geliyor. Küçük kelime oyunlarından her zaman hoşlanmışımdır."</p>

  <p class="calibre3">Bay Osborne birden öne doğru eğilerek samimiyetle, hatta coşkuyla sordu.</p>

  <p class="calibre3">"Size ilettiğim bilgiler işinize yaradı mı?"</p>

  <p class="calibre3">Lejeune bu hamleyi elinden geldiğince yumuşak atlatmaya çalıştı.</p>

  <p class="calibre3">"Korkarım umduğumuz boyutta değil."</p>

  <p class="calibre3">"Ah, hayal kırıklığına uğradığımı itiraf etmeliyim, ne yazık ki. Aslında, gerçekten de o akşam Peder Gorman'ın peşi sıra yürümekte olan birinin muhakkak onun katili olması gerekmez tabi, bunu anlıyorum.</p>

  <p class="calibre3">Ama yine de bir umut işte. Ayrıca bu Bay Venables çok varlıklı, çevrede çok iyi tanınan, sevilen, sayılan; en saygın sosyal çevrelerde bulunan bir adam."</p>

  <p class="calibre3">"Esas konu o akşam yolda gördüğünüz kişinin Bay Venables olmasının mümkün olmaması."</p>

  <p class="calibre3">"Ama oydu. Ben bundan eminim, hafızama kesinlikle güvenirim. Bir kez gördüğüm yüz konusunda asla yanılmadığımı söylemiştim."</p>

  <p class="calibre3">"Korkarım bu kez yanıldınız," dedi Lejeune nezaketle. "Maalesef Bay Venables bir çocuk felci kurbanı. Üç yıldan uzun bir süredir belden aşağısı tutmuyor, bacaklarını hiç kullanamıyor."</p>

  <p class="calibre3">"Çocuk felci," diye haykırdı Bay Osborne. "Ah zavallı, zavallı... Bu durumu değiştiriyor. Beni bağışlayın müfettiş. Umarım kusuruma bakmazsınız. Ama durum acaba gerçekten öyle mi? Yani elinizde geçerli tıbbi kanıtlarınız var mı?"</p>

  <p class="calibre3">"Evet, Bay Osborne. Var. Bay Venables muayenehanesi Har-ley Sokağı'nda olan, ünlü Doktor Sir William Dugdale'in hastası. Kendisi mesleki anlamda çok saygı duyuları biri."</p>

  <p class="calibre3">"Tabi, tabi. Çok bilinen bir isim. Aman Tanrı'm, ne büyük bir hataya düşmüşüm. Halbuki kendimden öylesine emindim ki. Çok utanıyorum. Sizi de boş yere yordum."</p>

  <p class="calibre3">"Bunu böyle nitelendirmemelisiniz," dedi Lejeune hemen. "Sizin tanıklığınız bizim için yine de çok değerli.</p>

  <p class="calibre3">Gördüğünüz adam hiç kuşkusuz Bay Venables'e çok benziyordu. Bay Venables da hemen dikkat çeken, pek sık rastlanmayan, başkalarından kolayca ayrılabilen bir tip olduğuna göre bu bilgi bizim için çok önemli. Bu tanımlamaya uyan pek fazla insan olmadığını düşünüyorum."</p>

  <p class="calibre3">"Doğru, doğru." Bay Osborne biraz da olsa neşelenmişti. "Görünüşü Bay Venables'i anımsatan bir suçlu. Bu özelliklere uyan pek fazla insan olmadığı kesin. Scotland Yard dosyalarında..."</p>

  <p class="calibre3">Umut içinde Müfettiş Lejeune'a baktı.</p>

  <p class="calibre3">"Bu o kadar da kolay değil," diye açıkladı Lejeune yavaşça. "Adamın sabıkası olması gerekmiyor. Ayrıca, biraz önce sizin de belirttiğiniz gibi böyle biri olsa bile, bundan bu kişinin Peder Gorman cinayetiyle doğrudan bağlantısı olduğu sonucunu çıkaramayız. Aynı yönde yürüyor olmaları onu öldürdüğünü göstermez."</p>

  <p class="calibre3">Bay Osborne'un yeniden sıkıntıya düştüğü anlaşılıyordu.</p>

  <p class="calibre3">"Beni bağışlayın, Bay Lejeune. Korkarım bütün bunlar benim hüsnükuruntum... Bir cinayet olayında tanıklık yapabilmeyi öyle isterdim ki... Beni asla yanıltamazlardı, bundan emin olun. Oh hayır, sonuna kadar ayak direr, bildiğimden dönmezdim."</p>

  <p class="calibre3">Lejeune susuyor, ev sahibini düşünceli bakışlarla süzüyordu. Bay Osborne bu sessiz bakışlar karşısında,</p>

  <p class="calibre3">"Evet?" diye sordu.</p>

  <p class="calibre3">"Bay Osborne, neden sonuna kadar ayak direyip, bildiğinizden dönmeyeceğinizi söylediniz?"</p>

  <p class="calibre3">Bay Osborne şaşırmıştı.</p>

  <p class="calibre3">"Çünkü çok eminim... oh... oh evet, neyi kastettiğinizi anlıyorum. Bu adam o kişi değildi. Bu durumda emin olmamın bir anlamı olamaz. Ama yine de ben..."</p>

  <p class="calibre3">ilhanx</p>

  <p class="calibre3"></p>

  <p class="calibre3">Lejeune öne doğru eğildi.</p>

  <p class="calibre3">"Sizi bugün buraya niçin görmeye geldiğimi sanırım merak etmişsinizdir. Gördüğünüz adamın Bay Venables olmadığına dair güvenilir tıbbi kanıtlar bulmuş olmamıza rağmen, neden burada olduğumu?"</p>

  <p class="calibre3">"Evet. Doğru. Evet müfettiş, bu durumda gelişinizin asıl nedeni neydi?"</p>

  <p class="calibre3">"Sizin bir insanı bu denli açık bir şekilde tanımlayabilmiş olmanızdan çok etkilenmem. Kendinize bu denli güvenmenizin hangi temele dayandığını anlamak istemem. O akşam çok yoğun bir sis olduğunu sanırım anımsarsınız. Dükkânınıza gittim. Kapının dışında sizin durduğunuzu söylediğiniz noktada durdum ve yolun karşısına baktım. Bana öyle geldi ki özellikle sisli bir akşamda bu uzaklıktan görüş oldukça zayıf, bir insanı ayrıntılarıyla görüp tanımlamak ise neredeyse olanaksız."</p>

  <p class="calibre3">"Bir açıdan bakıldığında, elbette ki tamamen haklısınız. O sırada sis yeni bastırmaktaydı. Bildiğiniz gibi sis başlangıçta dalga dalga iner. Zaman zaman iyice koyulur, zaman zaman da açılır. Karşı kaldırımda Peder Gorman'ın yürüdüğünü gördüğüm zaman da işte sisin açık olduğu bu anlardan biriydi. Onu ve hemen onun ardında onu izleyen adamı ayrıntılarıyla görebildim. Ayrıca bu ikinci adam tam karşıma geldiği anda sigarasını yakmak için çakmağını çaktı ve yüzü aydınlandı. Yüzü profilden tam olarak ortaya çıktı, burnu, alnı, boynundaki çıkık Adem elması. Ne tuhaf tipli bir adam diye düşündüm. Onu o çevrede daha önce hiç görmemiştim. Dükkânıma da hiç uğramamıştı. Uğramış olsa hiç kuşkusuz anımsardım, diye düşündüm. İşte böyle..."</p>

  <p class="calibre3">Ray Osborne sözlerini yarıda kesti.</p>

  <p class="calibre3">"Evet, anlıyorum," dedi Lejeune düşüncelerine dalmış bir halde.</p>

  <p class="calibre3">"Bir kardeş," dedi Osborne umutla. "Belki de ikiz? Bu konuyu çözümleyebilirdi. Olamaz mı?"</p>

  <p class="calibre3">"Tıpatıp aynı olan bir ikiz kardeş mi?" Lejeune gülümseyerek başını salladı. "Bu ancak roman kurgularında olabilecek bir şey. Gerçek yaşamda..." Başını salladı. "Bildiğiniz gibi böyle şeyler olmaz. Gerçekten de asla olmaz."</p>

  <p class="calibre3">"Hayır... tabi ki olmaz. Ama sıradan, ona benzeyen bir kardeş. Ailenin karakteristik özelliklerini taşıyan biri..." Bay Osborne çaresizlik içinde bakıyordu.</p>

  <p class="calibre3">"Gerçek olamayacak kadar uzak bir olasılık." Lejeune konuşurken tedbirliydi. "Bilebildiğimiz kadarıyla Bay Venables'in kardeşi yok."</p>

  <p class="calibre3">"Bilebildiğiniz kadarıyla mı?" Bay Osborne müfettişin sözlerini yineledi.</p>

  <p class="calibre3">"Bundan henüz emin olmadığımızı kastetmiştim. İngiliz uyruklu olmasına rağmen yurtdışında doğmuş ve ailesi onu ancak on bir yaşındayken İngiltere'ye getirmiş."</p>

  <p class="calibre3">"O zaman onun geçmişine ilişkin pek fazla bilginiz yok, öyle mi? Yani ailesine, soyuna?"</p>

  <p class="calibre3">"Hayır," diyen Lejeune'un yüz ifadesi düşünceliydi. "Bay Venables hakkında bir şeyler öğrenmek öyle pek kolay değil -doğrudan ona gidip sormak dışında tabi- buna da yetkimiz yok."</p>

  <p class="calibre3">Lejeune kendinden emin bir tonda konuşuyordu. Gerçi bir kişi hakkında bilgi toplamanın ona sormak dışında çok çeşitli yöntemleri vardı, ama o anda asla bunlardan Bay Osborne'a bahsetmek gibi bir niyeti yoktu.</p>

  <p class="calibre3">Ayağa kalkarak, "Elimizdeki tıbbi kanıtlar olmasa, gördüğünüz kişinin Bay Venables olduğundan emin olacaktınız değil mi?" diye sordu.</p>

  <p class="calibre3">"Oh evet," dedi. "Hem de hiç kuşkusuz. Biliyorsunuz yüzleri anımsamak en büyük hobim." Kıs kıs güldü.</p>

  <p class="calibre3">"Müşterilerimin birçoğunu bu yeteneğim sayesinde çok şaşırtmışımdır. Örneğin kadının birine, "Astımınız nasıl oldu?" diye sorduğumda çok şaşırmıştı. "Geçen mart ayında gelmiştiniz," diye açıklamıştım daha sonra.</p>

  <p class="calibre3">"Elinizde bir reçete vardı. Sanırım Dr. Hargreaves'in reçetesi." Bunun üzerine nasıl şaşırdığını görmeliydiniz.</p>

  <p class="calibre3">Bu yeteneğim mesleğimde çok işime yaradı. İsimler konusunda yüzler kadar iyi olmasam da insanlar anımsanmaktan hoşlanıyorlar. Bu merakım çok genç yaşlarda başladı. Eğer bu sana bir ayrıcalık kazandıracaksa bunu yapabilmelisin, Zachariah Osborne diyordum kendi kendime. Bir süre sonra bu alışkanlık haline geliyor. Bunun için çaba harcamanız bile gerekmiyor."</p>

  <p class="calibre3">Lejeune derin derin iç çekti.</p>

  <p class="calibre3">"Her vakada sizin gibi bir tanığım olsa başka ne isterdim. Teşhis ve tanımlama her zaman için zor ve incelik isteyen bir iştir. İnsanların çoğu size bildiklerini anlatamazlar. İfadeleri aynen şöyledir: Sanırım uzunca boyluydu. Açık renk saçlıydı, ama o kadar da açık değil, orta koyulukta. Yüzü mü? Sıradan bir yüz işte. Mavi gözlüydü -ama gri- hatta kahverengi de olabilir. Pardösüsü griyd1 yoksa lacivert miydi?</p>

  <p class="calibre3">Bay Osborne güldü.</p>

  <p class="calibre3">"Bunun size pek bir yararı olmaz sanırım."</p>

  <p class="calibre3">"Tabi ki, sizin gibi bir tanık Tanrı'nın bir armağanıdır bizim için."</p>

  <p class="calibre3">Bay Osborne mutlu olmuşa benziyordu.</p>

  <p class="calibre3">"Bu Tanrı vergisi bir yetenek," dedi alçakgönüllülükle. Ama ben de bu yeteneği geliştirmek için çok çalıştım. Çocukların partilerinde oynadıkları şu oyunu bilirsiniz, değil mi? Bir tepsinin üzerinde bir sürü nesne getirilip, sonra götürülür ve birkaç dakika sonra çocuklardan gördüklerini anımsamaları istenir. Her zaman ilhanx</p>

  <p class="calibre3"></p>

  <p class="calibre3">yüzde yüz bilirdim. Bu insanları çok şaşırtırdı. Ne muhteşem, derlerdi. Aslında hayran olunacak bir şey değildi bu. Yalnızca bir hüner. Çalışmakla, deneyimle geliştirilen." Kendi kendine güldü. "Bu arada sihirbazlık konusunda da hiç fena değilimdir. Noel zamanlarında çocukları eğlendirmek için bir şeyler yapardım.</p>

  <p class="calibre3">Affedersiniz Bay Lejeune, elbisenizin göğüs cebinde ne var?"</p>

  <p class="calibre3">Öne doğru eğilerek müfettişin göğüs cebinden küçük bir sigara tablası çıkardı.</p>

  <p class="calibre3">"Tuh, tuh, Bay Lejeune, bir polisin böyle bir şey yapması..."</p>

  <p class="calibre3">İçtenlikle gülüyordu, Lejeune de ona katıldı. Daha sonra Bay Osborne derin iç çekti.</p>

  <p class="calibre3">"Burası, bu aldığım ev hoş bir yer sir. Komşularım nazik ve iyi insanlar. Yıllardır özlediğim yaşam şekli bu; ama itiraf etmeliyim ki yine de işimi, eczanemi özlüyorum Bay Lejeune. Sürekli olarak girip çıkanları. Çeşit çeşit insanları inceleyebilmeyi... Hep küçük bir bahçem olmasını diledim, bahçeyle uğraşmaktan hoşlanıyorum, ayrıca daha başka birçok ilgi alanım da var. Size daha önce de bahsettiğim gibi kelebekler ve zaman zaman kuşları gözetleme gibi. Ama ne de insanlarla uğraşmayı özlemekten kendimi alıkoyamıyorum."</p>

  <p class="calibre3">"Sonra yurtdışına kısa bir yolculuk yapmayı da düşünüyordum. Neyse, bir hafta sonu Fransa'ya gittim. Çok hoşuma gittiği,.-söylemeliyim ama yine de benim için en doğru yerin İngiltere olduğunu hissettim. Bir defa yabancı yemeklere alışamıyorum. Gördüğüm kadarıyla basit bir beykınlı yumurtayı bile pişiremiyorlar."</p>

  <p class="calibre3">Yeniden iç çekti.</p>

  <p class="calibre3">"İşte insanoğlu böyle. Emekliliğime ilişkin sonsuz umutlarım vardı. Ama şimdi, hatta biliyor musunuz ki burada Bournemouth'taki bir eczaneye ufak da olsa ortak olmayı bile düşündüm. Biraz ilgileneceğim ama bütün gün orada kalıp yorulmayacağım şekilde bir ortaklık. Yeniden yaşamın içinde, işe yaradığımı hissetmek tek amacım. İçimdeki boşluğu doldurmak. Sanırım zamanı gelince bunu siz de anlayacaksınız, Bay Lejeune.</p>

  <p class="calibre3">Önceden planlar yapacaksınız ama başınıza gelince şu andaki yaşamınızın hareketliliğini arayacaksınız."</p>

  <p class="calibre3">Lejeune gülümsedi.</p>

  <p class="calibre3">"Biz polislerin yaşamı hiç de sandığınız gibi romantik ve heyecanlı değildir, Bay Osborne. Amatörlerin cinayet olaylarına bakışı böyledir. Ama işin çoğu sıkıcı ve tekdüze. Her zaman suçluları izleyip, gizemli olayları çözmeye çalışmıyoruz. Bu gerçekten sırasında çok rutin, tekdüze bir meslek olabiliyor."</p>

  <p class="calibre3">Bay Osborne'un bakışlarından bu sözlere pek inanmadığı anlaşılıyordu.</p>

  <p class="calibre3">"Siz daha iyi bilirsiniz, tabi," dedi. "Güle güle Bay Lejeune, bu arada size yardımcı olamadığım için çok üzgünüm. Eğer bir şekilde herhangi bir şeye... ne zaman olursa olsun..."</p>

  <p class="calibre3">Lejeune, "Sizi ararım," diyerek söz verdi.</p>

  <p class="calibre3">"Kermes günü, çok büyük bir şans yakaladığımı düşünmüştüm " diye mırıldandı Osborne üzüntüyle.</p>

  <p class="calibre3">"Biliyorum. Tıbbi kanıtın bu denli güvenilir olması karşısında yapacak bir şey yok, öyle değil mi?"</p>

  <p class="calibre3">"Belki..." Osborne hâlâ ikna olmamış gibiydi ama Lejeune bunu umursamayarak hemen oradan uzaklaştı.</p>

  <p class="calibre3">Bay Osborne bahçe kapısında durmuş arkasından bakıyordu.</p>

  <p class="calibre3">"Tıbbi kanıtmış," diye söyleniyordu kendi kendine. "Doktorlarmış! Eğer doktorlar hakkında bildiklerimin yarısını bilseydi... bunların hepsi çok saf! Doktorlarmış!"</p>

  <p class="calibre3"></p>

  <p class="calibre3">BÖLÜM 11</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">Önce Hermia. Şimdi de Corrigan.</p>

  <p class="calibre3">Çok doğru, kendimi aptal yerine koymuştum!</p>

  <p class="calibre3">Hayal ürünü saçmalıklarını kesin gerçekler olarak kabullenmiştim. Thyrza Grey denilen, kendini bir şey sanan kadın tarafından tüm saçma iddialarını kabul edecek kadar hipnotize edilmiştim. Ben saf, her duyduğunu gerçek sanan, batıl itikatlara inanan sersemin tekiydim.</p>

  <p class="calibre3">Böylece tüm bu lanet öyküyü tamamen unutmaya karar verdim. Hem zaten benimle ne ilgisi vardı ki?</p>

  <p class="calibre3">Yine de tüm bu hayal kırıklığı içinde bir yandan zorlukla da olsa gözüm açılırken, içimde Bayan Dane Calthrop'un telaşlı sesini duyar gibi oluyordum.</p>

  <p class="calibre3">"Bir ŞEYLER yapmalısınız."</p>

  <p class="calibre3">İyi güzel, bunu söylemesi kolay da.</p>

  <p class="calibre3">"Size yardım edecek biri gerek..."</p>

  <p class="calibre3">Hermia'ya ihtiyacım vardı. Corrigan'a ihtiyacım vardı. Ama ikisi de buna yanaşmamışlardı. Başka kimsem de yoktu.</p>

  <p class="calibre3">Ama...</p>

  <p class="calibre3">Bir dakika... Düşününce aklıma bir fikir gelmişti.</p>

  <p class="calibre3">Birden ayağa kalkıp, telefonla Bayan Oliver'i aradım.</p>

  <p class="calibre3">"Alo. İyi günler. Ben Mark Easterbrook."</p>

  <p class="calibre3">"Evet?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Kermes sırasında evde olan kızın adını anımsıyor musunuz? Bana söyleyebilir misiniz?"</p>

  <p class="calibre3">"Öyle sanıyorum. Bir dakika... Evet, tabi, Ginger. Adı buydu."</p>

  <p class="calibre3">"Biliyorum. Diğer adı neydi?"</p>

  <p class="calibre3">"Hangi diğer adı?"</p>

  <p class="calibre3">"Onun Ginger olarak vaftiz edildiğini hiç sanmıyorum. Ayrıca bir soyadı da olmalı."</p>

  <p class="calibre3">"Öyle ya, elbette. Ama ne olduğu hakkında hiçbir fikrim yok. Bugünlerde kimse soyadını kullanmıyor.</p>

  <p class="calibre3">Ayrıca bu onunla ilk karşılaşmamdı." Kısa bir aradan sonra Bayan Oliver, "Rhoda'yı arayıp ona sorsana,"</p>

  <p class="calibre3">dedi.</p>

  <p class="calibre3">Bu fikri beğenmemiştim. Nedense çekmiyordum.</p>

  <p class="calibre3">"Hayır, bunu yapamam," dedim.</p>

  <p class="calibre3">"Bu çok kolay," dedi Bayan Oliver cesaret verircesine. "Onun adresini kaybettiğini, adını anımsayamadığını ve ona bir kitabını göndermeye, ucuz havyar satılan bir mağazanın adını bildirmeye söz verdiğini ya da burnun kanadığı için sana ödünç verdiği mendilini geri göstermek istediğini söyleyebilirsin. Tabi adresi resimlerini restore ettirmek isteyen zengin bir arkadaşın için istediğini de söyleyebilirsin. Bu bahanelerden birini seç. Eğer istersen daha bir sürü uydurabilirim."</p>

  <p class="calibre3">"Bunlardan herhangi biri kesinlikle yeterli olacaktır," dedim ve teşekkür ettim.</p>

  <p class="calibre3">Telefonu kapadım, 100'ü çevirdim, biraz sonra Rhoda karşımdaydı.</p>

  <p class="calibre3">"Ginger mi?" diye sordu Rhoda. "Mews'te oturuyor. Calgary Meydanı. Kırk beş numara. Bir dakika bekle.</p>

  <p class="calibre3">Sana telefon numarasını vereyim." Gitti ve bir dakika sonra döndü. "Capricorn 35987. Yazdın mı?"</p>

  <p class="calibre3">"Evet, teşekkürler. Ama onun adını da bilmiyorum. Adı neydi? Hiç duymadım da."</p>

  <p class="calibre3">"Adı mı? Soyadını kastediyorsun, değil mi? Corrigan. Katilerine Corrigan. Ne dedin?"</p>

  <p class="calibre3">"Hiçbir şey. Teşekkürler Rhoda."</p>

  <p class="calibre3">Bu ne tuhaf bir rastlantıydı. Corrigan. İki Corrigan. Umarım bunda bir hayır vardı.</p>

  <p class="calibre3">Capricorn 35987'yi çevirdim.</p>

  <p class="calibre3"></p>

  <p class="calibre3">II</p>

  <p class="calibre3">Bir içki almak üzere buluştuğumuz Beyaz Papağan Barı'nda Ginger ile karşı karşıya oturuyorduk. Ginger aynen Much Deeping'teki canlı Ginger'di. Kıvır kıvır, gür kızıl saçlar, çilli bir yüz ve parlak, canlı yeşil gözler.</p>

  <p class="calibre3">Londra sanat çevrelerindeki herkes gibi dar, bedenine sımsıkı oturan pantolon, dik yakalı, bol jarse kazak ve siyah çoraplar giymişti. Bunun dışında Ginger aynı Ginger idi. Ondan çok hoşlanıyordum.</p>

  <p class="calibre3">"Sizi bulmak için epeyce çaba harcamam gerekti," dedim. "Soyadınız, adresiniz, telefon numaranız...</p>

  <p class="calibre3">hiçbirini bilmiyordum. Bir sorunum var."</p>

  <p class="calibre3">"Gündelikçim de bana her gün aynı şeyi söylüyor. Bu aslında ona yeni bir saplı tencere ya da halı fırçası ya da bu türden saçma bir şey almam gerektiği anlamı taşıyor."</p>

  <p class="calibre3">"Benim için bir şey almanız gerekmiyor," diye belirttim.</p>

  <p class="calibre3">Sonra anlattım. Bu kez öykü Hermia'ya anlattığımdan çok daha kısa sürdü, ne de olsa o Kır At ve sakinlerini tanıyordu. Öykümü bitirince gözlerimi ondan uzaklaştırdım. Tepkisini görmek istemiyordum. Bana hoşgörülü bir alaycılıkla ya da belirgin bir inanmazlıkla bakmasına dayanamazdım. Tüm anlattıklarım bana her zamandan da daha aptalca görünüyordu o anda. Hiç kimse (Bayan Dane Calthrop dışında tabi) bu konuda benimle aynı görüşte olamaz, aynı şeyleri hissedemezdi. Elimdeki çatalla plastik masanın üstüne şekiller çizip duruyordum.</p>

  <p class="calibre3">Ginger'in sesi heyecanlıydı.</p>

  <p class="calibre3">"Hepsi bu kadar mı?"</p>

  <p class="calibre3">"Hepsi bu kadar," diye doğruladım.</p>

  <p class="calibre3">"Peki ne yapmayı düşünüyorsunuz?"</p>

  <p class="calibre3">"Yani sizce bir şey yapmam mı gerekiyor?"</p>

  <p class="calibre3">"Elbette, öyle. Biri bir şeyler yapmalı. Böyle insanları ortadan kaldıran bir organizasyon karşısında hiçbir şey yapmamak olacak şey mi?"</p>

  <p class="calibre3">"Peki ama ne yapabilirim ki?"</p>

  <p class="calibre3">O anda boynuna atılıp ona sarılabilirdim.</p>

  <p class="calibre3">Ginger elindeki Pernod dolu kadehi yudumluyordu, kası çatılmıştı. İçimde bir sıcaklık hissediyordum. Artık yalnız değildi</p>

  <p class="calibre3">Kısa bir süre sonra Ginger üzerine basarak, "Bunların ne anlama geldiğini ortaya çıkarmalısınız," dedi.</p>

  <p class="calibre3">"Aynı şekilde düşünüyorum. Ama nasıl?"</p>

  <p class="calibre3">"Sanırım araştırmaya başlamak için bir iki ipucu var. Belki ben de yardım edebilirim."</p>

  <p class="calibre3">"Gerçekten eder misiniz? Ya işiniz?"</p>

  <p class="calibre3">"Büroda çalıştığım saatlerin dışında da birçok şey yapabilirim." Yeniden kaşlarını çattı, düşünüyordu.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Bu kız," dedi neden sonra. "Old Vic'ten sonra gittiğiniz akşam yemeğinde karşılaştığınız kız. Adı Poppy mi neydi? Bu konuda bilgisi var -kesinlikle olmalı- yoksa bunları söylemezdi."</p>

  <p class="calibre3">"Evet, ama korkuyor, ona bu konuda soru sorduğumda açıklama yapmaktan kaçındı, hiçbir şey bilmediğini söyledi. Çok korkmuştu. Hiç sanmıyorum, konuşmayacaktır."</p>

  <p class="calibre3">"Bu konuda ben yardımcı olabilirim," dedi Ginger kararlılıkla. "Size anlatmadığı şeyleri bana anlatacaktır.</p>

  <p class="calibre3">İkimizin bir şekilde tanışmamızı sağlayabilir misiniz? Örneğin arkadaşınız ve o, sizinle de ben? Bir şova, akşam yemeğine ya da bu gibi bir yere gidebiliriz?" Birden şaşkın, kararsız bakışlarla beni süzdü. "Yoksa bu çok pahalı mı olur?"</p>

  <p class="calibre3">Ona bu giderleri rahatlıkla karşılayabileceğimi belirttim.</p>

  <p class="calibre3">"Size gelince..." Ginger bir an düşündü. "Sanırım," diye ekledi sonra yavaşça. "En doğru yol sizin Thomasine Tuckerton'un üzerine gidip, bir bağlantı kurmanız olacak."</p>

  <p class="calibre3">"Ama nasıl? O öldü."</p>

  <p class="calibre3">"Eğer düşünceleriniz doğruysa biri onun ölmesini istedi. Ve Kır At aracılığıyla gerçekleştirdi. İki olasılık var: Üvey anne- ya da Luigi'nin barında kavga ettiği genç kız, hani ele geçirmek istediği genç adamla birlikte olan. Belki de onunla evlenecekti. Bu da ne üvey annenin ne de kızın işine gelirdi; tabi eğer bu genç adama âşıksa. Bunlardan biri Kır At'a gitmiş olabilir. İşte bir ipucu. Kızların adı neydi, yoksa bilmiyor musunuz?"</p>

  <p class="calibre3">"Sanırım Lou idi."</p>

  <p class="calibre3">"Açık sarı saçlı, orta boylu, oldukça iri göğüslü biri?"</p>

  <p class="calibre3">Bu tanımı onayladım.</p>

  <p class="calibre3">Ginger, "Öyleyse tanıyorum," dedi. "Lou Ellis. O da epeyce zengin."</p>

  <p class="calibre3">"Öyle görünmüyordu."</p>

  <p class="calibre3">"Öyle görünür ama parası var. Hiç değilse Kır At'ın ücretini rahatlıkla ödeyebilecek kadar. Sanırım bunu karşılıksız, sırf hatır için yapmıyorlardır."</p>

  <p class="calibre3">"Öyle olmalı."</p>

  <p class="calibre3">"Bu durumda size üvey anne düşüyor. Zaten size daha uygun. Gidin ve onunla görüşmeye çalışın."</p>

  <p class="calibre3">"Nerede yaşadığını bilmiyorum, hakkında da hiçbir bilgim yok."</p>

  <p class="calibre3">"Luigi'nin Tommy'nin evi konusunda fikri vardır. Sanırım nerede yaşadığını biliyordur. Geri kalanı da birkaç rehberle halledebiliriz. Ama, ah ne kadar aptalız. The Times'ta onun ölüm ilanını görüştünüz değil mi? Bu durumda yalnızca oraya gidip, arşivleri kaktırmak yeterli olacaktır."</p>

  <p class="calibre3">"Evet ama üvey annenin karşısına çıkmak için bir bahanem-olmalı," dedim sıkıntıyla.</p>

  <p class="calibre3">Ginger bunun kolay olacağını söyledi.</p>

  <p class="calibre3">"Bakın siz önemli birisiniz," diye açıklamaya başladı. "Bir tarihçi, bir yazar, bir eğitimci, adına sürekli mektuplar gönderilen biri. Bayan Tuckerton hiç kuşkusuz çok etkilenecek ve sizinle konuşmaya can atacaklardır."</p>

  <p class="calibre3">"Peki ya bahanemiz ne olacak?"</p>

  <p class="calibre3">"Onun evinin bir özelliğinin ilginizi çekmiş olması," diye açıkladı Ginger tereddütle. "Hiç kuşkusuz eski bir evde yaşıyordun"</p>

  <p class="calibre3">"Benim ilgilendiğim dönemden kalma olamaz," diye itiraz ettim.</p>

  <p class="calibre3">"Ama o bunu bilmiyordur ki," dedi Ginger. "İnsanlar daima yüz yıldan eski her şeyin tarihçileri ve arkeologları ilgilendirdiğini sanırlar. Ya da resim konusuna ne dersiniz? Evinde hiç kuşkusuz eski tablolar vardır. Her neyse, onunla bir randevu ayarlar, oraya gider, ona iltifat eder, zarif ve sempatik davranırsınız.</p>

  <p class="calibre3">Sonra söz arasına sıkıştırıp, kızıyla tanışma fırsatınız olduğunu söyler, ölümünden dolayı çok üzüldüğünüzü belirtirsiniz filan... Ve sonra da sözü bir şekilde, ama aniden, hiç beklenmedik bir anda Kır At'a getirirsiniz. Bu konuya biraz gizemli bir havada yaklaşmanızda yarar olabilir."</p>

  <p class="calibre3">"Ya sonra?"</p>

  <p class="calibre3">"Ve sonra tepkisini izlersiniz. Eğer suçluluk duygusu içindeyse böyle birden Kır At'tan bahsettiğiniz taktirde hiç kuşkusuz bir şekilde bunu belli edecektir."</p>

  <p class="calibre3">"Diyelim ki belli etti ya sonra?"</p>

  <p class="calibre3">"O zaman doğru iz üzerinde olduğumuzu anlarız, önemli olan da bu. Bir kez bundan emin olduk mu, tam gaz üzerine gideriz."</p>

  <p class="calibre3">Ginger biraz düşündükten sonra açıkladı.</p>

  <p class="calibre3">"Bir şey daha var. Sizce bu Grey denilen kadın niçin tüm yaptıklarını size anlattı? Neden böylesine hazırlıklıydı buna?"</p>

  <p class="calibre3">"Sağduyu kaçık olduğu için diye yanıt vermeyi gerektiriyor."</p>

  <p class="calibre3">"Bunu kastetmemiştim. Demek istediğim... neden siz? Özellikle siz? Acaba bir bağlantı olabilir mi?"</p>

  <p class="calibre3">"Ne gibi bir bağlantı?"</p>

  <p class="calibre3">"Bir dakika, düşüncelerimi toparlamaya çalışıyorum."</p>

  <p class="calibre3">Bekledim. Ginger başını iki kez kararlılıkla salladıktan sonra konuşmaya başladı.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Diyelim ki -bu yalnızca bir varsayım- olaylar şöyle gelişti. Diyelim ki Poppy denilen bu kız Kır At hakkında belli belirsiz bir şeyler biliyor; kendi bilgisi değil, etraftan duyduğu söylenti niteliğinde bir şeyler. Sanırım o topluluklarda konuşmalarda pek önemsenmeyen tipteki kızlardan ama belki o bilmesi gerekenden fazlasını duydu. Aptal insanlar genellikle böyledir. Diyelim ki o gece size bunu söylerken biri kulak misafiri oldu ve onu bu konuda uyardı hatta azarladı. Ertesi gün siz gidip ona bu konuda sorular yönelttiniz, korktu ve konuşmadı. Ancak sizin ona gidip bu konuyu soruşturduğunuzun söylentisi etrafa yayıldı. Sizin bunu sormanızın nasıl bir nedeni olabilirdi? Polis de değildiniz. Bu durumda tek akla yakın gelen neden sizin de bir müşteri olabileceğinizdi."</p>

  <p class="calibre3">"Ama kesin olan..."</p>

  <p class="calibre3">"İnanın bu mantıklı. Birtakım söylentiler duydunuz -kendi özel haçlarınız için- bunu öğrenmeye çalışıyorsunuz. Derken Much Deepingteki panayıra katılıyorsunuz. Sonra Kır At'a götürülüyorsunuz -büyük olasılıkla bunu özellikle istediğiniz için- ve ne oluyor? Thyrza Grey doğrudan satış promosyonuna geçiyor."</p>

  <p class="calibre3">"Sanırım bu da bir olasılık." Düşünüyordum. "Sizce o sahiden iddialarını gerçekleştirebilir mi, Ginger?"</p>

  <p class="calibre3">"Bana sorarsanız, içimden elbette ki yapamaz demek geliyor. Ama bazen en akıl almaz şeyler de olabiliyor.</p>

  <p class="calibre3">Özellikle de hipnotizma ile. Birini uyutuyor ve ona ertesi gün öğleden sonra saat dörtte belirli bir yere gidip oradaki bir mumu dişlemesini söylüyorlar, o da gerçekten nedeni hakkında en ufak bir fikri bile olmadan gidip bu söyleneni yapıyor. Bu gibi şeyler. Sonra bir damla kanınızın konulup, önümüzdeki iki yıl içinde kanser olup olmayacağınızı bildiren elektrikli kutular. Bütün bunlar düzmece gibi görünüyor ama belki de tam olarak düzmece değil. Thyrza'ya gelince -gerçek olduğunu sanmıyorum- ama yine de gerçek bir tarafı da olabileceğinden korkuyorum."</p>

  <p class="calibre3">"Evet," dedim ciddiyetle. "Bu durumu çok iyi açıklıyor."</p>

  <p class="calibre3">"Ben de biraz Lou üzerinde çalışayım, ondan bir şeyler öğrenmeye çalışayım," dedi Ginger düşünceli bir havada. "Onu bulabileceğim bir sürü yer biliyorum. Luigi de bir şeyler biliyor olabilir."</p>

  <p class="calibre3">"Ama yine de ilk yapmamız gereken," diye ekledi sonra. "Poppy ile bağlantı kurmak."</p>

  <p class="calibre3"></p>

  <p class="calibre3">Bundan sonrası kolaydı.</p>

  <p class="calibre3">David üç akşam sonra boştu, birlikte bir müzikli şova gitmeyi ayarladık, David yanında Poppy ile geldi.</p>

  <p class="calibre3">Önce müzikli şova sonra da Fantasie'ye yemeğe gittik. Ginger ve Poppy makyajlarını tazelemek için uzunca bir süre ortadan kaybolduktan sonra döndüklerinde birbirleriyle çok sıkı fıkı oldukları dikkatimi çekmişti.</p>

  <p class="calibre3">Ginger'ın talimatı üzerine bütün gece tartışmalı konulara asla girmedik. Sonuçta neşeyle ayrıldık ve Ginger'i arabamla evine götürdüm.</p>

  <p class="calibre3">"Anlatacak pek bir şey yok," dedi yolda neşeyle. Lou ile götüm. Bu arada paylaşamadıkları adamın adı Gene Playdon. Eğer hana sorarsan iğrenç bir tip. Jigalo tipli biri. Ama kızlar ona tapıyor. Lou ile arası çok iyiymiş, sonra Tommy aralarına girmiş. Lou, onun aslında Tommy'yi pek umursamadığını, asıl peşinde olduğunun kızın parası olduğunu söylüyor, aslına bakarsan belki düşünmesi gereken de bu. Her halükârda Lou'yu yüzüstü bırakıp Tommy'ye gitmiş ve kız da bundan dolayı çok bozulmuş tabi. Ona sorarsan kavgaları önemli bir şey değilmiş, yalnızca iki kızın bir anlık sinir boşalmasıymış."</p>

  <p class="calibre3">"İki kızın bir anlık sinir boşalması mı? Tommy'nin saçlarını kökünden söktü."</p>

  <p class="calibre3">"Sana Lou'nun bana söylediklerini aktardım."</p>

  <p class="calibre3">"Her şeyi olduğu gibi anlatmışa benziyor."</p>

  <p class="calibre3">"Ah, bu kızlar kendi maceralarından bahsetmekten çok hoşlanırlar. Dinleyecek birini buldular mı hemen anlatırlar. Her neyse Lou'nun şimdi başka bir erkek arkadaşı var, bence ötekinden farksız, işe yaramazın teki ama kız onun için deli oluyor. Bana Lou'nun Kır At'ın müşterilerinden biri olması pek uzak bir olasılık gibi göründü. Bu terimi kullandığımda kız zerre kadar umursamadı bile. Bana sorarsan onu kuşkulular listesinden silebiliriz. Luigi de o kavgayı pek umursamıyor, önemli bir şey olmadığını söylüyor. Öte yandan Tommy'nin Gene Pleydon konusunda ciddi olduğunu düşünüyor. Gene de onun üstüne çok düşüyormuş. Üvey anne konusunda bir şey yapabildin mi?"</p>

  <p class="calibre3">"Seyahatte. Öbür gün dönüyor. Ona bir mektup yazdım yani daha doğrusu sekreterime bir mektup göndererek randevu istemesini söyledim."</p>

  <p class="calibre3">"Güzel. Harekete geçmeye başladık. Umarım çabalarımız boş çıkmaz, ipuçlarından bir sonuç alabiliriz."</p>

  <p class="calibre3">"Bir sonuç çıkarsa!"</p>

  <p class="calibre3">"Çıkacaktır," dedi Ginger heyecanla. "Bu bir şeyi aklıma getirdi. Tüm bu olanların başlangıcına dönersek, Peder Gorman'ın ölmek üzereyken çağıran bir kadını ziyaret ettikten hemen sonra öldürüldüğü ve bunun nedeninin kadının ona söylediği ve de günah çıkarırken belirttiği bir şey olduğu varsayımına. O kadına ne oldu? Öldü mü? Peki o kadın kimdi? Burada da bir ipucu olabilir."</p>

  <p class="calibre3">"Öldü. Onun hakkında pek bir bilgim yok. Sanırım adı Davis idi."</p>

  <p class="calibre3">"Neyse, onun hakkında daha fazla bilgiye ulaşabilir misin?"</p>

  <p class="calibre3">"Bir şeyler yapmaya çalışırım."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Eğer onun geçmişini inceleyebilirsek, belki ne .bildiğini, bunu nasıl ve nereden öğrendiğini çıkarabiliriz."</p>

  <p class="calibre3">"Ne düşündüğünü anlıyorum."</p>

  <p class="calibre3">Ertesi sabah erkenden Jim Corrigan'ı arayarak aynı konuyu ona sordum.</p>

  <p class="calibre3">"Bir dakika düşüneyim. Kadına ilişkin bir şeyler öğrendik ama pek fazla değil. Davis onun gerçek adı değil, bu yüzden de hakkında bilgi edinmek uzun sürdü. Bir dakika izin verir misin, bir yere onun hakkında bir şeyler karalamıştım... Oh evet, işte burada. Asıl adı Archer, kocası önemsiz, ufak çapta bir hırsızmış. Onu terk edip kızlık soy adına dönmüş."</p>

  <p class="calibre3">"Bu Archer nasıl bir hırsız? Ayrıca şimdi nerede?"</p>

  <p class="calibre3">"Çok ufak bir hırsız. Büyük mağazaların reyonlarından öte beri çalıyor. Birkaç ufak sabıkası olmuş. Şimdi nerede olduğuna gelince ölmüş."</p>

  <p class="calibre3">"Bundan da bir şey çıkmadı desene."</p>

  <p class="calibre3">"Hayır. Bayan Davis'in öldüğü sırada çalıştığı firmadakilerin Tüketici Eğilimleri Araştırma ise, ne onun ve ne de geçmişinin haklarında hiçbir fikirleri yok."</p>

  <p class="calibre3">Jim Corrigan'a teşekkür ederek telefonu kapadım.</p>

  <p class="calibre3"></p>

  <p class="calibre3">BÖLÜM 12</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3"></p>

  <p class="calibre3">Ginger üç gün sonra telefonla aradı.</p>

  <p class="calibre3">"Sizin için bir şey öğrendim," dedi. "Bir isim ve bir adres. Not eder misiniz?"</p>

  <p class="calibre3">Defterimi aldım.</p>

  <p class="calibre3">"Evet, söyleyin."</p>

  <p class="calibre3">"İsim Bradley, Municipal Meydanı Binaları, yetmiş sekiz, Birmingham."</p>

  <p class="calibre3">"Hay Allah, bu da ne şimdi?"</p>

  <p class="calibre3">"Tanrı bilir! Ben bilmiyorum. Poppy'nin de bildiğinde kuşkuluyum."</p>

  <p class="calibre3">"Poppy mi? Bu onun..."</p>

  <p class="calibre3">"Evet. Birkaç gündür onun üzerinde çalışıyorum. Eğer denersem ondan bir şeyler öğrenebileceğimi söylemiştim. Önce onun güvenini kazanıp, yumuşattım, sonrası kolaydı."</p>

  <p class="calibre3">"Nasıl başardınız bunu?" diye sordum merakla.</p>

  <p class="calibre3">"Kızlar birbirlerine açılmaya bayılırlar. Bunu anlayamazsın. Önemli olan karşılıklı güven, bir kız bir başka kıza bazı şeyleri anarsa o da onun da sırlarını bilmek ister. Bunu bir güven meselesi olarak görür."</p>

  <p class="calibre3">"Yani ticari bir ilişki gibi mi?"</p>

  <p class="calibre3">"Böyle nitelendirebilirsiniz. Her neyse, beraber öğlen yemeği yedik, ona biraz aşk yaşamımdan bahsettim, tamamen uydurma tabi . ve de engellerden elbette - sözüm ona evli, çok kötü kansı olan bir adama âşığım -</p>

  <p class="calibre3">kadın Katolik - ondan ayrılmıyor - ona hayatı cehennem ediyor. Kadın hasta, yatalak, sürekli acı çekiyor, ama daha yıllarca yaşayacağı da kesin. Ölüm onun için gerçekten bir kurtuluş. Sonra bunun için Kır At'ı denemeyi düşündüğümü ama bunu nasıl yapacağımı bilemediğimi ayrıca çok pahalı olup olmadığını da öğrenmek istediğimi söyledim. Poppy bunun doğru olabileceğini belirtti. Dünyalar kadar para aldıklarım duymuş. "İyi ama benim de beklentilerim var," dedim bunun üstüne. Aslına bakarsanız gerçekten de var - büyük amcam -</p>

  <p class="calibre3">tonton bir insan, onun ölümünü aklıma getirmek bile istemem, ama o anda bunu kullanmakta yarar vardı.</p>

  <p class="calibre3">Acaba parayı ilerde almak üzere yardımcı olabilirler mi? diye sordum. Bunu nasıl ayarlayabiliriz? Poppy belki dedi ve bana bu isimle bu adresi verdi. Önce işin maddi yönünü halletmek için buraya gitmen gerekiyormuş."</p>

  <p class="calibre3">"İşte bu olağanüstü," diye haykırdım.</p>

  <p class="calibre3">"Öyle denebilir."</p>

  <p class="calibre3">İkimiz de kısa bir süre için sustuk.</p>

  <p class="calibre3">Neden sonra merakla sordum.</p>

  <p class="calibre3">"Kız bunları size açıkça söyledi mi? Hiç korkmadan?"</p>

  <p class="calibre3">Ginger sabırsızca açıkladı.</p>

  <p class="calibre3">"Anlamıyorsunuz. Bana güvendiğini, aramızda teklif olmadığını söylemiştim. ayrıca Mark, eğer düşündüğümüz doğruysa K bir işse, her mal gibi bunun da reklamı yapılması gerekir, değil mi1) Demek istediğim onların da sürekli yeni 'müşterilere' gereksinimleri olduğu."</p>

  <p class="calibre3">"Böyle bir şeye inanmak için delirmiş olmalıyız."</p>

  <p class="calibre3">"Doğru. Deli olduğumuz kesin. Neyse, Birmingham'a Bay Bradley'i görmeye gidecek misin?"</p>

  <p class="calibre3">"Evet," dedim. "Bay Bradley ile görüşmeye gideceğim. Tabi eğer böyle biri varsa."</p>

  <p class="calibre3">Olduğuna pek inanmıyordum. Ama yanılıyordum. Gerçektende vardı.</p>

  <p class="calibre3">ilhanx</p>

  <p class="calibre3"></p>

  <p class="calibre3">Municipal Meydanı binaları bal peteğini andıran işyerlerinin bulunduğu olağanüstü büyüklükte bir iş</p>

  <p class="calibre3">merkeziydi. Yetmiş sekiz numaralı işyeri üçüncü kattaydı. Yuvarlak cam kapının üstüne siyah harflerle aynen şöyle yazılmıştı:</p>

  <p class="calibre3">C. R. Bradley, KOMİSYONCU.</p>

  <p class="calibre3">Hemen altında da küçük harflerle Lütfen girin yazılıydı.</p>

  <p class="calibre3">İlk girdiğim boş küçük bir ön ofis odasıydı, karşıda yarı açık duran kapının üstünde ÖZEL yazıyordu. O</p>

  <p class="calibre3">anda kapının arkasından gelen bir ses duydum.</p>

  <p class="calibre3">"Buyurun lütfen!"</p>

  <p class="calibre3">Asıl ofis daha genişti. Bir yazı masası, birkaç rahat koltuk, hır telefon, bir dosya dolabı ve yazı masasının arkasında oturan Bay Bradley.</p>

  <p class="calibre3">Ufak tefek, esmer bir adamdı, kurnazca bakan siyah gözleri , siyah takım elbise giymişti, tam anlamıyla saygın, ciddi bir iş adamı görüntüsündeydi.</p>

  <p class="calibre3">"Lütfen kapıyı kapar mısınız?" dedi nezaketle. "Lütfen oturun. Koltuklarımız oldukça rahattır. Bir sigara almaz mıydınız? Hayır mı? Neyse, sizin için ne yapabilirim?"</p>

  <p class="calibre3">Ona baktım. Nereden başlayacağımı bilemiyordum. Aslına bakılırsa ne söyleyebileceğim hakkında en ufak bir fikrim yoktu. Sanırım doğrudan konuya girmeme biraz da çaresiz, şaşkın ruh halim neden oldu. Belki de bunun nedeni adamın küçük, sinsi bakışlı boncuğu andıran gözleriydi.</p>

  <p class="calibre3">"Ne kadar?" diye sordum.</p>

  <p class="calibre3">Şaşırıp, irkilmişti, aslında bu beni mutlu etmişti ama yine de bu asla böyle bir soru karşısında olması gerektiği gibi bir şaşkınlık değildi. Onun yerinde başka biri olsa, ofisine böyle giren birinin aklını kaçırmış</p>

  <p class="calibre3">olduğunu düşünürdü ama Bay Bradley'in öyle bir düşüncesi olmadığı açıkça anlaşılıyordu.</p>

  <p class="calibre3">Kaşlarını kaldırdı.</p>

  <p class="calibre3">"Evet, demek öyle... evet, evet," dedi. "Demek zaman kaybetmek istemiyorsunuz?"</p>

  <p class="calibre3">Aynı çizgiyi korumalıydım.</p>

  <p class="calibre3">"Yanıtınız?"</p>

  <p class="calibre3">Adam başını yavaşça beni acele etmemem için uyarırcasına salladı.</p>

  <p class="calibre3">"Bu gibi konulara yanaşmak için doğru yol değil bu. Her şeyin bir yolu vardır."</p>

  <p class="calibre3">Omuzlarımı silktim.</p>

  <p class="calibre3">"Nasıl isterseniz. Nasıl bir yol bu?"</p>

  <p class="calibre3">"Henüz birbirimizi tanımıyoruz bile, öyle değil mi? AH neydi?"</p>

  <p class="calibre3">"Bir dakika," dedim. "Size bunu söyleme eğiliminde oldu» mu düşünmüyorum."</p>

  <p class="calibre3">"Sakınganlık mı?"</p>

  <p class="calibre3">"Sakınganlık."</p>

  <p class="calibre3">"Kabul edilebilir bir nitelik ancak her zaman geçerli değil, işleri aksatabilir. Evet, simdi konumuza gelelim?</p>
</body>
</html>
