<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="pdftohtml 0.36" name="generator" />
  <meta content="f" name="author" />
  <meta content="2007-08-27T17:39:44+00:00" name="date" />

  <title>Unknown</title>
  <link href="../Styles/stylesheet1.css" rel="stylesheet" type="text/css" />
  <style type="text/css">


  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <p class="calibre3">Sizi kim gönderdi?"</p>

  <p class="calibre3">"Bunu size söyleyemem. Bir arkadaşımın sizin bir arkadaşınızı tanıyan bir arkadaşı var."</p>

  <p class="calibre3">Bay Bradley başını salladı.</p>

  <p class="calibre3">"Müşterilerimizin çoğu bu kanalla geliyorlar," dedi. "Hepsinin sorunları da oldukça - hassas. Sanırım mesleğimi biliyorsunuz?"</p>

  <p class="calibre3">Yanıtımı beklemek niyetinde görünmüyordu. Bana açıklama yapmakta acele ediyordu.</p>

  <p class="calibre3">"At yansı komisyoncusu," dedi. "Siz de... şey, bununla ilgilisiniz, değil mi... yani atlarla?"</p>

  <p class="calibre3">Bu son sözcükten önce bir an için bilinçli bir şekilde ara vermişti.</p>

  <p class="calibre3">"Ben yarışçı değilim," dedim kayıtsızca.</p>

  <p class="calibre3">"Atla ilgilenmenin çeşitli yöntemleri vardır. Yarış, av, kiralama. Beni ilgilendiren işin sportif yönü. Bahse tutuşmak." Bir an için sustu -neden sonra kaygısızlıkla- ama kesinlikle kaygısızlıkla sordu</p>

  <p class="calibre3">"Düşündüğünüz belirli bir at var mı?"</p>

  <p class="calibre3">Omuzlarımı silkim ve çekinmeden içimdekini açığa döktüm.</p>

  <p class="calibre3">"Bir Kır At..."</p>

  <p class="calibre3">"Ah işte bu çok iyi! mükemmel. Ama siz, böyle ifade edilebilirsiniz ama şu anda 'kara' bir ata benziyorsunuz. Ha ha! Hiç endişelenmeyin. Çok gerginsiniz. Gergin olacak hiçbir şey yok." "Bu sizin için öyle olabilir." Bay Bradley'in davranışları daha da yumuşak, anlayışlı, teskin edici bir hal aldı.</p>

  <p class="calibre3">"Duygularınızı anlıyorum. İnanın bu denli gergin olmanız için hiçbir neden yok. Bendeniz avukatım, ama tabi baro dışında bırakılmış bir avukat," diye ekledi lafın arasına sıkıştırarak, ancak ikna edici bir şekilde.</p>

  <p class="calibre3">"Yoksa burada olmazdım. Kanunları bildiğimden eroin olabilirsiniz. Önereceğim her şey kurallara uygun ve yasal. Bu ülkede insanlar istedikleri konuda bahse girebilirler, yarın yağmur yağacağı, Rusların aya insan göndereceği ya da karınızın ikiz doğuracağı gibi, aklınıza gelen her konuda bahse tutuşabilirsiniz. Bayan B'nin Noel'den önce öleceği ya da Bayan C'nin dalya diyeceği konusunda da bahse girebilirsiniz. Öngörünüz, ilhanx</p>

  <p class="calibre3"></p>

  <p class="calibre3">beklentiniz ya da isteğiniz, artık bunu nasıl adlandırırsanız, o konuda bahse girersiniz. İşte bu, bu kadar kolay."</p>

  <p class="calibre3">Kendimi ameliyata girmeden önce cerrah tarafından yatıştırılan bir hasta gibi hissediyordum. Bay Bradley'in doktor olsa, bu konudaki davranışlarının mükemmel olduğu söylenebilirdi.</p>

  <p class="calibre3">Yavaşça açıkladım.</p>

  <p class="calibre3">"Bu Kır At konusunu anlayamıyorum."</p>

  <p class="calibre3">"Sizi endişelendiren nedir? Evet, doğru, aslında bu insanların bir çoğunu endişelendiriyor. Hamlet şöyle demez mi: 'Öyle ya da "öyle, yerde ya da gökte çok şey var bir anlam veremediğimiz, Horatio.' Aslına bakarsanız bunu ben kendim de pek anlıyor değil' Ama sonuç alınıyor. Hem de en mükemmel şekilde sonuçlanıy0 ••</p>

  <p class="calibre3">"Bana bu konuda biraz daha bilgi verseniz..."</p>

  <p class="calibre3">Yeniden oynamam gereken role dönmüştüm -hırslı, hevesi' ama aynı zamanda çekingen, korkak. Bunun Bay Bradley'in bas çıkmaya alışık olduğu bir durum olduğu apaçık belliydi.</p>

  <p class="calibre3">"Orada hiç bulundunuz mu?"</p>

  <p class="calibre3">Hemen kararımı verdim. Yaları söylemek akılsızlık olacaktı.</p>

  <p class="calibre3">"Ben... şey... evet... Birkaç arkadaşımla gittim. Beni oraya götürdüler..."</p>

  <p class="calibre3">"Çok hoş bir eski han orası. Tarihi bir yapı. Orayı restore etmekte de mucizeler yaratmışlar. O zaman onunla da tanışmışsınız-dır? Dostum Bayan Grey'i kastediyorum."</p>

  <p class="calibre3">"Evet, evet... elbette. Alışılmadık, olağandışı bir kadın."</p>

  <p class="calibre3">"Öyle değil mi? Evet, gerçekten olağanüstü biri o, değil mi? Kesinlikle doğru ifade ettiniz. Olağanüstü bir kadın. Olağanüstü yetenekleri de var."</p>

  <p class="calibre3">"Ama iddia ettiği şeyle! Kuşkusuz... yani... şey... bunlar olanaksız, öyle değil mi?"</p>

  <p class="calibre3">"Kesinlikle. Zaten işin püf noktası da bu. Bildiğini ve yapabileceğini söylediği şeylerin aslında olanaksız olması. Herkes böyle söylüyor. Örneğin mahkemede..."</p>

  <p class="calibre3">Siyah boncuk gözleri adeta içime işliyordu. Bay Bradley aynı sözcükleri üzerine basarak, teker teker yineledi.</p>

  <p class="calibre3">"Örneğin mahkeme huzurunda bütün bunlar alay konusu olacaktır. Eğer bir kadın huzura çıkıp cinayet işlediğini, uzaktan komuta ederek 'irade gücüyle' ya da 'bilinçaltına etki ederek' ya da artık enerjisi bunun için nasıl bir anlamsız terim kullanırsa o şekilde, bir cinayet işlediğini itiraf etse inanın bunu dikkate alan bile olmaz. Hatta bu durum gerçek olsa bile (ki sizin benim gibi aklı başında insanların böyle bir şeye bir an için bile inanmaları söz konusu olamaz) yasal olarak kabul edilmeyecektir. Uzaktan kumandayla cinayet yasalar gözünde cinayet değildir. Bu yalnızca saçmalıktır, safsatadır. Zaten işin cazip tarafı da bu, eğer bir an için düşünürseniz bunu siz de kabul edeceksiniz."</p>

  <p class="calibre3">Bana güven verilmeye çalışıldığını anlıyordum. Büyü ya da doğaüstü güçler aracılığıyla işlenen cinayetler İngiliz yasalarına göre suç sayılmıyordu, yasalarda tanımı yoktu. Eğer tabanca ya da bıçakla cinayet işlemek üzere bir gangsterle anlaşmış olsam cinayete iştirak ve teşvikten onunla birlikte yargılanıp mahkûm edilebilirdim. Ama Thyrza Grey'i karanlık güçlerini kullanmak üzere kiralarsam... bu karanlık güçlerin yasalarda yeri yoktu. Ve Bay Bradley'e göre de işin asıl cazip olan yönü de buydu.</p>

  <p class="calibre3">Doğal kuşkuculuğumun baskısıyla kendimi tutamayarak isyan ettim.</p>

  <p class="calibre3">"Lanet olsun, bunların hepsi saçmalık." Bağırıyordum. "Gerçekdışı. Hayal ürünü. İnanmıyorum. Bu olanaksız."</p>

  <p class="calibre3">"Size hak veriyorum. Ben de öyle. Thyrza Grey olağandışı bir kadın ve gerçekten de doğaüstü güçleri var ama yapabileceğini söylediği şeyleri yapabileceğine ben de inanmıyorum. Bütün bunlar bana da hayal ürünü gibi görünüyor. Sizin de dediğiniz gibi gerçek olamayacak kadar inanılmaz. Bu çağda İngiltere'nin küçücük bir Köyünde oturan kadının ya kendi ya da bir medyum aracılığıyla düşünce dalgaları ya da artık her neyse bir şeyler gönderdiğine ve Capri ya da herhangi bir yerdeki birinin hastalanıp o sıradan hastalık nedeniyle ölmesini sağlayabileceğine kim ihtimal verebilir ki?"</p>

  <p class="calibre3">"Ama o bunu yapabileceğini iddia ediyor, değil mi?"</p>

  <p class="calibre3">"Ah evet. Birtakım güçleri olduğu kesin, kendisi İskoçyalı. O ırktan kişilerin 'altıncı his' olarak adlandırılan özelliğe sahip oldukları bilinen bir gerçek. İnandığım, kayıtsız şartsız inandığım bir şey varsa," öne doğru eğilerek, işaret parmağını etkileyici bir şekilde sallayarak, "Thyrza Grey biliyor," dedi. "Birinin öleceğini, çok önceden bilebiliyor ve bunda asla yanılmıyor. Bu bir Tanrı vergisi. Ve o buna sahip."</p>

  <p class="calibre3">Arkasına yaslanarak, beni incelemeye başladı. Bekliyordum.</p>

  <p class="calibre3">"Şöyle düşünelim, tabi bu yalnızca bir varsayım, biri, siz ya da bir başkası, diyelim ki -büyük teyzeniz Eliza'nın- ne zaman öleceğini bilmeyi çok istiyorsunuz. Böyle bir şeyi öğrenmenin gereğinde çok yararlı olabileceğini siz de kabul edersiniz sanırım. Bunda doğru olmayan, ayıp bir yön yok -insan geleceğini buna göre, planlamak isteyebilir. Diyelim ki önümüzdeki kasım ayında hatırı sayılır miktarda bir paraya sahip olup olamayacağınızı bilmek istiyorsunuz? Eğer bundan emin olsanız önünüze çıkan bazı fırsatları ilhanx</p>

  <p class="calibre3"></p>

  <p class="calibre3">değerlendirebilirsiniz. Ama ölüm, ne zaman olacağı asla bilinemeyen bir şey. Zavallı yaşlı Eliza, doktor desteğiyle daha on yıl yaşayabilir. Tabi ki bu yaşlı kızı seviyor olabilirsiniz ama bunu bilmeniz yine de ne kadar mutluluk verici olabilirdi, öyle değil mi?"</p>

  <p class="calibre3">Sustu ve neden sonra biraz daha öne eğildi.</p>

  <p class="calibre3">"İşte ben tam burada devreye giriyorum. Ben bir bahisçiyi"1-Her konuda bahse tutuşurum, tabi kendi koşullarımda. Buraya beni görmeye geldiniz. Doğal olarak bu yaşlı kızın öteki dünyaya gitmesi konusunda bahse girmek istemezsiniz. Bu sizin içten duygularınızı incitecek bir şey olurdu. Bu durumda bunu şöyle yapabiliriz. Eliza Teyze'nin önümüzdeki Noel'e kadar sağ ve sıhhatte olacağını iddia edersiniz, bense olmayacağını."</p>

  <p class="calibre3">Siyah boncuk gözlerini içimden geçenleri okumak istercesine yüzüme dikmişti.</p>

  <p class="calibre3">"Bunda kötü bir taraf var mı? Çok basit. Bu konuda basit bir iddiaya tutuşuyoruz. Ben E-teyze ölüme mahkûm diyorum, siz değil diyorsunuz. Bir anlaşma hazırlayıp imzalıyoruz. Size bir tarih veriyorum. O</p>

  <p class="calibre3">tarihten sonra iki hafta içinde E. Teyze'nizin cenazesini kaldırmaya hazır olun diyorum. Siz bu olanaksız diyorsunuz. Eğer siz haklıysanız ben size anlaştığımız tutan ödüyorum. Eğer yandan sizseniz siz bana ödüyorsunuz."</p>

  <p class="calibre3">Ona baktım. Zengin yaşlı bir kadını ortadan kaldırmak isteyen biri olsam neler hissedeceğimi düşünmeye çalışıyordum. Nedense buna yaklaşım sağlayamadım. Sonra bir şantajcının kurbanı olduğumu düşünmeye çalıştım. Bunu daha kolay hayal edebildim. Alçak adam yıllardır hayatımı karartmıştı. Buna daha fazla dayanamayacaktım. Onun ölmesini istiyordum. Onu kendim öldürebilecek kadar cesur değildim, ama onun ölmesi için her şeyimi... evet her şeyimi..."</p>

  <p class="calibre3">Konuşmaya başladığımda kendimi buna kaptırmış, heyecanlanmıştım. Boğuk bir sesle sordum.</p>

  <p class="calibre3">"Koşullarınız neydi?"</p>

  <p class="calibre3">Bay Bradley'in yüz ifadesi birden değişti. Şakacı, şen keyifli bir insan olup çıktı.</p>

  <p class="calibre3">"Aynı noktaya vardık değil mi? Sizin de asıl gelmek istediğiniz nokta buydu, değil mi? Ha, ha. İçeri girer girmez 'Kaça?' diye sormuştunuz. Aslına bakarsanız bu beni gerçekten şaşırttı. Daha önce hiç kimse konunun aslına bu kadar çabuk gelmemişti "</p>

  <p class="calibre3">"Koşulları söyleyin."</p>

  <p class="calibre3">"Bu iddiaya bağlı. Birçok faktörü göz önünde bulundururuz. Her şeyden önce bu ortaya konuları paranın tutarına bağlı. Bazı durumlarda bu müşterinin eline geçecek kaynaklara bağlı olabilir. Diyelim bir koca -bir şantajcı ya da bunun gibi biri- müşterimin ne kadar ödemeye hazır olduğuna bakar her şey. Şunu açıkça belirtmek isterim ki -parası olmayan kişilerle bahse tutuşmam- tabi bir yerden gelmesi planlanan para varsa o başka. Bu durumda bahis Eliza Teyze'nin mirasının büyüklüğüne bağlı olabilir. Bu durumda her ikimizin de bundan beklentileri olacaktır, değil mi? Yine de genellikle bahis oranlarımız bire beş yüz gibidir."</p>

  <p class="calibre3">"Bire beş yüz mü? Çok yüksek, değil mi?"</p>

  <p class="calibre3">"Evet ama riskim de aynı derecede yüksek. Eğer Eliza Teyze'nin bir ayağı çukurda olsa, siz bunu biliyor olurdunuz ve bana gelmezdiniz. Böyle birinin iki hafta içinde öleceğini iddia etmek çok şeyi göz almayı gerektirir. Yüz sterline karşılık beş bin sterlin yüksek bir bahis oranı sayılmaz."</p>

  <p class="calibre3">"Peki ya kaybederseniz?"</p>

  <p class="calibre3">Bay Bradley omuzlarını silkti.</p>

  <p class="calibre3">"Bu çok kötü olur. Öderim."</p>

  <p class="calibre3">"Kaybeden ben olursam da ben ödeyeceğim, öyle değil mi? Peki ya ödemezsem?"</p>

  <p class="calibre3">Bay Bradley koltuğunun arkasına yaslandı. Gözlerini yarı yarıya kapadı.</p>

  <p class="calibre3">"Bunu hiç önermem," dedi yumuşak bir sesle. "Gerçekten hiç önermem."</p>

  <p class="calibre3">Ses tonunun yumuşaklığına rağmen tüm vücudumda bir ürperme hissettim. Doğrudan doğruya bir tehditte bulunulmamıştı. Ama tehdit ortadaydı.</p>

  <p class="calibre3">Ayağa kalktım.</p>

  <p class="calibre3">"Ben... ben bunu düşünmeliyim," dedim.</p>

  <p class="calibre3">Bay Bradley yine nazik, sevecen tavrını takınmıştı.</p>

  <p class="calibre3">"Tabi ki düşünün. Böyle şeyler aceleye getirilmemeli. Eğer karar verirseniz, tekrar gelin, o zaman ayrıntıları da konuşuruz. Hiç acele etmeyin. Telaşa hiç gerek yok. Kendinize zaman tanıyın."</p>

  <p class="calibre3">Oradan çıktığımda kulaklarımda hâlâ bu sözlerin yankıladığını duyuyordum.</p>

  <p class="calibre3">"Kendinize zaman tanıyın..."</p>

  <p class="calibre3">ilhanx</p>

  <p class="calibre3"></p>

  <p class="calibre3"></p>

  <p class="calibre3">B ÖLÜM 13</p>

  <p class="calibre3">Mark E</p>

  <p class="calibre3"></p>

  <p class="calibre3">asterbrook Anlatıyor</p>

  <p class="calibre3">Bayan Tuckerton'la konuşma işini yerine getirme konusunda büyük isteksizlik içindeydim. Ginger'in ısrarına rağmen bunun akıl kârı olduğundan emin değildim. ayrıca bu iş için uygun kişi olmadığım kanısındaydım.</p>

  <p class="calibre3">Gerekli tepkileri gösterebilecek yetenekte olduğumda kuşkularım olduğu gibi olduğumdan farklı görünüp, yalan söylemek düşüncesi bile beni tedirgin ediyordu.</p>

  <p class="calibre3">Gereğinde son derece becerikli ve korkutacak derecede yetenekli olabilen Ginger telefonda kısaca şöyle demişti.</p>

  <p class="calibre3">"Bu çok kolay olacak. Tuckerton'ların evi ünlü mimar Nash'in eseri. Ama Nash'in kendi stilinde inşa edilmemiş, daha çok yeni, gotik öğeler taşıyormuş."</p>

  <p class="calibre3">"Orayı neden görmek isteyeyim ki?"</p>

  <p class="calibre3">"Mimarların stillerini etkileyen eğilimler ve bunların yapılarına yansıması konusunda bir kitap ya da makale yazmayı düşünüyor olacaksın. Bu gibi bir şey işte."</p>

  <p class="calibre3">"Bana çok düzmece gibi geldi."</p>

  <p class="calibre3">"Hiç de değil," dedi Ginger kararlılıkla. "Eğer plastik sanatlar da mimariyle ilgileniyor olsan en olmadık insanlar tarafından, en tutarsız varsayımların ileri sürüldüğünü ve kaleme alındığını bilirdin. Sana bu konuda saçma sapan bir sürü yazı sayabilirim."</p>

  <p class="calibre3">"Bu durumda bu iş için senin benden çok daha uygun olduğun ortaya çıkıyor."</p>

  <p class="calibre3">"İşte yanıldığın bu," diye açıkladı Ginger. "Bayan Tuckerton senin adına Who's Who'da.(*)bakabilir. Çok etkileneceğinden eminim. Beni ise umursamaz bile."</p>

  <p class="calibre3">(*) Kim Kimdir? ünlü kişilerin kimliğini açıklayan yıllık ansiklopedi.</p>

  <p class="calibre3"></p>

  <p class="calibre3">Gerçi ısrar etmemin anlamsızlığını anlamıştım ama yine de ikna olmamıştım.</p>

  <p class="calibre3">Bay Bradley ile yaptığım akıl almaz konuşmanın ardından Ginger ile kafa kafaya verip düşündük. O bunu benim kadar inanılmaz bulmamıştı. Üstelik de bunu istenmeyen bir başarı olarak nitelendiriyordu.</p>

  <p class="calibre3">"Bu bizim düşüncelerimizin hayal ürünü olmadığını açıkça ortaya koyuyor," diye belirtti. "Artık istenmeyen insanları ortadan kaldıran bir organizasyon olduğunu biliyoruz."</p>

  <p class="calibre3">"Doğaüstü güçlerle."</p>

  <p class="calibre3">"Olaylara o kadar kısıtlı açılardan bakıyorsun ki, çok dar görüşlüsün. Bütün bunlar sahte büyü numaraları aynen Sybil'in taktığı tespihböceği boncuklu kolyeler gibi. Yalnızca göz boyama! Eğer Bay Bradley'in şarlatan bir doktor ya da sahte bir astrolog olduğu ortaya çıksaydı belki hâlâ bundan kuşkulanmakta haklı olabilirdin.</p>

  <p class="calibre3">Ama o sıradan, dünya işlerinin peşinde koşan, adi bir dolandırıcı tipi olduğuna göre... ya da bende uyandırdığı izlenim bu..."</p>

  <p class="calibre3">"Yaklaşık öyle."</p>

  <p class="calibre3">"O zaman bu her şeyin mantıklı bir açıklaması olduğunu gösteriyor. Ama yine de her ne kadar düzmece bir şey olduğu açık olsa da Kır At'taki o üç kadının işlerliği olan bir şeyler yaptıkları açık."</p>

  <p class="calibre3">"Madem bundan bu kadar eminsin, neden Bayan Tuckerton'la görüşmekte ısrar ediyorsun?"</p>

  <p class="calibre3">"Bu konuyu başka kanaldan da incelemiş olmak için."</p>

  <p class="calibre3">"Tabi yüzüme gözüme bulaştırmazsam?" dedim umutsuzca.</p>

  <p class="calibre3">Ginger bunu düşüneceğime kendime daha fazla güvenmem gerektiğini söyledi.</p>

  <p class="calibre3">İşte böylece şimdi Carraway Park'taki evin kapısı önündeydim. Gerçekten de bu yapı benim Nash mimarisine ilişkin bilgilerimle hiç uyuşmuyordu. Birçok açıdan modern anlamda bir şato görünümündeydi.</p>

  <p class="calibre3">Ginger bana Nash'in mimarlık anlayışına ilişkin bir kitap bulacağını söylemiş ancak kitap zamanında yetişmemişti. Dolayısıyla da buraya tamamen yetersiz bilgi ve endişe içinde gelmek durumunda kalmıştım.</p>

  <p class="calibre3">Kapıyı çaldım, alpaka elbiseli, kılıksız görünümlü bir uşak kapıyı açtı.</p>

  <p class="calibre3">"Bay Easterbrook mu?" dedi beni görünce. "Bayan Tuckerton sizi bekliyordu."</p>

  <p class="calibre3">Beni özenle döşenmiş bir misafir salonuna aldı. Oda üzerimde hiç de olumlu bir etki yapmadı. Gerçi eşyaların her birinin çok pahalı olduğu anlaşılıyordu ama seçimlerinde en ufak bir zevk yoktu. Aslında onlar olmadan mimari olarak odanın kendisi oldukça hoştu.</p>

  <p class="calibre3">Bir iki güzel tablonun yanında çok sayıda kötü tablo asılmıştı davarlara. Sarı sim brokar ve altın varak çok bol kullanılmıştı. Bayan Tuckerton'un içeri girmesiyle odayı daha fazla inceleme fırsatı bulamadım. Geniş, sim brokar döşemeli kuştüyü kanepenin derinliğinden zorlukla kalktım.</p>

  <p class="calibre3">Ne bekliyordum, işte bunu bilemiyorum ama hiç de umduğumu bulamadığım açıktı. Bayan Tuckerton asla gizemli, tuhaf bir kadın değildi, orta yaşların başlarında sıradan bir kadın. Kuşku uyandırmayan, ilgi çekmeyen biri, bana pek hoş bir kadın da olduğu söylenemezdi. Bolca ruj sürmüş olmasına rağmen dudakları inceydi ve kadına sert, huysuz bir görünüm kazandırıyorlardı. Çenesi biraz çıkıktı. Soluk mavi gözleri her şeye fiyat biçermiş gibi bir izlenim uyandırıyordu. O kapıcılara ve vestiyer görevlilerine çok düşük bahşişler veren tipteki kadınlardandı. Dünyanın her yerinde onun tipinde çok kadına rastlayabilirsiniz ama onların bu kadar pahalı giysiler giymiş ve bu denli fazla makyaj yapmış olmayacakları kesin.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Bay Easterbrook?" Ziyaretimden dolayı çok memnun olduğu anlaşılıyordu. Hatta davranışlarıyla bunu abartıyordu bile. "Sizi evimde ağırlamaktan dolayı gerçekten çok mutluyum. Bu evle ilgileniyor olmanız çok hoş. Buranın John Nash tarafından yapılmış olduğunu elbette ki biliyordum, eşim söylemişti ama bunun sizin gibi değerli birini ilgilendirebileceği doğrusu bu ya hiç aklıma gelmemişti."</p>

  <p class="calibre3">"Açıkçası Bayan Tuckerton, burası onun alışıldık stilinde bir yapı değil, zaten ilgi çekici olmasının nedeni..."</p>

  <p class="calibre3">Sözümü yarıda keserek, beni devam etme zorunluluğundan kurtardı.</p>

  <p class="calibre3">"Korkarım bu konuda hiçbir bilgim yok, yani mimari ve arkeoloji konusunda. Lütfen siz benim cahilliğimin kusuruna bat mayın..."</p>

  <p class="calibre3">Ne kusura bakması? Aksine bu beni mutlu bile etmişti.</p>

  <p class="calibre3">"Tabi ki bütün bunlar çok ilgi çekicidir," diye ekledi.</p>

  <p class="calibre3">Bizim, yani uzmanların genellikle tek kendi ilgilendiğimi, tek bir konu üzerinde yoğunlaşan, çok sıkıcı kimseler olduğumuzu söyledim.</p>

  <p class="calibre3">Bayan Tuckerton bunun doğru olmadığından emin olduğunu belirterek, evi çaydan önce mi yoksa sonra mı gezmek istediğimi sordu.</p>

  <p class="calibre3">"Çay beklemediğim bir şeydi. Randevuyu üç buçuğa almıştım, ama yine de önce evi görmek istediğimi söyledim.</p>

  <p class="calibre3">Bayan Tuckerton bana evi gezdirirken hiç durmadan konuşuyor, böylece beni mimari görüşlerim konusunda açıklama yapmaktan kurtarıyordu.</p>

  <p class="calibre3">Geldiğime sevinmiş olduğunu, bunun güzel bir rastlantı olduğunu belirtti. Evi satışa çıkarmıştı - benim için çok büyük - özellikle de eşimin ölümünden sonra - diyordu. ayrıca henüz emlakçiye vereli bir hafta ancak olmasına rağmen şimdiden müşterisi hazır gibiydi.</p>

  <p class="calibre3">"Burayı böyle boş olarak görmenizi istemezdim. Bir evin değerinin anlaşılması için içinde hayat olması gerekir, öyle değil mı, Bay Easterbrook?"</p>

  <p class="calibre3">Evin gerçekten boş ve eşyasız olmasını yeğlerdim. Ama o anda elbette ki bunu yüzüne karşı söylemem olanaksızdı. Ona bu çevrede mi kalmayı düşündüğünü sordum.</p>

  <p class="calibre3">"Aslına bakarsanız bundan pek emin değilim. Önce biraz seyahat etmek istiyorum. Güneşli bir yerlere. Bu iğrenç iklimden nefret ediyorum. Sanırım kışı Mısır'da geçiririm. İki yıl önce oraya gitmiştim. Sanırım siz oraları benden çok iyi bilirsiniz."</p>

  <p class="calibre3">Mısır hakkında hiçbir fikrim yoktu, bunu açıkça söyledim.</p>

  <p class="calibre3">"Alçakgönüllülük gösteriyorsunuz," dedi neşeyle ve kararsızlıkla. "Burası da yemek odası. Sekizgen biçiminde. Bu olması gereken stile uygun değil mi? Köşesiz..."</p>

  <p class="calibre3">Haklı olduğunu belirterek, evin mimari yapısındaki oranların uyumuna olan hayranlığımı belirttim.</p>

  <p class="calibre3">Sonuçta evi gezmeyi tamamlayarak yeniden misafir salonuna döndük. Bayan Tuckerton çay servisinin yapılmasını istedi. Çayı getiren de kapıda gördüğüm kılıksız uşak oldu. Victoria döneminden kalma gümüş</p>

  <p class="calibre3">çaydanlık şık ve büyüktü ama parlatılmaya ihtiyacı vardı.</p>

  <p class="calibre3">Bayan Tuckerton, uşak odadan çıkarken iç çekti.</p>

  <p class="calibre3">"Eşim öldükten sonra yaklaşık yirmi yıldır burada çalışan karıkoca hizmetkârlarımız evden ayrılmak istediler ve bunda ısrar ettiler. Emekliye ayrılmak istediklerini artık çalışmayacaklarını söylüyorlardı ama sonradan başka bir yerde işe girmiş olduklarını duydum. Hem de çok yüksek bir ücretle. Sanırım benim tek başıma böylesine yüksek masraflara katlanmam gülünç olurdu. Uşakların ikamet ve yemek masraflarının ne kadar yüklü olduğunu düşününce. Üstelik çamaşır filan da bunun dışında."</p>

  <p class="calibre3">Evet, dedim kendi kendime, düşüncelerimde haklıyım, bu cimri bir kadın. Soluk gözleri ve ince dudakları hırslı, paragöz biri olduğunu açıkça belli ediyordu.</p>

  <p class="calibre3">Bayan Tuckerton'u konuşturmak hiç güç değildi. Konuşmaktan hoşlanıyordu. ayrıca kendisinden bahsetmekten de zevk alıyordu. Böylece genellikle onu dinleyerek, arada sırada da cesaretlendirici birkaç sözcük ve soru yönelterek kısa süre içinde Bayan Tuckerton hakkında çok şey öğrendim. Hatta anlattığından çok daha fazlasını da sezgilerimle çıkarmıştım.</p>

  <p class="calibre3">Dul Thomas Tuckerton ile beş yıl önce evlenmişti. Ondan "çok çok daha gençti." Onunla oyun salonunda briç hostesliği yaptığı, deniz kıyısındaki büyük bir otelde tanışmışlardı. (Kadın bunu farkında olmadan ağzından kaçırmıştı) Bay Tuckerton'un kızı o sıralar yakınındaki okullardan birinde okuyormuş. "Bir kız çocuğuna karşı nasıl davranması gerektiğini kestirmek bir erkek için gerçekten çok zor."</p>

  <p class="calibre3">"Zavallı Thomas, hep o kadar yalnızdı ki... Birinci karısı birkaç yıl önce ölmüş, onu çok arıyordu."</p>

  <p class="calibre3">Daha sonra da Bayan Tuckerton bir eş olarak kendi portresini çizdi. Yaşlı, yalnızlık hisseden bir adama özenle, şefkatle bakan, iyi yürekli, sevecen, fedakâr bir kadın. Hem de ihtiyarın giderek bozulan sağlığına rağmen büyük bir bağlılık ve özveriyle.</p>

  <p class="calibre3">"Tabi ki kocamın hastalığının son aşamalarında neredeyse hiçbir arkadaşım kalmadı, kimseyi arayıp soramadım."</p>

  <p class="calibre3">ilhanx</p>

  <p class="calibre3"></p>

  <p class="calibre3">Mark düşünüyordu: Acaba Bay Thomas Tuckerton karısının bazı erkek arkadaşlarından mı kuşkulanıyordu?</p>

  <p class="calibre3">Bu vasiyetnamesinin bazı maddelerini açıklardı.</p>

  <p class="calibre3">Ginger benim adıma tüm ölenlerin vasiyetnamelerinin arşivlendiği Somerset House'a gitmiş ve vasiyetnamenin koşullarına bakmıştı.</p>

  <p class="calibre3">Eski uşaklara ve vaftiz babası olduğu iki çocuğa bırakıları bir miktar para dışında, karısına da önemli bir gelir bırakmıştı; yeterli ancak asla cömertçe değil. Vakfa bırakıları paranın geliri ömrü boyunca Bayan Tuckerton'a ödenecekti. Terekenin geri kalan kısmını, yani varlığının altı sıfırlı tutarlara ulaşan aslını ise kızı Thomasina Tuckerton'a bırakmıştı. Ama Thomasina bu parayı ancak yirmi bir yaşında ya da evli olduğu taktirde alabilecekti. Eğer yirmi bir yaşından önce evlenmemiş olarak ölürse, para üvey annesinin olacaktı.</p>

  <p class="calibre3">Anlaşıldığı kadarıyla ailede başka biri yoktu.</p>

  <p class="calibre3">Bunun bedeli çok büyük olmuş, diye düşündüm. Bayan Tuckerton parayı çok seviyordu... Bu her halinden anlaşılıyordu. Yaşlı, zengin dul biriyle evlenene kadar hiç bol parası olmadığından emindim. Ve sonra bunca para başına vurmuş olmalıydı. Yaşlı hastalıklı bir adamla evli olmanın yaşamına kısıtlar getirdiği düşüncesiyle, henüz gençken özgür ve en çılgın düşlerini gerçekleştirecek kadar zengin olacağı günlerin hayalini kurmuş</p>

  <p class="calibre3">olmalıydı.</p>

  <p class="calibre3">Kocasının vasiyetnamesi onun için büyük bir hayal kırıklığı olmuş olmalı. Hiç kuşkusuz ortalama bir gelirden çok daha fazlasını ummuştu. Pahalı seyahatler, lüks gemi yolculukları, pahalı giysiler, mücevherler -belki de yalnızca büyük paraya sahip olmak- bankada giderek çoğalan dünya kadar para.</p>

  <p class="calibre3">Halbuki kocası paranın tamamını kızına bırakmıştı. Thomasina büyük bir servetin sahibi olacaktı, mutlu bir vâris. Çok büyük olasılıkla üvey annesinden hiç hoşlanmayan ve gençlikten kaynaklanan umarsız insafsızlıkla bunu göstermekten çekinmeyen Thomasina'ya. Kız çok zengin biri olacaktı, ama eğer...</p>

  <p class="calibre3">Eğer?... Evet ama, bu yeterli olabilir miydi? Karşımdaki cicili bicili elbiseler giymiş, sarı saçlı, hiç düşünmeden boş sözleri ardı ardına sıralayan bu yaratık Kır At'a başvurarak genç bir kızın ölümüne ayarlayacak kadar vicdansız, bir o kadar da becerikli olabilir miydi?</p>

  <p class="calibre3">Hayır, bunu aklım almıyordu.</p>

  <p class="calibre3">Yine de üstüme düşeni yapmalıydım. Aniden, damdan düşercesine, "Biliyor musunuz, sanırım kızınızla tanışmıştım," dedim "Yani üvey kızınızla... bir aralar."</p>

  <p class="calibre3">Beni şaşkınlık içinde süzdüyse de bunun onu pek ilgilendirmediği anlaşılıyordu.</p>

  <p class="calibre3">"Thomasina ile mi? Gerçekten mi?"</p>

  <p class="calibre3">"Evet, Chelsea'de."</p>

  <p class="calibre3">"Ah Chelsea! Evet, olabilir..." İç çekti. "Ah bu zamane kızları. Çok zorlar. İnsan onları hiç kontrol edemiyor.</p>

  <p class="calibre3">Bu babasını çok üzüyordu. Tabi ben de bu konuda bir şey yapamıyordum. Ona söz geçiremiyordum, hiçbir dediğimi yapmazdı." Yeniden iç geçirdi. "Evlendiğimizde bildiğiniz gibi tam ergenlik dönemindeydi. Üvey anne fikrini benimsemek..." Başını salladı.</p>

  <p class="calibre3">"Sizin açınızdan çok zor bir durum."</p>

  <p class="calibre3">"Yaptıklarına hep göz yumdum, her zaman hoşgörüyle yanaştım."</p>

  <p class="calibre3">"Bundan eminim."</p>

  <p class="calibre3">"Ama hiç fayda etmedi. Tabi Tom hiçbir zaman bana karşı kaba davranmasına fırsat vermezdi ama kız her zaman beni incitmek için bir fırsat bulurdu. Gerçekten yaşamı çekilmez hale getiriyordu. Evden ayrılmak istediğini söylediğine bu bir bakıma benim için bir kurtuluştu ama Tom'un bu konuda neler hissettiğini çok iyi anlıyorum. Çok kötü bir arkadaş grubunun içine girmişti..."</p>

  <p class="calibre3">"Evet... buna bir anlamda tanık oldum sayılır."</p>

  <p class="calibre3">"Zavallı Thomasina," diyen Bayan Tuckerton sarı saçlarının bir buklesini düzelttikten sonra bana baktı.</p>

  <p class="calibre3">"Belki bunu bilmiyorsunuzdur. Thomasina yaklaşık bir ay kadar önce öldü. Ansefalit, yani bir tür beyin iltihabından... birdenbire. Sanırım bu genç insanların tutulduğu bir hastalık bu... çok yazık!"</p>

  <p class="calibre3">"Öldüğünü biliyordum," dedim ve ayağa kalktım.</p>

  <p class="calibre3">"Teşekkürler, Bayan Tuckerton, bana evinizi gezdirdiğiniz için tekrar teşekkürlerimi belirtmek isterim."</p>

  <p class="calibre3">Tokalaştık.</p>

  <p class="calibre3">Sonra tam gitmek üzereyken birden ona doğru döndüm.</p>

  <p class="calibre3">"Bu arada," dedim. "Kır At'ı biliyorsunuz, değil mi?"</p>

  <p class="calibre3">Tepkisinde kuşku götürür bir yan yoktu. Panik, kelimenin tek anlamıyla panik, korku vardı bu soluk mavi gözlerde. Yoğun fondötenine rağmen yüzünün bembeyaz olduğu ve korktuğu anlaşılıyordu.</p>

  <p class="calibre3">Yanıt veren sesi tiz ve yüksekti.</p>

  <p class="calibre3">"Kır At mı? Kır At derken neyi kastediyorsunuz? Kır At hakkında hiçbir şey bilmiyorum."</p>

  <p class="calibre3">Yüzüne şaşırmış gibi bir ifade takınarak baktım.</p>

  <p class="calibre3">"Oh, affedersiniz, yanılmış olmalıyım. Kır At, Much Deeping'te çok ilginç, eski bir han. Geçen gün oradaydım ve dostlarım beni orayı gezmeye götürdüler. Ev olarak değiştirilmesine rağmen hiç bozulmadan kalmış, o eski atmosfer aynen korunuyor. Bir an için orada sizin adınızdan bahsedilmiş gibi geldi, ama belki ilhanx</p>

  <p class="calibre3"></p>

  <p class="calibre3">de oraya giden üvey kızınızdı ya da aynı soyadını taşıyan başka biri." Bir an için susup ara verdim. "Orası...</p>

  <p class="calibre3">gerçekten ünlü bir yer."</p>

  <p class="calibre3">Giderayak söylediklerimin keyfini yaşıyordum. Duvardaki aynalardan birinde Bayan Tuckerton'un yüzünün yansımasına baktım. Gözleri faltaşı gibi açılmış, arkamdan bakakalmıştı. Çok, çok korkmuştu ve birden onun yıllar sonra nasıl görüneceğini görür gibi oldum... Hiç hoş bir görüntü değildi.</p>

  <p class="calibre3"></p>

  <p class="calibre3">BÖLÜM 14</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">"Şimdi artık eminiz," dedi Ginger.</p>

  <p class="calibre3">"Daha önce de emindik."</p>

  <p class="calibre3">"Evet, aslına bakılırsa öyle. Ama bu bir anlamda perçinledi."</p>

  <p class="calibre3">Bir an ikimiz de sessiz kaldık. Bayan Tuckerton'un Birmingham'a gidişi canlanıyordu gözümde. Municipal Meydanı binalarına girişi, Bay Bradley ile buluşması. Ürkek ve sinirli hali... diğerinin yumuşak başlı, inandırıcı tavırları... ustaca bu işin risksizliğini vurgulaması (Bayan Tuckerton'u ikna edebilmek için çok çaba harcamış</p>

  <p class="calibre3">olmalı). Sonra kadının bir karara varmadan, bu fikri zihninin bir köşesine yazmış olarak oradan ayrılışı geliyor gözümün önüne. Belki de oradan doğruca üvey kızını görmeye gitti ya da kız hafta sonunu geçirmek üzere evine geldi. Belki de aralarında bir konuşma geçti, kız evlenmeyi düşündüğünü söyledi. Ve tüm bu süreçte kafasında yalnızca bir şey vardı kadının, PARA. Hem öyle az buz bir para da değil, insanın her dilediğini yapmasını sağlayacak kadar para. Üstelik de bütün bu para ayağında kot pantolon ve pasaklı bol gömlekleriyle Chelsea kafe-barlarında sürten bu dejenere, terbiyesiz kız gidecekti. Neden hiçbir zaman hiçbir şekilde iyi bir insan olmayan ve olamayacak bu kız bu güzel paracıklara sahip olacaktı ki?</p>

  <p class="calibre3">Ve böylece... Birmingham'a yeni bir ziyaret. Daha fazla açıklama, daha fazla inceleme. Bir taraf kuşkulu, tereddütlü, diğer taraf Kendinden emin, ikna edici. Sonuçta koşullar tartışılıyor. Kendi kendime gülümsedim.</p>

  <p class="calibre3">Bay Bradley'in işi hiç de kolay olmamış olmalıydı. Bayan Tuckerton çok sıkı pazarlık etmişti hiç kuşkusuz.</p>

  <p class="calibre3">Ama sonuçta anlaşma sağlanmış, gözü kapalı bir kâğıt imzalanmıştı. Peki ya sonra?</p>

  <p class="calibre3">Hayal gücüm ancak buraya kadardı. Bu noktadan sonrası tamamen meçhuldü.</p>

  <p class="calibre3">Ginger'in ısrarcı bakışlarıyla daldığım hayal dünyasından gerçeğe döndüm.</p>

  <p class="calibre3">"Ne o, olayları kafanda canlandırabildin mi?"</p>

  <p class="calibre3">"Ne yaptığımı nasıl bildin ki?"</p>

  <p class="calibre3">"Düşünce sistemini yavaş yavaş çözümlemeye başlıyorum. Olayları bir sıraya koymaya çalışıyordun değil mi? Kadının Birmingham'a gidişi ve sonrasını?"</p>

  <p class="calibre3">"Evet, ama çok çabuk tıkanıp kaldım. Diyelim ki Birmingham'da anlaşmayı yaptı, peki ya sonra?"</p>

  <p class="calibre3">Birbirimize baktık.</p>

  <p class="calibre3">"Er ya da geç," dedi Ginger. "Bilinin Kır At'ta neler olup bittiğini ortaya çıkarması gerek."</p>

  <p class="calibre3">"Nasıl?"</p>

  <p class="calibre3">"Bilemiyorum... Bunun kolay olmayacağı açık. Gerçekten da bulunan, bu işe kalkışan hiç kimse bunu asla açıklamayacak? Üstelik de bunu doğru olarak anlatabilecek yegâne kişiler de onlar. Bu çok güç... Acaba..."</p>

  <p class="calibre3">"Yoksa polise mi başvursak?" diye sordum.</p>

  <p class="calibre3">"Evet. Ne de olsa elle tutulabilir birtakım bilgiler var elimiz, de. Ne dersin, harekete geçmeleri için yeterli olmaz mı?"</p>

  <p class="calibre3">Başımı kuşkuyla salladım.</p>

  <p class="calibre3">"Kötü niyet olduğu açık. Peki ya ötesi? Bu yeterli mi? Yine bu ölümü isteme saçmalığı."</p>

  <p class="calibre3">"Oh," diyerek kestim konuşmasını. "Bu saçmalık olmayabilir, ama mahkemede öyle algılanacaktır. Gerçekte bu işlemin nasıl yürüdüğü hakkında hiçbir fikrimiz yok."</p>

  <p class="calibre3">"İyi o zaman, demek oluyor ki öğrenmemiz gereken bu. Peki ama nasıl?"</p>

  <p class="calibre3">"İnsanın bunu kendi gözleriyle görmesi ya da kendi kulaklarıyla duyması gerek. Ama bu büyük samanlık odasında saklanılabilecek bir yer yok ki - sanırım her şeyin - artık her neyse, olup bittiği yer orası."</p>

  <p class="calibre3">Ginger birden doğruldu, enerjik bir hareketle kızıl saçlarını geriye doğru attı, başını dikleştirdi.</p>

  <p class="calibre3">"Gerçekte olup biteni keşfetmenin yalnızca bir tek yolu var. Gerçek müşteri olmak."</p>

  <p class="calibre3">Yüzüne bakakaldım.</p>

  <p class="calibre3">"Gerçek müşteri mi?"</p>

  <p class="calibre3">"Evet. Ya sen ya da ben, hangimizin olduğu hiç fark etmez, birinin ortadan kaldırılmasını istermiş gibi davranmamız gerekiyor. Birimizin Bradley'e giderek anlaşma yapmamız gerek."</p>

  <p class="calibre3">"Bundan hoşlanmadım," dedim sert bir tonda.</p>

  <p class="calibre3">"Neden?"</p>

  <p class="calibre3">"Nasıl açıklayayım, bu çok tehlikeli olabilir."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Bizim için mi?"</p>

  <p class="calibre3">"Belki, ama benim asıl düşündüğüm seçilecek kurban. Bir kurbanımız olmalı, onu bir şekilde adlandırmalıyız. Üstelik bunun yalnızca kurgulanmış biri olması olanaksız, gerçek biri olmalı. İnceleyeceklerdir bunu, her olayda da inceliyorlardır, bu konuda kuşkumuz yok, değil mi?"</p>

  <p class="calibre3">Ginger bir dakika kadar düşündükten sonra başıyla onayladı.</p>

  <p class="calibre3">"Evet. Kurban doğru adresi olan gerçek biri olmalı."</p>

  <p class="calibre3">"İşte benim hoşuma gitmeyen de bu," dedim.</p>

  <p class="calibre3">"Üstelik de ondan kurtulmak için geçerli bir nedenimiz de olmalı."</p>

  <p class="calibre3">Bir an için susup, ortaya çıkan durum konusunda düşündük.</p>

  <p class="calibre3">"Söz konusu kişi her kim olacaksa, onun da bunu kabul etmesi gerekir," dedim yavaşça. "Bu da çok güç, bir sürü açıklama gerektirecektir."</p>

  <p class="calibre3">"Bu plan kusursuz yürümeli, bu kesin. Hata yapma şansımız yok," dedi Ginger düşünceli. "Geçen gün söylediğin bir şeyde kesinlikle haklıydın. Bu işin en zayıf halkası bu kişilerin bir açmaz içinde olmaları. Bir yandan bu işin tamamen gizli kalması gerekiyor diğer yandan o kadar da gizli olmaması. Olası müşterilerin bundan bir şekilde haberdar olmaları gerek."</p>

  <p class="calibre3">"Beni asıl şaşırtan," dedim. "Polisin bu konudan habersizmiş gibi davranması. Bütün bu olanlardan sonra bu cinayetlerin ardında yatanın kokusunu almış olmaları gerekirdi."</p>

  <p class="calibre3">"Evet, ama sanırım bunun tek nedeni, bunları kelimenin anlamıyla bir amatör şov olarak nitelendirmeleri.</p>

  <p class="calibre3">Söz konusu ol profesyonel katiller ya da suçlular değil. Bu insanları öldürmek içi gangster kiralamak gibi bir şey değil. Bu çok özel bir iş."</p>

  <p class="calibre3">Bu konuda haklı olabileceğini belirttim.</p>

  <p class="calibre3">Ginger sözlerini sürdürdü.</p>

  <p class="calibre3">"Bir düşünelim, diyelim ki sen ya da ben (Bu arada her iki olasılığı da ayrı ayrı irdeleyeceğiz.) birinden kurtulmayı şiddetle istiyoruz. Evet, senin ya da benim kurtulmak istediğimiz, ölümünden yarar sağlayacağımız bu kişi kim olabilir? Benim açımdan yalnızca daha önce de bahsettiğim büyük amcam Mervyn var. Tonton hayata gözlerini yumunca hatırı sayılır bir varlığım olacak. Aileden yalnızca ben ve Avustralya'da yaşayan bir kuzinim kaldık. Başka vâris yok. Bu durumda benim onun ölümünü istemem için neden var. Ama zaten yaşı yetmişin üstünde, bunamış ve bir ayağı çukurda; bu durumda onun eceliyle ölmesini beklemek herhalde daha mantıklı olur. Tabi aniden çok büyük paraya ihtiyacım olması dışında ki - bu kadarını da inandırıcı bir şekilde uydurmak çok zor olabilir. Bunun dışında o bebek gibi, çok şirin bir ihtiyar, onu gerçekten çok seviyorum ve ister bunamış olsun ister olmasın, o yaşamdan zevk alan biri ve onu bundan bir an bile mahrum etmeyi istemem, asla böyle bir riski göze alamam. Peki ya sen? Senin açından durum nasıl?</p>

  <p class="calibre3">Sana büyük miktarda para bırakacak akrabaların var mı?"</p>

  <p class="calibre3">Başımı salladım.</p>

  <p class="calibre3">"Hiç kimse."</p>

  <p class="calibre3">"İşte bu kötü. Peki şantaj olamaz mı? Aslında bunu kurgulamak da oldukça güç. Kolayca incitilebilecek bir görevde değilsin. Skandaldan korkacak bir durumun yok. Eğer parlamentoda, dış işlemde falan olsaydın ya da gelecekte bakan filan olman söz konusu olsaydı durum farklı olabilirdi. Aynı şey benim için de söz konusu, pili yıl önce böyle bir şey çok kolaydı. Namusu lekeleyecek birkaç aşk mektubu ya da fotoğraf işi çözebilirdi, ama bugün artık kimse böyle şeyleri umursamıyor. İnsan rahatlıkla aynen Wellington Dükü gibi, "Yayınlayın, lanet olsun!" diyebilir. Neyse, bu durumda başka ne olabilir? Belki iki eşlilik (bigamy)?" Yeşil gözlerini adeta sitemle gözlerime dikti. "Hiç evlenmemiş olman ne şanssızlık. Eğer evlenmiş olsan bu konuda bir şeyler uydurabilirdik."</p>

  <p class="calibre3">Yüz ifademle kendimi ele vermiş olmalıyım. Ginger hemen atıldı.</p>

  <p class="calibre3">"Çok özür dilerim," dedi. "Seni incitecek bir şey mi söyledim."</p>

  <p class="calibre3">"Hayır," dedim. "İncinmedim. Bu çok zaman önceydi, artık bu konunun kimseyi ilgilendirmeyeceği, kimsenin bunu öğrenemeyeceği kanısındaydım."</p>

  <p class="calibre3">"Yani daha önce evlenmiş miydin?"</p>

  <p class="calibre3">"Evet. Üniversitedeyken. Bunu gizli tuttuk. O... yani, ailemin asla istemeyeceği bir tipti, duysalar ortalık birbirine girerdi. Zaten o sırada reşit bile değildim. Yaşlarımız konusunda bile yaları söyleyerek evlendik."</p>

  <p class="calibre3">Bir iki saniye kadar geçmiş günlere gidip geldim. Neden sonra ekledim.</p>

  <p class="calibre3">"Olacak iş değildi," dedim yavaşça. "Bunu şimdi çok iyi anlıyorum. Gerçi güzeldi, gereğinde çok tatlı olabiliyordu ama..."</p>

  <p class="calibre3">"Ne oldu?"</p>

  <p class="calibre3">"Uzunca bir tatil için İtalya'ya gitmiştik. Bir kaza oldu, araba kazası. Kaza yerinde öldü."</p>

  <p class="calibre3">"Peki ya sen?"</p>

  <p class="calibre3">"Ben arabada değildim, onun yanında bir erkek arkadaşı vardı"</p>

  <p class="calibre3">ilhanx</p>

  <p class="calibre3"></p>

  <p class="calibre3">Ginger bir an imalı bir şekilde baktı. Sanırım olayı kavramıştı. Evlendiğim kızın sadık bir eş olabilecek tipte biri olmadığını keşfetme şeklim dolayısıyla yaşadığım büyük şoku...</p>

  <p class="calibre3">Ginger büyük bir olgunlukla yeniden konumuza döndü.</p>

  <p class="calibre3">"İngiltere'de evlendin, değil mi?"</p>

  <p class="calibre3">"Evet. Peterborough evlendirme dairesinde."</p>

  <p class="calibre3">"Ama karın İtalya'da öldü?"</p>

  <p class="calibre3">"Evet."</p>

  <p class="calibre3">"O zaman onun ölüm belgeleri İngiltere'ye gelmemiş olabilir?"</p>

  <p class="calibre3">"Doğru."</p>

  <p class="calibre3">"O zaman daha başka ne isteyebiliriz ki? İşte tam aradığımız çözüm avucumuzun içinde. Daha kolayını düşünemezdim bile. Şimdi şöyle diyelim, sen gerçekten de birine âşıksın ve onunla evlenmek istiyorsun, ama karının hâlâ hayatta olup olmadığını bilmiyorsun. Yıllar önce yollarınızı ayırdınız ve bir daha ondan hiç haber alamadın. Bu durumda yeniden evlenme riskine girebilir misin? Tam sen bu konuyu düşünürken birden eski karın çıkagelir. Aniden hiç beklenmedik şekilde ortaya çıkmıştır, üstelik boşanmayı da reddettiği gibi yeni genç bayana gidip her şeyi olduğu gibi anlatmakla seni tehdit eder."</p>

  <p class="calibre3">"Peki bu genç bayan kim?" diye sordu oldukça büyük bir şaşkınlık içinde. "Sen mi?"</p>

  <p class="calibre3">Ginger şoka uğramış gibiydi.</p>

  <p class="calibre3">"Tabi ki hayır. Ben bu iş için asla doğru insan olamam. Böyle durumda hiç umursamadan seninle nikâhsız olarak otururdum. Hayır, kimi kastettiğimi çok iyi biliyor olmalısın, o tam doğru kişi, bundan eminim. Her yerde birlikte göründüğün o heykel yapılı, esmer kız... ciddi, entelektüel havalı olan."</p>

  <p class="calibre3">"Hermia Redcliff mi?"</p>

  <p class="calibre3">"Bu doğru. Kız arkadaşın."</p>

  <p class="calibre3">"Bundan sana kim bahsetti?"</p>

  <p class="calibre3">"Tabi ki Poppy. Üstelik çok da zengin, değil mi?"</p>

  <p class="calibre3">"Oldukça varlıklı sayılabilir. Ama gerçekten..."</p>

  <p class="calibre3">"Tamam. Tamam. Onunla parası için evleneceğini filan söylemek istemiyorum. Sen öyle biri değilsin. Ama Bradley gibi kötü niyetli kişiler hemen böyle düşüneceklerdir... Bu mükemmel olacak. Durum çok açık. Tam sen Hermia'ya evlenme teklif edecekken geçmişte kalan, artık hatırlamak bile istemediğin kadın aniden ortaya çıkar. Londra'ya gelir ve kıyameti koparır. Boşanmak istersiniz kabul etmez. Hatta öç almak niyetindedir. Ve sonra Kır Aftan bahsedildiğini duyarsın. Thyrza ve yarı cadı, köylü Bella'nın o gün senin oraya gitme niyetinin bu olduğunu sandıklarına neyine istersen bahse girebilirim. Senin oraya inceleme amacıyla gittiğini sandılar ve Thyrza da sana bu nedenle sonuna kadar açıldı. Seni müşteri sanıyordu, bir çeşit satış promosyonu yaptı."</p>

  <p class="calibre3">"Sanırım, bu doğru olabilir," dedim o günü aklımdan geçirerek.</p>

  <p class="calibre3">"Hemen ardından da Bradley'e gitmen olayın doğrulaması gibi oldu. Sen artık kapana kısılmıştın. Olası müşteriydin..."</p>

  <p class="calibre3">Ginger zafer kazanmışçasına sevinçle bakıyordu. Söylediklerinde bir şey vardı ama ben bunu çıkaramıyordum.</p>

  <p class="calibre3">"Hâlâ düşünüyorum da," dedim. "Her şeyi inceden inceye kik edeceklerini sanıyorum."</p>

  <p class="calibre3">"Elbette." Ginger de bana bu konuda hak veriyordu.</p>

  <p class="calibre3">"Geçmişten gelen olmayan bir eş yaratma fikri aslında hiç fena değil, ama ayrıntıları isteyeceklerdir...</p>

  <p class="calibre3">nerede yaşadığını, ne yaptığını filan. Kaçamak yanıtlara başvurduğum taktirde de..."</p>

  <p class="calibre3">"Bu gerekmeyecek. Gerçekten de kadın gelmiş olacak... dediğin yerde hazır olacak..."</p>

  <p class="calibre3">"Sıkı dur," dedi Ginger. "Senin kadın ben olacağım, Mark."</p>

  <p class="calibre3"></p>

  <p class="calibre3">II</p>

  <p class="calibre3">Bakakalmıştım. Sanırım "gözlerim dışarı fırlamıştı" durumumu anlatmak için çok daha doğru bir deyim olacak. Ginger'in kahkahayı basmamış olmasına hâlâ şaşıyorum.</p>

  <p class="calibre3">Yeniden söze girdiğinde daha yeni yeni kendimi toparlamaya başlıyordum.</p>

  <p class="calibre3">"Bu kadar afallayacak bir şey yok," dedi. "Bu bir evlenme teklifi değil."</p>

  <p class="calibre3">Nihayet dilim çözülmüştü.</p>

  <p class="calibre3">"Ne dediğini bilmiyorsun sen."</p>

  <p class="calibre3">"Tabi ki biliyorum. Bence bu çok uygun, üstelik bu işe ikimizden başka kimseyi de bulaştırmamış, kimseyi olası bir tehlikeye atmamış olacağız."</p>

  <p class="calibre3">"Ama kendini tehlikeye atıyorsun."</p>

  <p class="calibre3">"İşin orası benim bileceğim şey."</p>

  <p class="calibre3">"Hayır değil. Hem ayrıca bu geçerli olmayacaktır."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Öyle bir olacak ki! Her şeyi düşündüm. Yurtdışı etiketleri olan bir ya da iki valizle möbleli bir daireye taşınacağım. Daireyi Bayan Easterbrook adıyla kiralayacağım. Bu durumda kim Bayan Pasterbrook olmadığımı iddia edebilir ki?"</p>

  <p class="calibre3">"Seni tanıyan herkes."</p>

  <p class="calibre3">"Beni tanıyan hiç kimse beni görmeyecek ki. İşten hasta olduğumu belirterek izinli olacağım. Saçımı boyarım - bu arada karının saçları ne renkti, koyu mu açık mı? - aslında bu hiç fark etmez ama..."</p>

  <p class="calibre3">"Koyu," dedim farkına bile varmadan.</p>

  <p class="calibre3">"Güzel, saç rengimi açmaktan nefret ederim. Farklı giysiler ve abartılı bir makyajla en yakın arkadaşım bile tanıyamaz beni. Yaklaşık on beş yıldır kimse seni yanında karınla görmediğine göre - kimse ama hiç kimse ortaya çıkıp da benim senin karın olmadığımı iddia edemez. Kır At'takilerden herhangi birinin de benim olduğum söylenen kişi olmadığımdan kuşkulanması için bir neden yok. Eğer sen de benim hayatta kalacağımı ileri sürerek yüksek tutarlı bir bahis anlaşmasını imzalarsan, benim ortadan kaldırılması gereken gerçek kişi olduğumda hiçbir kuşku kalmaz. Polisle de herhangi bir şekilde bir bağlantın olmadığına göre, sen gerçek anlamda iyi bir müşterisin. Evliliğini Somerset House'daki eski belgelere bakarak doğrulayabilirler. Senin Hermia olan ilişkini ve bu ilişkinin seyrini filan inceleyebilirler - bu durumda neden, niçin kuşkulanacaklar ki?"</p>

  <p class="calibre3">"Bu işin zorluklarını anlamak istemiyorsun -risk."</p>

  <p class="calibre3">"Risk mi? Boş ver," dedi Ginger. "Yaşamda risksiz olan ne var ki? O ahlaksız Bradley'den birkaç yüz sterlin alabilmen uğruna bile girerim bu işe."</p>

  <p class="calibre3">Yüzüne baktım. Onu çok seviyordum... Kızıl saçları, çilli yüzü, cesareti, ataklığı, neşesi. Ancak onun kendini atmaya çalıştığı tehlikeye atılmasına izin veremezdim.</p>

  <p class="calibre3">"Bunu kabul edemem, Ginger," dedim. "Düşün, ya bir şey olursa?"</p>

  <p class="calibre3">"Bana mı?"</p>

  <p class="calibre3">"Evet."</p>

  <p class="calibre3">"Bu benim bileceğim bir şey değil mi?"</p>

  <p class="calibre3">"Hayır. Seni bu işe bulaştıran benim."</p>

  <p class="calibre3">Başıyla onayladı. Düşünceliydi.</p>

  <p class="calibre3">"Doğru, belki de öyle. Ancak kimin önce olduğu aslında hiç fark etmez. Şu anda ikimiz de boğazımıza kadar bu işin içine girdik ve bir şeyler yapmamız gerek. Çok ciddiyim, Mark. Buna bir eğlence gözüyle baktığımı sanma sakın. Doğru olduğunu düşündüğümüz eğer doğruysa, bu korkunç, akıl almaz bir şey. Ve muhakkak durdurulmalı. Anlamıyor musun, söz konusu olan nefret ya da kıskanç gibi dürtülere işlenen kanlı cinayetler değil, hatta hırs ve açgözlülükten işlenen cinayetler de değil bunlar; riski yüklenerek, kazanç uğruna insanların günah işleme eğilimlerinden faydalanılması, suça teşvik edilmesi durumu bu. Bu cinayetin bir iş olarak ele alınması kurbanın kim ya da ne olduğunu hiç dikkate almayan, iğrenç bir anlayış."</p>

  <p class="calibre3">"Tabi," diye ekledi. "Eğer bütün bunlar doğruysa..."</p>

  <p class="calibre3">Yüzüme bir an için kuşkuyla baktı.</p>

  <p class="calibre3">"Tabi ki doğru," dedim. "Beni asıl korkutan da bu."</p>

  <p class="calibre3">Ginger dirseklerini masanın üstüne dayayarak, gerekçelerini açıklamaya başladı.</p>

  <p class="calibre3">Tartışmaya başladık. Şöminenin üstündeki saatin kolları yasça ilerleyip, dönüşlerini tamamlarken öteden beriden, aynı seyrin üstünden tekrar tekrar geçerek ve dönüp dolaşıp aynı noktaya gelerek her ayrıntıyı konuştuk.</p>

  <p class="calibre3">Sonunda konuyu özetleyen Ginger oldu.</p>

  <p class="calibre3">"Durum şu. Önceden uyarılmış ve silahlandırılmış bir durumdayım. Birinin beni öldürmeyi deneyeceğini biliyorum. Bir an için bile olsun bunu başarabileceğine inanmıyorum. Eğer insanın bilinçaltında bir 'ölüm isteği' varsa, benimkinin hiç gelişmemiş olduğunu söyleyebilirim. Çok sağlıklıyım. Ve hiçbir şekilde aniden böbrek taşım oluşacağını ya da menenjite yakalanacağımı sanmıyorum. İhtiyar Thyrza istediği kadar zeminlere pentagramlar çizsin, Sybil isterse hep transta kalsın bu kadınlar ne yaparlarsa yapsınlar, bana bir şey yapabileceklerine inanmıyorum."</p>

  <p class="calibre3">"Sanırım Bella beyaz bir tavuk kurban ediyor," dedim endişeyle.</p>

  <p class="calibre3">"Bütün bunların iğrenç göz boyamalar olduğunu kabul etmelisin."</p>

  <p class="calibre3">"Gerçekte ne olduğunu bilemiyoruz," diye uyardım.</p>

  <p class="calibre3">"Doğru. Zaten bunu ortaya çıkarmanın önemi de bundan kaynaklanıyor. Yani sen gerçekten, bu üç kadının Kır At'ın samanlığında yapacakları bir şeylerle, ben Londra'daki dairemde sapasağlam yaşarken, öldürücü bir hastalığa yakalanmamı sağlayacaklarına inanıyor musun? Buna inanamazsın."</p>

  <p class="calibre3">"Hayır," dedim. "İnanmıyorum." "Ama," diye ekledim. "Yine de..."</p>

  <p class="calibre3">Bakıştık.</p>

  <p class="calibre3">"Evet," dedi Ginger. "Bizim zaafımız da bu."</p>

  <p class="calibre3">"Bak, Ginger," dedim. "Gel yer değiştirelim. Farklı yapalım. Londra'da kalan ben olayım. Müşteri sen ol. Bir şeyler uydururuz..."</p>

  <p class="calibre3">ilhanx</p>

  <p class="calibre3"></p>

  <p class="calibre3">Ginger'in baş sallaması kararlılığını gösteriyordu.</p>

  <p class="calibre3">"Hayır, Mark," dedi. "Bu şekilde olmasını istemiyorum. Bunun birçok nedeni var. En önemlisi de ben -</p>

  <p class="calibre3">kaygısız, tasasız kişiliğimle- Kır At'ta tanınan biriyim - benim yaşamıma ilişkin tüm bilgileri Rhoda'dan alabilirler -ki bir şey olmadığı ortaya çıkar. Sense zaten ideal koşulları sağlamış durumdasın- gergin bir müşteri olarak kabullenilmişsin, kararsızlık içinde havayı kokluyorsun. Hayır, bunun bu şekilde kalması gerek."</p>

  <p class="calibre3">"Bundan hoşlanmıyorum. Sahte bir isimle, yabancı bir evde kalacağını düşünmek bile istemiyorum, üstelik de kimse sana göz kulak olamazken. Sanırım bu işe girişmeden önce polise gitmek en doğrusu olacak...</p>

  <p class="calibre3">şimdi, hemen, bir girişimde bulunmadan önce."</p>

  <p class="calibre3">"İşte bunda seninle hemfikirim," dedi Ginger yavaşça. "Gerçekten de bunu yapman gerektiğini düşünüyorum. Elinde onlara gidebilecek kadar bilgi var. Nereye başvuracaksın? Scotland Yard'a mı?"</p>

  <p class="calibre3">"Hayır," dedim. "Bence en iyisi Bölge Polis Merkezinden Cinayet Masası Şefi Müfettiş Lejeune'a başvurmak."</p>

  <p class="calibre3">BÖLÜM 15</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3"></p>

  <p class="calibre3">Müfettiş Lejeune'u ilk bakışta sevdim. Sakin, dirayetli bir havası vardı. Onun aynı zamanda açık görüşlü, yaratıcılık gücü olan biri olduğunu anladım; yani kabul edilmiş doğrulara uymayan olasılıklar üzerinde de düşünmeye, tartışmaya hazır biri.</p>

  <p class="calibre3">"Dr. Corrigan, bana sizinle karşılaşmasından bahsetti," diye girdi söze. "Başlangıçtan itibaren bu konuyla çok yakından ilgilendi. Tabi Peder Gorman bu çevrede tanınan, çok sevilen ve sayıları biriydi. Şimdi siz bize bu cinayet hakkında bazı özel bilgiler getirdiğinizi söylüyorsunuz, öyle mi?"</p>

  <p class="calibre3">"Kır At adında bir yere ilişkin olarak."</p>

  <p class="calibre3">"Anladığım kadarıyla Much Deeping köyüyle ilgili bir yer burası."</p>

  <p class="calibre3">"Evet."</p>

  <p class="calibre3">"Öyleyse anlatın."</p>

  <p class="calibre3">Ona Kır At sözcüğünü Fantasie isimli lokantada ilk kez duymamdan bahsettim. Sonra da Rhoda'nın evine yaptığım ziyareti ve "üç çılgın büyücü" ile tanıştırılmamı ve elimden geldiğince ayrıntılarıyla o öğleden sonra Thyrza Grey ile yaptığımız konuşmayı anlattım.</p>

  <p class="calibre3">"Ve siz de söylediklerinden etkilendiniz, öyle mi?"</p>

  <p class="calibre3">Utanmıştım.</p>

  <p class="calibre3">"Şey, tam anlamıyla değil. Demek istediğim, ciddi anlamda inanmadığım..."</p>

  <p class="calibre3">"Gerçekten inanmadınız mı Bay Easterbrook? Sanırım inandınız."</p>

  <p class="calibre3">"Galiba haklısınız. İnsan ne kadar safdillikle davrandığını kabullenmekte zorlanıyor."</p>

  <p class="calibre3">Lejeune gülümsedi.</p>

  <p class="calibre3">"Bana anlatmadığınız bir şey var sanırım, öyle değil mi? Much Deeping'e gittiğinizde bu konuyla zaten ilgileniyordunuz, niçin?"</p>

  <p class="calibre3">"Sanırım bunun nedeni kızın gözlerinde gördüğüm korkuydu."</p>

  <p class="calibre3">"Çiçekçi dükkanındaki genç kızın mı?"</p>

  <p class="calibre3">"Kır At'tan ilk akşam öylesine doğal bahsetmişti ki. Ama sonra birden aynı konunun üzerine gidince dehşete kapıldı; evet onu gerçekten korkutan bir şey vardı, korkuydu gözlerinde gördüğüm. Sonra Dr.</p>

  <p class="calibre3">Corrigan'a rastladım, bana listeden söz etti. Bu isimlerden ikisini tanıyordum. Her ikisi de ölmüşlerdi. Üçüncü bir isim de bana yakın göründü. Daha sonra, onun da öldüğünü öğrendim."</p>

  <p class="calibre3">"Bu Bayan Delafontaine miydi?"</p>

  <p class="calibre3">"Evet."</p>

  <p class="calibre3">"Anlatmaya devam edin."</p>

  <p class="calibre3">"Sonra bu konuyu biraz daha araştırmaya karar verdim."</p>

  <p class="calibre3">"Ve bunun için harekete geçtiniz. Nasıl?"</p>

  <p class="calibre3">Ona Bayan Tuckerton'a yaptığım ziyaretten söz ettim. Son olarak da sözü Bay Bradley ve Birmingham'daki Municipal Meydanı binalarına getirdim.</p>

  <p class="calibre3">"Bradley mi dediniz?" diye sordu. "Bradley de mi bu işin için-de?"</p>

  <p class="calibre3">"Onu tanıyor musunuz?"</p>

  <p class="calibre3">"O evet, Bay Bradley hakkında epeyce bilgimiz var. Başımıza çok bela açmıştır. Usta bir dolandırıcıdır, hiçbir zaman yakasına sarılmamıza olanak sağlayacak bir şey yapmaz. Yasaların tüm boşlukları ve tüm kaçamakları bilir. Her zaman çizginin doğru tarafındadır, hiçbir şekilde çizgiyi aşmaz. Hani eski yemek ilhanx</p>

  <p class="calibre3"></p>

  <p class="calibre3">tariflerinin bulunduğu kitaplar vardır, Bay Bradley de aynen öyle "Yasaları delmenin yüz değişik yolu, diye bir kitap yazabilir. Ama cinayet, hem de organize bir cinayet... bu onun çizgisi değil. Evet, hiç onun çizgisi değil."</p>

  <p class="calibre3">"Size onunla yaptığım konuşmayı anlattım, bu konuda bir şey yapabilir misiniz?"</p>

  <p class="calibre3">Lejeune yavaşça başını salladı.</p>

  <p class="calibre3">"Hayır, bu konuda yapabileceğimiz bir şey yok. Birincisi bu görüşmenizin tanığı yok. Tamamen ikiniz arasında geçmiş ve istediği taktirde tamamını inkâr edebilir. Bunun dışında size insanın istediği konuda bahse girebileceğini söylerken tamamen haklı. Birinin öleceğine dair bahse giriyor ve kaybediyor. Bunun suç neresinde? Bradley'in bu ölümle bir ilişkisinin olduğunu ve ayrıca bunun bir cinayet olduğunu ortaya çıkarmak gerekir ki bunun da hiçbir şekilde kolay olmayacağını sanırım tahmin edebilirsiniz."</p>

  <p class="calibre3">İçinde bulunduğu duyguları bir omuz silkmeyle dile getirdi. Bir an sustu, sonra birden sordu.</p>

  <p class="calibre3">"Much Deeping'teyken Bay Venables, diye biriyle tanışma fırsatınız oldu mu?"</p>

  <p class="calibre3">"Evet," dedim. "Oldu. Onunla öğlen yemeğinde birlikte olduk."</p>

  <p class="calibre3">"Ah! Sizde nasıl bir izlenim bıraktığını sorabilir miyim?"</p>

  <p class="calibre3">"Etkileyici bir insan. Çok güçlü biri. Ne yazık ki sakat."</p>

  <p class="calibre3">"Evet. Çocuk felci nedeniyle sakat kalmış."</p>

  <p class="calibre3">"Yalnızca tekerlekli sandalyeyle hareket edebiliyor. Ama sakatlığı onun yaşama azmini ve yaşamdan aldığı zevki daha da artırmış gibi görünüyor."</p>

  <p class="calibre3">"Bana, onun hakkında tüm bildiklerinizi, tüm izlenimlerinizi anlatın."</p>

  <p class="calibre3">Ona Venables'in evini, sanat eserlerini, hazine değerindeki koleksiyonlarını, ilgi alanlarının çeşitliliğini ve genişliğini anlattım.</p>

  <p class="calibre3">Lejeune, "Ne kötü," dedi.</p>

  <p class="calibre3">"Nedir kötü olan?"</p>

  <p class="calibre3">Birden bağırdı.</p>

  <p class="calibre3">"Venables'in sakat olması."</p>

  <p class="calibre3">"İşinize karışıyorsam çok özür dilerim ama onun sakat olduğundan kesinlikle emin misiniz? Bütün bunlar bir göz boyama, sahte bir sakatlık olamaz mı?"</p>

  <p class="calibre3">"Onun sakat olduğundan kesinlikle eminiz, Bay Easterbrook. Doktoru Harley Sokağı'nda Sir William Dugdale, her tür kuşkunun dışında tutulması gereken bir kişi. Sir William Venables'in her iki bacağının da tamamen dumura uğramış olduğunu açıkladı. Bizim küçük Bay Osborne istediği kadar o gece Barton sokağında yürüyenin Bay Venables olduğunu iddia edebilir. Bunda yanıldığı kesin."</p>

  <p class="calibre3">"Anlıyorum."</p>

  <p class="calibre3">"Ne kötü derken, böyle bir özel cinayet şebekesinin organizasyonu söz konusu olduğunda Bay Venables'in bunun planlamak için tam doğru insan olduğunu kastetmek istemiştim."</p>

  <p class="calibre3">"Evet, ben de aynı şeyi düşündüm."</p>

  <p class="calibre3">Lejeune işaret parmağıyla önündeki masaya daireler çiziyordu- Sonra birden başını kaldırıp, bana baktı.</p>

  <p class="calibre3">"Şimdi elimizde ne var, ona bir bakalım, bizim bildiklerimizle sizin bize getirdiğiniz bilgileri bir araya getirelim. Bu durumda istenmeyen kişilerin ortadan kaldırılması olarak tanımlayabileceğimiz bir konuda uzmanlaşmış bir şebeke ya da kurulu olduğunu kabul etmemiz gerekiyor. Bu organizasyon işini ustaca, incelikle yapıyor. Kiralık katil ya da sıradan yöntemler kullanmıyor... Kurbanların doğal bir ölümle ölmediklerini gösteren hiçbir kanıt yok. Sizin belirtmiş olduğunuz üç ölüme ek olarak listedeki diğer kişilere ilişkin olarak da elimizde bazı bilgiler var. Bu kişilerin hepsi görünürde ecelleriyle, doğal nedenlerle ölmüşler ama geride daima ölümden büyük ölçüde yarar sağlayan birileri var. Öyle olmadığını gösteren en ufak bir kanıt, en ufak bir işaret bile de yok."</p>

  <p class="calibre3">"Çok kurnazca düzenlenmiş bir iş bu Bay Easterbrook, akıl almaz bir şeytanlık. Her kim düşünüp tasarladıysa -en ufak ayrıntıların bile dikkate alındığı kesin- çok zeki biri olduğu kesin. Elimizde yalnızca rasgele karalanmış bazı isimlerin olduğu bir liste var. Kim bilir belki daha başkaları da vardır. Bu konunun ne denli yayılmış olabileceği konusunda hiçbir fikrimiz yok. Üstelik de bu isimleri ele geçirebilmemizin tek nedeni de ölmek üzere olan bir kurbanın Tanrı'dan bağışlanmasını dilemesi, yani tamamen bir rastlantı."</p>

  <p class="calibre3">Başını öfkeyle salladıktan sonra konuşmasını sürdürdü.</p>

  <p class="calibre3">"Bu kadın, Thyrza Grey'in size sahip olduğu güçlerden bahsederek övündüğünü söylediniz. Bunu kişisel dokunulmazlık haklarına dayanarak rahatlıkla yapabilir. Onu cinayetle suçlayıp, gözaltına alsanız, mahkemeye çıkarsanız, istediği kadar insanları büyü ya da telkin gücüyle bu dünyadan kurtarıp, cennete gitmelerini sağladığını iddia etsin, bundan ne çıkar ki, jürinin diyebileceği bir şey olmayacaktır. Yasalar karşısında suçlu bulunmayacaktır. Ölen kişilerin yakınında bulunmamış, bunu tetkik ettik, onlara posta ya da diğer bir şekilde zehirli çikolata ya da bunun gibi bir şeyler filan da göndermemiş. Kendi ifadesine göre de odasında oturup, telepati gücüyle bir şeyler yapıyormuş. İşin doğrusu böyle bir suçlamaya mahkemede yalnızca gülerler."</p>

  <p class="calibre3">ilhanx</p>

  <p class="calibre3"></p>

  <p class="calibre3">Mırıldandım.</p>

  <p class="calibre3">"Ama Lu ve Angus gülmezler. Yüce Tanrı katındaki kimse gülmez."</p>

  <p class="calibre3">"Anlayamadım?"</p>

  <p class="calibre3">"Affedersiniz. Aklıma 'Tanrıların Zamanından' bir replik geldi de."</p>

  <p class="calibre3">"Neyse, aslına bakarsanız doğru da. Cehennemdeki şeytanlar güler ama cennetteki melekler gülmez. Bu bir -şeytan işi- Bay Easterbrook.</p>

  <p class="calibre3">"Evet," dedim. Ancak bu sözcüğü bu günlerde kullanmaktan kaçınıyoruz. Aslında durumu ifade eden gerçek sözcük de bu. Bundan dolayı da..."</p>

  <p class="calibre3">"Evet?"</p>

  <p class="calibre3">Lejeune, beni beklenti içinde süzüyordu.</p>

  <p class="calibre3">Aceleyle konuşarak sözlerimi tamamladım. Her an cesaretimi yitirebilirdim.</p>

  <p class="calibre3">"Sanırım bir şansımız var -bir olasılık- olup biten hakkında biraz daha ayrıntılı bilgi edinme şansı. Bir arkadaşımla birlikte bir plan yaptık. Bunun aptallık olduğunu düşünebilirsiniz ama..."</p>

  <p class="calibre3">"Sanmıyorum."</p>

  <p class="calibre3">"Her şeyden önce, söylediklerinizden anladığım kadarıyla, sanırım siz de tartıştığımız nitelikleri taşıyan bir organizasyon olduğu ve bu sistemin işlerliği olduğu konusunda bizimle hemfikirsiniz."</p>

  <p class="calibre3">"Kesinlikle öyle."</p>

  <p class="calibre3">"Ama nasıl işlediğini bilmiyorsunuz? İlk adımlar zaten biliniyor. Müşteri olarak adlandıracağımız kişi bir şekilde bu organizasyonun varlığından haberdar oluyor, daha fazla bilgi edinmeye çalışıyor, Birmingham'a Bay Bradley'e gönderiliyor ve ikna ediliyor. Karar verince de Bay Bradley ile bir bahis anlaşması yapıyor.</p>

  <p class="calibre3">Sonra da sanırım Kır At'a gönderiliyor. Bundan sonra neler mi oluyor, işte bunu bilemiyorum. Kır At'ta neler oluyor? Birinin gidip, bunu öğrenmesi gerek."</p>

  <p class="calibre3">"Devam edin."</p>

  <p class="calibre3">"Thyrza Grey'in tam olarak ne yaptığını bilmediğimiz sürece ilerleme kaydetmemiz olanaksız. Adli tabip, dostum Bay Corrigan tüm bunların şarlatanlık olduğunu iddia ediyor, acaba gerçekten öyle mi Bay Lejeune?"</p>

  <p class="calibre3">Lejeune iç geçirdi.</p>

  <p class="calibre3">"Ne yanıt vermem gerektiğini biliyorsunuz -aklı başında her insanın vermesi gereken yanıtı- 'evet, gerçekten öyle' demem gerekir aslında. Ancak şu anda sizinle resmi sıfatımın dışında, gayri resmi olarak konuşuyorum. Bu konuşma aramızda kalmalı. Son yetmiş yılda öyle akıl almaz, saçma şeyler gerçekleşti ki.</p>

  <p class="calibre3">Yetmiş yıl önce biri Big Ben'deki saatin on ikiyi vurduğu ufacık bir kutuda ve onun çalması bittiği anda bunu pencereden gelen saat sesleriyle yenide hem de kendi kulaklarıyla duyacağına inanabilir miydi - üstelik de bir hokus pokus olmadan. Ama gerçekte Big Ben yalnızca bir kere çalar, iki defa değil, sesin kişinin kulağına iki kez ulaşmasının tek nedeni iki farklı nitelikteki ses dalgası. New York'ta konuşan birini Londra'daki evinizin oturma odasında, hem de arada teller filan olmadan izleyebileceğiniz gelir miydi aklınıza? Hiç düşünebilir miydiniz ki, neyse bunlar bugün artık çocukların bile bildiği şeyler."</p>

  <p class="calibre3">"Başka bir deyişle, her şey mümkün demek istiyorsunuz, değil mi?"</p>

  <p class="calibre3">"Kastettiğim aynen bu. Eğer bana Thyrza Grey'in gözlerini devirerek ya da transa girerek ya da uzaktan enerji göndererek, irade gücüyle birini öldürebilir mi diye soruyorsanız, buna yanıtım hâlâ 'hayır'. Ama -</p>

  <p class="calibre3">şundan hiç emin değilim- Zaten nasıl olabilirim ki? Ya tesadüfen müspet bilimin henüz bilmediği bir şey bulduysa..."</p>

  <p class="calibre3">"Evet," dedim. "Doğaüstü gibi görünebilir, öylede olabilir. Ama bugünün doğaüstü saydığı yarının bilimi de olabilir."</p>

  <p class="calibre3">"Sizinle resmi kişiliğimin dışında konuştuğumu unutmayın," diye uyardı Lejeune. "Konuştuklarınız son derece makul. Bu durumda sorunun tek yanıtı, ancak birinin oraya gidip, neler olduğunu şahsen görmesiyle sağlanabilir. Size önerim de bu olacak, gidin ve görün."</p>

  <p class="calibre3">Lejeune gözlerini beklenti içinde bana dikmişti.</p>

  <p class="calibre3">"Bizim de planladığımız bu," dedim. Oturdum ve bundan bahsettim- Ona tüm ayrıntılarıyla arkadaşımla birlikte yapmayı planladığımızı açıkladım.</p>

  <p class="calibre3">Dinledi, kaşlarını çattı, alt dudağını ısırdı.</p>

  <p class="calibre3">"Bay Easterbeook," dedi daha sonra. "Bulunduğunuz noktayı çok iyi anlıyorum. Rastlantılar, bir anlamda, size zaten bu yolu açmış durumda. Ama bilmem, yapmayı düşündüklerinizin ne denli tehlikeli sonuçlar doğurabileceğinin farkında mısınız, bunlar çok tehlikeli insanlar. Bu sizin açınızdan çok tehlikeli olabileceği gibi arkadaşınız açısından da çok daha riskli sonuçlara yol açabilir."</p>

  <p class="calibre3">"Biliyorum," dedim. "Biliyorum... Bunu yüzlerce kez irdeledik. Onun bu rolü üstlenmesinden aslında hiç hoşlanmıyorum. Ama o bunda kararlı, kesinlikle kararlı, söz geçiremiyorum. Lanet olsun, bunu yapmaya istekli de!"</p>

  <p class="calibre3">Lejeune o anda hiç beklemediğim bir şey sordu.</p>

  <p class="calibre3">"Kızıl saçlı olduğunu söylemiştiniz, değil mi?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Evet," dedim şaşkınlıkla.</p>

  <p class="calibre3">"Bir kızıl saçlıyı ikna etmeniz mümkün değil," dedi gülümseyerek. "Bilirim bunu!"</p>

  <p class="calibre3">Acaba karısı kızıl saçlı mıydı?</p>

  <p class="calibre3">BÖLÜM 16</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3"></p>

  <p class="calibre3">Bradley'i ikinci kez ziyaret ettiğimde tamamen sakin ve kendimden emindim. Hatta bundan hoşlanıyordum bile diyebilirim.</p>

  <p class="calibre3">Ginger yola çıkmadan önce, "Kendini bu role alıştırmalısın," diye uyarmıştı. Benim de yapmaya çalıştığım buydu işte.</p>

  <p class="calibre3">Bay Bradley, beni gülümseyerek karşıladı. .</p>

  <p class="calibre3">"Sizi yeniden gördüğüme sevindim," dedi tombul elini uzatırken. "Sanırım ufak sorununuzu çözüme ulaştırma niyetindesiniz, öyle değil mi? Size acele etmemeniz gerektiğini söylemiştim. Kendinize zaman tanıyın."</p>

  <p class="calibre3">"Bunu yapmam mümkün değil. Şey... yani... çok acil bir durum ortaya çıktı da..."</p>

  <p class="calibre3">Bradley, beni tepeden tırnağa süzdü. Sinirli tavırlarımın farkındaydı, bakışlarımı kaçırma telaşı içinde şapkamı bile düşürdüm.</p>

  <p class="calibre3">"Evet, evet," dedi. "Bakalım ne yapabiliriz. Küçük bir bahse girmek istiyordunuz, değil mi? İnsanın düşüncelerini dağıtmakta biraz oyun heyecanı gibisi yoktur, öyle değil mi?"</p>

  <p class="calibre3">"Durum şöyle," deyip birden sustum.</p>

  <p class="calibre3">Böylece işini yapması için Bradley'e fırsat tanımış oluyordum- O da bu fırsatı kaçırmadı.</p>

  <p class="calibre3">"Sizi biraz gergin görüyorum," dedi. "Tedbirlisiniz. Bu mükemmel bir özellik. Hiçbir zaman annenizin duymasını istemeyeceğiniz bir şeyi söylemeyin derler. Neyse, belki de aklınıza bu ofiste zulada bir bityeniği olduğu geliyordur?"</p>

  <p class="calibre3">Neyi kastettiğini anlamamıştım, bunu yüz ifademden de anlamış olmalıydı.</p>

  <p class="calibre3">"Argoda kullanılan bir terim mikrofonu kastetmiştim," diye açıkladı. Ses dinleme cihazı ya da ses kaydedici gibi bir şeyler. Hayır, size şerefim üzerine söz verebilirim ki böyle bir şey yok. Konuşmamız kesinlikle burada ikimiz arasında kalacaktır. Eğer bana güvenmiyorsanız," Tavrı son derece nazik ve hoşa gider havadaydı. "-</p>

  <p class="calibre3">Aslında niçin güvenesiniz ki?- görüşmek için istediğiniz herhangi bir restoran ya da tren istasyonlarından birinin bekleme salonunu belirlemek sizin en doğal hakkınız. Orada da bu konuyu görüşebiliriz:"</p>

  <p class="calibre3">Büroda görüşmenin benim için de uygun olduğunu söyledim.</p>

  <p class="calibre3">"Makul! Böyle bir durum kesinlikle bizim de işimize gelmez. Ne sizin ne de benim, hukuki anlamda, 'bizim aleyhimizde' kullanılacak bir şey söylememiz gerekmeyeceğinden emin olabilirsiniz. Durumu şöyle açıklayayım. Sizi üzüp endişelendiren bir durum var. Beni kendinize yakın buldunuz ve bu derdinizi bana açmak istiyorsunuz. Ben deneyimli bir kişiyim ve size bir öneride bulunabileceğimi düşünüyorsunuz.</p>

  <p class="calibre3">Paylaşılan bir dert yarı yarıya çözülmüş demektir, demezler mi? Konunun bundan ibaret olduğunu düşünün ve Çekinmeyin, olmaz mı?"</p>

  <p class="calibre3">Aynen böyle yaptık ve öykümü anlatmaya giriştim.</p>

  <p class="calibre3">Bay Bradley gerçekten iyi bir dert ortağıydı. Zora düştüğümde cesaretlendiriyor, zorlandığım sözcükleri bulmakta ve ifadeleri yumuşatmakta bana yardımcı oluyordu. O derece iyi bir dinleyiciydi ki ona henüz genç bir öğrenciyken Doreen'e âşık olduğumu ve ailemden gizli onunla nikâh yaptığımı anlatmakta hiç güçlük çekmedim.</p>

  <p class="calibre3">"Bu o kadar sık karşılaşılan bir durum ki," dedi başını sallayarak. "Çok sık. Olağan bir durum. İdealleri olan bir genç. Gerçekten güzel, çekici bir genç kız. Ve işte durum ortada. Hiçbir şey düşünmeden göz açıp kapayana kadar karıkoca oluyorlar. Peki ya sonra?"</p>

  <p class="calibre3">Ona sonrasını da anlattım.</p>

  <p class="calibre3">Ancak burada ayrıntılara girmekten özellikle kaçındım. Canlandırmaya çalıştığım kişi kötü ayrıntıları anlatmayacak tipte biriydi. Yalnızca bir hayal kırıklığı tablosu çizdim, yanıldığını, aptallık ettiğini anlayan toy bir genç.</p>

  <p class="calibre3">İlişkinin şiddetli bir kavgayla bittiğini tam açıklamadıysam da anlaşılır şekilde ima ettim. Eğer Bradley, genç karısının başka bir adamla gittiğini ya da aramızda hep başka birinin olduğunu düşündüyse bu zaten yeterince iyiydi.</p>

  <p class="calibre3">"Biliyor musunuz ki," dedim öfkeyle." Her ne kadar Doreeen düşündüğüm gibi çıkmadıysa, beni hayal kırıkklığına uğrattıysa da aslında çok tatlı bir kızdı. Onun böyle olabileceği yani böyle davranabileceği aklıma bile gelmezdi."</p>

  <p class="calibre3">"Tam olarak size ne yapmaya kalkıştı?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Karım" bana ne mi yapmıştı, onun bana geri dönmek istediğini söyledim.</p>

  <p class="calibre3">"Peki siz onun hakkında ne düşünüyordunuz? Dönmeyeceği kanısına nasıl varmıştınız?"</p>

  <p class="calibre3">"Belki bu size tuhaf gelecek ama gerçekten hiç düşünmemiştim bunu. Kim bilir, belki de ölmüş olduğunu düşünüyordum."</p>

  <p class="calibre3">Bradley, bana bakarak başını salladı.</p>

  <p class="calibre3">"Hüsnükuruntu! Yalnızca hüsnükuruntu! Neden Ölmüş olsun ki?"</p>

  <p class="calibre3">"Bana hiç yazmadı ya da aramadı. Ondan hiç haber almadım."</p>

  <p class="calibre3">"Gerçek olan onunla ilgili her şeyi unutmak istediğinizdi."</p>

  <p class="calibre3">Bu boncuk gözlü avukat, kendince bir anlamda da psikologtu.</p>

  <p class="calibre3">"Evet," dedim ona hak vererek. "Bakın başkasıyla evlenmeyi düşünmediğim için bu hiç önemli değildi."</p>

  <p class="calibre3">"Ama şimdi evlenmek istiyorsunuz, öyle mi?"</p>

  <p class="calibre3">"Yani..." Yanıt vermekte isteksiz davrandım.</p>

  <p class="calibre3">"Haydi, çekinmeyin, anlatın amcaya neler olduğunu," dedi Bradley iğrenç bir samimiyetle.</p>

  <p class="calibre3">Çekinerek, utanarak başımı eğip, kabullenerek, şu anda evlenmeye niyetli olduğumu söyledim...</p>

  <p class="calibre3">Ancak evlenmeyi düşündüğüm kıza ilişkin herhangi bir bilgi vermemeye kararlıydım. Onun bu işe kanştırılmasını istemiyordum. Ona bu konuda bir şey söylemeyeceğim gibi, bundan haberi olmasını da istemiyordum.</p>

  <p class="calibre3">Bu onurlu davranışımın doğru olduğunu düşünüyordum.</p>

  <p class="calibre3">O da ısrar etmedi.</p>

  <p class="calibre3">"Elbette haklısınız, değerli dostum!" dedi. "Geçmişte çok kötü bir deneyiminiz oldu. Ve şimdi, hiç kuşkusuz size her açıdan uyan birini buldunuz. Sizin edebi ve kültürel ilgi alanlarınızı ve yaşantınızı paylaşabilecek biri.</p>

  <p class="calibre3">Gerçek bir eş."</p>

  <p class="calibre3">Hermia'yı bildiğini anlıyordum. Bu kolay olacaktı. Zaten benim hakkımda yapılacak en ufak bir araştırma bile tek yakın kız arkadaşımın Hermia olduğunu ortaya koymak için yeterliydi. Bradlev kendisiyle buluşmak isteğimi belirten mektubumu aldıktan sonra Hermia ve benim hakkımda incelenme yapmış ve her şeyi öğrenmiş olmalıydı.</p>

  <p class="calibre3">"Peki ya boşanmak?" diye sordu. "Bu doğal bir çözüm olmaz mıydı?"</p>

  <p class="calibre3">"Boşanmak söz konusu bile değil," dedim. O -yani karım- bunu duymak bile istemiyor."</p>

  <p class="calibre3">"Zavallı dostum. Peki izin verirseniz sorabilirim miyim, sizden istediği ne?"</p>

  <p class="calibre3">"O... yani... bana geri dönmek istiyor... yeniden birlikte olmak. Onunla... konuşulmuyor bile. Aklına takmış.</p>

  <p class="calibre3">Sonra... başka biri olduğunu da biliyor ve..."</p>

  <p class="calibre3">"Kötü davranıyor tabi... Anlıyorum... Bu durumda tek çıkar yol... Ama o henüz çok da genç..."</p>

  <p class="calibre3">"Üstelik de önünde bana çektirebileceği uzun bir ömür var," dedim kederle.</p>

  <p class="calibre3">"Ah, bunu kim bilebilir ki, Bay Easterbrook? Uzun süre yurtdışında bulunduğunu söylemiştiniz, değil mi?"</p>

  <p class="calibre3">"Bana öyle dedi. Nerede bulunduğunu bilmiyorum."</p>

  <p class="calibre3">"Belki de doğuda kalmıştır. Bazen bu yörelerde bir mikrop kaparsınız, yıllarca spor halinde bedeninizde kalan. Ve sonra ülkenize geri döndüğünüzde bu mikrop birden canlanır. Bu gibi iki üç vaka biliyorum."</p>

  <p class="calibre3">"Belki bu durumda da aynı şey olur. Hatta böyle olacağı içime doğuyor bile diyebilirim. Bu konuda ufak bir bahse ne dersiniz?'</p>

  <p class="calibre3">Başımı salladım.</p>

  <p class="calibre3">"O daha yıllarca yaşayacaktır."</p>

  <p class="calibre3">"Evet, şansın ağırlıkla sizden yana olduğunu kabul ediyorum... Ama gelin haydi iddiaya girelim. Bu bayanın Noel'e kadar öleceğine dair sizle bire bin beş yüz bahse girerim. Uygun mu?"</p>

  <p class="calibre3">"Çok daha çabuk! Bu çok daha çabuk olmalı. Beklemeye sabrını yok. Bazı şeyler var... Acilen..."</p>

  <p class="calibre3">Ve abuk sabuk, tutarsız bir şekilde konuşmaya başladım. Bu telaşlı halimi nasıl yorumladı bilemiyorum; Hermia ile daha fazla bekleyemeyecek kadar ileri gittiğimiz anlamında mı yoksa "karımın" Hermia'ya gidip her şeyi anlatacağı, bela çıkaracağı anlamında mı bunu bilemiyorum. Tabi Hermia'nın peşinde başka biri daha olduğunu, bunun için acele ettiğimi de düşünüyor da olabilirdi. O anda ne düşündüğü hiç önemli değildi. Önemli olan ne derecede acele ettiğimi, ne kadar telaşlı olduğumu belli etmemdi.</p>

  <p class="calibre3">"Tabi bu durumu değiştiriyor, şöyle diyelim..." Çenesini sıvazlarken. "Karınızın bir aydan kısa bir süre içinde öleceğine bire bin sekiz yüz bahse girebilirim. Bunun olacağını hissediyorum."</p>

  <p class="calibre3">Pazarlık zamanı geldiğini hissediyordum pazarlığa başladım. Bu kadar param olmadığını söyledim. Bradley bu konuda ustaydı. Bir şekilde acil bir durumda ne kadar para toparlayabileceğim! de öğrenmişti. Hermia'nın da parası olduğunu biliyordu. Bahsi kaybet-sem bile, evlendikten sonra bunun aklıma bile gelmeyeceğine değinmesi de bunun açık kanıtıydı. Ayrıca benim acil durumda olmam da onun elini güçlendiriyordu. En ufak bir indirim bile yapmadı.</p>

  <p class="calibre3">Benim pes etmemle bu akıl almaz iddia gerçekleşti ve bahse '"tuştuk.</p>

  <p class="calibre3">ilhanx</p>

  <p class="calibre3"></p>

  <p class="calibre3">Borç senedini andıran bir belge imzaladım. Anlaşma öylesine hukuki terimlerle doluydu ki hemen hiçbir şey anlayamadım. Aslına bakarsanız bu belgedeki imzaların yasal bir geçerliliği olacağın» da inanmıyordum.</p>

  <p class="calibre3">"Bu yasal açıdan bağlayıcı mı?" diye sordum.</p>

  <p class="calibre3">"Hiç sanmıyorum ki," dedi Bay Bradley inci gibi takma dişlerini göstererek. "Bunu deneme fırsatı olsun."</p>

  <p class="calibre3">Gülümsemesi hiç hoş değildi. "Söz sözdür. Sözünden dönenin..."</p>

  <p class="calibre3">Başımı kaldırıp ona baktım.</p>

  <p class="calibre3">"Bunu hiç tavsiye etmem," dedi yumuşak bir tonda."Hayır, asla önermem böyle bir şeyi. Borcunu ödemeyenlerden hiç hoşlanmayız."</p>

  <p class="calibre3">"Ben borcumdan dönmem," dedim.</p>

  <p class="calibre3">"Bunu yapmayacağınızdan zaten eminim, Bay Easterbrook. Evet... şimdi anlaşmanın ayrıntılarına geçelim.</p>

  <p class="calibre3">Bayan Easterbrook... onun Londra'da olduğunu söylemiştiniz, değil mi? Tam olarak nerede?"</p>

  <p class="calibre3">"Bunu bilmeniz gerekiyor mu?"</p>

  <p class="calibre3">"Tüm ayrıntıları bilmem gerek. Bir sonraki adımımız sizin Bayan Grey ile bir randevu ayarlamak olacak.</p>

  <p class="calibre3">Miss Grey'i anımsıyorsunuz, değil mi?"</p>

  <p class="calibre3">"Elbette ki anımsıyorum."</p>

  <p class="calibre3">"Olağanüstü bir kadın! Gerçekten insanı hayrete düşüren bir kadın! Müthiş! Akıl almaz yeteneklere sahip.</p>

  <p class="calibre3">Karınızın kullandığı bir eşyasını isteyecektir, bir eldiven... ya da mendil... ya da bu gibi bir şey."</p>

  <p class="calibre3">"Ama neden? Niçin, adı..."</p>

  <p class="calibre3">"Biliyorum. Biliyorum. Lütfen bana nedenini sormayın. En ufak bir fikrim bile yok. Miss Grey bunu sır olarak saklıyor."</p>

  <p class="calibre3">"Peki ne oluyor? O ne yapıyor?"</p>

  <p class="calibre3">"Bana inanın Bay Easterbrook, bu konuda bir fikrim olmadığını söylerken kesinlikle samimiyim. Bilmiyorum ve daha da ötesi bilmek de istemiyorum, bu böyle de kalmalı."</p>

  <p class="calibre3">Sustu ve neden sonra babacan bir tavırla devam etti.</p>

  <p class="calibre3">"Size önerim şu olacak, Bay Easterbrook. Karınızı ziyaret edin. Onu yumuşatın, onun yeniden birleşmeyi düşündüğünüzü sanmasını sağlayın. Ona birkaç haftalığına bir yolculuğa çıkacağınızı söylemenizi öneririm, döndüğünüzde onunla birlikte olacağınıza ilişkin umut verin, bunun gibi işte..."</p>

  <p class="calibre3">"Peki ya sonra?"</p>

  <p class="calibre3">"Onun gündelik kullandığı giysilerinden bir parçayı gizlice alıp, Much Deeping'e gidin." Bir an durup düşündü. "Bir bakalım. Bana Much Deeping yakınlarında ziyaret ettiğiniz arkadaşlarınız ya da akrabalarınız olduğundan bahsetmiştiniz, değil mi?"</p>

  <p class="calibre3">"Kuzinim."</p>

  <p class="calibre3">"Bu işi çok kolaylaştırıyor. Bu kuzininiz sizi hiç kuşkusuz bir iki gün daha misafir edecektir."</p>

  <p class="calibre3">"Başkaları ne yapıyor? Much Deeping'teki handa mı kalıyorlar?"</p>

  <p class="calibre3">"Bazen, sanırım bazıları da Bournemouth'ta kalıp, oraya gidiyorlar. Öyle bir şey işte, bu konularda daha önce de söylediğim gibi pek bilgim yok."</p>

  <p class="calibre3">"Peki ama -o- yani kuzinime bunu nasıl açıklayacağım?"</p>

  <p class="calibre3">"Ona Kır At'ın sakinlerinin ilginizi çektiğini söyleyebilirsiniz. Oradaki seanslardan birine katılmak istediğinizi.</p>

  <p class="calibre3">Bundan daha doğal ne olabilir. Miss Grey ve arkadaşları sık sık seanslar düzenliyorlar. Bu ispritizma konusunu bilirsiniz. Ne kadar inkâr edilse de, saçma olduğu söylense de aslında herkesin ilgisini çeker. Hepsi bu kadar işte, Bay Easterbrook. Gördüğünüz gibi son derece kolay..."</p>

  <p class="calibre3">"Peki ya daha sonra?"</p>

  <p class="calibre3">Gülümseyerek başını salladı.</p>

  <p class="calibre3">"Size anlatabileceğimin hepsi bu kadar. Zaten bilgim de bu kadar. Bundan sonra işi devir alan Miss Grey.</p>

  <p class="calibre3">Sakın yanınızda bir eldiven, mendil ya da her neyse, götürmeyi unutmayın. Daha sonra da size biraz tatile çıkmanızı, yolculuk etmenizi önereceğim. Yılın bu zamanında İtalyan Riviera'sı muhteşem olur. Bir iki haftalığına oraya gidebilirsiniz."</p>

  <p class="calibre3">Yurtdışına çıkmak istemediğimi belirttim. İngiltere'de kalmak istediğimi söyledim.</p>

  <p class="calibre3">"İyi o zaman, ama Londra'da bulunmayın. Size tavsiyem, özellikle Londra'dan uzak olmanız."</p>

  <p class="calibre3">"Neden?"</p>

  <p class="calibre3">Bradley beni inanmayan bakışlarla süzdü.</p>

  <p class="calibre3">"Müşterilerimizin güvenliğinin tam olmasını isteriz. Onları her tür olasılığa karşın sakınmak isteriz," dedi.</p>

  <p class="calibre3">"Tabi sözümüzü dinlemeleri koşuluyla."</p>

  <p class="calibre3">"Bournemouth'a ne dersiniz? Bournemouth olur mu?"</p>

  <p class="calibre3">"Evet, Bournemouth uygun olacaktır. Bir otelde kalın, yeni dostlar edinip onlarla birlikte bulunun. Sakin, sorunsuz bir yaşam, bizim de sizin için istediğimiz bu. Bu arada Bournemouth'tan sıkılırsanız Torquay taraflarına doğru da gidebilirsiniz."</p>

  <p class="calibre3">Aynen bir seyahat acentası görevlisi havasında konuşuyordu.</p>

  <p class="calibre3">Bir kez daha o tombul elini sıktım.</p>

  <p class="calibre3">ilhanx</p>

  <p class="calibre3"></p>

  <p class="calibre3">BÖLÜM 17</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">Rhoda, "Gerçekten Thyrza'nın seanslarından birine mi katılacaksın?" diye sordu.</p>

  <p class="calibre3">"Neden olmasın?"</p>

  <p class="calibre3">"Bu gibi konulara ilgi duyduğunu hiç sanmıyordum, Mark?"</p>

  <p class="calibre3">"Aslında yine de duymuyorum," dedim samimiyetle. "Ama bu üç kadın o kadar garipler ki! Açıkçası nasıl bir şov sergilediklerini merak ettim."</p>

  <p class="calibre3">Açıkçası kayıtsız görünmekte zorlanıyordum. Gözucuyla Hugh Despard'ın beni kuşkuyla süzdüğünü fark ettim. Akıllı, görmüş geçirmiş bir adamdı. Maceralı bir yaşantısı olmuştu. Tehlikeyi sezinleyen, altıncı hissi güçlü adamlardandı o. Sanırım işte şimdi de tehlikenin kokusunu almıştı. Bu işte yalnızca meraktan daha öte bir şey olduğunu sezmişti.</p>

  <p class="calibre3">"O zaman ben de seninle geleyim," dedi Rhoda hevesle "u zaman oraya gitmek istemişimdir."</p>

  <p class="calibre3">"Böyle bir şey yapamazsın," diye homurdandı Despard.</p>

  <p class="calibre3">"Ama ben zaten büyüye, falcılığa filan inanmıyorum ki, Hugh Bunu zaten biliyorsun. Yalnızca biraz eğlenmiş olurum."</p>

  <p class="calibre3">"Bu işler şaka değil," dedi Despard. "Yine de bu safsataların dayandığı birtakım gerçekler olabilir. Bu yüzden de yalnızca 'aptalca bir merak' yüzünden gidenler üzerinde hiç iyi etki yapmadığı bir gerçek."</p>

  <p class="calibre3">"O zaman Mark'ın da gitmesini engellesene."</p>

  <p class="calibre3">"Mark benim sorumluluğumda değil," diyen Despard beni yeniden uzun uzun süzdü. Kır At'a gitmekte bir amacım olduğunu anladığından emindim.</p>

  <p class="calibre3">Rhoda kızmıştı ama bu pek uzun sürmedi. O gün sabahın biraz daha ileri bir saatinde Thyrza Grey'e köyde rastladık. Thyrza bu konuda son derece rahattı.</p>

  <p class="calibre3">"İyi günler Bay Easterbrook, sizi bu akşam, bekliyoruz. Umarım size iyi bir şov sergileyebiliriz. Gerçi Sybil çok iyi bir medyum ama insan hiçbir zaman önceden ne sonuç alınabileceğini bilemiyor. Umarım hayal kırıklığına uğramazsınız. Sizden bir tek isteğim olacak. Açık görüşlü ve rahat olun. Dürüstçe sorgulayanlara, kuşku duyanlara kapımız her zaman açık, ama küçümsemek, alay etmek, bunlar doğru davranışlar değil."</p>

  <p class="calibre3">"Ben de gelmek istiyordum," diye atıldı Rhoda. "Ama Hugh öylesine önyargılı ki. Onu tanıyorsunuz."</p>

  <p class="calibre3">"Sizi zaten alamazdık," dedi Thyrza. "Bir yabancı yeterli."</p>

  <p class="calibre3">Bana döndü.</p>

  <p class="calibre3">"Biraz erken gelin de birlikte hafif bir şeyler yiyelim," diye ekledi. "Seanslardan önce hiçbir zaman fazla yemeyiz. Yedi gibi nasıl olur? Güzel, sizi bekliyoruz."</p>

  <p class="calibre3">Başını salladı, gülümsedi ve hızla uzaklaştı. Arkasından bakakaldım. Kendi düşüncelerime öylesine dalmıştım ki Rhoda'nın söylediklerini duymadım bile.</p>

  <p class="calibre3">"Ne demiştin? Çok affedersin, dalmışım."</p>

  <p class="calibre3">"Çok dalgınsın, Mark? Buraya geldiğinden beri bir tuhaflığın var. Bir şey mi oldu?"</p>

  <p class="calibre3">"Hayır, elbette ki hayır. Ne olabilir ki?"</p>

  <p class="calibre3">"Bilmem ki? Kitabının bir yerine gelip takılmış olabilirsin? Ya da bu gibi bir şey?"</p>

  <p class="calibre3">"Kitap mı?" Bir an için hangi kitaptan bahsettiğini bile anlayamamıştım. Tamamen unutmuşum. Birden telaşla, "Oh evet kitap," dedim. "Şöyle böyle ilerliyor işte."</p>

  <p class="calibre3">"Sanırım âşık oldun," dedi Rhoda çekinerek. "Evet, bu olmalı! Âşık olmak erkekler üzerinde çok kötü etki yapar. Kendilerini kaybederler. Kadınlarda ise tam tersi, kendilerini dünyanın tepesinde gibi görürler, etraflarına neşe saçarlar, olduklarından iki kat daha güzel görünürler. Ne tuhaf değil mi, kadınları böylesine zinde ve canlı kılan bir şeyin erkekleri koyuna çevirmesi?"</p>

  <p class="calibre3">"Teşekkürler," dedim.</p>

  <p class="calibre3">"Ah, lütfen kızma bana Mark. Bence bu çok iyi bir şey... çok memnun oldum. Ayrıca o gerçekten de çok hoş."</p>

  <p class="calibre3">"Hoş olan kim?"</p>

  <p class="calibre3">"Hermia Redcliff elbette. Bu konuda bir şey bilmediğimi mi sanıyorsun? Ne zamandır farkındayım. Tam sana göre biri, güzel, akıllı ve kültürlü; tam sana uygun."</p>

  <p class="calibre3">"Bu bir başkası için söyleyebileceğin en sinsice sözcükler olduğunu anlıyorum, Rhoda."</p>

  <p class="calibre3">Rhoda bakışlarını bana yöneltti.</p>

  <p class="calibre3">"Belki," dedi kısaca.</p>

  <p class="calibre3">Sonra da arkasını dönüp, daha kasaba uğraması gerektiğini söyledi. Ben de rahibi ziyaret etmek istediğimi belirttim.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Ama sakın," diye belirttim özellikle. "Rahiple nikâh koşulları konuşmaya gittiğimi sanma."</p>

  <p class="calibre3"></p>

  <p class="calibre3">II</p>

  <p class="calibre3">Rahibin evine giderken kendimi eve gidiyormuş gibi hissediyordum.</p>

  <p class="calibre3">Evin kapısı buyurun dercesine açıktı, içeri girdiğimde sırtımdan ağır bir yükün kalktığını hissettim.</p>

  <p class="calibre3">Bayan Dane Calthrop holün arka tarafındaki bir kapıdan çıktı, elinde her nedense ne için olduğunu anlayamadığım açık yeşil çok büyük bir plastik kova vardı.</p>

  <p class="calibre3">"Merhaba, demek sizdiniz," dedi neşeyle. "Sizin olduğunuzu tahmin etmiştim."</p>

  <p class="calibre3">Kovayı bana uzattı. Ne yapacağımı bilemeden elimde kovayla şaşkınlık içinde kalakaldım.</p>

  <p class="calibre3">"Kapının dışına, merdivenin başına," dedi Bayan Calthrop sabırsızlıkla, sanki benim ne yapacağımı bilmem gerekircesine.</p>

  <p class="calibre3">Denileni yaptım. Sonra da onun ardından daha önce de oturduğumuz aynı karanlık, rahat odaya girdim.</p>

  <p class="calibre3">Şöminedeki ateş geçmek üzereydi, Bayan Calthrop maşayla biraz eşeleyip bir de kütük atınca ateş yeniden canlandı. Bana oturmam için işaret ettikten sonra kendisi de oradaki koltuğa çöktü ve beni sabırsız, meraklı gözlerle süzmeye başladı.</p>

  <p class="calibre3">"Evet," diye sordu. "Neler yaptınız?"</p>

  <p class="calibre3">Davranışlarındaki zindeliğe bakılacak olsa yakalamamız gereken bir tren olduğu sanılabilirdi.</p>

  <p class="calibre3">"Bana bir şeyler yapmamı söylediniz. Ben de yapıyorum."</p>

  <p class="calibre3">"Güzel. Ne yaptınız?"</p>

  <p class="calibre3">Ona anlattım. Her şeyi anlattım. Hatta sözle olmasa bile ona kendimin bile bilemediğim bazı şeyleri bile anlatmış oldum.</p>

  <p class="calibre3">"Bu gece mi?" diye sordu Bayan Dane Calthrop düşünceli.</p>

  <p class="calibre3">"Evet."</p>

  <p class="calibre3">Bir an için sustu, derin bir düşünceye dalmıştı. Kendimi tutamayıp patladım.</p>

  <p class="calibre3">"Bundan hiç hoşlanmıyorum, Tanrı'm, hiç hoşlanmıyorum."</p>

  <p class="calibre3">"Nasıl hoşlanabilirsin ki?"</p>

  <p class="calibre3">Gerçekten de bu yanıta karşılık söylenebilecek bir şey yoktu.</p>

  <p class="calibre3">"Onun adına çok korkuyorum."</p>

  <p class="calibre3">Beni sevecenlikle süzdü.</p>

  <p class="calibre3">"Bilemezsiniz," dedim. "Onun ne kadar... ne kadar cesur olduğunu. Eğer bir şekilde ona bir zarar vermeyi başarırlarsa..."</p>

  <p class="calibre3">Bayan Dane Calthrop ağır ağır, "Bence olanaksız," dedi. "Gerçekten olanaksız, sizin kastettiğiniz anlamda bir şey yapmaları olanaksız."</p>

  <p class="calibre3">"Ama zarar verdiler... başkalarına."</p>

  <p class="calibre3">"Evet, öyle görünüyor ama..." Sesi tereddütlüydü.</p>

  <p class="calibre3">"Bir başka açıdan da çok iyi olacağını düşünüyorum. Düşünülebilecek her tedbiri aldık. Ona maddi bir zarar gelmesi olanaksız."</p>

  <p class="calibre3">"Ama bu insanların iddia ettikleri de zaten maddi zarar ve bildikleri," diye belirtti Bayan Dane Calthrop.</p>

  <p class="calibre3">"Beynini etkileyip bedenine zarar verebildiklerini ileri sürüyorlar. Bir hastalık bir ölüm. Eğer yapabiliyorlarsa çok ilginç. Ama aynı zamanda çok korkunç Ve daha önce de karar verdiğimiz gibi, bunun acilen, hemen durdurulması gerek."</p>

  <p class="calibre3">"Ama riske giren tek kişi o," diye mırıldandım.</p>

  <p class="calibre3">"Biri bunu yapmalı," dedi Bayan Calthrop soğukkanlılıkla. "Bu görevi üstlenen kişi olmamanız gururunuzu incitiyor, değil mi? Bunu hazmedemiyorsunuz. Ginger üstlendiği bu rol için en uygun kişi. Sinirlerine hakim ve zeki bir insan. Sizi yarı yolda bırakmayacaktır."</p>

  <p class="calibre3">"Beni endişelendiren bu değil."</p>

  <p class="calibre3">"Her neyse, artık endişelenmeyi bırak. Endişenin Ginger'e bir yararı olmaz. Bundan kaçış yok. Bu deneyin sonucunda ölürse, iyi bir amaç için ölmüş olacak."</p>

  <p class="calibre3">"Aman Tanrı'm, ne kadar acımasızsınız."</p>

  <p class="calibre3">"Birinin öyle olması gerek," dedi Bayan Calthrop. "Gerçekler daima incitir. İnsan kendini daima en kötü olasılığa göre hazırlamalı. Bunun insanın sinirlerini nasıl sağlamlaştırdığı, dayanma gücünü artırdığını bilemezsiniz. Hemen her şeyin sandığınız kadar kötü olmayabileceğini düşünmeye başlıyorsunuz."</p>

  <p class="calibre3">Beni teskin etmek istercesine başını salladı.</p>

  <p class="calibre3">"Haklı olabilirsiniz," dedim kuşkuyla.</p>

  <p class="calibre3">Bayan Calthrop kendinden emin bir tavırla, haklı olduğunu bildiğini söyledi.</p>

  <p class="calibre3">Yeniden işin ayrıntılarına geçtik.</p>

  <p class="calibre3">"Burada telefonunuz var, değil mi?"</p>

  <p class="calibre3">"Elbette."</p>

  <p class="calibre3">ilhanx</p>

  <p class="calibre3"></p>

  <p class="calibre3">Ne düşündüğümü açıkladım.</p>

  <p class="calibre3">"Bundan sonra yani bu iş bu gece tamamlandıktan sonra Ginger ile sürekli bağlantıda kalmak istiyorum.</p>

  <p class="calibre3">Ona her gün telefon edebilmeliyim. Acaba buradaki telefonu kullanabilir miyim?"</p>

  <p class="calibre3">"Elbette. Rhoda'ların geleni gideni çok olur. Konuşmalarınıza kulak misafiri olunmasını istememenizi anlıyorum."</p>

  <p class="calibre3">"Kısa bir süre daha Rhodalarda kalmayı düşünüyorum. Daha sonra Bournemouth'a geçeceğim. Londra'ya dönmeyi düşünmüyorum."</p>

  <p class="calibre3">"O kadar ileriyi düşünmeye gerek yok," dedi Bayan Dane Calthrop. "Önce şu geceyi atlatalım da."</p>

  <p class="calibre3">"Bu gece..."Ayağa kalktım ve karakterime tamamen ters düşen bir şey söyledim. "Bizim için dua edin."</p>

  <p class="calibre3">"Elbette," diyen Bayan Calthrop da beni bile şaşırtan bu istek nedeniyle şaşkındı.</p>

  <p class="calibre3">Dışarı çıktığımızda birden meraka kapılarak sordu.</p>

  <p class="calibre3">"Bu kova da ne? Ne işe yarıyor?"</p>

  <p class="calibre3">"Kova mı? Ha, okul çocuklarının, koruluktan topladıkları meyve, yaprak ve dalları koymaları için. Kilise için topladıkları... çirkin değil mi, ama çok kullanışlı."</p>

  <p class="calibre3">Etrafımızı saran sonbaharın sakin, zengin doğasına baktım. Böylesine dingin bir güzellik...</p>

  <p class="calibre3">"Tanrı'nın melekleri ve elçileri, bizi korusun, yardım etsin," dedim.</p>

  <p class="calibre3">Bayan Calthrop, "Amin!" dedi.</p>

  <p class="calibre3"></p>

  <p class="calibre3">III</p>

  <p class="calibre3">Kır At'taki karşılanışım sanki hiçbir olağanüstülük yokmuşcasına doğaldı. Nasıl bir atmosfer beklediğimi bilemiyorum, ama her halükârda beklediğim bu değildi.</p>

  <p class="calibre3">Kapıyı sade, siyah, yünlü bir elbise giymiş olan Thyrza Grev açtı ve ciddi bir havada, "Demek geldiniz,"</p>

  <p class="calibre3">dedi. "Çok iyi. Haydi doğruca yemeğe geçelim..."</p>

  <p class="calibre3">Hiçbir durum daha sıradan, daha doğal, daha düzenli olamazdı...</p>

  <p class="calibre3">Lambri kaplı salonun sonunda duran masaya basit bir akşam yemeği hazırlanmıştı. Çorba, omlet ve peynirden oluşan bir akşam yemeği yedik. Bella servis için başımızda bekledi. Giydiği siyah önlükle her zamandan da daha çok bir İtalyan köylüsünü andırıyordu. Sybil'in daha egzotik bir görünümü vardı.</p>

  <p class="calibre3">Tavuskuşu gibi çeşitli renklerde, sim işlemeli bir kaftan giymişti. Bu giysisiyle birlikte boncuklarını takmamıştı, ama her iki bileğini de iki kalın halka süslüyordu. Ufak bir parça omletten başka bir şey yemedi. Çok az konuştu; her haliyle daha şimdiden başka âlemlere geçmiş gibi görünüyordu. Etkileyici olmaya çalışıyordu.</p>

  <p class="calibre3">Ama olamıyordu. Bu hali çok daha fazla yapmacık ve tiyatral görünüyordu.</p>

  <p class="calibre3">Masadaki konuşmayı sağlayan Thyrza Grey'di, çevrede olup bitene ilişkin gevezelikten ibaretti bu. O akşam Miss Thyrza Grey gerçek anlamda tipik bir yaşlı İngiliz kızıydı; güler yüzlü, nazik, becerikli, yakın çevresinde olup bitenden başka hiçbir şeyle ilgilenmeyen.</p>

  <p class="calibre3">Aklımı kaçırmış olmayım, diye düşünüyordum. Delisin sen diyordum kendi kendime, hem de zır deli. Ne var burada korkacak?</p>

  <p class="calibre3">Habile o akşam yarım akıllı yaşlı bir köylü kadın gibi görünüyordu -aynen onun tipindeki yüzlerce kadın gibi, kendi aralarında yapıları evlilikler nedeniyle zekâ düzeyleri gerilemiş, cahil, eğitimsiz, toplu yapılı-</p>

  <p class="calibre3">Geçmişe bakınca Bayan Dane Calthrop ile yaptığım konuşmaya gülesim geliyordu. Ne akıl almaz şeyler düşünüp korkuya kapılmıştık. Ginger'ın -boyalı saçları ve sahte ismiyle Londra'daki bir kiralık evde oturan Ginger'ın- bu üç sıradan kadının yapacakları bir şey nedeniyle tehlikede olabileceğini düşünmek gerçekten gülünçtü. Derken yemek son buldu.</p>

  <p class="calibre3">"Maalesef kahve yok," dedi Thyrza özür dileyerek. "Sinirleri fazla uyarmak doğru değil." Ayağa kalktı.</p>

  <p class="calibre3">"Sybil?"</p>

  <p class="calibre3">"Evet," diyen Sybil'in yüzünde sanki başka bir dünyaya aitmişçesine, kendinden geçmiş bir ifade belirdi.</p>

  <p class="calibre3">"Artık gidip, HAZIRLANMALIYIM..."</p>

  <p class="calibre3">Bella masayı toplamaya başladı. Eski han tabelasının asılı durduğu yere doğru ilerledim. Thyrza da beni izliyordu. "Bu ışıkta resmi pek seçemezsiniz," dedi. Bu kesinlikle doğruydu. Koyu renkli dalgalı zemindeki soluk şeklin bir at olduğunu seçmek gerçekten de güçtü. Salon ışığı az yansıtan kalın kâğıttan abajurların içine takılmış zayıf ampullerle aydınlatılmıştı.</p>

  <p class="calibre3">"O kızıl saçlı kız... adı neydi? -sanırım Ginger- hani sizinle birlikte buraya gelen... bu resmi temizleyip, restore edebileceğini söylemişti," dedi Thyrza. "Aslında belki iyi olurdu ama hiç sanmam ki bu sözünü anımsasın." Sonra ekledi. "Londra'da bir takım galeriler için çalışıyormuş."</p>

  <p class="calibre3">Ginger'in adının böyle sakınılmadan, doğruca söylenmiş olmasından huzursuzluk duydum.</p>

  <p class="calibre3">Resme bakmayı sürdürerek, "İlginç olabilirdi," dedim</p>

  <p class="calibre3">"Tabi bu çok iyi bir resim değil," dedi Thyrza. "Bir sanat eseri sayılamaz. Sıradan bir resim işte. Ama yerine yakışıyor üstelik yaşı da üç yüzün üstünde."</p>

  <p class="calibre3">"Hazır."</p>

  <p class="calibre3">ilhanx</p>

  <p class="calibre3"></p>

  <p class="calibre3">Bu sesle irkilerek birden arkamı döndüm. Gölgelerin arasından sıyrılan Belle, onu izlememizi işaret ediyordu.</p>

  <p class="calibre3">"Haydi, işe başlama zamanı," diyen Thyrza aynı ciddiyetle döndü ve hızla ilerledi.</p>

  <p class="calibre3">O önde ben arkada evden çıkarak, avludan kütüphaneye dönüştürülen samanlığa doğru ilerledik.</p>

  <p class="calibre3">Daha önce de anlattığım gibi buraya evden direk geçiş yoktu. Karanlık, bulutlu bir geceydi, bir tek yıldız bile görünmüyordu. Zifiri bir karanlıktan uzun aydınlatılmış odaya girdik.</p>

  <p class="calibre3">Samanlık geceleyin çok daha farklıydı, bambaşka bir yer olmuştu. Gündüz aydınlık, huzur veren bir kütüphaneydi burası. Şimdi ise çok farklı bir havaya bürünmüştü. Lambalar vardı ama yakılmamışlardı. Gizli aydınlatma yapılmış, odaya yumuşak ancak soğuk bir ışık hakim olmuştu. Salonun tam orta yerinde divana ya da yükseltilmiş yatağa benzeyen bir şey vardı. Bunun üzerine de çeşitli sembol ve gizemli işaretler işlenmiş mor kadife bir örtü yayılmıştı. Odanın uzak köşelerinden birinde pirinçten mangalı andıran bir şey ve hemen yanında da büyük, bakır bir leğen duruyordu. İlk bakışta her ikisi de oldukça eskiydiler.</p>

  <p class="calibre3">Duvarın dibine, arkası duvara yaslanmış bir şekilde ağır, meşe oymalı bir sandalye konulmuştu. Thyrza sandalyeyi işaret ederek, "Oturun," dedi.</p>

  <p class="calibre3">Bu emre uyarak oturdum. Thyrza'nın davranışları değişmişti. Tuhaf olan bu değişikliğin ne olduğunu tam olarak kestiremiyor olmamdı. Sybil'in göstermelik gizemli havası yoktu Thyrza'da. Ama sanki olağan gündelik yaşamın bir parçasıymış gibi görmemi sağlayan hayali bir perde kalkmış ve bu perdenin gerisinde kadının gerçek kişiliği ortaya çıkmıştı. Ve bu kadın aynen zor ve tehlikeli bir ameliyatı gerçekleştirmek üzere ameliyat masasına yaklaşan cerrahı andırıyordu. Duvardaki gömme dolaptan aldığı uzun, cüppeyi andıran önlüğü giydiğinde bu görünümü daha da belirginleşti. Üzerine vuran ışıkla bu önlüğün bir tür metalik iplikten yapılmış olduğunu fark ettim. Thyrza bunun ardından da ince, telden ağ şeklinde örülmüş, bir zamanlar gördüğüm "kurşun geçirmez yelekleri" andıran uzun eldivenler giydi.</p>

  <p class="calibre3">"Önlem almak gerek," diye açıkladı bana bakarak. Her nedense bu sözlerle hafifçe ürperdiğimi hissediyordum. Sonra etkileyici, boğuk bir sesle uyardı. "Bulunduğunuz yerde kıpırdamadan, sakin bir şekilde oturmanızın önemini size anımsatmak isterim. Hiçbir şekilde sandalyenizden kalkmamalısınız. Bunu yapmak tedbirsizlik olur. Bu bir çocuk oyunu değil. Onlarla nasıl başa çıkacağını bilemeyen insanlar için çok tehlikeli olabilecek güçlerle çalışıyoruz." Bir an için sustuktan sonra sordu. "Size yanınızda bulundurmanız gerektiği söylenen eşyayı getirdiniz mi?"</p>

  <p class="calibre3">Hiçbir şey söylemeden cebimden kahverengi süet bir eldiven çıkarıp, uzattım.</p>

  <p class="calibre3">Eldiveni aldı, kaz boynu şeklindeki bir lamba ayağına tutturulmuş metal bir abajurun yanına gitti. Lambayı yaktı ve eldiveni bu lambanın ışığına tuttu. Eldivenin hoş, canlı, yanık kahve rengi ışığıyla birlikte anlamsız bir griye dönüştü.</p>

  <p class="calibre3">Lambayı söndürdü, başını sallayarak onayladığını belirtti.</p>

  <p class="calibre3">"Çok uygun," dedi. "Sahibinin fiziksel salgıları tam anlamıyla belirgin."</p>

  <p class="calibre3">Eldiveni odanın diğer ucundaki büyük radyo dolabını andıran dolabın üstüne koydu. Sonra sesini biraz yükselterek, "Bella. Sybil. Biz hazırız," dedi.</p>

  <p class="calibre3">İçeri ilk giren Sybil oldu. Çeşitli renkteki giysisinin üstüne uzun siyah bir pelerin geçirmişti. Pelerini abartılı hareketlerle çıkarıp attı. Pelerin aşağı doğru kaydı ve zemine büyük pis bir leke gibi yığıldı. Sybil ilerledi.</p>

  <p class="calibre3">"Umarım iyi sonuç alırız," dedi."Hiç belli olmaz. Kim bilebilir ki? Lütfen kuşkuyla bakmamaya çalışın, Bay Easterbrook. Olumsuz, kuşkucu beyin dalgaları işimizi çok engelliyor."</p>

  <p class="calibre3">"Bay Easterbrook'un buraya gelmekteki amacı bizimle alay etmek değil, Sybil."</p>

  <p class="calibre3">Ses tonunda belli belirsiz bir uyan seziliyordu.</p>

  <p class="calibre3">Sybil mor divana uzandı. Thyrza eğilerek mor örtünün kıvrımlarını düzeltti.</p>

  <p class="calibre3">"Rahat mısın?" diye sordu ihtimamla.</p>

  <p class="calibre3">"Evet, teşekkürler, canım."</p>

  <p class="calibre3">Thyrza ışıklardan bazılarını söndürdü. Sonra tekerli bir paravan getirerek, divanı iyice gölgeleyecek şekilde ayarladı. Böylece Sybil'in yattığı yer alacakaranlığın ortasında zifiri karanlık bir nokta olup çıkmıştı.</p>

  <p class="calibre3">"Fazla ışık tam bir trans için zararlıdır," diye açıkladı.</p>

  <p class="calibre3">"Evet, sanırım artık hazırız, Bella."</p>

  <p class="calibre3">Bella gölgeler arasından çıktı. İki kadın birlikte bana yaklaştılar Tyhrza sağ eliyle benim sol elimi tuttu. Sol eli de Bella'nın sağ elini tutuyordu. Bella da sol eliyle benim sağ elimi tuttu. Thyrza'nın elleri kuru ve sertti, buna karşın Bella’nın elleriyse soğuk ve kemiksizdi. Thyrza bir yerlerde bir düğmeye dokunmuş olmalıydı, tavandan hafif bir müzik sesi yayılmaya başladı. Bunun Mendelsohn'un cenaze marşı olduğunu hemen fark ettim.</p>

  <p class="calibre3">Ne mizansen, ne göz boyama, diye geçirdim içimden küçümseyerek. Soğukkanlı ve tenkitçiydim. Ama yine de içten içe hiç istenmeyen bir korku dalgasının benliğimi sardığı da gerçekti.</p>

  <p class="calibre3">Müzik durdu. Uzun bir bekleyiş başladı. Yalnızca soluklarımızın sesi duyuluyordu. Bella’nın ıslığı andıran, Sybil'in ise derin ve düzenli soluk sesleri.</p>

  <p class="calibre3">ilhanx</p>

  <p class="calibre3"></p>

  <p class="calibre3">Ve sonra birden Sybil konuşmaya başladı. Ama bu onun sesi değildi. Bu bir erkeğin sesiydi, onun titrek, romantik sesine hiç benzemeyen, kalın, genizden gelen bir ses, farklı yabancı bir şive.</p>

  <p class="calibre3">"Buradayım," dedi bu ses.</p>

  <p class="calibre3">Ellerim boşalmıştı. Bella yine hızla gölgelere karışmıştı.</p>

  <p class="calibre3">"İyi akşamlar. Makandal mı?" diye sordu Thyrza.</p>

  <p class="calibre3">"Macandal."</p>

  <p class="calibre3">Thyrza divana yaklaşarak, koruyucu paravanı iterek uzaklaştırdı. Odadaki loş ışık Sybil'in yüzünü aydınlattı.</p>

  <p class="calibre3">Derin bir uykuda, indinden geçmiş gibi görünüyordu. Bu kendinden geçmiş halde yüzü bambaşkaydı.</p>

  <p class="calibre3">Çizgiler çok azalmıştı. Sybil çok daha gençleşmiş gibi görünüyordu, sanki yıllar geriye sarmıştı. Hatta güzel olduğu bile söylen bilirdi.</p>

  <p class="calibre3">Thyrza sordu.</p>

  <p class="calibre3">"Makandal, benim isteğimi ve buyruğumu yerine getirmeye hazır mısın?"</p>

  <p class="calibre3">Yeni derinden gelen boğuk ses yanıt verdi.</p>

  <p class="calibre3">"Hazırım."</p>

  <p class="calibre3">"Burada yatan ve şimdi egemen olduğun bu bedeni her tür tehlike ve zarara karşı koruma görevini üstleniyor musun? Onun yaşama gücünü benim amacıma adamayı ve bu amacı onun kanalıyla gerçekleştirmeyi üzerine alıyor musun?"</p>

  <p class="calibre3">"Alıyorum."</p>

  <p class="calibre3">"Ölümün bu bedenden, karşı taraftaki bedene geçerek, onun var olan zaaflıklarından yararlanarak ona egemen olmasını sağlayacak şekilde bu bedene kendini adayacak mısın?"</p>

  <p class="calibre3">"Ölümü sağlamak için ölümün gönderilmesi gerekir. Bu yapılacaktır."</p>

  <p class="calibre3">Thyrza bir adım geri çekildi. Bella yeniden geldi, gördüğüm kadarıyla elinde bir haç vardı. Thyrza haçı Sybil'ın göğsüne ters olarak koydu. Daha sonra Bella küçük yeşil bir şişe getirdi. Thyrza bundan bir iki damlayı Sybil'ın alnına damlattı ve parmağıyla bir şekil çizdi. Bu yine baş aşağı çizilmiş bir haçtı.</p>

  <p class="calibre3">Daha sonra bana dönerek, "Garsington'daki Katolik kilisesinden getirttiğim kutsal su," diye açıklama yaptı.</p>

  <p class="calibre3">Sesi son derece olağandı, hatta kelimeleri yutarak bile konuşmamıştı. Ancak bu ortamın gizemli ve uğursuz havasını dağıtacağına daha da güçlendirmişti.</p>

  <p class="calibre3">Son olarak ilk ziyaretimde de görmüş olduğum o iğrenç çıngırağı getirdi. Üç kez çaldıktan sonra Sybil'ın eline verdi.</p>

  <p class="calibre3">Geri çekilerek, "Her şey hazır..." dedi.</p>

  <p class="calibre3">Bella da bu sözleri yineledi.</p>

  <p class="calibre3">"Her şey hazır."</p>

  <p class="calibre3">Thyrza bu kez bana dönerek kısık bir sesle konuştu.</p>

  <p class="calibre3">"Sanırım bütün bunlardan çok fazla etkilenmediniz, öyle değil mi, bütün bu ritüellerden? Bazı ziyaretçilerimiz çok etkileniyorlar. Siz korkarım bütün bunların fasa fiso olduğunu düşünüyorsunuz... 0 kadar emin olmayın. Ritüel, zamanında ve yerinde doğru kullanılan sözcük ve şekiller insan ruhunu derinden etkileyebilir. İnsan topluluklarındaki toplumsal isteriyi tetikleyen nedir ki? Tam etkisini bilemiyoruz. Ama bu geçerli bir fenomen. Bu eski zaman törelerinin, hepsinin bir etkisi önemli bir yanları var. Öyle sanıyorum."</p>

  <p class="calibre3">Bella odadan çıktı. Geri döndüğünde elinde beyaz bir horoz vardı. Horoz canlıydı ve kurtulmaya çalışıyordu.</p>

  <p class="calibre3">Eğilip elindeki beyaz tebeşirle, leğen ve mangalın çevresine semboller çizmeye başladı. Sonra hayvanı sırtı yere gelecek şekilde leğenin çevresindeki beyaz dairenin içine bıraktı ve hayvan hareketsiz kaldı.</p>

  <p class="calibre3">Kadın genizden gelen bir sesle bir şeyler mırıldanarak yere semboller çizmeye devam ediyordu. Sözcükler bana yabancıydı, ama diz Çöktüğü yerde sürekli sallanmasından bir anlamda zikir çekerek kötü bir amaca yönelik kendinden geçmeye çalıştığını anlıyordum.</p>

  <p class="calibre3">Thyrza, bana bakarak, "Bundan rahatsız mı oldunuz?" diye sordu. "Eski, çok eski bir şey bu. Anadan kıza geçen, eski bir miras: Ölüm büyüsü."</p>

  <p class="calibre3">Thyrza'yı anlayamıyordum. Bella'nın bu iğrenç ve korkun gösterisi karşısında duygularımın üstüne giderek beni daha da ürküteceği yerde, yalnızca kenardaki yorumcu olarak kalmayı yeğliyordu Bella ellerini leğene doğru uzattı ve o anda titrek bir alev belirdi. Bu kez alevin üstüne bir şeyler attı ve odayı kesif, genzi yakan, ağır bir koku kapladı.</p>

  <p class="calibre3">"Hazırız," dedi Thyrza.</p>

  <p class="calibre3">Cerrah neşterini eline aldı, diye düşündüm...</p>

  <p class="calibre3">Radyo dolabı olduğunu düşündüğüm dolabın yanma gitti. Kapaklarını açınca bunun elektrik devrelerinden oluşan karmaşık bir aygıt olduğunu gördüm.</p>

  <p class="calibre3">Thyrza tekerli bu dolabı yavaş yavaş, dikkatle iterek divanın yanına getirdi.</p>

  <p class="calibre3">Eğildi, düğmelerini ayarladı. Bu arada kendi kendine mırıldanıyordu.</p>

  <p class="calibre3">"Hedef, kuzey-kuzey-batı... dereceler... sanırım doğru." Dolabın üzerindeki eldivenin duruşunu değiştirdi ve hemen yanında küçük, mor bir ışık yaktı.</p>

  <p class="calibre3">ilhanx</p>

  <p class="calibre3"></p>

  <p class="calibre3">Daha sonra divanın üstündeki kendinden geçmiş bedene doğru konuştu.</p>

  <p class="calibre3">"Sybil Diana Helen, seni Makandal isimli ruhun senin için koruyup gözeteceği bu ölümlü bedenden azat ediyorum. Bu eldivenin sahibiyle bütünleşmekte özgürsün. Tüm insanlar gibi onun da yaşamdaki asıl hedefi ölüme kavuşmak. Ölümden başka gerçek kurtuluş yoktur. Yalnızca ölüm tüm sorunları çözebilir. Yalnızca ölüm gerçek barışı getirir. Tüm atalarımız bunu bilirler. Mackbeth'i anımsa." Yaşamın kesintisiz çilelerinden sonra huzurlu uykuya dalmak.</p>

  <p class="calibre3">"Tristan ve Isolde'nin ölümde huzura kavuşmalarını anımsa. Aşk ve ölüm. Aşk ve ölüm. Ama en büyük daima ölüm..."</p>

  <p class="calibre3">Thyrza’nın sesi boş odada yankılanıyordu. O büyük, dolaptan simdi uğultular gelmeye başlamıştı. Aygıtın ışıkları yanıp sönüyordu. Kendimi sersemlemiş, bayılacak gibi hissediyordum. Bunun daha fazla küçümseyebileceğim, alaya alabileceğim bir durum olmaktan çıktığını hissediyordum. Thyrza tüm gücünü kullanarak divanın üzerindeki kendinden geçmiş bedeni buyruğuna almıştı. Onu kullanıyordu. Kendi iğrenç emelleri için kullanıyordu onu. Belli belirsiz o gün Bayan Oliver'in Thyrza'dan değil de aptal görünüşlü Sybil'den korktuğunu anımsıyorum da. Sybil'in bir gücü vardı, Tanrı vergisi bir güç, kişilikle, zekâyla ilgisi olmayan bir yetenekti bu, bedeniyle ruhunu birbirinden ayırabilme gücü. Ve ayrıldığı anda ruhu Thyrza’nın kontrolüne giriyordu. Thyrza da ona geçici olarak sahip olup, kullanıyordu.</p>

  <p class="calibre3">Peki ya dolap? Dolabın bunda rolü neydi?</p>

  <p class="calibre3">Birden tüm korkum dolap üzerinde yoğunlaştı. Bunun aracılığıyla hangi şeytani sır uygulanmaktaydı? Bu aygıttan insan beynini etkileyen birtakım ışınlar gönderiliyor olabilir miydi? Ya da beynin bir noktasını?</p>

  <p class="calibre3">Thyrza konuşmasını sürdürdü.</p>

  <p class="calibre3">"Zayıf nokta... daima bir zayıf nokta vardır... bedenin derinliklerinde... Zayıflık gücü getirir - Ölümün gücü ve huzurunu... Ölüme doğru - yavaş, doğal, ölüme doğru - doğru yoldan, doğal yoldan -Bedenin hücreleri beynin hücrelerinin buyruğunu dinler... Yönelt onları... yönelt onları... Ölüme doğru... Ölüme... yaşamın fatihi ölüme... Ölüm... çabuk... çok çabuk... Ölüm.. Ölüm... ÖLÜM!"</p>

  <p class="calibre3">Thyrza'nın giderek yükselen sesi çığlık halini almıştı... Sonra bir korkunç çığlık da Bella'dan geldi. Ayağa kalktı, elindeki bıçak parlıyordu... ve horozun acı, korkunç feryadı... Bakır leğenin iri akan horoz kanları...</p>

  <p class="calibre3">Bella elinde leğenle koşarak geldi...</p>

  <p class="calibre3">Bu arada avaz avaz, "Kan... kan... KAN..." diye bağırıyordu Thyrza dolabın üstünden eldiveni aldı. Bella eldiveni alıp, tavuğun kanına buladı ve yeniden yerine koyması için Thyrza'ya uzattı</p>

  <p class="calibre3">Bella'nın yeniden kendinden geçmiş bir halde attığı çığlıklar duyuldu:</p>

  <p class="calibre3">"Kan... kan... kan..."</p>

  <p class="calibre3">Mangalın etrafında dönmeye başladı. Sonra yere yığılarak çırpınmaya başladı. Mangal bir an parladı ve geçti.</p>

  <p class="calibre3">Midem bulanıyor, başım dönüyordu. İki elimle sandalyenin kenarlarına tutunmuştum, adeta yer gök birbirine giriyor, gözlerim kararıyordu.</p>

  <p class="calibre3">Bir tıkırtı duydum. Aygıtın homurtusu kesildi.</p>

  <p class="calibre3">Ardından da Thyrza'nın sesi duyuldu, berrak sakin.</p>

  <p class="calibre3">"Eski ve yeni büyüler. Eski inançların bilgileri... bilimlerin yeni bilgileri. Birlikte, hüküm sürün, galip gelin..."</p>

  <p class="calibre3"></p>

  <p class="calibre3">BÖLÜM 18</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3"></p>

  <p class="calibre3">Rhoda ertesi sabah kahvaltı sofrasında büyük bir merak içinde sordu.</p>

  <p class="calibre3">"Evet, nasıldı?"</p>

  <p class="calibre3">"Ah, hep aynı şeyler," dedim kayıtsızlıkla.</p>

  <p class="calibre3">Despard'ın meraklı gözlerle beni süzdüğünün farkındaydım. Sezgileri güçlü bir adamdı.</p>

  <p class="calibre3">"Yerlere semboller çizildi mi?"</p>

  <p class="calibre3">"İstemediğin kadar çok."</p>

  <p class="calibre3">"Ya beyaz horoz?"</p>

  <p class="calibre3">"Tabi ki. İşin Bella'ya düşen kısmında horoz da vardı."</p>

  <p class="calibre3">"Peki ya trans filan?"</p>

  <p class="calibre3">"Aynen dediğin gibi, trans filan."</p>

  <p class="calibre3">Rhoda hayal kırıklığına uğramışa benziyordu.</p>

  <p class="calibre3">"Bunlardan pek hoşlanmadığın, boş bulduğun anlaşılıyor, Mark," dedi Rhoda üzgün bir sesle.</p>

  <p class="calibre3">Tüm bu seansların birbirinin aynı olduğunu ve göz boyamadan öte gitmediğini söyledim. Her halükârda merakımı gidermiştim.</p>

  <p class="calibre3">ilhanx</p>

  <p class="calibre3"></p>

  <p class="calibre3">Daha sonraları, Rhoda mutfağa gidince Despard bana dönerek sordu.</p>

  <p class="calibre3">"Biraz sarsılmışa benziyorsun Mark, yanılıyor muyum?"</p>

  <p class="calibre3">"Yani..."</p>

  <p class="calibre3">Bu konuda açıklama yapmamak niyetindeydim ama Despard kolay atlatılabilecek bir kişi değildi.</p>

  <p class="calibre3">Ağır ağır, "Bir şekilde... çok rahatsız ediciydi," diye yanıt verdim.</p>

  <p class="calibre3">Başıyla onayladı.</p>

  <p class="calibre3">"İnsan buna inanmak istemiyor ama," dedi Despard. "Yani sağlam muhakeme ve bilinçle demek istiyorum, ama yine de bu gibi şeylerin etkisinde kalmaktan alamıyor kendini. Doğu Afrika'da bu tür ayin çok gördüm.</p>

  <p class="calibre3">Oradaki büyücü doktorların kendi toplulukları üzerinde inanılmaz etkileri var, aslına bakılırsa gerçekçi bir bakışla açıklanması olanaksız birçok şeyi başardıkları da bir gerçek."</p>

  <p class="calibre3">"Ölüm gibi mi?"</p>

  <p class="calibre3">"Evet. Eğer bir insana öleceksin derlerse adam bir süre sonra gerçekten de ölüyor."</p>

  <p class="calibre3">"Sanırım telkin gücü," dedim.</p>

  <p class="calibre3">"Herhalde."</p>

  <p class="calibre3">"Ama bu sizi pek tatmin etmeyen bir açıklama değil mi?"</p>

  <p class="calibre3">"Tam olarak değil... belki. Batının basit bilimsel yaklaşımıyla açıklanması oldukça zor olaylar bunlar. Orada işler Avrupa'daki gibi yürümüyor (gerçi bu gibi durumlar da var ama). Ama inanç bir kez kanınıza işlenmişse bunu çıkarıp atmam mümkün değil!" dedi ve sustu.</p>

  <p class="calibre3">"Sanırım öyle," dedim söylenenleri düşünerek. "Kişilerin bu konularda çok fazla didaktik olabildikleri konusunda sizinle hemfikrim- Bu ülkede de çok inanılmaz şeyler oluyor. Bir gün Londra'daki bir hastanedeydim. Bir kız geldi, tam bir sinir hastası, nevrotik bir tip, kemiklerindeki, eklemlerindeki olağanüstü ağrıdan yakmıyor, inliyordu. Bedensel hiçbir hastalık saptanamadı. Doktorlar onun bir tür isteri krizi geçirdiği kanısına vardılar. Doktor ona bu ağrılarının ancak kolunun boydan boya kızgın bir demir çubuk geçirilerek iyileştirilebileceğini söyledi. Bunu kabul edip etmeyeceğini sordu? Kız da etti.</p>

  <p class="calibre3">Kız başını çevirip, gözlerini kapadı. Doktor cam bir çubuğu soğuk suya soktu ve kollarının iç kısmında gezdirdi. Kız dayanılmaz bir acıyla feryat ediyordu. Doktor, "Çok yakında geçecek," diyordu. Kız ise, "Benim de umudum bu, ama çok yanıyor!" diye inliyordu. Bana asıl tuhaf gelen ise kızın kolunun iç kısmının yandığına inanması değil, seans sonunda kolunun iç kısmının gerçekten yanmış gibi kızarmasıydı. Gerçekten de cam borunun geçtiği her noktada et kabarmıştı."</p>

  <p class="calibre3">"Peki iyileşti mi?" diye sordu Despard merakla.</p>

  <p class="calibre3">"Ah evet, kesinlikle. Bir daha aynı şikâyetleri asla tekrarlamadı. Yalnızca kolunun içine yanık tedavisi yapıldı, hepsi o kadar."</p>

  <p class="calibre3">"İnanılmaz. İşte telkinin beden üzerindeki etkisinin canlı örneği, açıkça görülüyor, öyle değil mi?"</p>

  <p class="calibre3">"Buna doktorun kendisi bile çok şaşırdı."</p>

  <p class="calibre3">"Bahse girerim o... Beni meraklı gözlerle süzüyordu.</p>

  <p class="calibre3">"Dün akşam seansa katılmak konusunda niçin o kadar ısrarcıydınız?"</p>

  <p class="calibre3">Omuzlarımı silktim.</p>

  <p class="calibre3">"Bu üç kadın ilgimi çekmişlerdi. Yaptıkları şovun şeklini görmek istedim, hepsi bu."</p>

  <p class="calibre3">Despard başka bir şey söylemedi. Bana inandığını sanmıyorum Daha önce de belirttiğim gibi o sezgileri çok güçlü bir adamdı.</p>

  <p class="calibre3">Daha sonra tek başıma rahibin evine gittim. Kapı açıktı ama göründüğü kadarıyla evde kimse yoktu.</p>

  <p class="calibre3">Telefonun durduğu küçük odaya geçerek Ginger'i aradım.</p>

  <p class="calibre3">Onun sesini duyana değin sanki birkaç dakika değil bir ömür geçmişti.</p>

  <p class="calibre3">"Alo?"</p>

  <p class="calibre3">"Ginger!"</p>

  <p class="calibre3">"Ah, sen misin? Neler oldu anlatsana!"</p>

  <p class="calibre3">"İyi misin?"</p>

  <p class="calibre3">"Elbette iyiyim. Niçin olmayayım ki?"</p>

  <p class="calibre3">Üzerimden bir yük kalkmış gibiydi, rahatladığımı hissediyordum.</p>

  <p class="calibre3">Ginger iyiydi, davranışındaki her zamanki kayıtsız, rahat tavırla bana sanki dünyalar bağışlanmıştı. Nasıl olup da birtakım anlamsız büyü gösterilerinin Ginger gibi normal bir insana zarar verebileceğini düşünmüştüm ki?</p>

  <p class="calibre3">"Hiç yalnızca kötü bir düş ya da kâbus görmüş olabileceğini düşünmüştüm de," dedim kekeleyerek.</p>

  <p class="calibre3">"Yok canım. Aslında bakarsan ben de bunu beklemedim değil, tüm olan gece sık sık uyanıp acaba bende bir tuhaflık var mı diye incelemem oldu. Hiçbir şey olmadığı için öfkelenmediğimi söylesem de yaları olur hani."</p>

  <p class="calibre3">Güldüm.</p>

  <p class="calibre3">"Haydi, anlat artık," dedi Ginger. "Neler oldu?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Sıra dışı sayılabilecek hiçbir şey. Sybil mor bir divana uzanıp, transa geçti."</p>

  <p class="calibre3">Ginger bir kahkaha attı.</p>

  <p class="calibre3">"Sahi mi? İnanılmaz! Örtü kadife miydi; Sybil çıplak mıydı?"</p>

  <p class="calibre3">"Sybil ile Madame de Montespan'ı karıştırıyorsun. Ayrıca bu bir kara büyü ayini de değildi. Üstüne üstlük Sybil gereğinden de fazla giyinikti, ördekbaşı yeşili simli giysiler ve bir sürü nakışla yapılmış sembol."</p>

  <p class="calibre3">"Uygun görünüyor, tam Sybil'e göre. Peki ya Bella ne yaptı?"</p>

  <p class="calibre3">"İşin o tarafı oldukça kötüydü. Beyaz bir horozu kesti ve eldivenini onun kanına buladı."</p>

  <p class="calibre3">"Oo... iğrenç!... Peki ya başka?"</p>

  <p class="calibre3">"Bir sürü şey."</p>

  <p class="calibre3">Rahat, umursamaz davranmayı başarabildiğimi düşünüyordum. Devam ettim.</p>

  <p class="calibre3">"Thyrza elinden gelen her tür numarayı denedi ve bunu yönetmekte başarılı da oldu sayılır. Bir ruh çağırttı.</p>

  <p class="calibre3">Sanırım adı Makandal idi. Sonra renkli ışıklar, müzik ve uğultular vardı. Bütün bunlar benim yerimde başkası olsa belki de çok etkileyici olabilirdi, hata ödü bile kopabilirdi."</p>

  <p class="calibre3">"Peki ya sen korkmadın mı?"</p>

  <p class="calibre3">"Bella beni biraz korkuttu aslında," dedim. "Kocaman, dehşet verici bir bıçak vardı elinde, bir an kafası karışıp, kendini kaybeder de horozun yanında beni de kurban edebilir diye düşünmedim değil."</p>

  <p class="calibre3">Ginger ısrarla sordu.</p>

  <p class="calibre3">"Yani seni korkutan başka bir şey olmadı mı?"</p>

  <p class="calibre3">"Bu gibi şeylerden etkilenmem ben."</p>

  <p class="calibre3">"Peki o zaman iyi olduğumu duyunca neden birden rahatladın')"</p>

  <p class="calibre3">"Çünkü... şey..." Ne diyeceğimi bilemiyordum.</p>

  <p class="calibre3">"Neyse," dedi Ginger anlayışla. "Buna yanıt vermen gerekmiyor. Ayrıca bütün bunları hiç umursamamış</p>

  <p class="calibre3">gibi davranmana da gerek yok. Bir şeylerin seni çok etkilediği kesin."</p>

  <p class="calibre3">"Hiç, yalnızca, düşünüyorum da -yani Thyrza- sonuçtan öylesine emin görünüyordu ki."</p>

  <p class="calibre3">"Bana anlattıklarının bir insanı öldürebileceğinden mi emindi yani?"</p>

  <p class="calibre3">Ginger'in sesinden buna inanamadığı anlaşılıyordu.</p>

  <p class="calibre3">"Bu gerçekten delilik," diyerek ona hak verdiğimi belirttim.</p>

  <p class="calibre3">"Bella da bundan emin miydi?"</p>

  <p class="calibre3">Düşündüm.</p>

  <p class="calibre3">"Sanırım Bella horoz keserek, bir tür büyü ayini yapıp, şarkılar söyleyip, dans ederek, bir anlamda zikir çekip kendinden geçerek kendince eğleniyordu. 'Kan... kan...' diye çığlık atması inanılır gibi değildi."</p>

  <p class="calibre3">"Keşke ben de duyabilseydim," dedi Ginger hayıflanarak.</p>

  <p class="calibre3">"Keşke," diye yanıtladım. "Gerçekten iyi bir gösteriydi."</p>

  <p class="calibre3">"Şimdi iyisin, değil mi?"</p>

  <p class="calibre3">"İyi ile neyi kastediyorsun?"</p>

  <p class="calibre3">"Bana ilk telefon ettiğinde hiç iyi değildin, ama şimdi sesin iyi geliyor."</p>

  <p class="calibre3">Bu tespitinde tamamen haklıydı. Neşeli, hayat dolu normal sesinin tınısını duymak üzerimde mucize etkisi yapmıştı. Yine de içimden Thyrza Grey'e şapka çıkarmak gerektiğini düşünüyordum. Tüm bunlar bir göz boyamadan, saçma bir gösteriden öte gitmiyor olsa da yaptıklarıyla içime kurt düşürmeyi başarmış, kafamı kuşku ve endişeyle doldurmuştu. Neyse artık bu etkiden kurtulmuş, rahatlamıştım. Ginger iyiydi, korkulu rüya bile görmemişti.</p>

  <p class="calibre3">"Peki şimdi ne yapacağız," diye sordu Ginger. "Bir iki hafta daha burada kalmamı mı istiyorsun?"</p>

  <p class="calibre3">"Eğer Bay Bradley'in yüz sterlinini almamı istiyorsan evet." "Ne olursa olsun almalıyız o parayı ondan...</p>

  <p class="calibre3">Neyse, Rhodalar-da mı kalıyorsun?"</p>

  <p class="calibre3">"Bir süre için. Daha sonra Bournemouth'a geçeceğim. Beni her gün telefonla ara ya da dur, ben seni ararım, böylesi çok daha iyi. Şimdi de rahibin evinden arıyorum." "Bayan Dane Calthrop nasıl?" "Tam formunda. Bu arada, ona da her şeyi anlattım." "Bunu yapacağını tahmin etmiştim. Neyse, şimdilik Allah'a ısmarladık! Önümüzdeki bir iki haftada yaşam benim açımdan oldukça sıkıcı olacak. Neyse yanımda getirdiğim birkaç ufak işim var, bir okumak isteyip de bir türlü fırsat bulamadığım bir sürü kitap!" "Galeride senin yokluğunu nasıl karşılıyorlar?" "Onlara gemi yolculuğuna çıkacağımı söyledim." "Gerçekten de olmak istemez miydin?" "Pek değil," dedi Ginger. Sesi biraz tereddütlüydü. "Ginger, oraya kuşkulu birileri gelmedi, değil mi?" "Ne beklediğine bağlı. Sütçü, sonra havagazı saatini okumaya gelen bir adam, hangi ilaçları hangi kozmetiklerimi kullandığımı öğrenmek isteyen o anketçi kadınlardan biri, nükleer denemelere son verilmesi için imza toplayan biri, ha bir de körler için bağış isteyen bir kadın. Ve tabi farklı kat kapıcıları da birçok kez uğradı! Çok yardımsever insanlar. Onlardan biri bozulan sigortamı bile değiştirdi."</p>

  <p class="calibre3">"Hepsi zararsız kişiler gibi görünüyor."</p>

  <p class="calibre3">"Ne bekliyordun ki?"</p>

  <p class="calibre3">"Bilmem ki."</p>

  <p class="calibre3">ilhanx</p>

  <p class="calibre3"></p>

  <p class="calibre3">Sanırım elle tutulabilir bir şeyler arıyordum, hemen üzerine gidebileceğim...</p>

  <p class="calibre3">Ne var ki Kır At'ın kurbanları daima ecelleriyle ölüyorlardı. Hayır ecel doğru terim değildi bunu ifade etmek için. Anlaşılmaz bir etki sonucunda bedenlerindeki fiziksel bir zayıflık ön plana çıkıyor ve hastalanıp ölmelerine neden oluyordu.</p>

  <p class="calibre3">Gaz saatini okumaya gelen adamın sahte olduğuna ilişkin kuşkumu da Ginger giderdi.</p>

  <p class="calibre3">"Gerçek kimliği vardı," dedi. "İçeri almadan önce göstermesini istedim. Yalnızca banyoya girip, merdivene çıktı ve saatin üstündeki rakam ve işaretleri not etti. Havagazı borularını ve muslukları ellemedi bile. Yatak odamda gaz kaçağından ölmemi sağlayacak bir şeyler ayarlamadığından emin olabilirsin."</p>

  <p class="calibre3">Hayır, Kır At gaz kaçağından kazayla ölüm gibi şeylerle uğraşmıyordu, yaptıkları bu denli açık ve net şeyler değildi.</p>

  <p class="calibre3">"Ah," dedi Ginger. "Bir ziyaretçim daha oldu. Dostun Dr. Corrigan. Çok hoş bir insan. Sanırım onu gönderen Lejeune oldu."</p>

  <p class="calibre3">"Kendisi geliş nedenini isim benzerliği olarak belirterek takıldı bana. Corrigan çok yaşa!"</p>

  <p class="calibre3">Telefonu çok rahatlamış olarak kapadım.</p>

  <p class="calibre3">Döndüğümde Rhoda'yı çayırların üstünde köpeklerinden biriyle uğraşırken buldum. Hayvanın vücuduna merhem sürüyordu.</p>

  <p class="calibre3">"Veteriner şimdi gitti," dedi. "Mantar olduğunu söyledi. Sanının oldukça da bulaşıcı. Çocuklara ya da tabi diğer köpeklere bulaşmasını istemem."</p>

  <p class="calibre3">"Tabi büyüklerden birine de," diye belirttim.</p>

  <p class="calibre3">"Daha çok çocuklara bulaşıyormuş. Neyse ki bugün bütün gün okuldalar. Tanrı'ya şükür... Sakin ol Sheila.</p>

  <p class="calibre3">Kıpırdamasana."</p>

  <p class="calibre3">"Bu ilaç tüylerinin dökülmesine neden oluyormuş," diye konuşmasını sürdürdü Rhoda. Neyse ki dökülen tüyler kısa sürede yeniden çıkıyormuş."</p>

  <p class="calibre3">Başımı salladım, yardım etmeyi önerdim. Doğrusu ya yardım önerimi kabul etmemesine memnun olmuştum. Yeniden evden dışa-n çıktım.</p>

  <p class="calibre3">Kırsal yaşamın en kötü tarafının dolaşmaya çıktığınızda yürüyebileceğiniz en fazla üç yön bulunmasıdır.</p>

  <p class="calibre3">Much Deeping'te de ya Garsington yolunu, ya Long Cottenham yolunu ya da iki mil kadar ötedeki Londra...</p>

  <p class="calibre3">Bournemouth otoyolunun bağlantı yolu olan Shadhanger Lane yolunu izlemek zorundaydınız.</p>

  <p class="calibre3">Bir önceki gün öğle yemeği vaktinde hem Garsington, hem de Long Cottenham yollarında dolaşmıştım. Bu kez hedefim Shadhanger Lane'i izlemekti.</p>

  <p class="calibre3">Yürürken birden aklıma bir fikir geldi. Prior malikânesinin ana giriş kapısı tam olarak Shadhander yoluna açılıyordu. Bay Venables'i ziyaret etsem, nasıl olurdu acaba?</p>

  <p class="calibre3">Bu fikri düşündükçe daha çok sevdim. Bu davranışımda kuşku uyandıracak hiçbir durum olamazdı. Daha önce burada kaldığım sırada Rhoda ile birlikte ona öğle yemeğine gitmiştik. O gün inceleme olanağı bulamadığım bir sanat eserini yeniden görmek isteğiyle onu arayarak, beni kabul etmesini istememden daha kolay ve doğal ne olabilirdi?</p>

  <p class="calibre3">Bunun dışında o eczacının da - adı neydi -Ogden? - Osborne?. o akşam Venables'i gördüğünü söylemesi de ilginçti. Gerçi Lejeune'a göre söz konusu kişinin Venables olması kesinlikle olanaksızdı. Venables'in sakatlığı göz önüne alındığında müfettiş bunda kesinlikle haklıydı ama bu çevrede oturan bu kişi hakkında böyle bir yanlışlık yapılmış olması bile tek başına ilgi çekiciydi; üstelik de karakter açısından aranılan kişiye tamı tamına uyan biri için.</p>

  <p class="calibre3">Venables'in gizemli bir yönü vardı. Bunu baştan itibaren hissetmiştim. Çok zeki bir insan olduğundan emindim. Pırıl pırıl bir zekâ, üstün bir düşünce gücü! Ama yine de onda tuhaf bir şeyler vardı -bunu ifade edecek doğru sözcüğü bulmakta zorlanıyorum- ne denilebilir ki? Tilki sözcüğü geliyor aklıma. Yırtıcı... yıkıcı...</p>

  <p class="calibre3">atak... güçlü bir kişilik. Katil olamayacak kadar zeki biri, ama istediği taktirde cinayeti kolaylıkla organize edebilecek bir kişi!</p>

  <p class="calibre3">Düşündükçe Venables'i bu olaylarla daha iyi bağdaştırabiliyordum. Geri plandaki usta, perdenin gerisindeki dâhi! Ama şu eczacı, Osborne, Venables'i Londra sokaklarında yürürken gördüğünü iddia etmişti. Bu olanaksız olduğu için, eczacının tanıklığı da bir işe yaramıyor ve Venables'in Kır At'ın bulunduğu bölgede yaşıyor olması da bir anlam ifade etmiyordu.</p>

  <p class="calibre3">Her şeye rağmen Bay Venables'le bir kez daha görüşmekte yarar olduğunu düşünüyordum. Bu kararla Priors Court malikânesinin bahçe kapısını açtım ve eve kadar olan çeyrek millik virajlı araba yolunu yürüdüm.</p>

  <p class="calibre3">Kapıyı yine aynı uşak açtı ve Bay Venables'in evde olduğunu belirtti. Beni antrede yalnız bırakırken, "Bay Venables her zaman konuk kabul edecek kadar sağlıklı olmayabiliyor," diye açıkladı ve uzaklaştı. Birkaç dakika sonra da Bay Venables'in benimle görüşmekten mutlu olacağı bilgisiyle geri döndü.</p>

  <p class="calibre3">Biraz sonra Bay Venables tarafından kendi sürdüğü tekerlekli sandalyesiyle, çok eski bir dostunu görmüşçesine bir içtenlikle antrede karşılandım.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Ne kadar iyi ettiniz de geldiniz, sevgili dostum. Beni çok mutlu ettiniz. Burada olduğunuzu duymuştum.</p>

  <p class="calibre3">Ben de bu akşam Rhoda'ya telefon edip sizi yarın öğle ya da akşam yemeğine davet etmeyi düşünüyordum."</p>

  <p class="calibre3">Böyle habersiz geldiğim için özür dilerken, buna birden karar verdiğimi belirttim. Yürüyüşe çıkmış</p>

  <p class="calibre3">olduğumu, ta kapılarının önünden geçerken içimden çat kapı içeri girmek geldiğini söyledim.</p>

  <p class="calibre3">"Ayrıca," diye ekledim. "Sizin Moğol minyatürlerinize de tekrar bir göz gezdirmek istediğimi de belirtmemde yarar var. Geçen gelişimizde onları yeterince inceleme fırsatı bulamamıştım. "</p>

  <p class="calibre3">"Doğru, pek fırsat olmadı. Onları beğenmenize sevindim. Ne kadar zarifsiniz!"</p>

  <p class="calibre3">Bundan sonraki konuşmalarımız genelde teknik konularda yoğunlaştı. Venables'in koleksiyonlanrndaki muhteşem parçalara yeniden bir göz gezdirme fırsatı bulduğum için olağanüstü bir mutluluk duyduğumu da bu arada itiraf etmeliyim. Bu arada çay getirildi ve Venables kendisine çayda eşlik etmem için ısrar etti.</p>

  <p class="calibre3">Aslında çaydan pek hoşlanmam ama buram buram kokan çay ve içinde sunulduğu şık çay takımından büyük keyif aldım. Çayın yanında tereyağlı ançüezli sıcak tost ve beni çocukluğuma, büyükannem' evinde geçirdiğim güzel günlere götüren çok lezzetli, eskiden beri alıştığımız damak tadına uygun mürdüm erikli pasta vardı.</p>

  <p class="calibre3">"Ev yapımı," dedim beğenimi belirterek.</p>

  <p class="calibre3">"Elbette, bu eve asla dışarda yapılmış pasta giremez."</p>

  <p class="calibre3">"Çok iyi bir aşçınız olduğunu biliyorum. Burası gibi sakin bir yerde, kırsalda böylesine iyi bir elemanı elinizde tutmakta zorlanmıyor musunuz?"</p>

  <p class="calibre3">Venables omuzlarını silkti.</p>

  <p class="calibre3">"Daima en iyisi benim olmalı. Buna çok önem veririm. Tabi bunun için bedelini de ödemek gerek. Ve ben de ödüyorum."</p>

  <p class="calibre3">Adamın tüm küstah, kibirli kişiliği açıkça ortaya çıkmış oluyordu bu sözleriyle.</p>

  <p class="calibre3">"Tabi bu insanın varlık düzeyine bağlı," dedim soğuk bir ifadeyle. "Eğer bunu yapabilecek kadar zenginseniz, bu gerçekten birçok sorunu çözebilir."</p>

  <p class="calibre3">"Bence bu daha çok insanın yaşamdan ne beklediğine bağlı. Eğer istekleriniz yeterince güçlüyse sorun yok.</p>

  <p class="calibre3">Çok para kazanıp da bu parayla ne yapacağını bilemeyen o kadar çok insan var ki! Sonuçta bu kişiler bir tür para üreten makine olup çıkıyorlar. Paranın esiri oluyorlar. Sabahın erken saatinde ofislerine gidip, gece geç saatlere kadar çalışırlar; ve buna kendi zevkleri için asla ara vermezler. Peki ellerine geçen ne? Büyük arabalar, büyük evler, çok sayıda pahalı metres ya da eş... sözün kısası, daha fazla baş ağrısı!"</p>

  <p class="calibre3">Öne doğru eğildi.</p>

  <p class="calibre3">"Daha fazla para kazanmak, birçok zengin için yaşamın başı ve sonu yalnızca budur. Parayı daima daha büyük yatırımlara yönlendirirler ki daha da fazla para kazansınlar. Peki ama neden? Hiçbir zaman durup da kendilerine neden? diye sormazlar. Çünkü bunun farkında değillerdir, bilmek bile istemezler."</p>

  <p class="calibre3">"Peki ya siz?" diye sordum.</p>

  <p class="calibre3">"Ben..." Gülümsedi. "Ne istediğimi çok iyi biliyorum. Dünyanın tüm güzelliklerinin -ister doğal ister yapay-zevkini sürerek, sakin huzurlu bir yaşam. Son yıllarda artık oralara gidip onları doğal çevrelerinde olanağı elimden alınmış olduğu için de, dünyanın dört bir tarafından buraya evime getirtiyorum."</p>

  <p class="calibre3">"Ama bunu yapabilmek için de önce parayı kazanmış olmak gerek."</p>

  <p class="calibre3">"Evet, insan geleceğini planlamalı -bunun için de çok plan yapmak gerekir- bunun için de, özellikle de şimdi günümüzde uzun çabalar harcamaya gerek yok."</p>

  <p class="calibre3">"Sanırım sizi pek anlayamadım."</p>

  <p class="calibre3">"Dünya değişiyor, Easterbrook. Her zaman öyleydi, ama şimdi değişimler çok hızlı gerçekleşiyor. Tempo çok hızlandı, kişi bu fırsattan yararlanmayı bilmeli."</p>

  <p class="calibre3">"Dünya değişiyor," diye mırıldandım derin düşüncelere dalarak.</p>

  <p class="calibre3">"Bu da insanlara yeni ufuklar açıyor."</p>

  <p class="calibre3">Özür dilercesine bir ifadeyle konuştum.</p>

  <p class="calibre3">"Korkarım, karşınızdakinin bahsettiğiniz yönün tam tersine bakan bir kişi olduğunu unutuyorsunuz... benim işim geleceğe değil geçmişe bakmak!"</p>

  <p class="calibre3">Venables omuzlarını silkti.</p>

  <p class="calibre3">"Geleceğe mi? Geleceği kim bilebilir ki? Bugünden bahsediyorum -şimdiden- şu andan! Başka hiçbir şeyi umursamama. Yeni teknikler bugün yararlanmamız için geliştiriliyor. Geçmişte insanların günlerce aylarca çalışarak bulduğu yanıtları bugün artık bir düğmeye basınca saniyeler içinde veren makineler var."</p>

  <p class="calibre3">"Bilgisayarlar mı? Elektronik beyinleri mi kastediyorsunuz?"</p>

  <p class="calibre3">"O gibi şeyler."</p>

  <p class="calibre3">"Makineler gerçekten insanların yerini alabilir mi ki?"</p>

  <p class="calibre3">"insanların evet. Yalnızca emeğini kullanan insansa söz konusu olan... evet! Ama insanın değil! Düşünen, programlayan, kontrol eden, makinelere yanıtını vereceği soruları öğreten üstün insanın hayır!"</p>

  <p class="calibre3">Başımı tereddütle salladım.</p>

  <p class="calibre3">ilhanx</p>

  <p class="calibre3"></p>

  <p class="calibre3">"İnsan, supermen?" Sesimde hafiften alaycı bir ton belirmişti.</p>

  <p class="calibre3">"Neden olmasın, Easterbrook? Neden olmasın? Düşünün ki, insanı -ya da insan denilen hayvanı- tanımaya yeni başladık ya da başlıyoruz. Bu bağlamda insan beyninin tanımasının -ki bu çoğu zaman yanlış olarak beyin yıkama olarak nitelendirilen bu işlem- sonucunda, insanın önünde akıl almayacak ilginçlikte olanaklar olduğu ortaya çıktı. Yalnızca beden değil, insanın beyni de belirli bir uyan ve dürtülere karşılık veriyor, dolayısıyla yönlendirilebiliyor."</p>

  <p class="calibre3">"Tehlikeli bir doktrin," dedim.</p>

  <p class="calibre3">"Tehlikeli mi?"</p>

  <p class="calibre3">"Üzerinde oynanan kişi için tehlikeli."</p>

  <p class="calibre3">Venables omuzlarını silkti.</p>

  <p class="calibre3">"Zaten yaşam tehlikelerle dolu değil mi? Biz uygarlığın ulaştığı küçük bölgelere sıkışıp kalanlar bunu bir ölçüde unutuyoruz. Bu kişiler için uygarlığın tanımı ne, Easterbrook. Köşede bucakta kendilerini koruma amaçlı olarak bir araya toplanmış ve doğayı yenmeyi kontrol etmeyi bilen insan toplulukları. Bu kişiler belki yabanıl ormanları yerle bir etmeyi başarmışlardır ama bu geçici bir zaferdir, yabanıl ormanlar her an yeniden harekete geçmek için tetikte beklemektedir. Geçmişin mağrur şehirleri bugün toprak parçalarına dönüşmüş, üstleri bitkilerle kaplı ve oralarda yaşamda kalmayı başarmış bir avuç insan hayata sarılmaya çalışıyor, başka bir şey değil. Yaşam her zaman tehlikelerle doludur, bunu hiç unutmayın. Ve onu sonuçlandıran belki de karşı konulamaz büyük doğa güçleri değil, kendi elleriyle yıkan insanoğlu olacaktır. Bu noktaya inanın büyük bir hızla yaklaşıyoruz..."</p>

  <p class="calibre3">"Bu inkâr edilemez bir gerçek. Ama beni asıl ilgilendiren sizin güce -insanın beynin gücüne- ilişkin varsayımınız oldu."</p>

  <p class="calibre3">"Ah o mu?" Venables'in yüzünde birden sıkıntılı bir ifade belirdi. "Belki de o konuyu abarttım."</p>

  <p class="calibre3">Bu sıkıntıyı ve daha önceki açıklamalarından birden geri dönüşünü ilginç bulmuştum. Venables zamanının çoğunda yalnız yaşayan bir adamdı. Yalnız yaşayan kişiler birileriyle konuşma gereksinimi duyarlar -</p>

  <p class="calibre3">birileriyle- kim olursa olsun konuşma özlemi içindedirler. Venables de benimle konuşmuştu, belki de buna pişmandı.</p>

  <p class="calibre3">"Superman niteliğindeki insan," dedim. "Biliyorsunuz, bana söylediğiniz bu fikrin yeni modern bir açılımıydı."</p>

  <p class="calibre3">"Aslında bu yeni bir şey değil," dedi. "Supermen fikri çok gerilere gider. Hatta tüm felsefi görüşlerinin bunun üzerine kurulduğu bile söylenebilir."</p>

  <p class="calibre3">"Elbette. Ama bana öyle geliyor ki sizin süpermeniniz çok farklı bir supermen... Güçleri kullanabilen ama güçleri kullanan kişi olduğu asla bilinemeyen biri. Koltuğunda oturan, kuklanın iplerini oynatan kişi."</p>

  <p class="calibre3">Konuşurken onu izliyordum. Gülümsüyordu. "Beni mi kandırıyorsunuz, Easterbrook? Keşke öyle olsaydı!</p>

  <p class="calibre3">Hiç değilse bunları telafi edecek bir şey olurdu."</p>

  <p class="calibre3">Ellerini bacaklarının üstüne koydu, sesinde çok büyük bir a sezdim.</p>

  <p class="calibre3">"Size duygularınıza aynen katıldığımı söyleyemeyeceğim» dedim. "Sizin pozisyonunuzdaki bir insanın karşısında yalnızca sözcüklerin ne anlamı olabilir ki? Ama söz konusu olan -beklenmedik felaketleri bile zafere dönüştürmeyi beceren- bir kişilikse, benim görüşüme göre siz o kişi olabilirdiniz."</p>

  <p class="calibre3">Hafifçe güldü.</p>

  <p class="calibre3">"Beni şımartıyorsunuz."</p>

  <p class="calibre3">"Mutlu olduğunu görebiliyordum."</p>

  <p class="calibre3">"Hayır, hayır," diye ekledim. Yaşamım boyu gerçekten farklı, olağanüstü yeteneklere sahip bir insanla karşılaştığım zaman onu hemen tanıyacak kadar çok insanla tanıştım, çok şey yaşadım."</p>

  <p class="calibre3">Fazla ileri gitmiş olmaktan çekmiyordum; ama acaba gerçekten iltifat etmekte ileri gitmek gibi bir durum söz konusu olabilir miydi? Can sıkıcı bir düşünce! Önemli olan karşıdakinin buna inanması ve tuzağa düşmemesiydi.</p>

  <p class="calibre3">"Acaba," diye sordu Venables düşünceli bir halde. "Böyle düşünmenizin nedeni ne? Bütün bunlar mı?"</p>

  <p class="calibre3">Eliyle odadaki eşyaları gösterdi.</p>

  <p class="calibre3">"Bu da bir kanıt," dedim. "Bunlar sizi neyi, nasıl alacağını bilen, görmüş geçirmiş, akıllı bir zengin kişi olduğunuzun kanıtlan. Ancak bunlarda sahip olma duygusundan çok daha öte bir şeyler olduğunu hissediyorum. Güzel ve ilgi çekici nesneleri ele geçirmeye kararlı olduğunuzu söylüyorsunuz, ama bir yandan da bunların emekle alınteri dökerek kazanılmadıklarını ifade ediyorsunuz."</p>

  <p class="calibre3">"Tamamen haklısınız, Easterbrook, tamamen haklısınız. Daha önce de söylediğim gibi yalnızca aptallar alın teri döker. İnsan düşünmeli, yapacağı şeyi en ufak ayrıntısına kadar planlamalıdır. Başarının sırrı aslında çok basit, ama düşünülüp, bulunmalı! Basit bir şey. Bunu düşünürsünüz, uygularsınız ve işte buraya gelirsiniz!"</p>

  <p class="calibre3">Ona bakarken düşünüyordum. Basit bir şey, istenmeyen insanların yoldan kaldırılması gibi basit bir şey mi?</p>

  <p class="calibre3">Bir gereksinime karşılık vermek. Kurban dışında kimse açısından tehlikesi olmayan bir eylem. Tekerlekli ilhanx</p>

  <p class="calibre3"></p>

  <p class="calibre3">sandalyesine gaga burnuyla avını gözetleyen yırtıcı bir kuş gibi tüneyip, adem elması heyecanla bir yukarı bir aşağı inip çıkan Bay Venables tarafından planlanan. Peki ya uygulayıcı? Thyrza Grey mi?"</p>

  <p class="calibre3">Ona bakarak, "Beynin uzaktan kontrolünden bahsetmek bana Thyrza Grey ile yaptığım bir sohbeti anımsattı," dedim.</p>

  <p class="calibre3">"Ah, sevgili Thyrza'cık!" Ses tonu yumuşak, doğaldı. Gözkapakları bir an için titremiş miydi? "Sağ olsunlar gerek Sybil gerek Thyrza saçmalama konusunda eşsizler. İlginç olan söylediklerine kendilerinin de inanmaları, gerçekten inanmaları. Hiç -size bunun için ısrar ettiklerinden eminim- onların tuhaf seanslarına katılma fırsatınız oldu mu?"</p>

  <p class="calibre3">Nasıl davranmam gerektiği konusunda bir anlık tereddütten sonra, "Evet," dedim. "Ben... ben bir seansa katıldım."</p>

  <p class="calibre3">"Peki nasıl buldunuz? Saçmalık mı? Yoksa sizi etkileyebildiler mi?"</p>

  <p class="calibre3">Gözlerimi ondan kaçırarak, huzursuz olduğumu belli etmek için elimden geleni yaptım.</p>

  <p class="calibre3">"Şey... aslında... Tabi ki asla inanmadım. Ama o kadar kendilerinden emin görünüyorlardı ki..." Saatime baktım. "Çok geç olduğunu fark etmemişim. Hemen geri dönmeliyim. Kuzinim ne yaptığımı merak etmiştir."</p>

  <p class="calibre3">"Bir sakatın can sıkıcı bir öğlenden sonrasını hoşça geçirme sini sağladınız. Rhoda'ya selamlarımı iletin. En kısa zamanda bir akşam yemeği ayarlamalıyız. Yalnız yarın Londra'ya gidiyorum Sotheby'de ilginç bir müzayede var. Ortaçağ Fransız fildişi heykeller. Çok özgün parçalar. Almayı başarabilirsem, onları da çok beğeneceğinizden eminim."</p>

  <p class="calibre3">Dostça bir hava içinde ayrıldık.</p>

  <p class="calibre3">Seans konusunda tereddüt geçirdiğimde Venables'in gözlerinde fark ettiğim sinsi, alaycı bir ışıltı mıydı?</p>

  <p class="calibre3">Öyle olduğunu düşünüyordum ama bundan asla emin olamazdım. Son zamanlarda kendi hayal ürünlerime kendim de inanmaya mı başlıyordum yoksa?</p>

  <p class="calibre3">BÖLÜM 19</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3"></p>

  <p class="calibre3">Dışarı çıktığımda akşamüstü olmuştu. Hava bulutlu olduğu için şimdiden kararmıştı, Priors Court'un dönemeçli yolunda ilerlemekte zorluk çekiyordum. Yeniden arkamı dönüp evin aydınlık pencerelerine baktım.</p>

  <p class="calibre3">Bu arada fark etmeden yolun dışına çimenlerin üstüne çıkmıştım. Tam ters yönde ilerleyen biriyle çarpıştım.</p>

  <p class="calibre3">Ufak, ancak tıknaz biriydi bu. Birbirimizden özür diledik. Adamın kaim, tok bir sesi, oturaklı bir konuşma şekli vardı.</p>

  <p class="calibre3">"Çok üzgünüm..."</p>

  <p class="calibre3">"Ne demek? Kesinlikle benim hatamdı, emin olun..."</p>

  <p class="calibre3">"Daha önce hiç bu yolda yürümemiştim," diye açıkladım. "Dolayısıyla yoldan çıktığımı fark etmemiş</p>

  <p class="calibre3">olmalıyım. Aslında bir el lambası almam doğru olacaktı."</p>

  <p class="calibre3">"İzin verirseniz..."</p>

  <p class="calibre3">Yabancı cebinden çıkardığı küçük bir cep fenerini yakarak elime verdi. Fenerin ışığında onun orta yaşlı, yuvarlak yüzlü, kara bıyıklı ve gözlüklü biri olduğunu gördüm. Çok kaliteli, koyu renkli bir pardösü giymişti.</p>

  <p class="calibre3">Tamamen düzenli, sorumluluk sahibi bir insan görünümündeydi. Yine de kendimi cep feneri olmasına rağmen çam tığımız ana kadar bunu kullanmamış olmasını merak etmekten alıkoyamadım.</p>

  <p class="calibre3">"Ah," dedim biraz aptalca kaçsa da. "Şimdi anlıyorum. Normal yoldan ayrılmışım."</p>

  <p class="calibre3">Yeniden yola geçtim ve feneri geri uzattım.</p>

  <p class="calibre3">"Bundan sonrasında yolu bulabilirim."</p>

  <p class="calibre3">"Hayır gerekmez, bahçe çitlerine ulaşana kadar sizde kalsın."</p>

  <p class="calibre3">"Peki ya siz... eve mi gidiyorsunuz?"</p>

  <p class="calibre3">"Hayır, hayır, sizinle aynı yöne gidiyorum. Yani bahçe kapısına. Sonra da otobüs durağına. Bournemouth'a dönüyorum."</p>

  <p class="calibre3">"Anlıyorum," dedim ve yan yana yürümeye başladık. Yanımdaki adamın tedirgin olduğunu sezinliyordum.</p>

  <p class="calibre3">Otobüs durağına kadar da ona eşlik edip etmeyeceğimi sordu. Hemen yakında kaldığımı söyledim.</p>

  <p class="calibre3">Yeniden bir sessizlik oldu, adamın tedirginliğinin arttığını hissediyordum. Bir şekilde yanlış anlaşılmış</p>

  <p class="calibre3">olmaktan korkan kişilerin ruh hali içindeydi.</p>

  <p class="calibre3">Boğazını temizledikten sonra sordu.</p>

  <p class="calibre3">"Bay Venables'i mi ziyaret etmiştiniz?"</p>

  <p class="calibre3">Öyle olduğunu belirttikten sonra ekledim.</p>

  <p class="calibre3">"Sizin de oraya gittiğinizi düşünmüştüm."</p>

  <p class="calibre3">"Hayır," dedi. "Hayır... Aslına bakarsanız..." Sustu. Ben Bournemouth'ta yaşıyorum daha doğrusu Bournemouth yakınında. Orada yazlık bir ev aldım ve yeni taşındım."</p>

  <p class="calibre3">ilhanx</p>

  <p class="calibre3"></p>

  <p class="calibre3">Zihnimde ufak bir kıvılcım çakar gibi oldu. Bournemouth'ta azlık? Bunu ben daha önce nerede duymuştum? Tam bunu anım-maya çalıştığım sırada tedirginliği çok daha artan yol arkadaşım açıklama yapmaya başladı.</p>

  <p class="calibre3">"Herhalde bunu tuhaf bulmuşsunuz... tabi size hak veriyorum, bu gerçekten de tuhaf... yani -bir insana-akşam karanlığında sahibini tanımadığı bir evin bahçesinde dolaşan birine rastlamak. Bunu yapmaktaki amacımı açıklamak biraz güç, ama emin olun nedenlerim var. Bournemouth'a yeni yerleşmiş olamama rağmen emin olun bu çevrede çok iyi tanınan biriyim, bunu doğrulayabilecek burada yerleşik beni şahsen tanıyan birçok kişinin adını da verebilirim size. Bu arada eczacıyım, Londra'da uzun süredir aileme ait olan eczaneyi kısa bir süre önce devrederek emekliye ayrıldım ve her zaman için çok beğendiğim, çok sevdiğim bu yöreye taşındım. Aslında çok da keyifli."</p>

  <p class="calibre3">Birden kafamda bir kıvılcım çaktı. Artık bu ufak adamın kim olduğunu biliyordum. Bu arada o hızını almış, anlatmaya devam ediyordu.</p>

  <p class="calibre3">"Adım Osborne, Zachariah Osborne. Daha önce de söylediğim gibi Londra'da çok iyi çalışan bir eczanem vardı; Barton Caddesi Paddington Green'de. Babamın zamanında orası çok seçkin, tercih edilen bir çevreydi, ama çok değişti, evet maalesef çok değişti. Çok düştü."</p>

  <p class="calibre3">İç çekerek başını salladı.</p>

  <p class="calibre3">Sonra da konuşmasını toparladı.</p>

  <p class="calibre3">"Burası Bay Venables'in evi, değil mi? Sanırım... o... dostunuz?"</p>

  <p class="calibre3">Düşünüp yanıt verdim.</p>

  <p class="calibre3">"Pek dostum sayılmaz. Kendisini daha önce yalnızca bir kere dostlarımla birlikte akşam yemeğine geldiğimizde görmüştüm "</p>

  <p class="calibre3">"Ah evet... Anlıyorum... evet, kesinlikle."</p>

  <p class="calibre3">Bu arada giriş kapısına ulaşmıştık. Dışarı çıktık. Bay Osborne kararsızlık içinde durdu. Ona cep fenerini iade ettim.</p>

  <p class="calibre3">"Teşekkürler," dedim.</p>

  <p class="calibre3">"Bir şey değil. Tanıştığımıza sevindim. Ben..." Bir an sustuktan sonra telaşla, acele içinde konuşmaya başladı.</p>

  <p class="calibre3">"Beni yanlış anlamanızı istemem... Yani teknik olarak, tanımadığım birinin bahçesine girmem yanlıştı tabi.</p>

  <p class="calibre3">Ama emin olun bunu yapmakta hiçbir şekilde kötü bir niyetim yoktu. Bu size çok tuhaf gelmiş olabilir -yani benim durumum- yanlış anlamaya çok uygun. Aslında size açıklayabilmek isterdim... yani -şey- durumumu anlatmak."</p>

  <p class="calibre3">Bekliyordum. O anda yapılacak en iyi şey bu gibi göründü bana. Merakım, ister iyi ister kötü iyice artmıştı.</p>

  <p class="calibre3">Bir şekilde giderilmeliydi.</p>

  <p class="calibre3">Bay Osborne bir an için sustuktan sonra kararını verdi.</p>

  <p class="calibre3">"Size bunu gerçekten açıklamak isterdim, Bay... şey..."</p>

  <p class="calibre3">"Easterbrook. Mark Easterbrook."</p>

  <p class="calibre3">"Bay Easterbrook. Bana size de tuhaf gelen bu davranışımı açıklama fırsatı verirseniz size gerçekten minnettar olacağım, Bay Easterbrook. Zamanınız var mı? Yalnızca beş dakikalık bir yolu geçersek anayola ulaşırız. Orada otobüs durağının hemen yanında iyi, şirin bir kafe var. Otobüsümün gelmesine daha yirmi dakika var. Benimle birlikte bir fincan kahve içer miydiniz?"</p>

  <p class="calibre3">Kabul ettim. Patika yol boyunca yan yana yürüdük. Tedirginliği geçmiş olan Bay Osborne neşeyle Bournemouth'un güzelliklerinden, ikliminin iyiliğinden, burada verilen konserlerden ve oturanların kibarlığından, seçkinliğinden söz ediyordu.</p>

  <p class="calibre3">Bu arada anayola vardık. Otobüs durağı köşedeki benzin istasyonunun hemen arkasındaydı. Benzin istasyonundaki küçük, temiz bir kafe köşedeki masada oturan bir çift dışında boştu. İçeri girdik, Bay Osborne iki kişilik kahve ve kurabiye sipariş etti.</p>

  <p class="calibre3">Daha sonra masanın üstünden öne doğru eğilerek, anlatmaya başladı.</p>

  <p class="calibre3">"Bütün bunlar bir süre önce gazetelerde çıkan bir haberle ilgili. Pek sansasyon yaratan bir olay değildi bu, manşetlerde yer almadı, tabi böyle nitelendirmek doğruysa. Haber benim işyerimin yani eski dükkânımın, bulunduğu yörenin Katolik kilisesinin papazının sokakta ölü bulunmasıydı. Bir gece yolda yürürken öldürülmüştü. Çok ürkütücü. Bugünlerde bu gibi olaylar çok oluyor. Sanırım çok iyi bir insandı, gerçi Katolik inancı benim inancıma biraz ters ama! Her neyse, sanırım bu konunun beni niçin özellikle ilgilendirdiğini açıklamam gerekiyor. Polis söz konusu akşam Peder Gorman'ı gören herkesin kendilerine başvurmasını istediklerini belirten bir ilan yayımladı. Rastlantıya bakın ki tam da o gece saat sekiz sularında dükkânımın önünde dururken pederin tam karşımdaki kaldırımdan geçtiğini görmüştüm. Hemen ardında da onu izleyen, hemen dikkatimi çekecek kadar tuhaf görünümlü bir tip vardı. Gerçi o an için böyle bir şey aklıma bile gelmezdi, bunu önemsemedim ama ben uyanık bir insanımdır, Bay Easterbrook, ayrıca gördüğüm insanları hafızama kazımak gibi bir niteliğim var. Bu benim için bir tür hobi, hatta dükkânıma müşteri olarak ilhanx</p>

  <p class="calibre3"></p>

  <p class="calibre3">gelenlerden birçoğu, kendilerine, "Ah, sanının aynı ilaç için geçen martta da gelmiştiniz?" dediğimde çok şaşırmışlardır. Bu onları hep çok mutlu etmiştir, bilirsiniz ' sanlar anımsanmaktan hoşlanırlar. Sanırım bu Tanrı vergisi bir yetenek, ticarette işe yarıyor. Her neyse gördüğüm adamı polise tam olarak tanımladım.</p>

  <p class="calibre3">Bana teşekkür ettiler. Ve bu konu kapandı.</p>

  <p class="calibre3">"Şimdi asıl bu öykünün şaşırtıcı olan yönüne geliyorum. On gün kadar önce biraz önce ayrıldığımız küçük köyde kilise yararına yapıları bir panayıra katıldım, biraz önce bahsettiğim adama burada rastlamak benim için büyük bir sürpriz oldu elbette. Tekerlekli sandalyeyle dolaştığı için yakın zamanda bir kaza ya da hastalık geçirmiş olmalı, diye düşündüm. Onun kim olduğunu soruşturdum ve adı Venables olan bu yörenin en zengin kişilerinden biri olduğunu öğrendim. Birkaç gün bu konu üzerinde düşündükten sonra, ilk ifadeyi verdiğim polis dedektifine bir mektup yazarak konuyu bildirdim. Adı Müfettiş Lejeune, kendisi şahsen Bournemouth'a kadar geldi. Ancak bu kişinin benim cinayet gecesi gördüğüm adam olduğu konusunda ciddi kuşkuları vardı. Bana Bay Venables'in birkaç yıldır sakat olduğunu, bunun nedeninin de çocuk felci geçirdiğini belirtti. Bu durumda müfettiş bunun bir benzerlikten öte gidemeyeceğini, yanıldığımı düşünüyordu."</p>

  <p class="calibre3">Bay Osborne anlattıklarına ara verdi. Önümdeki fincandaki soluk kahverengi suyu karıştırdım ve nezaketten bir yudum aldım. Bay Osborne da kendi fincanına üç kesme şeker atıp karıştırdı.</p>

  <p class="calibre3">"Böylece konu açıklanmış oluyor," dedim.</p>

  <p class="calibre3">"Evet," dedi Bay Osborne. "Evet..." Sesinde açık bir hayal kırıklığı vardı. Yeniden öne eğildiğinde yuvarlak, neredeyse çıplak kafası elektrik ampulünün altında parlıyor, gözlüklerinin gerisindeki gözleri fanatik kişilerde rastlanan inançlı kıvılcımlar yayıyordu...</p>

  <p class="calibre3">"Size biraz daha açıklama yapmalıyım," dedi. "Ben küçük bir çocukken, babamın arkadaşı olan başka bir eczacı, Jean Paul Mariot'un cinayet davasına tanık olarak çağırılmıştı. Anımsayacağınız gibi -kendisi karısını öldürmüştü- hem de arsenikli bir karışımla. Babamın arkadaşı onun sahte bir isimle zehirli maddeler alan kişilerin kaydedildiği defteri imzalayan kişi olduğunu saptadı. Marigot hüküm giydi ve asıldı. Bu olaydan çok etkilendim. O sıralar dokuz yaşımdaydım yani tam etki altında kalınabilecek bir dönem. O günden bu yana en büyük isteğim -ve tabi umudum da- günün birinde benim de böyle bir cinayet davasında kilit rolü oynamak, cause celebre(*) ve bir katilin yargılanmasına aracılık etmek oldu. Belki de insanların yüzlerini dikkatle incelemeye ve hafızama kazımaya başlamamın başlangıcı buydu. Belki size gülünç gelecek ama Bay Easterbrook, yıllar yılı karısını öldürmeye niyetlenen bir kişinin gerek duyduğu zehri almak için dükkânıma gelen potansiyel katil olabileceği ihtimaliyle her geleni incelemekten kendimi alıkoyamadım."</p>

  <p class="calibre3">"Ya da sanırım ikinci bir Madeleine Smith," dedim gülerek.</p>

  <p class="calibre3">"Öyle. Aynen öyle." Bay Osborne üzüntüyle içini çekti. "Maalesef bu asla olmadı. Ya da geldiyse bile bu kişi yargının karşısına çıkmadı. Bu inanın, katilin yakalanamaması insanın inanamayacağı kadar sık ortaya çıkan bir durum. Sonuçta bu olay, bunca zaman kurduğum bir hayalin, umudum gerçekleşmesi için bir fırsat gibi göründü bana; bir cinayet olayında tanık olmam için önüme çıkmış bir şans!"</p>

  <p class="calibre3">Yüzünde çocukça bir neşe belirmişti.</p>

  <p class="calibre3">(*) Kanunun fazlasıyla ilgisini çeken yasal olay veya dava.</p>

  <p class="calibre3"></p>

  <p class="calibre3">"Sizin açınızdan hayal kırıcı olmalı," dedim içtenlikle.</p>

  <p class="calibre3">"Evet, ee... evet." Bay Osborne'un ses tonu yine eski umutsuz havaya girmişti.</p>

  <p class="calibre3">"Ben ısrarcı bir adamım, Bay Easterbrook. İnatçı. Gördüğüm kişinin Bay Venables olduğuna, haklı olduğuma, her geçen gün daha çok inanıyorum. Gördüğüm adamın yalnızca ama yalnızca Venables, başka hiç kimse olamayacağına. Oh!" Tam konuşacağım anda elini itiraz edercesine kaldırdı. "Bir dakika.</p>

  <p class="calibre3">Yanılmadım. Biliyorum o akşam yoğun bir sis vardı. Ben biraz uzaktaydım. Doğru. Ama polisin dikkate almadığı bir şey var o da benim dikkatim ve gözlem yeteneğim. Bu benim özellikle geliştirdiğim bir yetenek.</p>

  <p class="calibre3">Adamın yalnızca yüz hatlarını, gaga burnunu, adem elmasını filan değil, başını tutuşunu, boynunun omuzlarının üstündeki duruşunu da anımsıyorum. Kendi kendime, haydi, yanıldığını kabul et, dedim defalarca. Ama ne yaparsam yapayım yanılmadığımı hissediyorum. Polis olanaksız diyor. Ama olanaksız olan ne var ki yaşamda? İşte hep bunu soruyorum kendime."</p>

  <p class="calibre3">"Ama sanırım bu türden bir sakatlık..."</p>

  <p class="calibre3">Eczacı işaret parmağını heyecanla sallayarak beni susturdu.</p>

  <p class="calibre3">"Evet, evet, ama deneyimlerim, tıp mesleğinde geçirdiğim yıllar bana gösterdi ki insanların ne numaralar yapıp ne yalanlar söyleyebileceklerini insanın aklı almaz. Yalnızca tıp mesleğindekilerin saf olduğunu ileri sürdüğümü sanmayın sakın. Kendini yalandan hasta gibi gösterme çabasını kolayca saptayabilirler. Ama bazı durumlar vardır; bir eczacının yaları söyleyeni doktordan daha kolay tespit edebildiği. Örneğin bazı ilaçlar ya da tamamen zararsız gibi görünen bazı kimyasallar vardır. Bunlarla ateş çıkar deride lezyonlar ve değişik yaralar açılır ya da boğaz kuruluğu, ifrazat artması gibi durumlar ortaya çıkabilir..."</p>

  <p class="calibre3">"Ama ya felçli eklemler... bu kolay olmasa gerek?" diye söze karıştım.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Doğru! Doğru! Ancak bu konuda da biraz bilgi topladım. Bay Venables'in doktoru Londra'da, Harley Sokağı'ndaki ünlü doktorlardan biri. Buraya ilk geldiğinde köyün yerel doktoruna muayene olup sakatlığını belgelendirdiği doğru. Ama o doktor şimdi emekli ve buradan çok uzakta bir yere yerleşmiş. Şimdiki doktor ise Bay Venables' i hiç muayene etmemiş. Bay Venables ayda bir kez Londra'daki doktoruna gidiyor."</p>

  <p class="calibre3">Ona merakla baktım.</p>

  <p class="calibre3">"Yine de bu bana bunda nasıl bir hile olabileceği konusunda bir şey söylemiyor..."</p>

  <p class="calibre3">"Benim bildiklerimi bilmiyorsunuz da ondan," dedi Bay Osborne. Küçük bir örnek olaya açıklık getirecektir sanırım. Bayan H diye bir kadın vardı... bir yıldan uzun bir süre sigortadan para çekti. Hem de üç farklı yerden... bir yerde Bayan T idi, bir başkasında Bayan C, bir diğerinde ise Bayan T... Bayan C ve Bayan T ona kendi sigorta kartlarını ödünç veriyorlardı, para karşılığında tabi. O da böylece aynı parayı üç kez alıyordu."</p>

  <p class="calibre3">"Bununla benzerlik..."</p>

  <p class="calibre3">"Düşünün... yalnızca düşünün..." Başparmağını şimdi daha da kararlı sallıyordu. "Diyelim ki bizim Bay Venables gerçekten felç geçirip, belden aşağısı sakat kalmış, maddi durumu kötü olan birini buldu. Ona uygunsuz bir öneride bulundu. Bu adam Bay Venables'e bir ölçüde benzemektedir, fazla benzemesi de gerekmez. Kendini Bay V olarak tanıtan gerçek sakat bir uzmanına gider muayene ve sakatlığı belgeletir.</p>

  <p class="calibre3">Sonra Bay V kırsal alanda bir ev satın alır. Yerel doktor yakın zamanda emekliye ayrılacaktır. Yeniden gelen sakat doktora muayene olur. İşte konu halloldu bile! Artık Bay Venables resmen çocuk felcinden dolayı belden aşağısı tutmayan biridir. Ve bu uzman doktorlarca da belgelenmiştir. Çevrede göründüğü zamanlarda da -ki burada çok ender dışarı çıkıyor- tekerlekli sandalyeyle dolaşır, filan."</p>

  <p class="calibre3">"Ama bunu evinde çalışanlar bilmez mi? Özel uşağı?"</p>

  <p class="calibre3">"Ya hepsi aynı çetedense? Uşak da çetenin bir elemanıysa? Bundan daha basit ne olabilir ki? Hatta belki çalışanların bir kısmı daha?"</p>

  <p class="calibre3">"Peki ama neden?"</p>

  <p class="calibre3">"Ah," dedi Bay Osborne. "Bu da başka bir soru, öyle değil mi? Gerçi bir varsayımım var ama anlatamam...</p>

  <p class="calibre3">size komik gelebilir. Ama şurası kesin değil mi, bu kanıta ihtiyacı olan biri için tartışmasız bir kanıt. îster burada ister başka bir yerde bulunabilir, kimse onun olduğunu düşünemez. Paddington'da yürürken mi görüldü? Hemen olanaksız olduğu gelir gündeme. Kendisi kırsalda yaşayan, belden aşağısı tutmayan bir zavallıdır, falan filan." Bay Osborne sözlerine ara verip, saatine baktı. "Otobüsüm neredeyse gelir. Artık acele etmeliyim. Gördüğünüz gibi bu konuyu aklımdan çıkaramıyorum, kendimi kaptırıyorum. Başka bir deyişle, bir şeyleri kanıtlayabilir miyim diye uğraşıyorum. Bunun sonucu olarak da buraya geldim (Bu ara işim yok, işi öyle özlüyorum ki) neyse buraya gelip Bay Venables'in bahçesine girmeye ve sözün kısası onu gözetlemeye ve biraz casusluk yapmaya karar verdim. Bunun hoş bir davranış olmadığım söyleyeceksiniz, hiç kuşkusuz.</p>

  <p class="calibre3">Bunda size hak da veriyorum. Ama eğer böylece gerçek ortaya çıkacaksa... bir suçlu yargı önüne çıkarılacaksa.. Diyelim ki bizim Bay Venables bahçeye sakin bir yürüyüş yapmaya çıktı. Ve ben de bunu gördüm. Ya da perdeleri kapamayı unuttular. (Belki dikkatinizi çekmiştir, insanlar gün ışığı varken son ana kadar perdelerini kapamazlar, genellikle havanın iyice kararması için bir saat daha beklerler.) Belki bir an için içeriyi görebilirim diye düşündüm. Belki birinin onu gözetleyeceği asla aklına gelmeyeceği için kütüphanesinde dolaşırken? Zaten bundan neden kuşkulansın ki? Bildiğim kadarıyla ondan kuşkulanıldığı hakkında hiçbir fikri yok!"</p>

  <p class="calibre3">"O akşam gördüğünüzün Bay Venables olduğundan emin misiniz?"</p>

  <p class="calibre3">"Venables olduğunu biliyorum."</p>

  <p class="calibre3">Ayağa kalktı.</p>

  <p class="calibre3">"Otobüsüm geliyor. Sizinle tanıştığıma sevindim, Bay Easterbrook. Priors Court'ta ne amaçla bulunduğumu size açıklayabilmiş olmak da beni büyük ölçüde rahatlattı. Bu fırsatı verdiğiniz için teşekkürler. Sanırım bunlardan birçoğunu saçma olarak nitelendirmişsinizdir."</p>

  <p class="calibre3">"Pek o kadar değil. Ama bana hâlâ Bay Venables'in ne gibi bir iş çevirdiğinden kuşkulandığınızı söylemediniz?"</p>

  <p class="calibre3">Bay Osborne sıkıntılı ve çekingen görünüyordu.</p>

  <p class="calibre3">"Söylersem benimle alay edersiniz. Herkes onun çok zengin olduğunu söylüyor ama hiç - hiç kimse bunca parayı asıl kazandığını bilmiyor. Size ne düşündüğümü açıklayacağım. Bence o her zam okuduğumuz dâhi suçlulardan biri. Bilirsiniz, bu kişi planları ya ve adamları bu planları uygular. Belki bu aptalca gelecek ama. "</p>

  <p class="calibre3">Otobüs durmuştu. Bay Osborne otobüse doğru koştu.</p>

  <p class="calibre3">Patika yoldan eve doğru yürürken düşünüyordum. Bay Osborne'un varsayımları tamamen hayal ürünü gibi görünüyordu ama içinde akla yakın gelen noktalar olduğunu da kabul etmek gerekirdi ilhanx</p>

  <p class="calibre3"></p>

  <p class="calibre3">BÖLÜM 20</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">Ertesi sabah Ginger'i aradım ve bir sonraki gün Bournemouth'a geçeceğimi bildirdim.</p>

  <p class="calibre3">"Adı Deer Park olan küçük, sakin bir otel buldum. Otelin iki görünmeyen yan çıkışı var. Belki bir ara gizlice Londra'ya kaçıp seni görürüm."</p>

  <p class="calibre3">"Sanırım gelmemen daha doğru olur. Ama yine de gelirsen havalara uçarım. Can sıkıntısından ölüyorum.</p>

  <p class="calibre3">Bilemezsin ne korkunç olduğunu! Eğer sen gelemesen bile belki ben gizlice sıvışır, seninle bir yerlerde buluşurum."</p>

  <p class="calibre3">Birden bir şey dikkatimi çekti.</p>

  <p class="calibre3">"Ginger! Sesin... Bir farklılık var."</p>

  <p class="calibre3">"Ah o mu? Bir şey yok. Merak etme."</p>

  <p class="calibre3">"Ama sesin?"</p>

  <p class="calibre3">"Üşütmüş olmalıyım ya da öyle bir şey, hepsi bu merak etme."</p>

  <p class="calibre3">"Ginger."</p>

  <p class="calibre3">"Bak Mark, soğukalgınlığı nedeniyle herkesin boğazı ağrı bilir, herkesin sesi kısılabilir. Sanırım üşüttüm. Ya da belki grip oluyorum."</p>

  <p class="calibre3">"Grip mi? Ginger, bin dereden su getirmeyi bırak artık. Hasta mısın değil misin?"</p>

  <p class="calibre3">"Büyütme. İyiyim."</p>

  <p class="calibre3">"Lütfen bana tam olarak nasıl olduğunu söyle. Grip başlangıcı gibi bir durumun mu var?"</p>

  <p class="calibre3">"Evet... belki... tüm vücudum sızlıyor, bir kırıklık işte..."</p>

  <p class="calibre3">"Peki ya ateş?"</p>

  <p class="calibre3">"Evet, biraz ateşim olabilir..."</p>

  <p class="calibre3">Donup kalmıştım, sırtımdan aşağı buz gibi bir ter boşandığını hissediyordum. Korkuyordum. Dehşet içindeydim. Her ne kadar kabul etmek istemese de Ginger'in de korktuğunu biliyordum.</p>

  <p class="calibre3">Yeniden sesini duydum.</p>

  <p class="calibre3">"Mark hemen panikleme. Paniğe kapıldığının farkındayım. İnan bunun için hiçbir neden yok."</p>

  <p class="calibre3">"Belki yoktur. Ama yine de her ihtimali göz önünde bulundurarak önlem almalıyız. Doktoru ara, hemen gelmesini ve seni muayene etmesini söyle. Hemen şimdi!"</p>

  <p class="calibre3">"Olur... Ama... bu durumda o benim korkunç bir yaygaracı olduğumu düşünecek."</p>

  <p class="calibre3">"Boş ver! Yap bunu! Doktor gittikten sonra da hemen beni arayıp durumu bildir."</p>

  <p class="calibre3">Telefonu kapadıktan sonra bir süre oturduğum yerde, gözlerim siyah telefon ahizesine dikili öylece kalakaldım. Panik... Paniğe kapılmamalıydım... Yılın bu mevsiminde gribe yakalanmak olağan bir durumdu...</p>

  <p class="calibre3">doktor da durumu görecekti... hem belki de bu yalnızca basit bir soğukalgınlığıydı...</p>

  <p class="calibre3">Gözümün önünde üzerine uğursuz semboller işlenmiş ördekbaşı yeşili giysisiyle Sybil belirdi. Thyrza'nın sesini duydum, isteyen, buyuran... Tebeşirle çizdiği sembollerin üstünde ölüm duası yapıp, horoz kesen Bella...</p>

  <p class="calibre3">Saçmalık, hepsi saçmalık... elbette ki tüm bunlar bir saçmalık, bir göz boyamadan öte değildi...</p>

  <p class="calibre3">Ama dolap... o dolaptaki aygıt, işte buna boş vermek hiç de o kadar kolay değildi. Dolap insani boş</p>

  <p class="calibre3">inançların değil, bilimsel gelişimin bir örneğini temsil ediyor olabilirdi... Ama bu olası mıydı? Hayır, olası olması mümkün değildi...</p>

  <p class="calibre3">Bayan Dane Calthrop, beni telefonun başında otururken buldu. Hemen merakla sordu.</p>

  <p class="calibre3">"Ne oldu?"</p>

  <p class="calibre3">"Ginger," dedim. "Pek iyi değil..."</p>

  <p class="calibre3">Onun bunun benim hüsnükuruntum olduğunu söylemesini umuyordum. Beni yatıştırmasını umuyordum.</p>

  <p class="calibre3">Ama yapmadı bunu.</p>

  <p class="calibre3">"İşte bu kötü," dedi. Evet, sanırım bu çok kötü!"</p>

  <p class="calibre3">"Ama bu olanaksız!" diye haykırdım. "Bu kadınların dediklerini yapabiliyor olmaları olanaksız!"</p>

  <p class="calibre3">"Acaba öyle mi?"</p>

  <p class="calibre3">"Buna inanıyor olamazsınız... inanamazsınız buna..."</p>

  <p class="calibre3">"Sevgili Mark," dedi Bayan Dane Calthrop. "Sen ve Ginger de böyle bir olasılığın zayıf da olsa olabileceğine inanmamış olsanız, bu deneyin içinde olmazdınız."</p>

  <p class="calibre3">"Bizim de inanıyor olmanız durumu daha da kötüleştiriyor. Olasılığı güçlendiriyor."</p>

  <p class="calibre3">"Bu kayıtsız şartsız bir inanma değil... eğer kanıtını bulursan inanacaksınız."</p>

  <p class="calibre3">"Kanıt mı? Ne kanıtı?"</p>

  <p class="calibre3">"Ginger'in hastalanması bir kanıt değil mi?" diye sordu Bayan Calthrop.</p>

  <p class="calibre3">Ondan nefret ediyordum. Sesim öfkeyle yükseldi.</p>

  <p class="calibre3">"Neden bu kadar kötümsersiniz? Bu basit bir soğukalgınlığı ya da bu türden bir şey. Neden daima en kötü ihtimali düşünüyorsunuz?"</p>

  <p class="calibre3">ilhanx</p>

  <p class="calibre3"></p>

  <p class="calibre3">"Çünkü eğer durum gerçekten kötüyse, bununla yüzleşmemiz gerekir. Yoksa sizce iş işten geçene kadar kafamızı devekuşu gibi kuma mı gömmeliyiz?"</p>

  <p class="calibre3">"Bu gülünç büyü numaralarının gerçekten işe yaradığını mı düşünüyorsunuz yoksa? Bu transa geçmelerin, ruh çağırmalarının, horoz kurban etmelerin, tüm bu numaraların?"</p>

  <p class="calibre3">"Etkili olan bir şeyler var hiç kuşkusuz," "dedi Bayan Dane Calthrop. "İşte bizim de açığa çıkarmamız gereken bu. Bunun büyük bir kısmı kanımca basit göz boyamalardan, şarlatanlıktan öte gitmiyor. Yalnızca buna uygun bir atmosfer yaratmak amaç, bu işte atmosfer çok önemli. Ama göz boyamaların ardında gerçek bir şeyler olmalı, gerçekten bu işi yapmalarını sağlayan bir şey!"</p>

  <p class="calibre3">"Uzaktan radyoaktif ışınlar göndermek gibi bir şey mi?"</p>

  <p class="calibre3">"Bu gibi bir şey olabilir. Her gün yeni bir şeyler keşfediliyor, ürkütücü şeyler. Bu gibi yeni buluşlardan birkaçı kötü niyetli biri tarafından karanlık emellerine hizmet etmek üzere geliştirilmiş olabilir. Thyrza'nın babasının bir fizikçi olduğunu sanırım biliyorsun..."</p>

  <p class="calibre3">"Evet ama ne? Ne? O lanet dolap! Onu inceleme fırsatımız olsaydı? Eğer polis..."</p>

  <p class="calibre3">"Polis geçerli bir neden olmadıkça kişisel mülke girip, ayrıntı arama yapma hakkına sahip değil."</p>

  <p class="calibre3">"Eğer gizlice oraya girip, o uğursuz dolabı parçalarsam?"</p>

  <p class="calibre3">Bayan Dane Calthrop başını salladı.</p>

  <p class="calibre3">"Bana anlattığına göre eğer bir zarar verilmesi söz konusu olduysa, bu o gece zaten oldu."</p>

  <p class="calibre3">Başımı ellerimin arasına alıp inledim.</p>

  <p class="calibre3">"Bu lanet deneye hiç girişmemiş olmayı dilerdim."</p>

  <p class="calibre3">Bayan Dane Calthrop yumuşak, teskin edici bir tonda, "Bunu yapmaktaki amacınız çok iyiydi. olan oldu artık. Ginger, doktorun muayenesinin ardından telefon ettiğinde konuya ilişkin daha ayrıntılı bilgi sahibi olabileceğiz. Sanırım Rhoda'yı arayacaktır..."</p>

  <p class="calibre3">Ne demek istediğini anlamıştım.</p>

  <p class="calibre3">"Hemen oraya döneyim."</p>

  <p class="calibre3">"Aptallık ediyoruz," dedi Bayan Dane Calthrop birden ben oradan ayrılırken. "Aptallık bu! Göz boyama. Bu göz boyamalara, şarlatanlıklara kanıyoruz. Kendimizi onların düşünmemizi istedikleri gibi düşünmekten alıkoyamıyoruz."</p>

  <p class="calibre3">Belki de haklıydı. Ama başka nasıl düşünebileceğimi de bilmiyordum.</p>

  <p class="calibre3">Ginger iki saat sonra aradı.</p>

  <p class="calibre3">"Doktor buradaydı," dedi. Biraz şaşırdı, kesin bir teşhis koyamadı ama büyük olasılıkla 'grip' olduğunu söyledi. Şu sıralar oldukça yaygınmış. Yatak istirahatı verdi, ilaç da gönderecek. Ateşim çok yüksek. Sanırım bu 'griptir', öyle değil mi?"</p>

  <p class="calibre3">Gerçi cesur davranmaya çalışıyordu ama kısık, boğuk sesinden duyduğu kaygısı, endişe anlaşılıyordu.</p>

  <p class="calibre3">"Hiç merak etme," dedim yüreğim sızlayarak. "İyileşeceksin! Duyuyorsun değil mi? İyileşeceksin. Kendini çok mu kötü hissediyordun?"</p>

  <p class="calibre3">"Eh işte, ateşim var, tüm vücudum sızlıyor ve her yerim acıyor, ayaklarım, tenim. Bir şey bana deyecek diye ödüm kopuyor Alev alev yanıyorum."</p>

  <p class="calibre3">"Bu ateşten canım. Dinle bak, hemen yanına geliyorum. Buradan şimdi hemen ayrılıyorum. Sakın itiraz etme!"</p>

  <p class="calibre3">"Peki tamam. Gelmene sevindim, Mark. Ne diyeyim ki, Hiç de düşündüğüm kadar cesur değilmişim."</p>

  <p class="calibre3"></p>

  <p class="calibre3">II</p>

  <p class="calibre3">Hemen Lejeune'nu telefonla aradım.</p>

  <p class="calibre3">"Bayan Corrigan hasta," dedim.</p>

  <p class="calibre3">"Ne?"</p>

  <p class="calibre3">"Duydunuz. Çok hasta. Kendi doktorunu çağırdı. 'Grip' olabileceğini söylemiş. Olabilir de ama olmayabilir de. Aslında sizin de bu konuda ne yapabileceğinizi bilmiyorum. Tek aklıma gelen bu konuda uzmanlaşmış bir doktor..."</p>

  <p class="calibre3">"Hangi konuda uzman?"</p>

  <p class="calibre3">"Bir psikiyatrist, psikolog ya da psikologist. Her halükârda psiko ile başlayan bir şey işte. Telkin, ipnotizma ve beyin yıkama ve bu gibi konularda bilgisi olan biri işte. Bu konuları ciddi olarak inceleyen uzmanlar var değil mi?"</p>

  <p class="calibre3">"Tabi ki var. Evet. Hatta buradaki merkezimizde bile bir iki bu gibi uzman var. Kesinlikle haklı olabilirsiniz.</p>

  <p class="calibre3">Hastalık yalnızca basit bir 'grip' olabilir ama bu aynı şekilde pek bilinmeyen bir çeşit psikolojik etki de olabilir.</p>

  <p class="calibre3">Tanrı'm Easterbrook, umarım bu yalnızca olmasını istediğimiz gibi bir şeydir."</p>

  <p class="calibre3">Ahizeyi hırsla kapadım. Bu sayede psikolojik silahlar hakkında bir şeyler öğrenebileceğimizden söz ediyordu Lejeune. Benimse aklım Ginger'daydı, cesur, fedakâr ve çaresiz Ginger'da. Aslında hiçbirimiz işin bu noktaya ilhanx</p>

  <p class="calibre3"></p>

  <p class="calibre3">gelebileceğine inanmamıştık yoksa inanmış mıydık? Hayır, tabi ki inanmamıştık. Bu bir oyundu, çocukça bir hırsız polis oyunu. Ama gerçek, bunun bir oyun olmadığını göstermişti.</p>

  <p class="calibre3">Kır At gerçek gücünü gösteriyordu.</p>

  <p class="calibre3">Başımı ellerimin arasına alıp, inledim.</p>

  <p class="calibre3"></p>

  <p class="calibre3">BÖLÜM 21</p>

  <p class="calibre3"></p>

  <p class="calibre3">Mark Easterhrook Anlatıyor</p>

  <p class="calibre3">I</p>

  <p class="calibre3">Ondan sonraki birkaç günü ömrüm boyunca unutur muyum, işte bunu bilemiyorum. Şimdi düşününce hiçbir düzen ve şeklin söz konusu olmadığı vahşi bir kaleydoskoptan farksızdı. Ginger kaldığı daireden alınarak özel bir hastanede kontrol altına alınmıştı. Onu ancak ziyaret saatlerinde görebiliyordum.</p>

  <p class="calibre3">Ginger'ın kendi doktoru anladığım kadarıyla bütün bu olup biteni gurur meselesi yapma eğilimindeydi.</p>

  <p class="calibre3">Bunca telaşa ne gerek olduğunu anlayamıyordu. Kendi teşhisi açık ve netti; soğukalgınlığını izleyen zatürree.</p>

  <p class="calibre3">Gerçi normal belirtiler dışında bazı belirtiler de görülmekteydi ama ona göre bu her zaman olabilirdi. Hiçbir hastalık tam kitaplarda belirtildiği kadar 'tipik' seyretmezdi. Ayrıca bazı kişiler antibiyotiklere karşı da dirençliydiler, cevap alınamayabiliyordu."</p>

  <p class="calibre3">Aslına bakılırsa tüm bu söyledikleri doğruydu da. Ginger zatürree idi. Hastalığının bilinmeyen, gizemli bir yönü yoktu. Bu hastalığa yakalanmıştı -hem de hastalığı şiddetli seyretmekteydi- durumu kötüydü.</p>

  <p class="calibre3">Emniyetin özel psikologlarından biriyle görüştüm. Ufak tefek kuş gibi bir adamdı, çok kalın camlı gözlüklerinin arkasında parlayan gözleriyle sürekli olarak ayak parmaklarının üstünde yaylanıp duruyordu.</p>

  <p class="calibre3">Bana bir sürü soru yöneltti, bunlardan birçoğuna hiçbir anlam veremedim ama herhalde kendince bir anlamı vardı. Dikkatle tüm yanıtlarımı not etti. Kendisi hiçbir yorum yapmadı, bu da oldukça zeki bir adam olduğunu gösteriyordu. Ancak yine de ara sıra kendi mesleki terimleriyle bazı anlaşılmaz şeyler söylüyordu.</p>

  <p class="calibre3">Sanırım Ginger üzerinde de birkaç ipnotizma denemesi oldu, ama sanki söz birliği etmişçesine kimse bana bir açıklama yapmıyordu. Kim bilir belki de gerçekten açıklanacak bir şey yoktu.</p>

  <p class="calibre3">Tüm dostlarımdan ve tanıdıklarımdan kaçıyordum, ama yalnızlıktan da bunalıyordum.</p>

  <p class="calibre3">Sonunda yine böyle depresyon anlarımdan birinde çiçekçi dükkânına telefon ederek Poppy'yi aradım. Onu yemeğe davet ettim. Memnuniyetle geleceğini belirtti.</p>

  <p class="calibre3">Onu Fantesie'ye götürdüm. Kız neşe içinde konuşuyor ve beraberliğiyle insanı gerçekten de çok rahatlatıyordu. Ama onu çağırmamın nedeni rahatlamak istemem değildi ki. Nefis bir içki ve yemeğin mutluluk veren sarhoşluğu içindeyken ağzından laf almaya çalıştım. Önce küçük, kuşku uyandırmayan denemeler yaptım. Poppy bir şeyler biliyor olabilirdi ama tam olarak ne bildiğinin bilincinde bile olmadığı da kesindi. Arkadaşım Ginger'i anımsayıp anımsamadığını sormam üzerine, o kocaman mavi gözlerini açarak,</p>

  <p class="calibre3">"Elbette, anımsıyorum!" dedi ve onun nasıl olduğunu sordu.</p>

  <p class="calibre3">"Çok hasta," dedim.</p>

  <p class="calibre3">"Zavallı cici kız!" Poppy'in bakışları ancak ondan beklenile bilecek düzeyde ilgili ve kaygılıydıysa da bu yine de bir şey sayılmazdı.</p>

  <p class="calibre3">"Bir şeylere karışmış," dedim. "Sanırım bu konuda senin de fikrini almış. Kır At konusu. Ona dünya kadar paraya mal olmuş."</p>

  <p class="calibre3">"Ah," dedi Poppy gözlerini biraz daha açarak. "Demek o sizdiniz."</p>

  <p class="calibre3">Bir an için ne demek istediğini anlayamadım. Sonra birden Poppy'nin benim, eski yatalak kansı tarafından Ginger'in mutluluğu engellenen adam olduğumu sandığını anladım. Aşk yaşantımızı keşfetmiş olmanın heyecanına öylesine kapılmıştı ki bu kez Kır At sözcüğünün geçmesi bile onu ürkütmeye yetmemişti.</p>

  <p class="calibre3">Merak içinde sordu.</p>

  <p class="calibre3">"Nasıl bir sonuç alabildiniz mi?"</p>

  <p class="calibre3">"Bir yanlışlık oldu," dedim. "Ok hedefi şaşırdı."</p>

  <p class="calibre3">"Hangi ok?"</p>

  <p class="calibre3">Bu da gösteriyordu ki Poppy ile konuşurken sözcüklerin yalın anlamlarından öte gitmemek gerekiyordu.</p>

  <p class="calibre3">"Şey - yeni - bu iş Ginger'de ters tepmiş gibi görünüyor," dedim. Daha önce hiç böyle bir şey olduğunu duymuş muydunuz?"</p>

  <p class="calibre3">Poppy hiç duymamıştı.</p>

  <p class="calibre3">"Elbette," dedim. "Much Deeping denilen köydeki Kır At konusunda da bir fikriniz yoktur, değil mi?"</p>

  <p class="calibre3">"Oranın nerede olduğunu bilmiyorum. Sanırım aşağılarda bir yerlerde olmalı."</p>

  <p class="calibre3">"Ginger'dan ne yaptıklarını tam olarak öğrenemiyorum..."</p>

  <p class="calibre3">Sabırla bekliyordum.</p>

  <p class="calibre3">"Birtakım ışınlar olmalı, değil mi?" diye sordu Poppy tereddütle. "Öyle bir şey. Başka bir evrenden, uzaydan," diye ekledi bilgiçlikle. "Ruslar gibi!"</p>

  <p class="calibre3">ilhanx</p>

  <p class="calibre3"></p>

  <p class="calibre3">Poppy'nin tüm bunları kendi küçük hayal dünyasında kurguladığından emindim artık.</p>

  <p class="calibre3">"Öyle bir şey olmalı," diye onayladım. "Ama çok tehlikeli olmalı. Ginger'i bu kadar hastalandırdığına göre."</p>

  <p class="calibre3">"Ama asıl hastalanıp ölmesi gereken sizin karınızdı, değil mi?"</p>

  <p class="calibre3">"Evet," dedim Ginger ile Poppy'nin benim için biçtikleri role uygun şekilde. "Ama sanırım bir yanlışlık oldu...</p>

  <p class="calibre3">geri tepti."</p>

  <p class="calibre3">"Yani sizce..." Poppy dehşetle irkildi. "Yani elektrikli ütüyü yanlış prize taktığınızda olan şok gibi bir şey mi bu?"</p>

  <p class="calibre3">"Kesinlikle öyle," dedim. "Ya da öyle bir şey. Daha önce hiç böyle bir şey olduğunu duymuş muydunuz?"</p>

  <p class="calibre3">"Yani, bu şekilde değil..."</p>

  <p class="calibre3">"Hangi şekilde?"</p>

  <p class="calibre3">"Şey yani, eğer biri parayı ödemezse... sonradan. Bildiğim kadarıyla ödemeyen bir adam oldu. "Poppy'nin sesi dehşet dolu bir fısıltı hali almıştı. "Metroda öldürüldü, platformdan trenin önüne düştü."</p>

  <p class="calibre3">"Kaza da olabilir."</p>

  <p class="calibre3">"Yoo hayır," dedi Poppy bunun düşüncesinden bile şoka uğramış bir halde. "Bu ONLARDI."</p>

  <p class="calibre3">Poppy'nin kadehine biraz daha şampanya doldurdum. Karşımdakinin ancak sözde beyninin orasına burasına yayılmış karmaşık bilgileri seçip ayıklamayı başardığınız oranda yardımcı olabilecek biri olduğunu hissediyordum. Birçok şeyin yanında konuşulduğunu duymuştu, bunların bir kısmını, belki yansını doğru ya da yanlış özümlemiş veya da atlayıp geçmiş, kafasının bir yerine yazmıştı. Ve kimse de yanlarındaki eninde sonunda yalnızca "Poppy" olduğu için konuşmalarına dikkat etmemişti.</p>

  <p class="calibre3">İşin asıl insanı deli eden tarafı ona neyi nasıl sormam gerektiğini bilmememdi. Yanlış bir sözcük kullandığım taktirde yine dehşete kapılıp, susması ve karşımda aptal rolü oynaması işten bile değildi.</p>

  <p class="calibre3">"Karım," dedim. "Hâlâ yatalak, ama durumu hiç de kötü görünmüyor."</p>

  <p class="calibre3">"İşte bu çok kötü," diyen Poppy keyifle şampanyasından bir yudum daha aldı.</p>

  <p class="calibre3">"Peki şimdi ne yapmam gerekiyor?"</p>

  <p class="calibre3">Poppy bunu bilmiyor olmalıydı.</p>

  <p class="calibre3">"Bakın bu işle ilgilenen Ginger'dı. Ben hiçbir girişimde bulunmadım. Başvurabileceğim bir yer var mı?"</p>

  <p class="calibre3">"Birmingham'da bir yer var," dedi Poppy tereddütle.</p>

  <p class="calibre3">"Orası kapanmış," diye belirttim. "Bu konuda bir şeyler bilebilecek başka bir tanıdığınız var mı?"</p>

  <p class="calibre3">"Belki Eileen Brandon bir şeyler bilebilir ama hiç sanmıyorum."</p>

  <p class="calibre3">Bu yeni isim, hiç beklenmedik bir şekilde birden ortaya çıkan Eileen Brandon beni çok şaşırtmıştı. Eileen Brandon'un kim olduğunu sordum.</p>

  <p class="calibre3">"Gerçekten korkunç biri," dedi Poppy. "Çok silik bir tip. Saçları kıvır kıvır, Arap saçı gibi, üstelik asla topuklu ayakkabı da giymiyor. Aslına bakılırsa," Çok özel bir bilgi veriyormuşçasına bir hava içinde ekledi. "Onunla aynı okulda okudum. O zaman da aynı şekilde silikti. Coğrafyada ise çok çok iyiydi."</p>

  <p class="calibre3">"Kır At ile ne ilgisi olabilir?"</p>

  <p class="calibre3">"Aslında hiç. Bir ilişkisi yok. Yalnızca kafasına takıları bir şey vardı. Bu yüzden de istifa etti."</p>

  <p class="calibre3">"Nereden istifa etti?" diye sordum merakla.</p>

  <p class="calibre3">"C.R.C'deki işinden."</p>

  <p class="calibre3">"C.R.C de ne?"</p>

  <p class="calibre3">"Şey, aslında tam olarak bilmiyorum. Yalnızca C.R.C diye geçiyor. Sanırım Tüketici Eğilimleri Araştırma gibi bir şey. Yani bir türlü Pazar araştırma kuruluşu. Ama çok küçük bir iş."</p>

  <p class="calibre3">"Eileen Brandon orada mı çalışıyordu? Tam olarak ne yapıyordu?"</p>

  <p class="calibre3">"Kapı kapı dolaşıp, sorular soruyordu; hangi diş macununu, hangi marka gaz fırınını ya da hangi tip eldiven kullanıyorsunuz diye? Çok sıkıcı ve aptalca bir iş. Kimi ne ilgilendirir ki?"</p>

  <p class="calibre3">"C. R.C." İçimde tuhaf bir heyecan kıpırtısı hissettim.</p>

  <p class="calibre3">Peder Gorman da öldürüldüğü gece bu türden bir şirkette çalışan bir kadının yanına gitmemiş miydi? Sonra</p>

  <p class="calibre3">- evet - doğru ya -Ginger'i de dairesinde böyle bir şirketten gelen bir kadın ziyaret etmişti...</p>

  <p class="calibre3">Bir şekilde bir bağlantı olmalıydı.</p>

  <p class="calibre3">"İşinden niçin istifa etti? Zor geldiği için mi?"</p>

  <p class="calibre3">"Hiç sanmıyorum. Çok iyi de para alıyordu. Ama bir düşüncesi vardı... hiçbir şeyin göründüğü gibi olmadığını..."</p>

  <p class="calibre3">"Yani şirketin bir şekilde Kır At ile bağlantısı olduğunu mu düşünüyordu? Sorun bu muydu?"</p>

  <p class="calibre3">"Tam olarak bilmiyorum. Olabilir de... Her neyse, şimdi Tottenham Court Yolu'ndaki bir espresso - kafe-barda çalışıyor."</p>

  <p class="calibre3">"Bana adresini verir misin?"</p>

  <p class="calibre3">"Pek tipin sayılmaz."</p>

  <p class="calibre3">"Onunla kadın-erkek ilişkisi anlamında bir ilişki kurmak niyetinde değilim," dedim hırçın bir sesle. "Tüketici araştırmalarına ilişkin birkaç şey öğrenecektim. Bu türden bir şirketin hisselerini almayı düşünüyorum da."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Oh evet, anlıyorum." Poppy bu açıklamamdan tatmin olmuşa benziyordu.</p>

  <p class="calibre3">Ondan öğrenebileceğim daha fazla bir şey yoktu. Şampanyamızı bitirdik, onu evine götürdüm ve bu güzel gece için teşekkür ettim.</p>

  <p class="calibre3"></p>

  <p class="calibre3">II</p>

  <p class="calibre3">Ertesi sabah Lejeune'a telefonla ulaşmaya çalıştımsa da başaramadım. Yine de biraz uğraştıktan sonra, zorlukla da olsa Jim Corrigan ile konuşmayı başardım.</p>

  <p class="calibre3">"Bana getirdiğin o psikolog şarlatandan ne haber Jim? Ginger hakkındaki görüşü ne?"</p>

  <p class="calibre3">"Bir sürü boş laf. Bana sorarsan hiçbir şey anlamadı, Mark. Biliyorsun, insanların zatürree olmaları doğal.</p>

  <p class="calibre3">Bunda gizemli ya da doğadışı bir şeyler aramaya gerek yok."</p>

  <p class="calibre3">"Evet," dedim. "Ama o listede bulunanların birçoğunun zatürree, peritonit, bağırsak iltihabı, beyin tümörü, epilepsi, tifo, para tifo ya da diğer çok bilinen hastalıklar nedeniyle öldüğünü de biliyoruz."</p>

  <p class="calibre3">"Ne hissettiğinizi anlıyorum... Ama ne yapabiliriz ki?"</p>

  <p class="calibre3">"Durumu kötü, değil mi?" diye sordum.</p>

  <p class="calibre3">"Şey... yani..."</p>

  <p class="calibre3">"O zaman bir şeyler yapılmalı."</p>

  <p class="calibre3">"Ne gibi?"</p>

  <p class="calibre3">"Bir iki fikrim var. Birincisi hemen Much Deeping'e gitmek, onu gerçekleri gün ışığına çıkarmakla tehdit edip, büyüyü ya da artık her neyse bozması için korkutmak ya da..."</p>

  <p class="calibre3">"Evet, bu işe yarayabilir."</p>

  <p class="calibre3">"Ya da Venables'e gidebilirim..."</p>

  <p class="calibre3">Corrigan sert bir tonda yanıt verdi.</p>

  <p class="calibre3">"Venables mi? Onun bunla bir ilgisi olmadığı ortaya çıktı ya. Hem onunla bunun arasında nasıl bir bağlantı kurabiliyorsun ki? Adam sakat."</p>

  <p class="calibre3">"Acaba? Oraya gidip, adamı oyuna getirip, şu felçli bacakların gerçek mi yoksa sahte mi olduğunu ortaya çıkarırım."</p>

  <p class="calibre3">"Bütün bunları inceledik..."</p>

  <p class="calibre3">"Dur biraz. Much Deeping'te Osborne adında ufak tefek bir eczacıya rastladım. Size bana anlattığı varsayımından bahsetmek isterim."</p>

  <p class="calibre3">Ona Osborne'un kişilik değişimine ilişkin varsayımını anlattım.</p>

  <p class="calibre3">"Bu adam an kovanına çubuk sokmaktan bıkmayacağa benziyor," dedi Corrigan. "Daima haklı olmayı isteyen tiplerden biri o."</p>

  <p class="calibre3">"Ama Corrigan, yine de söyle bana, söylediği gibi olamaz mı? Bu mümkün, değil mi?"</p>

  <p class="calibre3">Bir iki dakika düşündükten sonra Corrigan ağır ağır, "Evet," dedi. "Bunun mümkün olduğunu kabul ediyorum ama... Böyle bir durumda bunu bilen birkaç kişinin olması gerekir, çenelerini tutmaları için de bir servet ödenmesi gerekir."</p>

  <p class="calibre3">"Ne olacak ki? Para içinde yüzdüğünü biliyorsun, değil mi? Lejeune onun bunca parayı nasıl kazandığını ortaya çıkarabildi mi?"</p>

  <p class="calibre3">"Hayır. Tam olarak değil... Bu konuda seninle hemfikirim Ama dostumuzun yanıldığı bir husus var.</p>

  <p class="calibre3">Venables'ın olağan bir geçmişi var. Sahip olduğu paranın tamamı çeşitli yollarla aklanmış Bu konuda bir şey çıkarmak ancak yıllarca sürecek ciddi bir araştırmayla belki mümkün olabilir. Polis bunu adam fînansal ağını hiçbir kanıt bulunmayacak mükemmellikte örmeden çok önce çok daha önce yapmalıydı. Sanırım Venables içte kazancın kokusunu almakta usta. Ayrıca akıllı biri. Onu ne olarak görüyorsun? Bu şovun başındaki kişi mi?"</p>

  <p class="calibre3">"Evet, öyle. Bence o bütün bunları planlayan kişi olabilir."</p>

  <p class="calibre3">"Belki. Bunu yapacak zekâya ve beyin gücüne sahip olduğu konusunda seninle hemfikirim. Ama hiç kuşkusuz Peder Gorman'ı kendi elleriyle öldürecek kadar aptalca bir şey yapmazdı."</p>

  <p class="calibre3">"Belki de bunu hemen yapmasını gerektiren bir durum çıktı ortaya. Peder Gorman'ın ölmekte olan kadından öğrendiği Kır At'a ilişkin bilgileri başkalarına iletme fırsatı bulmadan öldürülmesi gerekiyordu."</p>

  <p class="calibre3">Bir an için susup düşündüm.</p>

  <p class="calibre3">"Hey, hâlâ orada mısın?"</p>

  <p class="calibre3">"Evet, düşünüyordum da... Aklıma bir fikir geldi de.."</p>

  <p class="calibre3">"Ne gibi?"</p>

  <p class="calibre3">"Henüz tam olarak netleştiremedim... Ancak gerçek güvenliği sağlamanın yalnızca bir tek yolu vardır.</p>

  <p class="calibre3">Bunun üzerinde biraz çalışmalıyım... Her neyse, şimdi gitmeliyim. Bir kafede randevum var."</p>

  <p class="calibre3">"Hâlâ Chelsea'deki kafe-barlara gitmekten vazgeçmedin mi?"</p>

  <p class="calibre3">"Hayır. Bu defa gideceğim kafe-bar Tottenham Court Park'ta, bilmek istersen."</p>

  <p class="calibre3">Ahizeyi kapatıp saate baktım.</p>

  <p class="calibre3">ilhanx</p>

  <p class="calibre3"></p>

  <p class="calibre3">Telefon çaldığında tam kapıdan çıkmak üzereydim.</p>

  <p class="calibre3">Bir an tereddüt ettim. Bunun aklıma ne geldiğini sormak için arayan Jim Corrigan olduğuna bire on bahse girebilirdim.</p>

  <p class="calibre3">O anda Jim Corrigan’la konuşmayı hiç istemiyordum.</p>

  <p class="calibre3">Telefon ısrarla çalmasına rağmen, kararlılıkla kapıya doğru ilerledim.</p>

  <p class="calibre3">Tabi hastaneden de arıyor olabilirlerdi... Ginger...</p>

  <p class="calibre3">Bunu göze alamazdım. İsteksizce geri döndüm ve ahizeyi elime aldım.</p>

  <p class="calibre3">"Alo?"</p>

  <p class="calibre3">"Mark, sen misin?"</p>

  <p class="calibre3">"Evet, siz kimsiniz?"</p>

  <p class="calibre3">"Kim olacak, tabi ki benim," dedi sitemli bir sesle. "Dinle, sana bir şey söyleyeceğim."</p>

  <p class="calibre3">"Ah sizsiniz." Bayan Oliver'in sesini tanımıştım. "Kusura bakmayın, çok acelem var, hemen dışarı çıkmam gerekiyor. Sizi daha sonra arasam?"</p>

  <p class="calibre3">"Bu olanaksız," dedi Bayan Oliver kararlılıkla. "Şimdi dinlemelisin. Çok önemli."</p>

  <p class="calibre3">"O zaman biraz acele edin. Bir randevum var."</p>

  <p class="calibre3">"Pah!" dedi Bayan Oliver. "Randevuya geç kalmak sorun değil. Herkes kalır. Geç kalanı daha fazla önemserler."</p>

  <p class="calibre3">"Hayır gerçekten gitmem..."</p>

  <p class="calibre3">"Dinle Mark, bu çok önemli. Bundan eminim. Bu olmalı."</p>

  <p class="calibre3">Saate bakarken sabırsızlığımı elimden geldiğince bastırmaya çalıştım.</p>

  <p class="calibre3">"Evet neydi?"</p>

  <p class="calibre3">"Benim Milly bademciklerini aldırdı. İleri yaşta bu zor oluyor. Çok kötüydü, köye gitti... kız kardeşinin yanına..."</p>

  <p class="calibre3">Dişlerimi sıktım.</p>

  <p class="calibre3">"Gerçekten çok üzüldüm ama..."</p>

  <p class="calibre3">"Dinle. Daha asıl konuya gelmedim. Nerede kalmıştım. Ah evet! Milly köye gitmeden önce ben de bana her zaman yardımcı buları şirketi aradım -Regency- Her zaman bunun çok saçma bir isim olduğunu düşünmüşümdür, aynen sinema ismi gibi."</p>

  <p class="calibre3">"Gerçekten..."</p>

  <p class="calibre3">"Ve onlara bana nasıl birini gönderebileceklerini sordum? Şu sıralar bunun oldukça güç olduğunu -aslında her zaman öyle derler ya- ama ellerinden geleni yapacaklarını söylediler."</p>

  <p class="calibre3">Dostum Bayan Oliver'e hiç bu kadar sinirlenmemiştim.</p>

  <p class="calibre3">"...sonra bu sabah yeni bir kadın çıkıp geldi, kim olsa beğenirsin?"</p>

  <p class="calibre3">"Bir şey diyemeyeceğim. Bak..."</p>

  <p class="calibre3">"Gelen kadın Edith Binns adında biri, komik bir isim değil mi? Aslına bakarsan sen onu tanıyorsun."</p>

  <p class="calibre3">"Hayır tanımıyorum. Yaşamım boyu hiç Edith Binns adında biriyle tanışmadım."</p>

  <p class="calibre3">"Ama onu tanıyormuşsun ve onunla kısa bir süre önce de görüşmüşsün. Vaftiz annenin yanında yıllarca çalışmış. Lady Hesketh-Dubois'in yanında."</p>

  <p class="calibre3">"Ah o mu?"</p>

  <p class="calibre3">"Evet."</p>

  <p class="calibre3">"Onunla resimleri seçmeye gittiğin gün konuşmuşsun."</p>

  <p class="calibre3">"Neyse, bu çok iyi, umarım sen de ondan memnun kalırsın. Mim teyze hep onun namuslu, güvenilir, sadık biri olduğundan söz ederdi. Ama artık... gerçekten..."</p>

  <p class="calibre3">"Bekle, biraz sabırlı olamaz mısın? Asıl noktaya gelmedim henüz. Karşıma oturup, uzunca bir süre Lady Hesketh Dubois'ten bahsetti. Hastalığından, ölümünden filan. Bilirsin bu gibi kadınlar bu konularda konuşmaya bayılırlar. İşte o sırada söyledi."</p>

  <p class="calibre3">"Neyi?"</p>

  <p class="calibre3">"Benim asıl dikkatimi çeken konuyu. Aynen şöyle dedi: "Zavallı Lady'im, değerli hanımım çok ıstırap çekti.</p>

  <p class="calibre3">Beyninde büyük bir ur olduğunu söylediler ama o zamana kadar hep o kadar sağlıklıydı ki. Hele hastanedeki hali, gerçekten acıklıydı, o güzel, ipeği andıran ince beyaz saçları. Her on beş günde bir düzenli olarak maviye boyattığı saçlarının yastığın üzerine yayılıp kaldıklarını görmek. Avuç avuç dökülüyordu saçları.'</p>

  <p class="calibre3">Birden aklıma arkadaşım Mary Delafontaine geldi. Onun saçları da dökülmüştü. Sonra Mark, senin Chelsea'deki kafede kavga ederken gördüğünü söylediğin o iki kızı anımsadım, kız çekince diğerinin bir tutam saçının elinde kaldığını söylemiştin. Saçın kökünden çıkması hiç de kolay değildir, Mark. İstersen dene...</p>

  <p class="calibre3">kendi saçını çekip çıkarmayı dene, yalnızca birkaç taneyi, ama kökten. Dene şunu! Gördün değil mi? Bu hiç normal değil. Bu yeni bir tür hastalık olmalı... hiç kuşkusuz hepsinde görülen bu belirtinin bir anlamı olmalı."</p>

  <p class="calibre3">ilhanx</p>

  <p class="calibre3"></p>

  <p class="calibre3">Telefon ahizesini parmaklarımın arasında sıkıyordum, başım dönüyordu. Birçok şey -çeşitli bilgi kırıntıları-</p>

  <p class="calibre3">karmakarışık bir halde adeta dans ediyordu kafamın içinde. Rhoda ve çimenler üstünde ki köpeği... New York'taki tıp dergisinde okuduğum bir makale Tabi... Tabi... Elbette!...</p>

  <p class="calibre3">Birden Bayan Oliver'in hâlâ heyecanla bir şeyler söylemekte olduğunu fark ettim.</p>

  <p class="calibre3">"Tanrı sizi korusun!" dedim. "Fevkaladesiniz!" Ahizeyi yerine bıraktım ve hemen yeniden elime aldım. Bir numara çevirdim ve bu kez ilk arayışımda Lejeune'nu karşımda bulmaktan büyük mutluluk duydum.</p>

  <p class="calibre3">"Dinleyin," dedim. "Ginger'ın saçları ta kökünden avuç avuç dökülüyor mu?"</p>

  <p class="calibre3">"Evet. Bildiğim kadarıyla dökülüyor. Sanırım yüksek ateşin etkisi!"</p>

  <p class="calibre3">"Ateş mi, saçmalık bu!" dedim. "Ginger'ın derdi de, daha öncekilerin ölüm nedeni de hep aynı, talyum zehirlenmesi. Tanrı'm, yardımcı ol bize, umarım geç kalmamışızdır..."</p>

  <p class="calibre3"></p>

  <p class="calibre3">BÖLÜM 22</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">"Zamanında yetiştik mi? Yaşayacak mı?"</p>

  <p class="calibre3">Odada bir aşağı bir yukarı gidip geliyor, yerimde duramıyordum.</p>

  <p class="calibre3">Lejeune oturduğu yerden bana bakıyordu. Sabırlı, yumuşak ve iyi niyetliydi.</p>

  <p class="calibre3">"Elden gelen her şeyin yapılacağından emin olabilirsin."</p>

  <p class="calibre3">Hep aynı yanıt. Bu beni rahatlatmıyordu.</p>

  <p class="calibre3">"Talyum zehirlenmesine karşı ne yapılması gerektiğini biliyorlar, değil mi?"</p>

  <p class="calibre3">"Bu çok sık ortaya çıkan bir durum değil. Ama elden gelen her şey denendi. Bana sorarsan, hiç kuşkusuz atlatacak bunu."</p>

  <p class="calibre3">Lejeune'un yüzüne baktım. Söylediklerinin doğru olduğuna inanabilir miydim? Yalnızca beni yatıştırmak için böyle söylüyor olamaz mıydı?</p>

  <p class="calibre3">"Hiç değilse olayın gerçekten talyum zehirlenmesi olduğunu saptadılar, değil mi?"</p>

  <p class="calibre3">"Evet, bu kesin."</p>

  <p class="calibre3">"İşte Kır At olayının gerisindeki basit gerçek bu: Talyum! Zehir. Ne büyü gücü, ne ipnotizma, ne öldürücü ışınlar. Yalnızca zehir! Lanet olsun, o uğursuz kadın bunu aslında yüzüme karşı söyledi de. Allah belasını versin, açıkça söyledi! Arkamdan nasıl gülüp, alay etmiştir kim bilir!"</p>

  <p class="calibre3">"Kimden bahsediyorsunuz?"</p>

  <p class="calibre3">"Thyrza Grey. Ona çaya gittiğimiz o ilk öğleden sonrada. Borgia'lardan ve yaygın olarak bilinen</p>

  <p class="calibre3">'çözümlenmeyen, gizemli zehirlerinden', zehirli eldivenlerden filan bahsederken bütün bunların yalnızca kurgu olduğunu söyledi. "Bu basit beyaz arsenik," dedi. "Başka bir şey değil." Evet, aynen böyleydi. Bu yalnızca bir örnekti. Her şeyi açıklıyordu. Trans, beyaz horozlar, mangal, leğen, semboller, voodoo ve ters konuları haç... bütün bunlar batıl itikatları uyaran göz boyamalar, kurgulamalardı, başka bir şey. değil. Ünlü</p>

  <p class="calibre3">"dolap"da inanmayanların kafasını karıştırmak için düşünülmüş başka bir göz boyama. Günümüz insanı olarak biz büyüye, cadılara, cinlere ve efsunlu sözcüklere inanmıyoruz ya, konu "ışınlar" ya da "dalgalar" ya da psikolojik bilinçaltı fenomenleri olunca hemen oyuna geliyoruz. Bu kutu bahse girerim basit bir elektriksel şovdan başka bir şey değil, renkli ampuller ve uğuldayan valfler. Her gün radyoaktif serpinti ve strontiyum 90 ve diğer öcülerin korkusu altında yaşayan bizler, bilimsel alandaki telkinleri kabule hazırız. Tüm bu Kır At konusu baştan sona bir uydurma, göstermelik bir oyun. Amaç dikkati Kır At üzerinde yoğunlaştırmak. Kır At yalnızca bir maske, başka bir şey değil. Dikkatler onun üzerine çekilirken, gerçekte olup bitenden kuşkulanmak kimsenin aklına bile gelmiyor. İşin güzel tarafı da kendileri açısından son derece güvenli olması.</p>

  <p class="calibre3">Thyrza Grey istediği kadar büyü güçleriyle övünüp, kötülüğün gücüne hükmedebildiğim iddia etsin. Hiçbir mahkemeye çıkarılıp, geçerli kanıtlarla yargılanıp, mahkûm edilemeyecektir. Dolap incelense, tamamen zararsız bir elektrikli aygıt olduğu ortaya çıkacaktır. Yargı bütün bunların bir göz boyamadan, bir saçmalıktan ibaret olduğuna ve iddiaların olanaksızlığına karar vermek zorunda kalacak. Ve aslına bakarsan gerçek de bu!"</p>

  <p class="calibre3">"Sence bu kadınların üçü de bu işin içinde mi?"</p>

  <p class="calibre3">"Bence değil. Bella'nın büyüye gerçekten inandığını ve kendisinde bu güçlerin olduğunu ve onları yönlendirebildiğini sandığını düşünüyorum. Aynı şey Sybil için de geçerli. Gerçek bir medyum o. Transa geçtiğinde çevresinde olup bitenin farkında bile olmuyor. Thyrza'nın kendisine söylediği her şeye inanıyor."</p>

  <p class="calibre3">"O zaman tüm bu büyü hikâyesini yöneten Thyrza mı? İşin başındaki kişi?"</p>

  <p class="calibre3">Ağır ağır, sözcükleri tane tane seçerek yanıtladım bu soruyu.</p>

  <p class="calibre3">"Söz konusu olan Kır At ise evet. Ama tüm bu işin gerisindeki asıl beyni soruyorsan hayır. Gerçek beyin perde arkasında çalışıyor. İşin planlanması ve organizasyonunu ayarlıyor. Görev dağılımının mükemmel yapıldığı, saat gibi işleyen bir organizasyon bu. Herkes yalnızca kendi işini yapıyor, başkasının ne yaptığından ilhanx</p>

  <p class="calibre3"></p>

  <p class="calibre3">haberi bile olmuyor. Bradley işin fınansal ve yasal yönünden sorumlu. Bunun dışında olup bitenleri bilmiyor.</p>

  <p class="calibre3">Ona bu hizmeti karşılığında büyük tutarlar ödendiğinden eminim, aynı şekilde Thyrza Grey'e de."</p>

  <p class="calibre3">"Göründüğü kadarıyla işin içyüzünü tatminkâr bir şekilde anlamışsınız," dedi Lejeune inceden inceye alaylı bir gülümsemeyle</p>

  <p class="calibre3">"Hayır. Henüz değil. Ama hiç değilse asıl önemli olanı, işin temelini biliyoruz artık. Yöntem yıllardır hiç değişmeden aynı. Basit sıradan zehir. Eskiden beri bilinen aynı şey, öldürücü dozda zehir!"</p>

  <p class="calibre3">"Bunun talyum olabileceği aklınıza nereden geldi?"</p>

  <p class="calibre3">"Birçok şeyin bir araya geldiğini söyleyebilirim. Her şeyin başlangıcı Chelsea'deki kafe-bara gittiğim o akşam gördüğüm bir şey. Bir kızın diğer bir kızın bir tutam saçını kökünden çekip çıkarması. Diğerinin ise yalnızca "Pek canım acımadı" demesi. "O zaman bunu cesaret, gurur olarak nitelendirmiştim. Ama gerçekten öyleymiş. Canı yanmamış."</p>

  <p class="calibre3">Amerika'dayken talyum zehirlenmeleri konusunda bir makale okumuştum. Bir fabrikadaki işçiler birbiri ardından ölüyorlardı. Ölümler çok farklı, çok değişik nedenlere bağlanmaktaydı, bunların arasında şimdi çok iyi anımsıyorum, paratifo, sara, karaciğer yetmezliği, beyin kanaması, alkol zehirlenmesi, felç, bağırsak iltihabı gibi bir sürü neden vardı. Sonra bir kadından bahsedildiğini duymuştum, tam yedi kişiyi zehirlemişti.</p>

  <p class="calibre3">Ölenlere yapıları otopsilerde ölüm nedeni olarak beyin tümörü, ansefalit ve zatülcemp bulunmuştu. Bu hastalıkların semptomlarının çok farklı oldukları bir gerçek. Hastalık diyareyle, kusmayla, ya diğer herhangi bir zehirlenme belirtiyse başlayabiliyor ya da eklemlerde sızıyla, ağrıyla başlıyor; genellikle sinir iltihabı, ateşli romatizma, çocuk felci ya da çok bilinen başka bir hastalık kapsamında nitelendiriliyor, hastalardan birinde de akciğer kireçlenmesi bulunmuştu. Sonra tende de kızarıklıklar, çeşitli kabarıklıklar görülebiliyor."</p>

  <p class="calibre3">"Kitap gibi konuşuyorsunuz, Easterbrook, aynen bir tıp kitabı!"</p>

  <p class="calibre3">"Doğal değil mi? Sürekli tıp kitapları okuyorum. Ancak bu kişilerin hepsinde aynı belirti, er ya da geç ortaya çıkmakta. Saçlar dökülüyor. Talyum bir dönemde tüy dökücü olarak kullanılmış; özellikle de çocukların mantar hastalıklarında. Daha sonra tehlikeli olduğu sonucuna varılmış. Hâlâ arada sırada kullanılıyor ama doktorlar dozu hastanın durumuna ve kilosuna göre özenle ayarlıyorlar. Sanırım talyumun şu günlerde asıl kullanım alanı farelere karşı. Kokusuz, tadı olmayan, kolay çözülen ve kolayca satın alınabilen bir madde.</p>

  <p class="calibre3">Yalnızca bir sorun var, zehirden kuşkulanılmaması gerekiyor."</p>

  <p class="calibre3">Lejeune başıyla onayladı.</p>

  <p class="calibre3">"Kesinlikle, Kır At'ın da katilin potansiyel kurbandan uzakta olmasını ısrarlı istemesinin nedeni bu. Böylece ölümlerde kuşkulanılacak bir şey olmuyor. Zaten nasıl olsun ki? Ölümden yararı olacak hiç kimse ölen kişinin yemeğine ya da suyuna erişecek kadar yakınında bulunmamış oluyor. Ayrıca talyum ya da benzeri bir zehir de almadıkları da kesin. İşin güzel tarafı da bu. Esas işi yapan kurbanla hiçbir ilişkisi olmayan biri. Her ölüm olayında yalnızca bir kez ortaya çıkıp kaybolan biri."</p>

  <p class="calibre3">Lejeune sustu. Neden sonra sordu.</p>

  <p class="calibre3">"Bu konuda bir düşünceniz var mı, Easterbrook?"</p>

  <p class="calibre3">"Yalnızca bir tek. Olayların tamamında dikkati çeken tek ortak nokta, her defasında yerel bir Pazar araştırma şirketi adına hareket ettiğini söyleyen, nazik zararsız görünümlü bir kadının söz konusu kişileri ziyaret edip, bazı sorular yöneltmiş olması."</p>

  <p class="calibre3">"Sizce zehri veren bu kadın mı? Bir şekilde yolunu bulup? İçerdeyken bir şeylere katıp filan?"</p>

  <p class="calibre3">"Bunun bu denli basit olduğunu hiç sanmıyorum," dedim yavaşça. "Bence bu kadınlar gerçek Pazar araştırmacıları, söyledikleri işi yapıyorlar. Ama yine de bir şekilde bu işte bir rolleri var. Bence Tottenham Court Yolu'ndaki espresso kafede çalışan Eileen Brandon adındaki kadınla konuşursak bir şeyler bulabileceğiz."</p>

  <p class="calibre3"></p>

  <p class="calibre3">II</p>

  <p class="calibre3">Poppy Eileen Brandon'u çok iyi tanımlamıştı, ama hemen belirtmeliyim ki kendi görüş açısından. Kadının saçı ne bir krizanteme ne de dağınık bir kuş yuvasına benziyordu. Başının arkasına doğru düzgünce taranmış</p>

  <p class="calibre3">dalgalı bir saçtı, çok az makyaj yapmıştı ve ayağında da sanırım ortopedik olarak nitelendirilen düz ayakkabılar vardı. Bize kocasının bir araba kazasında öldüğünü ve iki çocuğuyla yalnız kaldığını anlattı. Bu işine girmeden önce yaklaşık C.R.C adlı Tüketici Eğilimleri Araştırma şirketinde çalışmıştı. Bu işten de işin niteliğini hoşuna gitmediği için kendi isteğiyle ayrılmıştı.</p>

  <p class="calibre3">"Niçin hoşunuza gitmediğini sorabilir miyim, Bayan Brandon?"</p>

  <p class="calibre3">Soruyu soran Lejeune idi. Kadın onu dikkatli bakışlarla süzdü.</p>

  <p class="calibre3">"Siz polis dedektifisiniz, değil mi?"</p>

  <p class="calibre3">"Doğru Bayan Brandon."</p>

  <p class="calibre3">"Firmada bir terslik olduğundan mı kuşkulanıyorsunuz?"</p>

  <p class="calibre3">"Benim de öğrenmeye çalıştığım bu. Bu yönde bir kuşkunuz oldu mu? Ayrılma nedeniniz bu muydu?"</p>

  <p class="calibre3">"Ayrılmamın belli bir nedeni yok. Size anlatabileceğim kesin bir bilgim yok."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Elbette. Bunu anlıyoruz. Bu tamamen gizli bir soruşturma."</p>

  <p class="calibre3">"Biliyorum. Ama inanın söyleyebileceğim o kadar az şey var ki."</p>

  <p class="calibre3">"Oradan niçin ayrılmak istediğinizi anlatabilirsiniz."</p>

  <p class="calibre3">"Ne olduğu konusunda hiçbir bilgim yok ama şirkette bize söylenmeyen birtakım işlerin döndüğünden kuşkulanıyordum."</p>

  <p class="calibre3">"Yani şirketin gerçek amacının dışında da birtakım amaçları olduğunu mu kastediyorsunuz?"</p>

  <p class="calibre3">"Öyle gibi. Bu işte bir tuhaflık olduğunu hissediyordum. Yapıları işlerin farklı bir amacı olduğundan kuşkulanıyordum. Amaç neydi, işte onu hiç bilmiyorum."</p>

  <p class="calibre3">Lejeune ondan ne yapması istendiğini tam olarak ortaya çıkarmak üzere birtakım sorular daha yöneltti.</p>

  <p class="calibre3">Eileen'in anlattığına göre ona her defasında çevredeki belli bir bölgeye ilişkin bir isim listesi veriliyordu. Onun görevi bu insanları ziyaret etmek, birtakım sorular yöneltmek ve yanıtları not etmekti.</p>

  <p class="calibre3">"Peki size ters gelen ne?"</p>

  <p class="calibre3">"Sorular belirli bir araştırmaya hizmet eder bütünlük ve düzende değillerdi. Bir tutarsızlık vardı, rastgele diyebilirim. Bir anlamda -bunu nasıl açıklayabileceğimi bilmiyorum- sanki amaç bu sorularla amaçlanandan başka bir şeyler öğrenmekti."</p>

  <p class="calibre3">"Bu farklı amacın ne olabileceğine ilişkin bir fikriniz var mı?"</p>

  <p class="calibre3">"Hayır. Beni şaşırtan da bu."</p>

  <p class="calibre3">Bir an için sustu, düşündü ve sonra tereddüt içinde ekledi.</p>

  <p class="calibre3">"Bir aralar bütün bunların yapılmasındaki amacın hırsızlık, soygun olabileceğini düşündüm, bir anlamda soygun yapılacağı yerin ön incelemesi. Ama bunun olması da olanaksızdı, çünkü asla evin büyüklüğü, yapısı, güvenlik sistemine ilişkin sorular yöneltmiyorduk. Ayrıca aile sakinlerinin yaşamlarına, ne zaman evde olduklarına ilişkin bir şey de sormuyorduk."</p>

  <p class="calibre3">"Ne gibi konularda sorular yöneltiyordunuz?"</p>

  <p class="calibre3">"Çok farklı konulara ilişkin olabiliyordu. Bazen gıda maddeleri. Unlar, hazır keke karışımları ya da sabunlar, deterjanlar filan. Bazen de sorulanınızın konusu kozmetikler, yüz pudralan, rujlar kremler filan oluyordu.</p>

  <p class="calibre3">Ayrıca reçetesiz satılan ilaçlara ilişkin sorular sorduğumuz da oluyordu, aspirin markları, öksürük pastilleri, uyku ilaçlan, mide ve gaz ilaçlan, gargaralar, sindirime yardımcı olan ilaçlar filan gibi."</p>

  <p class="calibre3">"Peki hiç," Lejeune konuya büyük bir ciddiyetle yanaşmaktaydı. "Herhangi bir ürünün numunesini dağıttığınız oldu mu?"</p>

  <p class="calibre3">"Hayır. Hiç yapmadık."</p>

  <p class="calibre3">"Yalnızca soru soruyor ve yanıtları not ediyordunuz, öyle mi?"</p>

  <p class="calibre3">"Evet."</p>

  <p class="calibre3">"Peki bu araştırmaların sonucunda neyin hedeflendiğinden bahsederler miydi?"</p>

  <p class="calibre3">"Bana tuhaf gelen de buydu. Bize asla açık ve net bir bilgi verilmezdi. Bu malzemeleri üreten kuruluşlar adına bilgi topladığımız söyleniyordu, ama uygulanan yöntem çok amatörceydi. Sistematik bir düzen yoktu."</p>

  <p class="calibre3">"Sizce sorduğunuz sorulardan bir kısmının firmanın asıl amacına uygun olup, diğerlerinin bu asıl amacı gizlemek üzere geliştirilmiş bir anlamda kamuflaj sorular olması mümkün müydü?"</p>

  <p class="calibre3">Kaşlarını çatarak biraz düşündü, sonra başını salladı.</p>

  <p class="calibre3">"Evet, rasgele soruların içine bu gibileri sıkıştırılmış olabilir ama hangi soruların önemli, hangilerinin önemsiz olduğu konusunda hiçbir fikrim yok."</p>

  <p class="calibre3">Lejeune, kadını keskin bakışlarla süzdü.</p>

  <p class="calibre3">"Bu işin içinde bize söylediğinizden daha başka bir şeyler olmalı, Bayan Brandon," dedi nezaketle.</p>

  <p class="calibre3">"Sorun da bu ya; kesin olarak bildiğim hiçbir şey yok. Bu işte bir şeylerin doğru olmadığını hissediyordum, hepsi bu. Bunu başka bir bayan meslektaşımla da konuştum, Bayan Davis..."</p>

  <p class="calibre3">"Bayan Davis adında biriyle konuştunuz, öyle mi?"</p>

  <p class="calibre3">Lejeune'un sesinde en ufak bir değişiklik yoktu.</p>

  <p class="calibre3">"O da bir şeylerden huzursuzluk duyuyordu."</p>

  <p class="calibre3">"Peki onu huzursuz eden neydi?"</p>

  <p class="calibre3">"Bir şeyler duymuştu."</p>

  <p class="calibre3">"Ne duymuştu?"</p>

  <p class="calibre3">"Size kesin bir bildiğim olmadığını söyledim. Bana pek bir şey söylemedi. Yalnızca bir şeyler duyduğunu, tüm bu işlerin gerçeği maskelediğini söylüyordu. "Göründüğü gibi değil." Aynen buydu söylediği. Sonra da şöyle demişti. "Bu bizi hiç ilgilendirmez. Ödenen para iyi, ayrıca bizden yasalara aykırı bir şey yapmamız da istenmiyor, bu işe burnumuzu neden sokalım ki?"</p>

  <p class="calibre3">"Hepsi bu kadar mı?"</p>

  <p class="calibre3">"Bir şey daha söylemişti. Ama bununla ne kastettiğini bilemiyorum. Şöyle dedi: 'Bazen kendimi Tifo Mary'(*) gibi hissediyorum.' O zaman ne demek olduğunu bilmiyordum."</p>

  <p class="calibre3">ilhanx</p>

  <p class="calibre3"></p>

  <p class="calibre3">(*) Kendisi hastalanmadan tifoyu 31 yıl süreyle yaydığı bilinen New York'lu kadın aşçı, tifonun taşıyıcıyla (portör) yayılmasının sembolü olan kişi.</p>

  <p class="calibre3"></p>

  <p class="calibre3">Lejeune ceketinin cebinden bir kâğıt çıkararak uzattı.</p>

  <p class="calibre3">"Bu listedeki isimler size bir anlam ifade ediyor mu? Aralarından anımsadıklarınız var mı?"</p>

  <p class="calibre3">"Anımsayacağımı sanmam." Kâğıdı aldı. "O kadar çok ismi " Kâğıdı aldı. Bir an için baştan sona gözden geçirdi. Sonra, "Ormerod," dedi.</p>

  <p class="calibre3">"Ormerod'u anımsadınız mı?"</p>

  <p class="calibre3">"Hayır ama Bayan Davis bu Ormerod'dan bahsetmişti bir defasında. Birdenbire ölmüş, değil mi? İç kanama değil mi? Bu onu çok üzmüştü. 'On beş gün önce benim listemdeydi. Sapasağlam bir adamdı,' diyordu. Bu kendisini 'Tifo Mary'ye' benzettikten sonraydı. 'Sanki bazı kişiler beni gördükten hemen sonra yatağa düşüp, hemen ardından da öte dünyaya göçüyorlar,' demişti daha sonra. Sonra da gülüp bunun bir rastlantı olduğunu söyledi. Ama. bundan çok tedirgin olduğundan eminim. Yine de bunun kendisini ilgilendirmediğini söylüyordu."</p>

  <p class="calibre3">"Hepsi bu kadar mı?"</p>

  <p class="calibre3">"Şey..."</p>

  <p class="calibre3">"Anlatın bize."</p>

  <p class="calibre3">"Daha sonra bir gün. Onu epeyce bir zamandır görmemiştim. Ona Soho'daki bir lokantada rastladım. Ona C.R.C'den ayrıldığımı ve başka bir işe geçtiğimi söyledim. Bana nedenini sordu, orada neler döndüğünü bilememekten rahatsız olduğumu söyledim. Şöyle dedi: 'Belki de senin yaptığın doğru. Ama iş saatleri öyle az ve o kadar iyi para veriyorlar ki. Her şeye rağmen yaşamda önümüze çıkan fırsatları değerlendirmeliyiz.</p>

  <p class="calibre3">Yaşamım boyunca şans hiç benden yana olmadı, neden başka insanlar için üzüleyim ki? Ona, 'Neden bahsettiğini hiç anlayamıyorum, bir bildiğin mi var?' diye sordum. O da bundan emin olmadığını, ancak bir önceki gün bir yerde tanıdığı birine rastladığını söyledi. Sonra da, 'Hiç işi olmayan bir evden çıkıyordu ve yanında da bir alet çantası vardı. Orada bu aletlerle ne yapmış olabilir ki? Bunu bilmek isterdim!' dedi. Ha bir de bana Kır At adında bir pub işleten bir kadından bahsedildiğini duymuş olup olmadığımı sordu. Kır At'ın bununla ne ilgisi olduğunu sordum."</p>

  <p class="calibre3">"Peki o ne dedi?"</p>

  <p class="calibre3">Güldü ve "İncili oku!" dedi yalnızca. "Ve Bayan Brandon kısa bir aradan sonra ekledi: "Ne demek istediğini bilemiyorum. Bu onu son görüşüm oldu. Şimdi nerede, hâlâ C.R.C.de çalışmayı sürdürüyor mu, yoksa ayrıldı mı, bu konuda hiç bilgim yok."</p>

  <p class="calibre3">"Bayan Davis öldü," dedi Lejeune.</p>

  <p class="calibre3">Eileeen Brandon şaşkınlıktan donakaldı.</p>

  <p class="calibre3">"Öldü mü? Ama nasıl?"</p>

  <p class="calibre3">"İki ay önce, zatürree."</p>

  <p class="calibre3">"Anlıyorum. Çok üzüldüm."</p>

  <p class="calibre3">"Bize anlatabileceğiniz başka bir şey var mı, Bayan Brandon?"</p>

  <p class="calibre3">"Korkarım hayır. Başka birtakım insanların da bu terimden bahsettiklerini duydum. Kır At, ama onlara bunun ne anlama geldiğini sorduğumda hemen sustular. Korkmuş görünüyorlardı."</p>

  <p class="calibre3">Endişeyle bakıyordu.</p>

  <p class="calibre3">"Ben... ben tehlikeli bir şeylere karışmak istemem, Müfettiş Lejeune. İki küçük çocuğum var. Emin olun, gerçekten de size söylediğimden başka bir şey bilmiyorum."</p>

  <p class="calibre3">Lejeune kadını bir süre anlamlı bakışlarla süzdükten sonra başını sallayarak gitmesine izin verdi.</p>

  <p class="calibre3">"Ufak da olsa bir ilerleme kaydettik sayılır," dedi Eileen Brandon gittikten sonra. "Bayan Davis çok fazla şey biliyormuş. olan bitene gözlerini yummaya karar vermiş ama yine de kendini delicesine kuşkulanmaktan alıkoyamamış. Olanları sezmiş olmalı. Birde hastalanıp da öleceğini anlayınca, bir rahip çağırıp ona bildiklerini ve kuşkularını anlattı. Burada asıl sorun, olayın ne kadarını bildiği? Bu liste, herhalde bu isimler anket yapmak için gittiği ve sonradan öldüklerini öğrendiği isimlerin listesiydi. Tifo Mary benzetmesi de bunu açıklıyor. Asıl sorun hiç işi olmayan bir evden işçi kılığıyla elinde alet çantası çıkarken "gördüğü" insanın kim olabileceği? Onun yaşamını tehlikeye düşüren de bu adamı görmüş ve tanımış olmasıydı. O tanıdığına göre adam da onu tanımış ve kendisini tanıdığını anlamış olmalı. Eğer tüm bildiklerini, özellikle de bu adamın kim olduğunu Peder Gorman'a söylediyse, rahibin bunu başkalarına söylemeden bir an önce susturulması gerekliliği kendiliğinden ortaya çıkıyor."</p>

  <p class="calibre3">Bana baktı.</p>

  <p class="calibre3">"Benimle hemfikirsiniz, değil mi? Bu olay böyle olmuş olmalı."</p>

  <p class="calibre3">"Oh evet," dedim. Aynı fikirdeyim."</p>

  <p class="calibre3">"Peki acaba bu adamın kim olabileceği konusunda bir fikriniz var mı?"</p>

  <p class="calibre3">"Bir fikrim var ama..."</p>

  <p class="calibre3">ilhanx</p>

  <p class="calibre3"></p>

  <p class="calibre3">"Biliyorum. En ufak bir kanıtımız bile yok."</p>

  <p class="calibre3">Kısa süren bir sessizlik oldu. Sonra ayağa kalktı.</p>

  <p class="calibre3">"Ama kanıtı bulacağız," dedi. "Hiç kuşkunuz olmasın. Bir kez kim olduğunu bilirsek, bunu kanıtlamanın çok çeşitli yolları vardır. Ve biz de her yola başvuracağız, bundan emin olun."</p>

  <p class="calibre3">BÖLÜM 23</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3"></p>

  <p class="calibre3">Birkaç hafta sonra bir araba Priors Court malikânesinin önünde durdu.</p>

  <p class="calibre3">İçinden dört kişi indi. Ben de bunlardan biriydim. Diğerleriyse Dedektif Lejeune ve yardımcısı Çavuş Lee idi. Dördüncü kişiyse yanımızda bulunmaktan duyduğu heyecanı ve sevinci saklamakta zorlanan Bay Osborne idi.</p>

  <p class="calibre3">"Yalnız çenenizi tutmanız gerekiyor," diye uyardı Müfettiş Lejeune, onu.</p>

  <p class="calibre3">"Elbette müfettiş, hiç merak etmeyin. Bana güvenebilirsiniz. Tek sözcük BİLE etmem."</p>

  <p class="calibre3">"Umarım öyle yaparsınız."</p>

  <p class="calibre3">"Bu benim için büyük bir onur. Büyük bir ayrıcalık, yine de tam olarak anlayamıyorum..."</p>

  <p class="calibre3">O anda kimsenin ona açıklama yapacak hali yoktu.</p>

  <p class="calibre3">Lejeune zili çalarak Bay Venables'i sordu.</p>

  <p class="calibre3">Aynen bir delegeler heyeti havasında dördümüz birden içeri girdik.</p>

  <p class="calibre3">Bay Venables bu ziyaretimiz nedeniyle şaşırmış olsa da bunu belli etmedi. Davranışları her zamanki gibi son derece nazikti. Etrafında oluşturduğumuz çemberi biraz daha genişletmek amacıyla tekerlekli sandalyesini biraz daha geri ittiği sırada yeniden bu adamın ne denli farklı, özgün bir görünümü olduğunu düşünüyordum. Sert kolalı eski tip kıvrık gömlek yakasının arasında inip çıkan adem elmasıyla, çökük yanakların belirlediği profili ve gaga burnuyla gerçekten vahşi, avcı bir kuşu andırıyordu.</p>

  <p class="calibre3">"Sizi yeniden gördüğüme sevindim, Bay Easterbrook. Bugünlerde zamanınızın çoğunu bu yörede geçiriyor olmalısınız."</p>

  <p class="calibre3">Bu sözcüklerde gizli bir kinaye var mıydı, yoksa bana mı öyle gelmişti?</p>

  <p class="calibre3">"Ve Dedektif-Müfettiş Lejeune, değil mi? Sizi burada görmenin merakımı uyandırdığını itiraf etmeliyim.</p>

  <p class="calibre3">Buraları çok sakin yerler, her tür suçtan, polisiye olaylardan uzak. Ve şimdi, bir polis müfettişi ziyaretimize geliyor. Sizin için ne yapabilirim, müfettiş?"</p>

  <p class="calibre3">Lejeune sakin ve çok soğukkanlıydı.</p>

  <p class="calibre3">"Sizin bizi aydınlatabileceğiniz bir konumuz olduğu düşüncesindeyiz, Bay Venables."</p>

  <p class="calibre3">"İşte bu ilginç. Sizi hangi konuda aydınlatabileceğimi düşünüyorsunuz?"</p>

  <p class="calibre3">"Ekimin yedisinde Paddington, West Sokağı'nda Peder Gorman adında bir Katolik rahip öldürüldü. Bize o saatlerde sizin de Londra'nın o bölgesinde bulunduğunuz bilgisi iletildi. Şimdi o akşam saat 19.45 ile 20.15</p>

  <p class="calibre3">arasında bu konuda bizim için aydınlatıcı olacak bir şey görmüş ya da duymuş olabilir misiniz?"</p>

  <p class="calibre3">"O gün o saatlerde gerçekten orada mıymışım? Biliyor musunuz, bunda kuşkum var, gerçek anlamda kuşkum var. Anımsayabildiğim kadarıyla Londra'nın o yöresine hiç gitmedim. Eğer hafızam beni yanıltmıyorsa o dönemde Londra'ya gittiğimi de hiç sanmıyorum. Zaten Londra'ya ancak herhangi bir ilginç müzayede olması durumunda ya da arada sırada doktoruma check-up yaptırmak için giderim."</p>

  <p class="calibre3">"Doktorunuz Harley Sokağı'ndaki Sir William Dugdale, değil mi?"</p>

  <p class="calibre3">Bay Venables, Lejeune'u soğuk bakışlarla süzdü.</p>

  <p class="calibre3">"Oldukça fazla bilgi toplamışsınız, müfettiş."</p>

  <p class="calibre3">"Yine de olması gerektiği ölçüde değil. Bu arada bana bu konuda umduğum desteği veremememizden duyduğum hayal kırıklığını belirtmek isterim. Sanırım size Peder Gorman'ın öldürülmesine ilişkin toplayabildiğimiz bilgilere ilişkin kısa bir açıklama yapmamda yarar var."</p>

  <p class="calibre3">"Nasıl isterseniz, tabi yapın. Ancak belirtmek isterim ki şu ana kadar bu ismi hiç duymadım."</p>

  <p class="calibre3">"Peder Gorman sisli bir akşamda ölmek üzere olan bir kadının başucuna çağrıldı. Kadının başı, başlangıçta istemeden belki farkında olmadan öğrendiği ancak sonradan tanık olduğu bazı durumlar nedeniyle duyduğu ciddi kuşkudan dolayı, bir suç şebekesiyle tam anlamıyla dertteydi. Bu istenmeyen kişilerin ortadan kaldırılmaları konusunda uzmanlaşmış bir çeteydi, önemli bir bedel karşılığında tabi."</p>

  <p class="calibre3">"Pek yeni bir şey değil," diye mırıldandı Venables. "Amerika'da..."</p>

  <p class="calibre3">"Ama bu çetenin diğerlerine göre çok önemli, alışılmadık bir yönleri var. Birincisi, bu ortadan kaldırmalar kendilerinin psikolojik etki olarak adlandırdıkları bir etki yoluyla gerçekleştiriliyor. Bunun kaynağı olarak da her insanın bilinçaltında var olduğunu ileri sürdükleri "ölme isteğini" uyarmak..."</p>

  <p class="calibre3">"Yani böylece söz konusu insan kendiliğinden intihar mı ediyor? Doğrusunu isterseniz bu doğru olamayacak kadar iyi bir yöntem."</p>

  <p class="calibre3">ilhanx</p>

  <p class="calibre3"></p>

  <p class="calibre3">"İntihar değil, Bay Venables. Söz konusu kişi doğal bir nedenle, eceliyle ölüyor."</p>

  <p class="calibre3">"Haydi canım! Haydi! Buna inanıyor olamazsınız? Akıllı, becerikli polisimizin böyle safsatalara inanıyor olmasını aklım almıyor."</p>

  <p class="calibre3">"Bu çetenin merkezi olarak da Kır At diye bir yer gösteriliyor."</p>

  <p class="calibre3">"Ah, şimdi anlamaya başlıyorum. Demek sizi bu sakin, kırsal yöremize getiren neden bu, dostum Thyrza Grey ve saçmalıkları! Onun gücüne ilişkin anlattığı safsatalara kendisinin inanıp inanmadığından bile henüz emin değilim. Ama saçmaladığı kesin! İyice aptal, medyum bir arkadaşı var, bir de yanlarına aşçı olarak kendini köyün cadısı sanan kadın bulmuşlar, (aslında onun pişirdiklerini yemek büyük cesaret - her an çorbalarına zehir katabilecek bir tip) Ve bu üç iyi sıhhatte olsunlar ihtiyar yörede büyücü olduklarına ilişkin bayağı isim yapmışlar. Çok çirkin elbette, ama bana sakın Scotland Yard ya da hangi emniyet kuruluşundan geliyorsanız, oranın bu anlatılanları ciddiye aldığını söylemeyin."</p>

  <p class="calibre3">"Hem de çok ciddiye alıyoruz, Bay Venables."</p>

  <p class="calibre3">"Yani siz gerçekten Thyrza'nın söylediği birtakım tumturaklı sözlerle, Sybil'in transa geçerek ve Bella'nın da kara büyü yaparak, bir insanın ölmesini sağlayabildiklerine mi inanıyorsunuz?"</p>

  <p class="calibre3">"Yoo hayır, Bay Venables... cinayetlerin nedeni bunlara göre çok daha basit ve yalın..." Bir an için sustu.</p>

  <p class="calibre3">"Cinayet aracı olarak kullanılan şey: Talyum."</p>

  <p class="calibre3">Bir anlık bir sessizlik oldu.</p>

  <p class="calibre3">"Ne diyorsunuz siz?"</p>

  <p class="calibre3">"Zehirlemek... talyum tuzu aracılığıyla. Son derece basit ve etkili. Yalnızca bir şekilde talyumun gizlenmesi gerek, bunun için de görünmeyecek şekilde sarıp sarmalanmalı, ama hiç kuşkusuz bunun için sarmalamaktan daha iyi bir yöntem, sözde bilimsel, psikolojik bir oyunun parçası haline getirmek, tamamen yeni, modern bir dil geliştirerek eski batıl inançları pekiştirmek. Böylece dikkati zehrin kullanılması gibi basit bir uygulamadan çok farklı bir yöne çekmek."</p>

  <p class="calibre3">"Talyum," dedi Bay Venables. "Daha önce hiç duyduğumu sanmıyorum."</p>

  <p class="calibre3">"Duymadınız mı? Genellikle farelere karşı zehir olarak kullanılır, kısıtlı oranlarda da çocuk ve hayvanların mantar hastalıklarında. Bu arada fidanlığınızın bir köşesinde bir paket talyum var."</p>

  <p class="calibre3">"Benim fidanlığımda mı? Bu bana mümkün değil gibi geliyor."</p>

  <p class="calibre3">"Ama var. Hatta bir parçasını bu amaçla test bile ettik..."</p>

  <p class="calibre3">Venables belirgin şekilde endişelenmişti.</p>

  <p class="calibre3">"Biri onu oraya koymuş olmalı. Onun hakkında hiçbir bilgim yok. Hiçbir şey bilmiyorum."</p>

  <p class="calibre3">"Gerçekten öyle mi? Siz zengin bir insansınız, öyle değil mi Bay Venables?"</p>

  <p class="calibre3">"Bunun konuştuğumuz konuyla ne ilgisi var?"</p>

  <p class="calibre3">"Sanırım son günlerde Maliye Bakanlığı'nın tatsız bazı sorularına muhatap olmuşsunuz. Gelirlerinize ilişkin olarak?"</p>

  <p class="calibre3">"İngiltere'de yaşamanın en zor yönlerinden biri de bildiğiniz gibi vergi sistemi. Ciddi anlamda yaşamımın bundan sonrasında Bermuda'da yaşamayı düşünüyorum."</p>

  <p class="calibre3">"Hemen şu sıralar Bermuda'ya gitmenizin pek mümkün olabileceğini sanmıyorum Bay Venables."</p>

  <p class="calibre3">"Bu bir uyarı mı, müfettiş? Eğer öyleyse..."</p>

  <p class="calibre3">"Hayır, hayır Bay Venables. Yalnızca bir niyet belirtme. Bu küçük çetenin nasıl çalıştığının devamını dinlemek istemez misiniz?"</p>

  <p class="calibre3">"Nasıl olsa anlatmaya kararlısınız."</p>

  <p class="calibre3">"Çete çok iyi organize edilmiş. Finans işleri barodan kovulmuş bir avukat olan Bay Bradley diye birinin kontrolünde. Bay Bradley'in Birmingham'da bir ofisi var. Olası müşteriler onu burada ziyaret ederek, iş</p>

  <p class="calibre3">anlaşmalarını yapıyorlar. Bu, kısaca belirtmek gerekirse, belirli bir kişinin belirlenen bir zaman aralığında ölüp ölmeyeceği konusunda girilen bir bahis... Kumar oynamaktan çok hoşlandığını söyleyen Bay Bradley daima öngörülerinde kötümser olan taraf. Müşterisi ise umut dolu olan taraf. Bay Bradley kişinin öleceğini iddia ediyor, müşteri ise yaşayacağını. Bay Bradley bahsi kazandığı taktirde paranın hemen ödenmesi gerekiyor, aksi taktirde karşı tarafın başına istenmeyen şeyler gelebiliyor. Bay Bradley'in tek yaptığı bu, bahse tutuşmak! Basit, değil mi?"</p>

  <p class="calibre3">"Müşteri daha sonra Kır At'a gönderiliyor. Burada Miss Thyrza Grey ve arkadaşlarımın rolü devreye giriyor ve sergilenen şovla müşteride inanmasını istedikleri etki yaratılıyor."</p>

  <p class="calibre3">"Şimdi sahnelenen bu şovun gerisindeki gerçeklere bir göz atalım. Tamamen iyi niyetle tüketici eğilimlerini araştıran kuruluşlarda çalışan bazı kadınlar belirli bir çevrede kapı kapı dolaşarak, belirli sorular sormakla görevlendirilirler. 'Hangi tür bisküviyi tercih ediyorsunuz? Hangi tuvalet malzemelerini ve kozmetikleri kullanıyorsunuz? Hangi laksatif ilaçları, tonikleri, sedatifleri, sindirim haplarını v.s.?' Günümüz insanı buna alışıktır, kişiler asla yanıt verirken üzerinde düşünme gereği duymazlar. Çok ender itiraz ederler.</p>

  <p class="calibre3">"Ve böylece... son adıma ulaşmış oluyoruz. Basit, cüretkâr ve başarılı! Bu olayı düzenleyen kişi işte yalnızca bu son adımda sahneye çıkıyor. Kendisi bir kapıcı, elektrik ya da gaz saatlerini okuyan biri gibi giyiniyor. Tabi ilhanx</p>

  <p class="calibre3"></p>

  <p class="calibre3">musluk tamircisi, elektrikçi ya da herhangi bir işçi tulumu içinde de gelmesi mümkün. Bu arada girdiği evin sakinini sorması durumunda göstermek üzere yanında gerekli belgeleri de bulundurmaktadır. Ama zaten insanların çoğu bunu yapmaz. Ne rolde olursa olsun, gerçek amacı aslında tek ve çok basittir - yanında getirdiği kurbanın kullandığını (C. N. R kanalıyla yaptırdığı araştırmada) öğrendiği bir malzemenin özel olarak hazırlanmış benzerini içeri bırakmak. İster boruları kontrol etsin, ister saatleri okusun, ister su basıncına baksın, onun gerçek amacı her defasında aynıdır. Getirdiği şeyi yerine bırakmak. İşini bitirdikten sonra da oradan ayrılır ve bir daha o çevrede görünmez.</p>

  <p class="calibre3">İlk birkaç gün belki hiçbir şey olmaz. Ama er ya da geç kurbanda hastalık belirtileri ortaya çıkacaktır.</p>

  <p class="calibre3">Doktor çağırılır, ama olağandışı bir durumdan kuşkulanmak için hiçbir neden yoktur. Doktor istediği kadar hastanın yediği, içtiği, hatta belki kullandığı malzemeleri sorabilir, ama hastanın yıllardır kullandığı markaların ürünlerinden kuşkulanmak için hiçbir neden yoktur.</p>

  <p class="calibre3">"Sistemin güzelliğini görüyorsunuz, değil mi Bay Venables? Organizasyonun başının gerçekten ne yaptığını bilen tek kişi yine kendisi, olması. Ve kimsenin onu ele vermesinin mümkün olmaması."</p>

  <p class="calibre3">"Peki bu kadar çok şeyi siz nasıl olup da biliyorsunuz?" diye sordu Bay Venables merakla.</p>

  <p class="calibre3">"Birinden kuşkulandığımız taktirde, bundan emin olmak için izlediğimiz yollar vardır."</p>

  <p class="calibre3">"Öyle mi? Ne gibi?"</p>

  <p class="calibre3">"Bunların hepsini açıklamam olanaksız elbette. Ama örneğin kamera konulabilir. Teknoloji günümüzde bize birçok olanak tanımakta. Kişiler en ufak bir kuşku bile duymayacakları şekilde izlenebiliyor. Örneğin elimizde oldukça net, işimize yarayacak fotoğraflar var, bir kat görevlisine, bir havagazı memuruna v.s. birtakım insanlara ait. Gerçi sahte bıyık, farklı takma dişler gibi değişik maskeleme araçları kullanılmış ama resimlerin hepsinde aynı kişi rahatlıkla saptanabiliyor ve bunu yapan da Bayan Mark Easterbrook, gerçek adıyla Miss Katherine Corrigan ya da bu oyundaki adıyla Edith Binns oldu. İnsanların teşhis edilmesi aslında ilginç bir konudur, Bay Venables. Örneğin bizimle gelen bu bey, Bay Osborne, yedi ekim gecesi saat sekiz sularında sizi Barton Sokağı'nda Peder Gorman'ı izlerken gördüğüne yemin etmeye hazır."</p>

  <p class="calibre3">"Evet, sizi gördüm," derken öne eğilen Osborne heyecandan titriyordu. "Sizi tam olarak, tıpa tıp tanımladım."</p>

  <p class="calibre3">"Maalesef fazlasıyla tıpa tıp," dedi Lejeune. Çünkü Bay Venables'i dükkânınızın önünde durduğunuzu iddia ettiğiniz akşamda görmemiştiniz. Zaten orada da değildiniz. Yolun karşı tarafında olan sizdiniz. Peder Gorman'ı West Sokağı'na dönene kadar izleyip sonra arkasından saldırıp onu öldüren..."</p>

  <p class="calibre3">Bay Zachariah Osborne haykırdı.</p>

  <p class="calibre3">"Ne?"</p>

  <p class="calibre3">Her şeye rağmen gülünçtü. Gerçekten gülünçtü. Sarkmış çenesi, yerlerinden fırlamış gözleri...</p>

  <p class="calibre3">"İzin verirseniz size Bay Zachariah Osborne'nu tanıştırayım Bay Venables. Kendisi Paddington, Barton Sokağı'ndaki eczanenin eski sahibidir. Bir süredir gözetlendiğinin farkında olmadığı için fidanlığınızın köşesine bir paket talyum tuzu gömecek kadar büyük bir aptallık yapan kişinin o olduğunu söylediğim taktirde kendisi sizin de kişisel ilginizi çekecektir sanırım. Sizin sakat olduğunuzu bilmediği için, sizi gördüğüne dair polise yanıltıcı ihbarda bulunmuş, bunu da kendisi için bir eğlence aracı olarak görmüştü. Son derece inatçı, ama bir o kadar da aptal bir insan olduğu için de bir yanlış yaptığım kabul etmeyi kendine yediremedi."</p>

  <p class="calibre3">"Aptal mı? Nasıl bana aptal demeye cesaret edebilirsiniz? Eğer bilseydiniz - yaptıklarım hakkında en ufak bir fikriniz olsaydı -ve de yapabileceklerim- ben..."</p>

  <p class="calibre3">Osborne öfkeden tir tir titriyor ve kekeliyordu.</p>

  <p class="calibre3">Lejeune konuyu özenle toparladı. Ona bakınca aklıma oltasına takıları balığı dikkatle çeken balıkçı geldi.</p>

  <p class="calibre3">"Biliyor musunuz, aslında bu kadar akıllı olmaya çalışmamalıydınız?" dedi yumuşak bir tavırla. "Eğer dükkânınızda sakin sakin oturup işleri oluruna bırakmış olsaydınız, ben de şimdi burada görevimi yapıp, sizi söyleyeceğiniz her şeyin mahkemede aleyhinize kanıt olarak kullanılabileceği konusunda uyarmak..."</p>

  <p class="calibre3">İşte tam o anda Osborne çığlık atmaya başladı.</p>

  <p class="calibre3"></p>

  <p class="calibre3">BÖLÜM 24</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3"></p>

  <p class="calibre3">"Bana bakın Lejeune, hâlâ sizden öğrenmek istediğim birçok şey var," dedim.</p>

  <p class="calibre3">Formaliteler tamamlanmış, Lejeune'u nihayet yalnız yakalamıştım. Önümüzde iki büyük kupa birayla karşılıklı oturuyorduk.</p>

  <p class="calibre3">"Evet, Bay Easterbrook? Bunun sizin için de sürpriz olduğunu kabul ediyorum."</p>

  <p class="calibre3">"Gerçekten de öyle. Ben kafayı Venables'e takmıştım. Siz de en ufak bir ipucu bile vermediniz."</p>

  <p class="calibre3">"İpucu vermem söz konusu bile olamazdı, Bay Easterbrook. Bu gibi işlerde önemli olan kendiniz dışında kimseye ama kimseye hiçbir şey sezdirmemektir. Bunlar oyuncaklı işler. Gerçek olan elimizde hiç kanıt ilhanx</p>

  <p class="calibre3"></p>

  <p class="calibre3">olmamasıydı. Bu yüzden de Venables'in de işbirliğine başvurarak bu şovu sahneledik. Osborne'u yanlış bir şeye inandırıp sonra birden dönüş yaparsak, onu gafil avlayabileceğimize inanıyorduk. Gerçekten de bu varsayımımız işe yaradı da."</p>

  <p class="calibre3">"Deli mi bu adam?" diye sordum.</p>

  <p class="calibre3">"Son zamanlarda sınırı aştığı söylenebilir. Tabi ki başlangıçta böyle değildi, ama bu iş insanı böyle yapar işte. Sürekli cinayet işlemeyi kastediyorum. Kendinizi güçlü ve her şeyin üstünde hissedersiniz. Hatta diyebilirim ki bir anlamda Tanrı olarak görmeye başlarsınız. Ama değilsinizdir sonuçta. Yalnızca sıradan, sapkın, adi bir yaratık olduğunuz keşfedilir bir şekilde. Ve bu birden yüzünüze vurulunca da egonuz artık buna dayanamaz. Bir şekilde patlar, çığlık atmaya, bağırmaya, bir şey yapmadığınızı, ne kadar akıllı olduğunuzu, kimsenin size bir şey yapamayacağını haykırmaya başlarsınız. Hezeyanlardır bunlar. Gördünüz işte!"</p>

  <p class="calibre3">Başımı sallayarak onayladım.</p>

  <p class="calibre3">"Venables de ona verdiğiniz rolde çok başarılıydı," dedim. "Sizinle işbirliği yapma fikrinden hoşlandı mı?"</p>

  <p class="calibre3">"Sanırım bu hoşuna gitti," dedi Lejeune. Ayrıca iyiliğin karşılığının iyilik olması gerektiğini söyleyecek kadar küstahlaşmaktan da kaçınmadı."</p>

  <p class="calibre3">"Bu imalı sözcüklerle kastettiği neydi?"</p>

  <p class="calibre3">"Aslında bunu size anlatmamam gerekiyor," dedi Lejeune. "Aramızda kalsın. Yaklaşık sekiz yıl kadar önce banka soygunlarında inanılmaz bir artış gözlenmişti. Uygulanan teknik hep aynıydı ve soyguncular her defasında ganimetleriyle izlerini kaybettirmeyi başardılar. Soygunlar olaya şahsen katılmayan biri tarafından en ince ayrıntısına kadar, akıllıca planlanıyordu. Ve bu adam çok büyük miktarda parayla ortadan yok oldu.</p>

  <p class="calibre3">Gerçi kim olduğuna ilişkin kuşkularımız vardı ama asla kanıtlayamadık. Bize göre çok, çok akıllıydı. Özellikle de fınans alanında. Ayrıca yeni soygunlara girişerek başarısını tehlikeye düşürmeyecek kadar da dirayetliydi.</p>

  <p class="calibre3">Daha fazlasını anlatmak istemiyorum. O zeki bir soyguncuydu ama asla katil değildi. Kimse yaşamını kaybetmedi, kimsenin hayatını tehlikeye atmadı."</p>

  <p class="calibre3">Düşüncelerim yeniden Zacharias Osborne'a takıldı.</p>

  <p class="calibre3">"Osborne'dan hep mi kuşkulandınız?" diye sordum. "Başından beri?"</p>

  <p class="calibre3">"Nasıl diyeyim, bu adam başlangıçtan itibaren dikkatleri kendi üzerine çekti," diye açıklamaya başladı Lejeune. "Ona da söylediğim gibi, eğer köşesinde oturup, hiçbir şey yapmasaydı, saygın eczane sahibi Zachariah Osborne'un bu işle ilgisi olabileceği aklımızın köşesinden bile geçmezdi. Ama ilginç hatta gülünç olan da bu zaten, hiçbir katil bunu yapmayı başaramaz. Evlerinde sessiz, güven içinde otursalar belki sorun olmayacak. Ama her nedense sakin duramazlar işte. Sanırım, bunun nedenini de asla anlayamayacağım."</p>

  <p class="calibre3">"Ölüm isteği," diye söze karışarak, fikrimi açıkladım. "Bu da Thyrza Grey'in ölüm isteği teorisinin farklı bir ortaya çıkış şekli olamaz mı?"</p>

  <p class="calibre3">"Bu Thyrza Grey konusunu ve size anlattıklarını ne kadar çabuk unutursanız o kadar iyi olacak," dedi Lejeune sert bir şekilde. "Sanırım bunun nedeni yalnızlıktı. Çok akıllı, zeki bir insan olduğunuzu düşünmenize rağmen, bu üstünlüğünüzü konuşacak kimseyi bulamamak."</p>

  <p class="calibre3">"Hâlâ bana ondan kuşkulanmaya ne zaman başladığınızı anlatmadınız?"</p>

  <p class="calibre3">"Neyse, daha başlangıçtan itibaren yaları söylüyor olabileceği dikkatimi çekmişti. O akşam Peder Gorman'ı görenlerin bizimle bağlantı kurmalarını istemiştik. Bay Osborne hemen başvurdu ama ifadesi kolayca anlaşılabilecek şekilde yalandı. Peder Gorman'ı izleyen birini görmüştü ve adamı inceden inceye tarif ediyordu. Böylesine sisli bir gecede yolun karşısındaki birini bu denli net görmüş olması olanaksız. Profilden gaga bir burun belki görülebilir ama adem elması değil. Osborne bu konuda çok fazla ileri gitmişti. Tabi bütün bunlar basit bir abartmadan öte gitmiyor da olabilirdi. Yalnızca Bay Osborne'un kendine paye kazandırma isteğinin sonucu da olabilirdi. Bu gibi çok insanla karşılaştım. Yine de Bay Osborne'u yakın takibe alınca onun çok tuhaf, meraklı bir insan olduğunu gördüm. Daha başlangıçta bana kendisiyle ilgili bir sürü şey anlattı. Bu hiç de akıllıca değildi. Onun olduğundan farklı, çok daha önemli bir insan gibi görünme çabasında biri olduğuna ilişkin düşüncemi pekiştirdi. Baba mesleğini sürdürmek, dededen kalan eczanede çalışmakla yetinmemişti. Evden ayrılmış, şansını sahnede denemiş ama başarılı olamamıştı. Sanırım bunun nedeni de uyum yeteneği olmamasıydı. Kimsenin ona oyundaki belirli bir rolü nasıl oynaması gerektiğini söylemesini kabullenemezdi! Bir cinayet olayının tanığı olmak ve mahkemede zehir almaya gelen kişiyi teşhis etmek istek hevesini açıklarken gerçekten samimiydi. Sanırım bu anlamda hafızası bir hayli iyi. Tabi bu hevesinin ne zaman cinayet işlemeye arzusuna dönüştüğünü; kendisinin hiçbir şekilde ele geçmeyecek ve yargılanamayacak kadar zeki olduğunu düşünmeye başladığını bilemiyoruz.</p>

  <p class="calibre3">Tabi bütün bunlar tahmin. Şimdi yine gerçeklere dönelim. Osborne'un o gece gördüğü adama ilişkin verdiği tanımlama aslına bakılırsa oldukça ilginçti. Bu büyük olasılıkla daha önce görmüş olduğu gerçek birinin tanımıydı. Biliyor musunuz ki birini tanımlamak aslında olağanüstü zor bir şeydir. Gözler, burun, alın, kulaklar, yanaklar, ağız yapısı filan. Bunu yapmaya başladığınızda bir süre sona ister istemez herhangi bir yerde -trende, tramvayda ya da otobüste- dikkatinizi çeken birini tanımladığınızı fark edersiniz. Osborne'un ilhanx</p>

  <p class="calibre3"></p>

  <p class="calibre3">tanımladığı kişinin de işte böyle belirgin, alışılmadık dikkat çeken özellikleri vardı. Sanırım Venables'i Bournemouth dolaylarında olduğu bir gün arabasında otururken görmüş, onun görüntüsünden etkilenmiş ve bu yüzü hafızasına kaydetmişti. Tabi arabada gördüğü için de onun sakat olduğunu bilemezdi.</p>

  <p class="calibre3">Osborne'un dikkatimi çeken bir diğer özelliği de eczacı olması oldu. Başlangıçta elimize geçen bu listenin bir şekilde uyuşturucu ticareti ile bağlantısı olabileceğini düşünmüştüm. Gerçi böyle olmadığı hemen anlaşıldı.</p>

  <p class="calibre3">Bay Osborne sahnede kalmakta bu denli ısrarcı olmasa ben bütün bunları kolayca unutup geçebilirdim. Ama o bildiğiniz gibi ne yaptığımızı, işin neresinde olduğumuzu bilmek istiyordu ve kendini tutamayıp söz konusu kişiyi Much Deeping'teki kilise panayırında gördüğünü belirten bir mektup yazdı. Sanırım o sırada Bay Venables'in felçli olduğunu bilmiyordu. Bunu öğrendiğinde ise iş işten geçmişti. Ama susup kenara çekilme basiretini de gösteremedi. Bu da onun kendini beğenmesinin sonucuydu. Tipik katil kendini beğenmişliği! Bir an için bile yanılmış olabileceğini kabul etmeye yanaşmadı. Tam bir aptal gibi silahlarını takındı ve en anlamsız, en akıl almaz varsayımları ileri sürmeye başladı. Onu Bournemouth'taki yeni evinde ziyaret ettim.</p>

  <p class="calibre3">Çok ilginç bir ziyaretti bu. Aslında evin ismi her şeyi açıklıyordu. Everest. İşte aynen buydu evinin ismi.</p>

  <p class="calibre3">Antresine de Everest Tepesi'nin bir resmini asmıştı. Bana Himalaya'lara yapıları keşif gezilerinin onu ne kadar ilgilendirdiğini anlattı. Ama bu çok ucuz bir numaraydı, beni işlettiğini düşünerek çok eğlenmiş olmalı. Ever rest-Sonsuz huzur. Bu işiydi... mesleği. İnsanların sonsuz huzura kavuşmalarını sağlıyordu... tabi uygun bir ücret karşılığında. Aslında bu olağanüstü bir fikirdi, bunu kabul etmek gerekir. İşin kurgusu akıllıcaydı.</p>

  <p class="calibre3">Bradley Birminghan'da. Thyrza Grey ise seanslarını Much Deeping'te yapıyordu. Bu durumda Thyrza Grey'le, Bradley'le, Birmingham'la ve de kurbanla hiçbir ilişkisi olmayan Bay Osborne'dan kim kuşkulanabilirdi ki?</p>

  <p class="calibre3">Olayı gerçekleştiren mekanizmayı harekete geçirmek ise zaten kendisi eczacı olan Osborne için çocuk oyuncağıydı. Daha önce de dediğim gibi, Bay Osborne susup, kenarda kalacak kadar basiretli olabilseydi..."</p>

  <p class="calibre3">"Peki ama bu kadar parayı ne yapacaktı?" diye sordum. "Tabi eğer bütün bunları yalnızca para için yaptıysa?"</p>

  <p class="calibre3">"Evet, tabi ki para için yaptı. Hiç kuşkusuz hayalleri vardı, yolculuk etmek, eğlenmek, zengin ve önemli biri olmak gibi. Ne var ki o olmak istediği ya da olduğunu sandığı gibi biri değildi. Sanının güç duygusu cinayetlerin gerçek başarısıyla kamçılandı, canlandı. Tekrar, tekrar cinayet işlemek ve başarılı olmanın sarhoşluğuna kapıldı ve bundan büyük mutluluk duydu. Dahası yargılanmaktan da büyük zevk alacak.</p>

  <p class="calibre3">Göreceksin bunu! Tüm bakışları üzerinde toplamak, asıl amaç bu, başrolde olmak!"</p>

  <p class="calibre3">"Peki ama parasını ne yapmış?" diye sordum.</p>

  <p class="calibre3">"Ah, bu çok basit, gerçi tam olarak bilmiyorum ama yazlık evini döşeme şeklini gördükten sonra bu konuda bir fikir oluştu bende. O tipik bir cimri! Parayı çok seviyordu, çok bol parası olmasını istiyordu ama harcamak için değil. Evi son derece mütevazı döşenmişti ve aldığı tüm eşyaları da çevredeki ikinci el satışlardan çok ucuza kapatmıştı. Para harcamayı sevmiyordu, tek isteği paraya sahip olmaktı."</p>

  <p class="calibre3">"Yani hepsini bankaya mı yatırdı?"</p>

  <p class="calibre3">"Yoo hayır sanmam. Bence evinin bir yerinde döşemenin altına gömülü olarak bulacağız."</p>

  <p class="calibre3">Lejeune da ben de bir süre sessiz durduk. Zachariah Osborne denilen adamın tuhaf kişiliğini anlamaya çalışıyordum.</p>

  <p class="calibre3">"Corrigan," dedi Lejeune dalgın dalgın. "Bütün bunların adamın salgı bezlerinden birinin, dalağının mı, pankreasının mı yoksa başka birinin mi -şimdi hangisi olduğunu anımsayamıyorum- aşırı ya da az salgı üretmesinin sonucu olabileceği görüşünde. Ben basit bir insanım -böyle inceliklerden anlamam- bence o kötü bir insandı, hepsi bu. Beni asıl şaşırtan ne biliyor musun? Bunu hep düşünmüşümdür, bir insan nasıl hem bu kadar akıllı hem de bu denli aptal olabilir?"</p>

  <p class="calibre3">"Kendisinin her şeyin üstünde, üstat olduğunu sanması," dedim. "Şeytanın görkemli ve karanlık temsilcisi olduğuna inanması."</p>

  <p class="calibre3">Lejeune başını salladı.</p>

  <p class="calibre3">"Bu öyle bir şey değil," dedi. "Şeytan süper insan gibi bir şey değil, hatta insandan da çok daha aşağıda bir yaratık. Belki caniler önemli olmak isteğinde kişiler, ama insanlık tarafı olmayan canlılar oldukları için hiçbir zaman önemli olamayacaklardır."</p>

  <p class="calibre3">BÖLÜM 25</p>

  <p class="calibre3"></p>

  <p class="calibre3">Mark Easterbrook Anlatıyor</p>

  <p class="calibre3">I</p>

  <p class="calibre3">Much Deeping'te her şey yeniden normale dönmüştü.</p>

  <p class="calibre3">Rhoda köpekleriyle uğraşıyordu. Sanırım bu kez hayvanlardaki haşaratları temizliyordu. Geldiğimi fark edince başını kaldırıp baktı ve kendisine yardım etmek isteyip istemediğimi sordu. İstemediğimi söyleyerek, Ginger'in nerede olduğunu sordum.</p>

  <p class="calibre3">"Kır At'a gitti.</p>

  <p class="calibre3">ilhanx</p>

  <p class="calibre3"></p>

  <p class="calibre3">"Ne?"</p>

  <p class="calibre3">"Orada yapacağı bir işi olduğunu söyledi."</p>

  <p class="calibre3">"Ama ev boş."</p>

  <p class="calibre3">"Biliyorum."</p>

  <p class="calibre3">"Yoracak kendini. Henüz tam olarak iyileşmedi..."</p>

  <p class="calibre3">"Sakin ol Mark. Ginger gayet iyi. Bayan Oliver'in yeni kitabını gördün mü? Adı Beyaz Papağan içerde masanın üstünde."</p>

  <p class="calibre3">"Tanrı, Bayan Oliver'den razı olsun. Edith Binns'ten de."</p>

  <p class="calibre3">"Edith Binns de kim?"</p>

  <p class="calibre3">"Resimdeki bir kişiyi hemen tanıyan bir kadın. Vaftiz annemin eski hizmetçisi."</p>

  <p class="calibre3">"Söylediklerinin hiçbir anlamı yok. Mark, neyin var senin?"</p>

  <p class="calibre3">Yanıt vermeden doğruca Kır At'ın yoluna koyuldum.</p>

  <p class="calibre3">Oraya varmadan hemen önce Bayan Dane Calthrop ile karşılaştım.</p>

  <p class="calibre3">"Başından beri bütün bunlara inanmanın aptallık olduğunu biliyordum," dedi. "Ama nasıl olduğunu anlayamıyordum. Görüntünün etkisinde kaldık."</p>

  <p class="calibre3">Eliyle güz güneşinde boş ve huzur dolu, sakin görünen hanı işaret etti.</p>

  <p class="calibre3">"Kötülük asla orada olmadı," dedi. "Asla olduğu düşünüldüğü anlamda olmadı. Ne şeytanla fantastik alışverişler, ne karanlık güçler, ne de gerçek büyü. Hepsi para için yapıları göz boyamalardı -insan yaşamım hiçe sayan.- İşte gerçek kötülük bu. Görkemli ve büyük değil, yalnızca adi ve aşağılık."</p>

  <p class="calibre3">"Siz ve Müfettiş Lejeune bu konularda aynı fikirdesiniz."</p>

  <p class="calibre3">"O adamdan hoşlanıyorum," dedi Bayan Calthrop. "Haydi şimdi Kır At'a gidip Ginger'i bulalım."</p>

  <p class="calibre3">"Orada ne yapıyor?"</p>

  <p class="calibre3">"Bir şey temizliyor."</p>

  <p class="calibre3">Hanın alçak kapısından geçtim. İçerisi terebentin kokuyordu. Ginger şişeler ve bezlerle meşguldü. İçeri girdiğimizi görünce başını kaldırdı. Hâlâ solgun ve zayıftı, henüz saçları tam olarak çıkmadığı için başının etrafına bir eşarp bağlamıştı. Eski haline bakılınca hayaleti andırıyordu.</p>

  <p class="calibre3">"O gayet sağlıklı," dedi Bayan Calthrop sanki düşüncelerimi okumuşçasına.</p>

  <p class="calibre3">"Bakın!" diye haykırdı Ginger sevinçle.</p>

  <p class="calibre3">Üzerinde çalıştığı eski han tabelasını işaret ediyordu.</p>

  <p class="calibre3">Yılların pisliği temizlenince Kır At'ın üstünde gerçekten de bir binici olduğu ortaya çıkmıştı, kemikleri parıldayan, sırıtan bir iskelet.</p>

  <p class="calibre3">O anda arkamda Bayan Dane Calthrop'un derinden gelen, yankılı, gür sesini duydum:</p>

  <p class="calibre3">"Vahiy, İncil bölüm altı, bap sekiz.</p>

  <p class="calibre3">Ve baktım ve bir kır at gördüm; üzerinde oturanın adı Ölümdü ve cehennem onun ardındaydı..."</p>

  <p class="calibre3">Bir iki dakikalık sessizliğin ardından, bu ani şokun etkisinden kolayca sıyrılan Bayan Dane Calthrop sanki bir şeyi kâğıt sepetine atarcasına bir kayıtsızlıkla, "Hepi bu kadar," dedi. "Artık gitmeliyim. Anneler Toplantısı var."</p>

  <p class="calibre3">Tam kapının ağzında bir an için durakladı, Ginger'a baktı ve seslendi.</p>

  <p class="calibre3">"İyi bir anne olursun."</p>

  <p class="calibre3">Ginger her nedense kızardı...</p>

  <p class="calibre3">"Ginger," dedim. "İster miydin?"</p>

  <p class="calibre3">"Neyi ister miydim? Anne olmayı mı?"</p>

  <p class="calibre3">"Neyi kastettiğimi biliyorsun."</p>

  <p class="calibre3">"Belki... Ama açık bir teklifi yeğlerdim."</p>

  <p class="calibre3">Ve ona teklifimi yaptım.</p>

  <p class="calibre3"></p>

  <p class="calibre3">II</p>

  <p class="calibre3">Ginger neden sonra sordu.</p>

  <p class="calibre3">"Hermia denilen kadınla evlenmek istemediğinden emin misin?"</p>

  <p class="calibre3">"Aman Tanrı'm," dedim. "Tamamen unutmuşum."</p>

  <p class="calibre3">Cebimden bir mektup çıkardım.</p>

  <p class="calibre3">"Bu mektup iki gün önce geldi. Bana Old Vic tiyatrosunda onunla Love's Labour's Lost isimli oyuna gitmek isteyip istemediğimi soruyor.</p>

  <p class="calibre3">Ginger mektubu elimden alarak yırttı.</p>

  <p class="calibre3">"Bundan böyle Old Vic'e gitmek istersen," diye belirtti kesin bir kararlılıkla. "Benimle gidersin."</p>

  <p class="calibre3"></p>

  <p class="calibre3">Agatha Christie - Ölüm Büyüsü</p>

  <p class="calibre3">Son - cizgiliforum</p>

  <p class="calibre3"></p>

  <p class="calibre3"></p>
</body>
</html>
