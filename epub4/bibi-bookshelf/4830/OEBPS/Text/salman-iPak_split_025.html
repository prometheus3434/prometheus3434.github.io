<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_23"><span class="ideitalik">Devrim Stratejisi</span></h2>

  <p class="normal">Yaşlı Ebu Afek, Mekke sokaklarında bağırarak yürüyordu:</p>

  <p class="normal"><span class="ideitalik">Çok yaşadım, ancak görmedim böylesini,</span></p>

  <p class="normal"><span class="ideitalik">Evlerin ve insanların böylesini,</span></p>

  <p class="normal"><span class="ideitalik">Onlar kadar vefalısını, dürüstlükte eşsizini,</span></p>

  <p class="normal"><span class="ideitalik">Kayla'nın (Avs ve Hazrec) çocukları gibisini,</span></p>

  <p class="normal"><span class="ideitalik">Diz çöktürebilmek için onlara, dağlar sarsılırdı temelinden,</span></p>

  <p class="normal"><span class="ideitalik">Oysa şimdi aralarına bir atlı girdi! Böldü bıçak gibi.</span></p>

  <p class="normal"><span class="ideitalik">"Bu sevaptır! Bu mekruhtur!" diyor atlı, hüküm giydiriyor önüne bakarak,</span></p>

  <p class="normal"><span class="ideitalik">Debdebeye bu kadar düşkünseniz ve atlının kulu olmakla ne kadar övünseniz,</span></p>

  <p class="normal"><span class="ideitalik">Yazık! Öyleyse neden, bir Tubba'nın (Güney Arabistan'da bir hükümdar) peşinden gitmediniz?</span></p>

  <p class="normal">Az sonra Esma bin Mervan görüldü ve eşlik etti:</p>

  <p class="normal"><span class="ideitalik">Malik'ten ve Nabit'ten doğanlar, siz!</span></p>

  <p class="normal"><span class="ideitalik">Ve siz, siz ki Avs'ın ve Hazrec'in eserisiniz (Medine aşiretleri)!</span></p>

  <p class="normal"><span class="ideitalik">Fakat ne Murad'ın, ne Madulic'in (Yemen aşiretleri) eseridir o bilin!</span></p>

  <p class="normal"><span class="ideitalik">Başımızdakiler tek tek vurulunca mı ona gönül verdiniz?</span></p>

  <p class="normal"><span class="ideitalik">Nedir, pişirilen ete ve suyuna açlık çeker gibi peşinden gidişiniz? Şerefine düşkün bir adam da mı yok aranızda, dikkatsizliğinizi düzeltsin.</span></p>

  <p class="normal"><span class="ideitalik">Gelsin, aldatılmışların umudunu yok etsin!</span> (Maxime Rodinson, <span class="ideitalik">Muhammed</span>, s. 161)</p>

  <p class="normal">Mekke medyası harıl harıl çalışıyordu. Statükonun şairleri (medyası) etkin bir karşı propaganda içindeydi. Hz. Muhammed'in savaşlardaki başarısı, ölen Mekke uluları ve akabinde Mekke'de başlayan değişim, artık daha sert boyutlara ulaşmıştı.</p>

  <p class="normal">O günlerde Selman, şairler tarafından "ajan" olarak tanımlanıyor, Muhammed'in aklını çelen "mal mülk düşmanı" diye lanse ediliyordu. Mazdeki zındıklığın, dinsiz-kâfir mal düşmanlığının türlü türlü şekillerde etiket olarak yapıştırıldığı Selman, hedef isimler arasındaydı...</p>

  <p class="normal">Kabileciliğin, ırkçılığın en önemli araç olduğu o toplumda, bütün savunma stratejileri, görüldüğü üzere "ırkçılık üzerine" kurulmuştu.</p>

  <p class="normal">Vatanınızı kurtarın edebiyatı üzerinden palazlandırılmaya çalışılan sömürü düzeni, gömüldüğü bataklıkta can çekişiyor, medya ve şirk ordusu tüm gücüyle müminlere karşı mücadeleyi yükseltmeye çalışıyordu.</p>

  <p class="normal">O günlerde Hz. Peygamber, ilgili medya organlarının (şairlerin) öldürülmesi gerektiği kararına varmıştı. Bu kimilerine göre "düşünce özgürlüğünü" ihlaldi.</p>

  <p class="normal">Lakin, tam aksine; bu medya organları (şairler) insanlığın "özgür düşünmesini" engelleyen unsurlardı. Bu çerçeveden baktığımızda, öldürülmeleri; insanlığı özgürleştiren bir hamle olarak görülür.</p>

  <p class="normal">Medine'de imza edilen Medine Sözleşmesi'nin maddeleri ihlal ediliyordu. Peygamber'in "ideal toplum sözleşmesinin" tahrif edilmesi, affedilemezdi. Devrim kanunları, devrimciler kadar yumuşak huylu davranamazdı; ve gerekenler yapıldı...</p>

  <p class="normal">Medine'de imza edilen sözleşmenin maddeleri şunlardır:</p>

  <p class="normal">Rahman ve Rahim olan Allah'ın adıyla:</p>

  <p class="normal">1. Bu yazı Peygamber Muhammed tarafından Kureyşli ve Medineli müminler, Müslümanlar, bunlara tabi olanlara sonradan iltihak edenler ve onlarla beraber cihat edenler içindir.</p>

  <p class="normal">2. İşte bunlar, diğer insanlardan ayrı bir ümmet oluştururlar.</p>

  <p class="normal">3. Kureyş'ten olan muhacirler, kendi aralarında âdet olduğu üzere, kan diyetlerini ödemeye iştirak ederler. Onlar savaş esirlerinin kurtuluş fidyelerini müminler arasındaki iyi ve makul bilinen esaslara ve adalet ölçülerine göre ödemeye iştirak edeceklerdir.</p>

  <p class="normal">4. Ben-i Avflar, kendi aralarında âdet olduğu üzere, önceki şekiller altında kan diyetlerini ödemeye iştirak edeceklerdir. Müslümanların teşkil ettiği her zümre savaş esirlerinin kurtuluş fidyelerini müminler arasındaki iyi ve makul bilinen esaslara ve adalet ölçülerine göre ödemeye iştirak edeceklerdir. (Aynı maddeler, Ben-i Haris, Ben-i Saide, Ben-i Cuşem, Ben-i Neccar, Ben-i Amr bin Avf ve Ben-i Evsler için tekrarlanmıştır. Bu nedenle aynı tekrarı yazmadık.)</p>

  <p class="normal">5. Müminler, kendi aralarında ağır mali mesuliyetler altında bulunan hiç kimseyi bu durumda bırakmayacaklar. Kurtuluş fidyelerini veya kan diyeti gibi borçlarını iyi ve makul bilinen esaslara göre vereceklerdir.</p>

  <p class="normal">6. Hiçbir mümin diğer müminin mevlasıyla (kendiyle akdi kardeşlik ilişkisi kurulan kimse) onun aleyhine olacak bir anlaşma yapmayacaktır.</p>

  <p class="normal">7. Takva sahibi müminler, kendi aralarında, mütecavize, haksız bir fiili tasarlayana, bir cürüme veya bir hakka tecavüze ya da müminler arasında bir karışıklık çıkarma kastını taşıyan kimseye karşı olacaklar ve bu kimse onlardan birinin evladı bile olsa, hepsinin elleri onun aleyhine kalkacaktır.</p>

  <p class="normal">8. Hiçbir mümin, bir kâfir için, bir mümini öldüremez ve mümin aleyhine hiçbir kâfire yardım edemez.</p>

  <p class="normal">9. Allah'ın zimmeti (himaye ve teminatı) tektir. Müminlerin en ehemmiyetsizlerinden birinin himayesi, onların hepsi için bağlayıcı bir hüküm ifade eder. Zira müminler, diğer insanlardan ayrı olarak birbirlerinin mevlası (dostu) durumundadır.</p>

  <p class="normal">10. Yahudilerden bize tabi olanlar, zulme uğramaksızın ve onlara karşıt olanlarla yardımlaşmazlarsa, yardım ve desteğimize hak kazanacaklardır.</p>

  <p class="normal">11. Sulh müminler arasında bir tektir. Hiçbir mümin Allah yolunda girişilen bir harpte, diğer müminleri hariç tutarak, bir barış anlaşması yapamaz. Bu sulh ancak müminler arasında genellik ve adalet esasları üzere yapılacaktır.</p>

  <p class="normal">12. Bizimle beraber savaşa katılan bütün askeri birlikler, birbirleriyle nöbetleşeceklerdir.</p>

  <p class="normal">13. Müminler birbirlerinin Allah yolunda akıtılan kanlarının intikamını alacaklardır.</p>

  <p class="normal">14. Takva sahibi müminler en iyi ve en doğru yolda bulunurlar.</p>

  <p class="normal">15. Hiçbir müşrik, bir Kureyşli'nin mal ve canını himayesi altına alamaz, hiçbir mümine bu hususta engel olamaz.</p>

  <p class="normal">16. Herhangi bir kimsenin bir müminin ölümüne sebep olduğu kati delillerle sabit olur da, maktulün velisi rıza göstermezse, kısas hükümlerine tabi olur. Bu halde, bütün müminler ona karşı olurlar. Ancak, bunlara sadece bu kuralın tatbiki için hareket etmek helal olur.</p>

  <p class="normal">17. Bu yazının muhteviyatını kabul eden, Allah'a ve Ahiret Günü'ne inanan bir müminin bir katile yardım etmesi ve ona sığınak temin etmesi helal değildir. Ona yardım ve yataklık eden, kıyamet günü Allah'ın lanet ve gazabına uğrayacaktır. O zaman artık kendisinden ne bir para ve ne de bir taviz kabul edilecektir.</p>

  <p class="normal">18. Üzerinde ihtilafa düştüğünüz herhangi bir şey, Allah'a ve Muhammed'e götürülecektir.</p>

  <p class="normal">19. Yahudiler, müminler gibi savaş sürdüğü sürece harp masraflarını karşılamak mecburiyetindedirler.</p>

  <p class="normal">20. Ben-i Avf Yahudileri müminlerle birlikte bir ümmet (toplum) teşkil ederler. Yahudilerin dinleri kendilerine, müminlerin dinleri kendilerinedir. Buna, mevlaları da dahildir.</p>

  <p class="normal">21. Yalnız, kim haksız bir fiil irtikap ederse veya bir cürüm işlerse, o sadece kendine ve aile efradına zarar vermiş olacaktır.</p>

  <p class="normal">22. Ben-i Neccar Yahudileri de Ben-i Avf Yahudileri gibi aynı haklara sahiptirler. (Bundan sonra; Ben-i Haris, Ben-i Saide, Ben-i Cuşem, Ben-i Evs ve Ben-i Salebe Yahudileri için 21 ve 22. maddelerdeki aynı kayıtlar olduğu için tekrar zikretmedik.)</p>

  <p class="normal">23. Cefne ailesi Salebe'nin bir koludur. Bu nedenle Salebeler gibi mütalaa edileceklerdir.</p>

  <p class="normal">24. Ben-i Şuteybe de Ben-i Avf Yahudileri gibi aynı haklara sahip olacaklardır. Kurallara mutlaka riayet edilecek ve bunlara aykırı davranılmayacaktır.</p>

  <p class="normal">25. Yahudilere sığınanlar bizzat onlar gibi mülahaza olunacaklardır.</p>

  <p class="normal">26. Yahudilerden hiç kimse Muhammed'in izni olmadan, Müslümanlarla birlikte bir askeri sefere çıkamayacaktır.</p>

  <p class="normal">27. Bir yaralamanın intikamını almak yasak edilmeyecektir. Biri bir adam öldürecek olursa neticede kendini ve aile efradını mesuliyet altına sokar. Aksi halde haksızlık olacaktır. Allah bu yazıya en iyi riayet edenlerle beraberdir.</p>

  <p class="normal">28. Bir savaş vukuunda Yahudilerin masrafları kendi üzerine ve Müslümanların masrafları kendi üzerinedir. Bu sahifede gösterilen kimselere harp açanlara karşı, onlar birbirleriyle yardımlaşacaklardır. Onlar arasında iyi davranma olacaktır. Kaidelere mutlaka riayet edilecek, bunlara aykırı davranış olmayacaktır.</p>

  <p class="normal">29. Hiç kimse müttefiklerine karşı bir cürüm işleyemez. Zulmedilene mutlaka yardım edilecektir.</p>

  <p class="normal">30. Yahudiler Müslümanlarla birlikte beraberce harp ettikleri sürece masrafta bulunacaklardır.</p>

  <p class="normal">31. Bu sahifenin gösterdiği kimseler için Medine, vadisi dahil, mukaddes bir yerdir.</p>

  <p class="normal">32. Himaye altındaki kimse, bizzat himaye eden kimse gibidir. Ne zulmedilir ne de kendisi zulmedebilir.</p>

  <p class="normal">33. Himaye verme hakkına sahip olanların dışında hiç kimse himaye veremez.</p>

  <p class="normal">34. Bu sahifede yazılı kimseler arasında zuhurunda korkulan bütün öldürme ve münazaa vakalarının Allah'a ve resulüne götürülmeleri gerekir. Allah sahifeye en iyi riayet edenlerle beraberdir.</p>

  <p class="normal">35. Ne Kureyşliler ne de onlara yardım edecekler, himaye altına alınacaklardır.</p>

  <p class="normal">36. Müslümanlar ve Yahudiler arasında Medine'ye saldıracaklara karşı yardımlaşma yapılacaktır.</p>

  <p class="normal">37. Şayet; Yahudiler, Müslümanlar tarafından bir sulh yapmaya veya bir sulh akdine iştirake davet olunurlarsa, bunu doğrudan doğruya akdedecekler veya ona iştirak edeceklerdir. Şayet Yahudiler, Müslümanlara aynı şeyleri teklif edecek olurlarsa, müminlere karşı aynı haklara sahip olacaklardır. Din konusunda girişilen harp vakaları müstesnadır.</p>

  <p class="normal">38. Her zümre, kendine ait mıntıkadan sorumludur.</p>

  <p class="normal">39. Bu sahifede gösterilen kişiler için ortaya konan şartlar, aynı şekilde Evs Yahudilerine, yani onların mevlalarına ve bizzat kendilerine, yine bu sahifede gösterilen kimseler tarafından sıkı ve tam bir şekilde tatbik olunur. Kurallara mutlaka riayet edilecek, bunlara aykırı hareket edilmeyecektir. Haksız yollarla kazanç temin edenler, sadece kendilerine zarar ermiş olurlar. Allah, bu sahifede gösterilen maddelere en doğru ve en mükemmel riayet edenlerle beraberdir.</p>

  <p class="normal">40. Bu yazı, bir haksız fiil veya cürüm işleyenin ceza görmesine engel olamaz. Harbe çıkan da Medine'de kalan da emniyet içindedir. Haksız bir fiil işlemek müstesnadır. Allah ve resulü Muhammed himayelerini, bu sahifeyi tam bir sadakat ve dikkat içinde muhafaza edenler üzerinde tutacaklardır. (Niyazi Kahveci, <span class="ideitalik">İnsan Hakları ve İslam</span>, Ankara, TDV yayını, 1995, s. 45-49. Medine sözleşmesinin bir ölçüde farklı bir başka Türkçe tercümesi için bkz. Ahmet Gürkan, <span class="ideitalik">İslam Kültürünün Garbı Medenileştirilmesi</span>, Ankara, 3. baskı, s. 74-80)</p>

  <p class="normal">Devrim kanunları, acil geçiş yasaları belirmişti. İç ve dış hukuk, ilişkilerin düzenleniş biçimi oturmuştu. Velev ki, bu sözleşmeyle; İslam ilk defa doktriner bir kimlik kazanmış oluyordu...</p>

  <p class="normal">Medine'de bir İslam devleti kurulmuyordu. Bir "İslam toplumu" oluşturuluyordu. Bu toplumda, Yahudiler, Mecusiler, Sabiiler vardı. Bir arada yaşamanın kendisi "İslam toplumu" oluyordu. Gönüllü bir sözleşme oluşturulmuştu. Dikey bir hiyerarşi yoktu. Silahlı, askeri güç yoktu. Dış tehditler karşısında örgütlenen halk vardı...</p>

  <p class="normal">Medine Sözleşmesi'yle birlikte, Mekke'yle işbirliği yapan Yahudiler biraz duruldular. Lakin bir güvence oluştu. Artık geçici de olsa bir barış olacaktı. Medine'de herkesin hudutları belirlenmişti. Barış, şehre hâkim olmuştu.</p>

  <p class="normal">Allah Elçisi'nin hayatı boyunca altına imza attığı tek kurallar bütünü bu sözleşmedir. Bu sözleşmeye dikkatlice bakarsanız, zamanımızda "şeriat ya da farklı bir isim" üzerinden meşru kılınmaya çalışılan "önermelerle" hiçbir alakasının olmadığını görürsünüz.</p>

  <p class="normal">Resulullah, sözleşmede "hiçbir dini dayatma, zorlama" maddesi koymamıştır. Düzenleyici, bir arada yaşamı oluşturacak altyapısal bir içerik oluşturmuştur.</p>

  <p class="normal">Hiddetlenen zorbalık karşısında, Bedir'de kazanılan ve Uhut'ta kaybedilen prestiji toparlamak adına, içeriden vurulmamak için yapılan bu sözleşme, ayrıca türünün ilk örneklerinden biridir.</p>

  <p class="normal">Dikey bir hiyerarşi (devlet) olmaksızın yaşamanın yöntemidir. Gönüllü bir sözleşme üzerinden hareketle, insanların birlikte hareket etmesini sağlayan bir tavırdır. Yatay hiyerarşi ürünüdür. Ve maddeleri ileri derecede "eşitlikçidir."</p>

  <p class="normal">Fakat her şey sözleşme kadar iyi gitmiyordu. Mekke'nin "şirk ordusu" büyük bir saldırı hazırlığındaydı. Kader Selman'ı sahneye çağırıyordu...</p>
</body>
</html>
