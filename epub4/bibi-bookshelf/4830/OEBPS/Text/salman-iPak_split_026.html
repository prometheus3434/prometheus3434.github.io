<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_24"><span class="ideitalik">"Selman Bizdendir!"</span></h2>

  <p class="normal">Tüm bunlardan, fetih ve devrimden evvel; cesaretin kelimelerden öte, eylemlerde konuşlandığı zamanlardı. Toprağa kan dökülmüş, yoldaşlar yitirilmişti...</p>

  <p class="normal">Hicretin 5. senesi dolmuştu. Henüz hiçbir savaşa katılamayan Selman; artık sahneye çıkmak üzereydi...</p>

  <p class="normal">Bedir, Uhut gibi büyük harplerde, kısa bir süre evvel sohbetleştiği, şakalaştığı dostları yitiren Selman, hayatının bu bölümüne "ölüm" der.</p>

  <p class="normal">Ölüm. Medine sokaklarına kokusu çökmüş eski bir dosttu. Bir avuç "genç", ağzından çıkan kelimeler hasebiyle ardına düştükleri önderin arkasında, yeryüzünün servet ve nimetle şımarmış kodamanları karşısında, somut bir savaşım süreci içindeydi.</p>

  <p class="normal">Uyduruk siyer kitaplarının anlattığı gibi, Müslümanlar; bir saldırı sonrası savaş ilan etmemişti. Aksine, ideolojilerinin gereğini yaparak, zaten "nefes alarak" kendilerine savaş açan muktedirler karşısında silahlı savunmaya geçmişlerdi.</p>

  <p class="normal">Güzel sözlü, naif, uzun boylu, sürekli teselli dağıtan, fedakâr ve ince önder, artık silahlıydı. Ve tüm hareket silahlanmış, anlatımın uygulamaya geçiş sürecini belirgin kılmışlardı...</p>

  <p class="normal">Silahlı Peygamber ve refikleri (yoldaşları)...</p>

  <p class="normal">Hüzün, heyecan, aşk ve devrim...</p>

  <p class="normal">Hepsi bir aradaydı. Ve istisnasız herkes için bu böyleydi. Ama çok ekstra bir duygu daha vardı ki!..</p>

  <p class="normal">Endişe!</p>

  <p class="normal">Meydanları titreten cengâverler toprağa düşmüştü. Peygamber'in amcası Hamza şehit olmuş, bu büyük cengâver yitirilmişti.</p>

  <p class="normal">Oysaki, aralarında silahlı mücadeleye hâkim isimlerden biriydi Hamza. Ve çoğu köle kökenli olduğundan, kılıç dahi tutmamışlardı...</p>

  <p class="normal">İşte bu noktada "zorunluluk ve sorumluluğun" yarattığı geniş algı çerçevesinde, Ali ve Selman meydana çıkmıştı...</p>

  <p class="normal">Artık Selman, bir zahit, devrimci olmanın yanı sıra; silahlı bir gerillaydı. Çünkü kabul gören ve meşru sayılan sistemin dışında kalmış, terörist olarak tanımlanmıştı. Mekke sokaklarında Selman, isyancı bir kâfir, mal mülk düşmanı bir terörist olmanın dışında bir anlam ifade etmiyordu...</p>

  <p class="normal">Uhut Savaşı'nda Ali başına kırmızı bir bant bağlamıştı. Bu, ölmek var, dönmek yok manasına gelen bir semboldü. Evet, bir gider; bin geliriz diyorlardı...</p>

  <p class="normal">Savaşlarda kaybedilenlerden çok kazanılanlar ümit veriyordu. Kalan sağlar, devrimin kaleleriydi. Lakin, karşı propaganda; kayıplar üzerinden halkı ürkütmeye çalışsa da, herkes canından vazgeçmişti! Artık bu bozuk düzen yıkılmalıydı!</p>

  <p class="normal">Karşı cephe, savaş hazırlıklarına başlamıştı. Uhut Savaşı'nın verdiği cesaretle, Müslümanları yok etme, Peygamber'i öldürme adına büyük bir hazırlık içindeydiler.</p>

  <p class="normal">Selman kölelikten kısa bir süre önce kurtulmuştu. Geldiği beldelerde savaş stratejileri üzerine yazılanları okumuş, Fars diyarlarında öğrendiklerini tatbik etme vakti yaklaşmıştı...</p>

  <p class="normal">O günlerde Medine'den sürgün edilen kabileler Ebu Süfyan'ı savaşa ikna etmişlerdi. Medine'de olan bitenleri bildiklerini anlatıyor, Mekke'ye bilgi veriyorlardı...</p>

  <p class="normal">Medine'den Mekke'ye sürülen kabilelerin sürgün nedeni, Medine Sözleşmesi'dir. Medine Sözleşmesi'nin maddelerini ihlal eden grupların tümü tasfiye edilmiştir.</p>

  <p class="normal">O günlerde Medine'de türlü çalkantılar vardı. Peygamber'in dikkatini dağıtmak için bütün yolları deneyen müşrikler, Peygamber'in eşine iftira atmıştı. Medine gündemindeki ana madde buydu. Öte yandan Yahudi kabilelerin işgüzarlığı ve ihanetleri, Uhut'un propagandası, ciddi manada güç kaybettiriyordu.</p>

  <p class="normal">Müşrikler İslam'ı yok etmek için şehri kuşatma kararı aldılar.</p>

  <p class="normal">12.000 kişilik dev bir orduyla Medine'ye doğru yola çıkan müşriklerin haberi hızla şehre ulaşmıştı. Allah Resulü mescitte durum değerlendirmesi yapıyordu. Şehrin içine çekip, orada mı savaşmalıydı?</p>

  <p class="normal">Şehrin Yahudilerine güvenmeyen Allah Resulü, bu fikrin makul olmadığını belirtti. Şehrin içinde değil, önlerinde savaşılmalıydı.</p>

  <p class="normal">Tartışma hararetlendikçe boyut değişiyordu. Herkesin yüzü asıktı. Endişeli gözlerle birbirlerine bakıyorlar, kara kara düşünüyorlardı. Ne yapmalı?</p>

  <p class="normal">Selman atıldı:</p>

  <p class="normal">"Ya Resulullah! Bizim memleketimizde bir şehir üzerine düşman hücum ederse şehrin etrafına hendek kazmak âdettir."</p>

  <p class="normal">Herkes bir anda değişti. Birbirlerine gülümseyerek bakmaya başladılar. Evet! Çok akıllıca bir fikirdi. Kalabalık arasında birileri itiraz etti:</p>

  <p class="normal">"Ya Resulullah, bize korkak demesinler?"</p>

  <p class="normal">Cevap verdi:</p>

  <p class="normal"><span class="ideitalik">"Savaş, hiledir/stratejidir."</span></p>

  <p class="normal">Allah Elçisi, Selman'ı alnından öptü ve talimatı verdi:</p>

  <p class="normal"><span class="ideitalik">"Hendeklere girişin!"</span></p>

  <p class="normal">Hemen işe koyuldular. 40 arşınlık hendeklere giriştiler.</p>

  <p class="normal">Selman çok yoğun çaba sarf ediyordu.</p>

  <p class="normal">Selman sahnedeydi. Canını dişine takmış hendek kazıyordu. Bir ara kimsenin anlam veremediği bir şey oldu:</p>

  <p class="normal">Selman birdenbire yere yıkılmıştı. Selman'ın durumu, Hz. Peygamber'e ulaştırılmış ve ne yapılması gerektiği sorulmuştu. Hz. Peygamber, <span class="ideitalik">"Kays bin Sasaa'ya gidin, Selman için bir kapta aptes alsın. Aptes suyuyla Selman yıkansın. Su kabını, Selman'ın başından aşağı boşaltın!"</span> diye emretti.</p>

  <p class="normal">Peygamber'in bu tavsiyesini yerine getirdiler. Selman kendisine geldi. (Vakıdi, a.g.e., II, 447)</p>

  <p class="normal">Selman-ı Farisi'nin bu gayretini gören Ensar ve Muhacirun'dan bir kısmı aralarında, "Selman bizdendir!" çekişmesine girdiler.</p>

  <p class="normal">Çünkü her takım, onunla çalışmak istemektedir. (Muhammed Hamidullah, <span class="ideitalik">Hz. Peygamber'in Savaşları</span>, s. 70)</p>

  <p class="normal">Yorgunluk ve güçlükler sonrasında bu çekişme neredeyse kavgaya dönüşmek üzereyken, Allah Elçisi geldi. Selman'a çevirdiği bakışlarıyla, <span class="ideitalik">"Selman bizdendir, ehlibeyttendir"</span> (Vakıdi, a.g.e., II, 446-447) dedi. Selman'ın gönlü kanatlanmıştı. Hendeğe saldırdı. Bütün enerjisiyle hendeği kazmaya devam etti.</p>

  <p class="normal">Derken sert bir kayaya denk geldiler. Bir türlü parçalanmıyordu. Arkadaşları Selman'a, git Resulullah'a haber ver. dedi. Selman koşarak Allah Elçisi'nin yanına vardı:</p>

  <p class="normal">"Ya Resulullah! Anamız babamız sana feda olsun! Hendeğin karnından karşımıza ak bir kaya çıktı. Onunla uğraşırken bütün demir araçlarımız kırıldı, çaresiz kaldık. Çizmiş olduğun çizgiden biraz sapalım mı? Ya da, bu hususta bize vereceğin bir emir var mı? Biz senin çizmiş olduğun çizgiyi aşmak istemiyoruz!"</p>

  <p class="normal">Hendek kazıcıların balyozlarını kıran bu kayanın yanına beraberce gittiler. Allah Elçisi Selman'ın balyozunu istedi.</p>

  <p class="normal">Resulullah'ın alnı terliyordu. Önüne çıkan her engel onu yoruyordu. Hendeğe indi, olanca gücüyle kayaya burdu. Öyle ki, sürtünmeden ötürü büyük bir kıvılcım çıktı!</p>

  <p class="normal">Kaya sağlam duruyordu. Bir daha vurdu. Daha güçlü bir kıvılcım çıktı. Kaya halen sağlamdı. Bir kez daha vurunca kaya parçalandı.</p>

  <p class="normal">Kolları yorulmuştu. Selman elini uzatıp hendekten onu çıkardı.</p>

  <p class="normal">"Anam babam sana feda olsun ya Resulullah! Ben şimdiye kadar hiç görmediğim bir şeyi gördüm!" deyince, Resulullah, yanındakilere dönerek, <span class="ideitalik">"Selman'ın gördüğünü siz de gördünüz mü?"</span> diye sordu.</p>

  <p class="normal">Ashab, "Evet! Babalarımız, analarımız sana feda olsun ya Resulullah! Sen vurduğun zaman kayadan, dalga gibi şimşek çıktığını gördük. Sen tekbir getirdin, biz de tekbir getirdik. Bu ışık parıltısından başka bir şey görmedik," diye yanıtladılar.</p>

  <p class="normal">Sonra Resulullah, <span class="ideitalik">"Doğru söylüyorsunuz. Ben kayaya ilk darbeyi indirdiğim zaman çakan, sizin de gördüğünüz şimşek bana, Hire şehrinin köşklerini ve Kisra'nın Medain'ini aydınlattı.</span></p>

  <p class="normal"><span class="ideitalik">Onlar bana köpeğin altlı üstlü yan dişleri gibi gözüktüler. Cebrail de bana ümmetimin oralara hâkim olacağını haber verdi.</span></p>

  <p class="normal"><span class="ideitalik">Kayaya ikinci darbeyi indirdiğim zaman çakan, sizin de gördüğünüz şimşek bana, Rum ülkesinin kızıl köşklerini, saraylarını aydınlattı. Onlar bana, köpeğin altlı üstlü yan dişleri gibi gözüktüler. Cebrail de bana, ümmetimin oralara hâkim olacağını haber verdi.</span></p>

  <p class="normal"><span class="ideitalik">Sonra, kayaya üçüncü darbeyi indirdiğim zaman çakan, sizin de gördüğünüz şimşek bana, Sana diyarının köşklerini, saraylarını aydınlattı da, onlar bana köpeğin altlı üstlü yan dişleri gibi gözüktüler. Cebrail de bana ümmetimin oralara hâkim olacağını haber verdi"</span> (Taberi, a.g.e., II, 568-569; Nesai, Ebu Abdirrahman Ahmed bin Şuayb bin Ali bin Sinan bin Bahr, <span class="ideitalik">Sünenü'n-Nesai: Celaleddin es-Suyuti</span>, Beyrut, "Cihad", 42) dedikten sonra, <span class="ideitalik">"Sevininiz ki; ümmetim, yardım ve zafere nail olacaklardır,"</span> diye üç defa tekrarladı...</p>

  <p class="normal">Yüzleri, gözleri toprak içindeki refikler hendek kazma işini ilerletip, nihayet tamamladılar. Herkes Mekkelileri bekliyordu. Şehre derin bir sessizlik çökmüştü. Mücahitler sırayla hendek başında nöbet tutuyorlardı. İslam ayaktaydı! Dimdik duruyordu. Ve küfrün tamamı geliyordu...</p>

  <p class="normal">Hendek Savaşı "Müslümanların" zaferiydi. Mekke'nin pis eşrafı paralı askerlerden oluşan 12.000 kişilik ordusuyla, gerisingeriye dönmüştü. Allah Resulü hemen Şair Hassan aracılığıyla bütün yarımadaya durumu ilan etmişti. İslam, Selman'ın dâhice fikriyle zafer elde etmişti. Selman'ın hendek fikri; dilden dile dolaşıyordu.</p>

  <p class="normal">Bu zafer Selman'ın çok fazla düşman edinmesine neden oldu. Hendek kahramanı, Ali'yle birlikte, Mekke şirk çetesinin baş düşmanı haline gelmişlerdi. Selman ise umursamıyordu. O aşkın derin koridorlarında gezinmekle meşguldü...</p>

  <p class="normal">Hendek sonrası konjonktür değişti. İslam'ın yaptırım gücü artmıştı.</p>

  <p class="normal">Hatta Peygamber öylesine güçlü bir özgüven kazandı ki, ansızın haber saldı:</p>

  <p class="normal">"Hacca gidiyoruz."</p>

  <p class="normal">Silahsız, ihramlı bir şekilde hacca gidiyoruz...</p>

  <p class="normal">Bilal ile Selman birbirine sarıldılar. Herkes büyük bir heyecanla hazırlığa başladı. Kurbanlıklar hazırlandı, ihrama girildi...</p>

  <p class="normal">Yola çıktıklarında hüsran olmuştu. Mekke'nin çetesi şehre girmelerine izin vermedi. Lakin, Hudeybiye'de barış yapıldı.</p>

  <p class="normal">Devrim yaklaşıyordu. Mekkeli müşrikler Peygamber'le anlaşma yoluna gittiler. Büyük dâhinin üstün zekâsına takıldılar.</p>

  <p class="normal">Hudeybiye'de imza edilen anlaşmayla, devrim somut bir strateji kazanmıştı. Bu anlaşmaya göre,</p>

  <p class="normal">Müslümanlarla karşı taraf arasında 10 yıl savaş olmayacak, iki tarafın hiçbiri diğerinin malına ve canına el atmayacak.</p>

  <p class="normal">Müslümanlar bu yıl Beytullah'ı ziyaret etmeksizin geri dönecekler. Gelecek yıl üç günden fazla olmamak üzere Mekke'ye gelip Beytullah'ı ziyaret edecekler. Bu üç gün süresince Mekkeliler şehir dışına çıkacaklar.</p>

  <p class="normal">Müslümanlardan&nbsp;Kureyş'e sığınacak olursa, geri döndürülmeyecek, fakat onlardan Müslümanlara sığınanlar geri döndürülecek.</p>

  <p class="normal">Müslümanlardan&nbsp;hac, umre ve ticaret için Mekke'ye gideceklerin canları ve malları güven altında olacak. Kureyş tarafında&nbsp;Mısır'a ve&nbsp;Şam'a gidenlerle ticarette bulunmak üzere&nbsp;Medine'ye gelenlerin de canları ve malları güven altında bulunacak.</p>

  <p class="normal">Kureyş'ten başka diğer&nbsp;kabileler&nbsp;isterlerse Müslümanların, isterlerse Kureyş'in koruması altına girebilecek.</p>

  <p class="normal">Bu maddeler arasında 3. madde çok tartışılmıştı. Hz. Ebubekir dahil hemen hemen herkes bu maddeye karşı çıkmış, lakin Peygamber ısrarla bunu kabul etmişti. Çünkü askeri alanda elde edilen başarıların tümünün "yitirildiği" bir madde olduğu düşünülüyordu. Nereden bakarsanız bakın, aleyhte bir anlaşma olarak görülen bu anlaşma, Peygamber'in büyük memnuniyetini temin etmişti...</p>

  <p class="normal">Çünkü, Mekke'ye sığınanlar Medine'ye gönderilmiyor, hatta Müslümanlığa dönmemeleri için hoş görülüyorlardı. İşte tam fırsatıydı, yetiştirilen gençler akın akın Mekke'ye sığındılar. Sokakları, mahalleleri, evleri örgütlediler. Lakin Mekke'den Medine'ye müşriklerin sığınması ise yasaktı. Bu, ajan faaliyetlerin önünü kesmişti...</p>

  <p class="normal">Devrim, zihinleri kuşatma stratejisi üzerinden saldırmaksızın fethetme ilkesiyle başarıya ulaşmaya yakındı. Artık Mekke, kimliği gizlenmiş Müslümanlarla doluydu. Her yer "oligarşi" karşısında takiye koşullarına göre konumlanmış inananlar tarafından dolmuştu. Sayılı zamanlar baş göstermişti!</p>
</body>
</html>
