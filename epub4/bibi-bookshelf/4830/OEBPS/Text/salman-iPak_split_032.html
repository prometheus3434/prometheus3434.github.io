<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_29"><span class="ideitalik">Ömer ve Selman</span></h2>

  <p class="normal">Sohbet koyulaşmıştı. Selman sohbete katılmıyordu. Suskunca dinliyor, konuşulanları zihninde tartıyordu. Halife Ömer, Selman'a döndü ve sordu:</p>

  <p class="normal">"Ben hükümdar mıyım, yoksa halife miyim?"</p>

  <p class="normal">Selman, tarihi bir söz söylemişti. Mecliste bulunan herkes sustu:</p>

  <p class="normal"><span class="ideitalik">"Sen, Müslümanların topraklarından bir dirhem yahut daha az veya daha çok vergi alıp da onu hakkı olmayan yere koyarsan halife değil, meliksin!"</span> (Taberi, a.g.e., IV, s. 211)</p>

  <p class="normal">Allah Resulü halifeliğin ne olduğunu göstermişti. Halife, mülk üzerinde tasarruf hakkına sahip olan kişi manasına gelmiyordu. Allah'ın halifesi, Allah'ın yaptığı işi yapmaya aday olmuş kişi demekti, bir diğer anlamıyla, yeryüzündeki bir bakteriyi dahi program dahilinde yaratan ve kollayan Allah'ın takdir ettiği ölçü ve düzene uymak gerekliliği belirgin kılınmıştı.</p>

  <p class="normal">Buna göre halife demek, hükümdar demek değildir. Taşlar, otlar, kayalar düşünemezler, işte halife onların da yerine düşünmek zorundadır. Kâinatın bütüncül yapısını korumakla görevlidir. İnsan, yeryüzünün halifesidir demek, yeryüzünün efendisidir demek değildir.</p>

  <p class="normal">İnsan, yeryüzünün düzenleyicisi, programı kusursuz biçimde varoluşuna katkı sunucusudur. İdari ve siyasi düzlemde ise, yoksulun, yetimin ve miskinin yeryüzüne önderler olmasını temin etmektir. (Kasas Suresi, 5. ayet)</p>

  <p class="normal">Yine günün birinde Halife Ömer sohbet esnasında durdu ve sordu:</p>

  <p class="normal">"Ey İnsanlar! Beni dinliyor musunuz?"</p>

  <p class="normal">Selman ise, "Dinlemiyoruz!" diye yanıt vermişti...</p>

  <p class="normal">Hz. Ömer, "Niçin dinlemiyorsun, ey Eba Abdillah!" dediğinde, Selman, "Parça parça dağıttığın kumaştan senin üzerinde elbise var, fakat biz elbise yapamadık," diye çıkışmıştı...</p>

  <p class="normal">Hz. Ömer, "Şaşırma ey Eba Abdillah!" demiş ve oğlu Abdullah'ı da şahit tutarak, elbiseyi oğlunun parçasıyla birleştirerek yaptığını anlatmıştı.</p>

  <p class="normal">Selman bu açıklamadan sonra, "Şimdi konuş ey Ömer! Dinliyoruz!" diyerek ortamı yatıştırdı. (Mevdudi, <span class="ideitalik">Ebu ül-Âlâ</span>, "Hilafet ve Saltanat", çev. Ali Genceli, İstanbul, 2003, s. 120)</p>

  <p class="normal">Selman, yaptığı bu ve benzeri çıkışlarla; hesap sormanın dinin ana rüknü olduğunu gösteriyordu. İcabında adaletiyle meşhur Halife Ömer'e bile hesap sormanın gerektiğini, bu eylemlerle belirginleştiriyordu. Hesap sormaktan korkan eşraf, onun çıkışlarında cesaret buluyordu. Selman, zerrece taviz vermeksizin hakikati haykırıyordu.</p>

  <p class="normal">Lakin Araplar arasında yaygın olan ırkçılık onu etkiliyordu. Birçok sohbette, ırkçı çıkışlarla karşılaşmaya başlamıştı. Bir gün sohbet esnasında Kureyş övgülerini işittiğinde konuşan kişinin lafını keserek şu tarihi sözleri söylemişti:</p>

  <p class="normal"><span class="ideitalik">"Ben pis bir nutfeden yaratıldım. Sonra çürük bir cesede döneceğim. Sonra da ben mizanda hesap vereceğim. Sevaplarım ağır gelirse; ben kazanan olurum, yok hafif gelirse; kaybedenim."</span> (İbni Cevzi, a.g.e., c. I, s. 544)</p>

  <p class="normal">Kendisine Selman-ı Farisi diye seslenen adama, "Ben Selman İbn ül-İslam'ım," diyerek yanıt vermişti.</p>

  <p class="normal">O günün akşamında Halife Ömer Selman'a misafir olmaya gitmişti. Eve girdiğinde çok şaşırdı. Evinde hiçbir şey yoktu.</p>

  <p class="normal">Bu hal nedir diye sormaya fırsat bulamadan Selman, "Dostumdan (Hz. Muhammed) işittim ki; keseye koyulup ağzı bağlanan altın ve gümüş sahibi için ancak bir ateştir," dedi.</p>

  <p class="normal">Ve devam etti:</p>

  <p class="normal">"Hatırlıyor musun ey Ömer, onlar (müşriklerden Uyeyne bin Hısn ile Akra bin Habis ve yandaşları) Resulullah'a gelip ne demişlerdi?</p>

  <p class="normal">– Ya Resulullah, sen mescidin baş tarafında otursan (sırtlarında kaba yünden mamul cüppelerden başka giysileri olmayan Ebuzer ile Selman ve diğer fakir Müslümanları kastederek), şu adamları ve onların kokularını bizden uzaklaştırsan sık sık senin yanına gelir, seninle baş başa kalır ve senden istifade ederiz.</p>

  <p class="normal">Ya Ömer, bizlerin yoksulluğundan nefret ediyorlardı. Hatırlamaz mısın? Peki ya dostum Muhammed ne demişti? Unuttun mu?</p>

  <p class="normal">Allah'ın elçisi onlara bu sözlerinden duyduğu öfkeyle yönelerek şöyle demişti:</p>

  <p class="normal">– Rabb'inin kitabından sana vahyedileni oku; O'nun sözlerini değiştirecek yoktur. O'ndan başka sen asla bir sığınak da bulamazsın. Sabah akşam Rab'lerine dua edenlerle birlikte ol.</p>

  <p class="normal">Dünya hayatının ziynetini arzu edip de gözlerini onlardan ayırma. Kalbini bizi anmaktan gafil kıldığımız, boş arzularına uymuş ve işi hep aşırılık olmuş kimselere boyun eğme. De ki; hak Rabb'inizdendir. Artık dileyen iman etsin, dileyen inkâr etsin. Biz, zalimlere öyle bir ateş hazırladık ki, onun alevden duvarları kendilerini çepeçevre sarmıştır.</p>

  <p class="normal">Susuzluktan feryat edip yardım dilediklerinde, maden eriyiği gibi, yüzleri yakıp kavuran bir suyla kendilerine yardım edilir. O ne kötü bir içecektir! Cehennem ne korkunç bir yaslanacak yerdir." (Kehf Suresi, 27-29. ayetler)</p>

  <p class="normal">Ya Ömer, unuttun mu? Bizler, o müşrik kodamanların sözlerini işittiğimizde ne kadar kötü hissetmiştik kendimizi. Ben ve Ebuzer göz göze gelmiştik. Gözpınarlarımız boşalmıştı. Ama benim dostum, uğruna canımı vereyim halilim bu sözleri onlara söylemişti! O zalimlerin yüzlerini görmedin mi? Onların düştüğü duruma şahit olmadın mı? Hani onlar bu sözleri duyunca şaşırıp kalktılar ve gittiler, sonra da Resulullah ayağa kalktı, yanımıza geldi ve şöyle dedi:</p>

  <p class="normal">– Hamt olsun o Allah'a ki, ümmetimden bir cemaatle beraber nefsimi, sabra zorlamamı bana emretmeden canımı almadı! Hayat sizinle, ölüm sizinle!" (Ebu Nuaym el-Isbahani, a.g.e., c. I, s. 345)</p>

  <p class="normal">Halife Ömer'in gözleri dolmuştu. Yere doğru dalgınca bakarken tekrarladı:</p>

  <p class="normal">"Hayat sizinle! Ölüm sizinle!"</p>

  <p class="normal">Selman gülümseyerek Ömer'e döndü ve ona bir yastık uzattı:</p>

  <p class="normal">Ömer ona, "Bu nedir ey Eba Abdillah!" diye sordu.</p>

  <p class="normal">Selman, "Dostumdan, ‘Bir Müslüman herhangi bir Müslüman kardeşini ziyaret ettiğinde, eğer o kimse ziyaret edene ikram ve hürmet olsun diye altına bir yastık verirse, Cenab-ı Hak onun günahlarını affeder,' işitmiştim, sen benim misafirimsin, başımın tacısın rahat et," dedi. (Taberani, <span class="ideitalik">Ebu ül-Kasım Süleyman bin Ahmed, Mu'cem üs-Sağir Tercüme ve Şerhi</span>, çev. İsmail Mutlu, İstanbul, 1996, c. I, s. 284)</p>

  <p class="normal">Halife Ömer adildi. Kendisine yontmaz, yoksulları gözetirdi. O yüzden Selman, ona takılır, fakat asla incitmezdi. Çünkü Selman'a göre, iktidarda kim olursa olsun eleştirilmeliydi. Eleştiri, hata yapmayı engelleyecek bir nimetti.</p>

  <p class="normal">Ömer misafirlikten döndüğünde uzunca düşündü. Sırtına aldığı yükü bir kez daha tarttı. İktidar olmanın verdiği o büyük sorumluluğu düşündükçe titriyordu. Üzerine aldığı örtünün altında, adeta ecel terleri döküyordu.</p>

  <p class="normal">Benim idarem altında bulunan beldelerde bir tek garibanın feryadı dahi, yakama yapışacaktır...</p>

  <p class="normal">Bu açıyı keşfetmemiş bir idarecinin, Resulullah'tan feyz alabilmiş olması imkânsızdır. Halife Ömer, bu feyzle dolduğundan, böylesine engin bir hassasiyet göstermiştir.</p>

  <p class="normal">O günlerde Halife Ömer, adalet gereği valilerin tümünü hesaba çekti. Ashab-ı Suffa'dan olan, ama sonradan değişik işler yapmaya başlayan Ebu Hureyre'nin artan mallarının hesabını sordu.</p>

  <p class="normal">Bahreyn Valisi Ebu Hureyre'nin mal varlığını hesaplayan Hz. Ömer, "Seni Bahreyn'e bıraktığım zaman, bir ayakkabın bile yoktu, fakat bana gelen haberlere göre; aldığın atların her birine yüz dinar vermişsin. Doğru mu?" diye sorar. Ebu Hureyre'den şöyle bir yanıt gelir:</p>

  <p class="normal">"Birkaç tane atım vardı, doğurdular. Hem de bu sırada bazı hediyeler aldım."</p>

  <p class="normal">Bunun üzerine Halife Ömer, "Ben senin maaşını hesapladım, ona göre bunlar fazla oluyor, onları geri ver," diye tepki gösterir.</p>

  <p class="normal">Hureyre, "Vermem," deyince, Halife Ömer, "Allah'a yemin ederim ki belini kıracağım," der ve kırbaçla sırtına öyle bir vurur ki, Hureyre'den kan fışkırır! Sonra da, "Git ve onları getir," der.</p>

  <p class="normal">Ebu Hureyre, "Allah'tan yardım dilerim," der. Ömer, "Eğer helal yoldan gelseydi veya kendin vermiş olsaydın söylediğin doğru olurdu. Fakat sen Bahreyn'in son noktasından gelen vergileri bile halk için değil, kendin için harcıyorsun. Anan sana aptal çoban olmaktan başka bir şey öğretmedi mi?" diye çıkışır... (İbni Sad, <span class="ideitalik">Tabakat</span>, c. IV, s. 59)</p>

  <p class="normal">Aynı Hureyre birçok fitneyle anılır.</p>

  <p class="normal">Öyle ki Ebu Hureyre'nin Müslüman olmazdan evvel büyük açlıklar çektiği, Müslüman olduktan sonra fakirliği nedeniyle Ashab-ı Suffa'dan olduğu bilinir.</p>

  <p class="normal">Ancak Müslim'in <span class="ideitalik">Fezail üs-Sahabe</span> adlı eserinin 159. bölümünde, <span class="ideitalik">"Hureyre, Peygamber'le sırf karın tokluğu için birlikte olmuştur,"</span> vurgusu yapılır.</p>

  <p class="normal">Hatta Halife Ömer'den çok çekindiği için şu sözü söylediği nakledilir:</p>

  <p class="normal"><span class="ideitalik">"Size naklettiğim şu hadisleri, Ömer zamanında da anlatsaydım; değneğiyle beni döverdi."</span> (Ez Zehebi, <span class="ideitalik">Tezkıret ül-Huffaz</span>)</p>

  <p class="normal">Hatta öylesine terbiye fakiri bir ifade kullanmıştır ki; kendisini yalancılıkla suçlayan müminlerin annesi Ayşe, "Sen Peygamber'den duymadığın hadisler yazıyorsun," dediğinde şöyle terbiyesizce cevap verir:</p>

  <p class="normal"><span class="ideitalik">"Ayna ve sürme, seni Peygamber'le ilgilenmekten uzak tuttu."</span> (Zehebi, Siyer-u Âlemin Nubela, c. II, s. 435)</p>

  <p class="normal">Hz. Ali şöyle demiştir:</p>

  <p class="normal"><span class="ideitalik">"Yaşayanlar arasında Allah Resulü'ne en fazla yalan isnat eden Ebu Hureyre'dir."</span> (Nehc ül-Belağa, c. I, s. 360)</p>

  <p class="normal">Halife Ömer hesap soruyordu. Sordukça sonunu hazırlıyordu...</p>

  <p class="normal">Bu hassasiyeti ortaya koyması, sonunu hazırlıyordu dev çınarın!</p>
</body>
</html>
