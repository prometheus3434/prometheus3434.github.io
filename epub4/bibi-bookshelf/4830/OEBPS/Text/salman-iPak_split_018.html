<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_16"><span class="ideitalik">Büyük Buluşma!</span></h2>

  <p class="normal">Allah, resulünü; Ebubekir, Ali, Ebuzer ve Selman'la desteklemişti. Ebuzer'i tanıdığı gün, gözünden yaş akmıştı. Bu inanmış adam, davamıza güç katacak diyordu. Selman'a az kalmıştı...</p>

  <p class="normal">Hz. Peygamber'in Medine yakınlarındaki Kuba şehrinde olduğu haberi Medine sokaklarına yayılmıştı. Selman, Medine'ye gelmeden önce bağlı olduğu papaz, ölüm döşeğindeyken Selman'a, <span class="ideitalik">"Ancak ahir zaman peygamberinin gelmesi yakındır. O, Hz. İbrahim'in Haniflik dini üzerine gönderilecektir. O, Arap topraklarından çıkacak, iki harre arası hurmalık bir yere hicret edip orada ikamet edecektir. Onun gizli olmayan alametleri vardır: İki omzu arasında Nübüvvet Mührü bulunmakla beraber, hediyeden yer, sadakadan yemez, kavmi ona sihirbaz, kâhin, mecnun gibi lakaplar takacaktır,"</span><sup class="calibre3"><a href="../Text/salman-iPak_split_073.html#footnote-100-23" id="footnote-100-23-backlink">[23]</a></sup> demiştir.</p>

  <p class="normal">Varaka, Hıristiyan olmuştu ve bütün Hıristiyanlara Peygamber'den bahsetmişti. Aklıselim papazlara, ona talebe göndermelerini buyurmuştu. İşareti, sırtındaki bendir. O benin varlığını kuzini Hatice'den öğrenmişti.</p>

  <p class="normal">Selman'ın hocası olan papazın bu tutumu, meseleye vâkıf olduğunu gösterir. Papaz, hakikat karşısında küfrün tepkilerini iyi bildiğinden ve gerçeğin elçisinin alametlerinin nasıl olacağından haberdar olduğundan bu sözü söylemiştir.</p>

  <p class="normal">Selman'ın gözünde muteber olan bu papazın sözünü tatbik etme vakti gelmişti. Acaba gerçekten de söylendiği gibi bir kişi miydi bu gelen?</p>

  <p class="normal">Şüphe ve kararlılık arasındaki git gel, onun yola koyulmasına mâni olamadı. Selman doğruca sevgiliye koştu...</p>

  <p class="normal">Hz. Peygamber'in Müslümanlarla bulunduğu eve vardığında, heyecanı daha da artmıştı. Karşısında, diğerlerinden farkı olmayan, onların arasına karışmış, onlardan biri vardı. Hiçbirine üstünlük taslamıyordu.</p>

  <p class="normal">Onlara bir şeyler anlatıyordu. Selman kulak kesildi ve dinlemeye koyuldu:</p>

  <p class="normal"><span class="ideitalik">"Bir evin gölgesi, katıksız ekmek ve âdemoğlunun avretini örten şeyden ötesi fazladır. Âdemoğlunun onda hakkı yoktur."</span> (Tırmizi, Züht, 9/206)</p>

  <p class="normal"><span class="ideitalik">"Yanı başında komşusu açken tok yatan mümin değildir."</span>(Kenz ül-Ummal, hadis no: 24.904)</p>

  <p class="normal"><span class="ideitalik">"Kıyamet günü öyle topluluklar gelecek ki, amelleri Tıhame Dağı kadar oldukları halde cehennem ateşine girmeleri emredilir." "Dediler ki, ey Allah Resulü, onlar namaz kılıyorlar mıydı? Evet, dedi. Onlar namaz kılıyorlar ve oruç tutuyorlardı, hatta gece namazına kalkıyorlardı. Ancak dünyalık bir şey gördüklerinde hırsla atlıyorlardı."</span> (İbni Mace, Züht, 2/1418)</p>

  <p class="normal">Oradan birisi lafa girdi, Peygamber'e övgüler düzmeye başlayınca Resulullah,<span class="ideitalik">"Ben yalnız bölüştürücüyüm"</span> (Buhari, Humus, 7) dedi.</p>

  <p class="normal"><span class="ideitalik">"Gerçekten de bu altın ve gümüş sizden önce gelen ümmeti helak etti. Cimrilik, hırs ve övünmeden kaçınmadığınız takdirde bunlar sizin de helak sebebiniz olur."</span> (Tırmizi, Züht, 16; Muslim, Züht, 1)</p>

  <p class="normal"><span class="ideitalik">"Ben seni seviyorum diyen bir adama, ‘Ne söylediğine dikkat et!' dedi... Adam, ‘Vallahi ben seni seviyorum!' deyip, bunu üç kere tekrar etti. Bunun üzerine adama, ‘Eğer beni seviyorsan, yoksulluk için bir zırh hazırla. Çünkü beni sevene yoksulluk, hedefine koşan selden daha süratli gelir,' dedi."</span> (Abdullah İbni Muğaffel'den, Tırmizi, Züht, 36/2351)</p>

  <p class="normal">Daha sonra:</p>

  <p class="normal"><span class="ideitalik">"Bir adam, Allah Resulü'ne uğradı. Peygamberimiz yanında bulunan zata, ‘Şu gelen kimse hakkında görüşün nedir?' diye sordu. Adam, ‘O, halkın zengin eşrafındandır, bir kıza talip olsa hemen verirler, birisi lehine şefaatte bulunsa, hemen kabul ederler,' dedi... Derken az sonra bir adam daha uğradı. Peygamberimiz, ‘Peki bunun hakkında görüşün nedir?' dedi. Adam, ‘Ey Allah Resulü! Bu, Müslümanların fakir takımındandır. Bir kıza talip olsa vermezler, şefaatte bulunsa itibar etmezler, bir şey söylese dinlemezler,' cevabını verdi. Bunun üzerine dedi ki: ‘Bu, onun gibilerin bir arz dolusundan daha hayırlıdır.' "</span> (Sehl İbni Sad, Buhari, Rikâk 16, Nikâh 15, İbni Mace, Züht 5/4120)</p>

  <p class="normal">Selman dinledikçe mest olmuştu. Gözleri dolmuştu. Ne diyordu bu adam? Çok ilginç. Yol yorgunu değil miydi? Ama sanki bin sene dinlenmiş gibi hızla anlatıyordu. İnsanların gözlerinin içine bakıyordu.</p>

  <p class="normal">Sonra durdu ve elbiselerini süzdü. Çok özen göstermemişti. Kendisini düşünen birine benzemiyordu. Sıradan biriydi. Selman dayanamadı ve atıldı, <span class="ideitalik">"Sizin salih bir kimse olduğunuzu öğrendim. Yanınızda fakir kimseler de varmış. Bu hurmaları sadaka olarak takdim ediyorum. Buna buradakilerin en layığı sizsiniz,"</span> diyerek elindeki hurmaları takdim etti.</p>

  <p class="normal">İlk kez göz göze gelmişlerdi...</p>

  <p class="normal">Hz. Peygamber bu hurmaları yemeyip arkadaşlarına dağıtınca, <span class="ideitalik">"Bu bana öğretilen alametlerden ilkidir,"</span> diye kendi kendine söylenmeye başlamıştı.<sup class="calibre3"><a href="../Text/salman-iPak_split_074.html#footnote-100-24" id="footnote-100-24-backlink">[24]</a></sup></p>

  <p class="normal">Her şeye rağmen kafası şüphelerle dolu olan Selman, tüm yolculuğunu bu şüphelere borçludur. Lakin daha önce de zühtten, kardeşlikten bahseden papazlara hizmet etmişti. Öldükten sonra gerçek yüzlerini görmüştü.</p>

  <p class="normal">Yok! Onu ölçmeliydi, tartmalıydı.</p>

  <p class="normal">Şüpheleri sayesinde çıktığı hakikat yolculuğunun son durağında, papazın saydığı alametlerden ilki gerçekleşmiş, akabinde Selman, doğruca Medine'ye dönmüştü.</p>

  <p class="normal">Nasılsa yakında Medine'ye geleceklerdi. Orada onlara katılmayı planlıyordu.</p>

  <p class="normal">Selman hayatına geri dönmüştü. Köleliğin en ağır günlerini yaşıyordu. Olağanüstü ağır bir çalışma temposu içindeydi. Artık kurtuluş ümidi de kalmamıştı. Öleceğini düşünüyor, isyan ediyordu.</p>

  <p class="normal">Sıcak günlerden birinde, Medine sokaklarındaki koşuşturma Selman'ı irkiltti. Oralarda, haberleşme diye bir şey yoktur. Sokağın hareketlerine göre bir şeyler sezinlersiniz...</p>

  <p class="normal">O günlerde Medine hareketliydi. Mekke'de büyük baskı altındaki Müslümanlar Medine'ye hicret etmişti. Hamza önderliğinde gelen Müslümanlara muhacir deniyordu. Çoğunluğu yoksuldu. Mekke gibi bir ticaret şehrinden gelmişlerdi. Bu yüzden tarım şehri olan Medine'de sudan çıkmış balığa dönmüşlerdi. Lakin, Ensar (Medineliler) onlara çok misafirperver davranıyordu.</p>

  <p class="normal">Selman halen köleydi, akşama kadar yoğun bir şekilde çalıştırılıyordu. Yine işlere koşturulduğu bir gün şehirde ani bir hareketlilik baş gösterdi:</p>

  <p class="normal">"O geliyor!"</p>

  <p class="normal">Hicretten sonra, gizlice şehirden çıkan Hz. Peygamber, yoldaşı Ebubekir ve rehberleriyle şehre yaklaşıyordu.</p>

  <p class="normal">Şehre girdiklerinde kıyamet koptu sanki...</p>

  <p class="normal">Davullar çalıyor, insanlar şarkılar söylüyordu. Herkes ayağa kalkmıştı. Sevinç yumağı olmuştu. Hep bir ağızdan türküler okunuyor, Peygamber karşılanıyordu.</p>

  <p class="normal">"Allah Elçisi'nin bindiği deve (Kasva) sağa sola baka baka ilerlerken Avfoğullarından İtban bin Malik ile Abbas bin Ubade devenin önüne gerildiler:</p>

  <p class="normal">"Ey Allah Elçisi! Bize buyur. Sayıca çokluk, mal, kuvvet ve kudret bizdedir. Geniş meydanlar, bağ ve bahçe sahibiyiz!"</p>

  <p class="normal">Peygamberimiz gülümsedi, "Hayrını görünüz..." dedikten sonra şöyle dedi:</p>

  <p class="normal">"Devenin yolunu açınız, o gideceği yeri bilir!"</p>

  <p class="normal">Ubade bin Samit ve Abbas bin Samit, "Ey Allah'ın elçisi! Bize buyur. Çokça hizmetçilerimiz, servetimiz, malımız, çardaklı evlerimiz vardır, rahat edersin bize buyur..." dediler.</p>

  <p class="normal">"Hayrını görün," dedi ve şöyle buyurdu:</p>

  <p class="normal">"Devenin yolunu açınız, o gideceği yeri bilir!"</p>

  <p class="normal">Yolu açılınca deve Beyzaoğullarının evleri hizasına kadar gitti. Beyzaoğullarından Ziyad bin Lebid ve Ferve bin Amr geldiler:</p>

  <p class="normal">"Ey Allah'ın elçisi! Bize buyur. Sayıca çokluk, mal, kuvvet ve kudret bizdedir!"</p>

  <p class="normal">"Hayrını görün..." dedi ve şöyle buyurdu:</p>

  <p class="normal">"Devenin yolunu açınız, o gideceği yeri bilir!"</p>

  <p class="normal">Deve, Saideoğullarının evini geçeceği sırada Saideoğullarından Sad bin Ubade ile Munzir bin Amr, "Ey Allah'ın elçisi! Sayımız çok, malımız boldur. En zengin biziz, hurma bahçelerimiz, kuyularımız vardır, bize buyur!" dediler.</p>

  <p class="normal">Şöyle buyurdu:</p>

  <p class="normal">"Hayrını gör ey S'ad, sen devenin yolunu aç, o nereye çökeceğini bilir!"</p>

  <p class="normal">Yolu açılınca deve Hazreçoğullarının evleri hizasına kadar gitti. Sad bin Rebi ile Harice bin Zeyd ve Abdullah bin Revaha devenin önüne gerildiler:</p>

  <p class="normal">"Ey Allah'ın elçisi! Bize buyur. Şehrin en zenginleri bizleriz. Sayıca çokluk, malca bolluk, güç ve kuvvet bizdedir," dediler.</p>

  <p class="normal">Onlara da hayırla dua ettikten sonra şöyle dedi:</p>

  <p class="normal">"Devenin yolunu açınız, o gideceği yeri bilir!"</p>

  <p class="normal">Yolu açılınca deve ilerledi.</p>

  <p class="normal">Peygamberimiz dedesi Abdülmuttalip'in annesi Selma bin Amr'ın mensup olduğu Adiy bin Neccaroğullarının evlerini geçeceği sırada Salit bin Kays ile Ebu Salit ve Useyre bin Ebi Harice, "Ey Allah'ın elçisi! Bize buyur. Sayıca çokluk, mal ve silahça hazırlık, düşmanlarına karşı seni koruyup savunacak güç ve kuvvet bizde var!" dediler.</p>

  <p class="normal">Onlara da hayırdua ettikten sonra şöyle dedi:</p>

  <p class="normal">"Devenin yolunu açınız, o gideceği yeri bilir!"</p>

  <p class="normal">Yolunu açtılar.</p>

  <p class="normal">Deve ilerledi. Malik bin Neccaroğullarının evleri yanına varınca, bugünkü Mescid-i Nebi'nin kapısının bulunduğu yere çöktü.</p>

  <p class="normal">Deve çöktüğü zaman peygamberimiz devenin üzerinden inmedi. Deve ayağa kalktı, biraz gittikten sonra birdenbire arkasını döndü ve ilkönce çöktüğü yere kadar geldi. Oraya tekrar çöktü ve artık kalkmadı. Boynunu ve göğsünü yere uzatıp böğürmeye ve depreşmeye başladı.</p>

  <p class="normal">Bunun üzerine peygamberimiz devesinden indi ve "Menzilimiz burasıdır. Kimin burası?" diye sordu.</p>

  <p class="normal">Şöyle dediler:</p>

  <p class="normal">"Ey Allah'ın elçisi! Burası iki öksüz ve evsizin hurma kurutma yeridir. Evleri yok. Bunlar Neccaroğullarından Sehl ve Suheyl adında iki gençtir. Muaz bin Afra'nın himayesi altında yaşamaktalar!"</p>

  <p class="normal">Peygamberimiz, "Buraya en yakın ev hangisidir?" dedi. Ebu Eyyüp el-Ensari, "Benimkidir ey Allah'ın elçisi!" dedi.</p>

  <p class="normal">Ve Allah'ın elçisi orada kalmaya karar verdi.</p>

  <p class="normal">Eyyüp el-Ensari devenin yükünü indirdi, palanını soydu ve yükü evine taşıdı.</p>

  <p class="normal">Eyyüp el-Ensari o ilk geceyi şöyle anlatıyor:</p>

  <p class="normal">"Bize, ‘Evin alt katında bulunmam daha uygundur, siz rahatsız olmayınız,' dedi. Alt katta oturdu. Biz de üst tarafa yerleştik. Gece uyurken içinde su bulunan testimiz kırıldı. Resulullah'ın üzerine damlayıp onu rahatsız etmesinden korkarak, ben ve eşim Ummu Eyyüp, tek örtüneceğimiz kadife yorganımızı hemen suyun üzerine bastırdık..."<sup class="calibre3"><a href="../Text/salman-iPak_split_075.html#footnote-100-25" id="footnote-100-25-backlink">[25]</a></sup></p>

  <p class="normal">Hemen ertesi gün, Selman elinde ikramlarla koşturarak Hz. Peygamber'in kaldığı eve gitmişti.</p>

  <p class="normal"><span class="ideitalik">"Sadakadan yemediğinizi gördüm, bu hediyedir, ikramdır,"</span> diyerek elindekileri verdi. Hz. Peygamber'in bunlardan yediğini görünce, <span class="ideitalik">"Bu ikinci alamettir,"</span> diye düşünmüştü.</p>

  <p class="normal">Alametler gerçekleşmişti. Lakin Selman halen bir köleydi. Gönlü tatmin olmalıydı. Çünkü bu mücadelenin çetin olacağını biliyordu. Hicret etmişlerdi, bu işin arkasından bir sürü hadisenin gelişeceğini görüyordu. Acaba o gerçekten de Allah'ın resulü müydü?</p>

  <p class="normal">Mescit kurulmuştu. Hz. Peygamber Müslümanlara çalışmayı öğütlüyordu. Kısa sürede hepsi toprak sürmeyi öğrendiler. Peygamber, tarlalarda çalışıyordu. Çalışırken erkeklere, kadınlara yük yüklenmemesini emrediyordu. Öte yandan da kadınlara erkekler gibi çalışmalarını söylüyordu. Kadınların da katıldığı bir sosyal kültür inşa ediliyordu.</p>

  <p class="normal">Ensar yiyeceklerini muhacirlerle paylaşıyordu. Ama bu durumun tembellik yaratmasından endişe duyan Peygamber, çalışmayı öğütlüyor. Bunu en çok kendisi yaparak sindirilmesi için çabalıyordu.</p>

  <p class="normal">Şehir, Yahudi, Hıristiyan, Sabi ve birçok farklı topluluktan oluşuyordu. Yahudiler durumdan rahatsız olmuşlardı. Çünkü Peygamber kadın ile erkeği eşitliyordu. Şarabı yasaklamış, zinaya karşı durmuştu.</p>

  <p class="normal">Şehrin Yahudileri genelev işletir, şaraphaneler çalıştırırlardı. İşler bozuldukça, homurdanmaya başlıyorlardı. Baktılar ki işler tehlikeli noktalara varıyor, en iyi yaptıkları işi yapmaya koyuldular.</p>

  <p class="normal">Medine pazarında spekülasyonlar ürettiler. Fiyatların artacağı spekülasyonları üzerinden, birçok Müslüman tacirin batmasına neden oldular.</p>

  <p class="normal">Peygamber hemen talimat verdi:</p>

  <p class="normal"><span class="ideitalik">"Kendi pazarımızı kuracağız!"</span></p>

  <p class="normal">Kurulan yeni pazarda "satılan mala garanti" veriliyordu, fiyatlarda "rekabet" yasaktı, "kötü mal" satmak, satıcıya ceza getiriyordu. Bu koşullar kısa sürede çevre kabilelerin ilgisini çekti. Artık Yahudi pazarı işlev görmüyordu. Herkes Müslümanların pazarından alışveriş yapmaktaydı. Yahudilerin oyunu boşa çıkmıştı.</p>

  <p class="normal">Zengin bir tacirin kızı olan Esma bile ırgat gibi tarlada çalışıyordu. Allah Resulü, bu durumun nefsleri körelteceğine inanıyordu. Üretmek, alınterinin karşılığını almak. Yeni bir medeniyet ve kültür yaratılıyordu.</p>

  <p class="normal">Lakin, Medine'de ekilmeye müsait topraklar Yahudilerin elindeydi. Az sayıda toprak Ensar'ındı. Bu durumda işsizlik ve yoksulluk baş göstermişti.</p>

  <p class="normal">Peygamber hemen müdahale etti ve Ebubekir'in yanında getirdiği bütün parasını, diğer zengin Müslümanların mallarını kamulaştırdı. Ortaya çıkan parayla, Yahudilerden topraklar alınmıştı. Bu toprakların mülkü, mescide aitti. Yani herkesin ortak malıydı. Herkes çalışacak bir toprak bulmuştu. Üretim artmaya başlamıştı. Yoksullukla mücadelede başarılı gelişmeler gözleniyordu.</p>

  <p class="normal">Müslümanların getirdiği yeni ilişki biçimi zengin Yahudileri düşündürüyordu. Hz. Peygamber hızla yaygaraların önünü almak için Evs ve Hazrec kabilelerini barıştırmıştı. Akabinde durumu güvenceye almak için "Medine Sözleşmesi" imza edildi. Artık şehirde kurallar hâkimdi. Homurdanan Yahudilerin önü alınmıştı...</p>

  <p class="normal">Ve günler geçerken, köle Selman; olanca istekle kölelikten kurtulmak ve o kervana katılmak istiyordu. Ama Hz. Muhammed, Medine'de yerleşmişti. Onun yanına gitmesi için azat olması gerekiyordu. Ona bir yük götürmemeliydi. Zaten etrafı yoksullarla dolu bir insana yük olmaması gerektiği düşüncesiyle kavruluyordu.</p>

  <p class="normal">Bir taşın üzerine oturdu, başını ellerinin arasına koydu. Nasıl kurtulacağını düşünüyordu...</p>

  <p class="normal">Baki Mezarlığı'nda, Hz. Peygamber'in cenazeye gideceğinin haberi işitildi sokakta. Hemen aklına "üçüncü alamet" geldi.</p>

  <p class="normal">Mezarlıkta, gözü Peygamber'in sırtındaydı. Hz. Peygamber durumu anlamıştı. (Bu "omuzdaki ben" hadisesinin, peygamberimizin eşi olan Hatice validemizin akrabası, Papaz Varaka'yla ilgili olduğu kanaatindeyiz. İlk vahiy geldiğinde, Hatice validemiz durumu Varaka'ya açmıştır. Varaka, birçok Hıristiyan âlime durumu haber vermiştir. Sırtındaki büyük ben bir peygamberlik nişanı olmaktan ziyade, "sırtında yumurta gibi ben olan kişi" gibi bir kimlik tanımlaması manasına gelmektedir. Amuriye'deki âlimler talebelerini, o sadakayı dağıtır, halk onu aşağılar ve sırtında ben vardır diyerek, Peygamber'i kolay bulabilmeleri için bunu söyler...)</p>

  <p class="normal">Sırtını açıp gösterdi.</p>

  <p class="normal">Selman, Peygamber'in etrafında tur atarak onu seyre tutuldu. Etrafında üstü başı yamalı yoksullar, gülerek konuşuyorlardı. Her biri gözlerinde büyük bir kararlılık, sakin, kararlı ve güçlü bakışlarla birbirlerine bakıyorlardı...</p>

  <p class="normal">Düşündü: <span class="ideitalik">"Bu insanlar, yerküreyi tersyüz eder..."</span></p>

  <p class="normal">Vakarlı, inanmış, yumuşak ve dirençli yüz hatlarına baktı Peygamber'in. Gözlerindeki inanç, Selman'ın heyecanını artırmıştı. Etrafı yoksullarla çevriliydi, o mütevazı bir kişilikti. Lakin çok farklı davranıyordu. Herkesin sözüne kulak veriyordu. Kibir, üstünlük hissi gibi alametler yoktu. Başka bir şey vardı onda...</p>

  <p class="normal">Sohbet esnasında bir söz etti, o söz Selman'ın yıkıldığı anı inşa etmiştir:</p>

  <p class="normal"><span class="ideitalik">"Müslümanlar üç şeyde ortaktırlar: Su, ot ve ateş. Bunlardan alınacak bedel haramdır!"</span> (Ebu Davut, <span class="ideitalik">Büyü</span>, 62/3477)</p>

  <p class="normal">Bu söz tanıdık bir sözdü!</p>

  <p class="normal"><span class="ideitalik">Ateş, Su, Toprak. Bütün bunlar ortaktır. Alınıp satılamaz!</span> (Mazdek)</p>

  <p class="normal">Selman'ın geldiği iklimde vücut bulmuş olan bu söz, Selman'ı iliklerine kadar titretti!</p>

  <p class="normal">Selman ağlayarak ona sarıldı. Gözyaşlarını engelleyemiyordu. Etraftakiler onu garipsemiyordu, bu onun heyecanını artırdı, rahatlamasını sağladı. Ağlıyordu.<sup class="calibre3"><a href="../Text/salman-iPak_split_076.html#footnote-100-26" id="footnote-100-26-backlink">[26]</a></sup></p>

  <p class="normal">Yaşlar aktıkça akıyordu. Uzun bir yoldan gelmişti. Çilelerin içine hapsolmuş, hasretle bu anı beklemişti. Vuslatın kuşattığı gönlü artık kendisini bırakmış, gözyaşları sel olmuştu...</p>

  <p class="normal">Artık kendisine "Müslüman" diyordu...</p>

  <p class="normal"><span class="ideitalik">"Ben İslam'ın oğlu Selman'ım..."</span></p>

  <p class="normal">Ve yakında söylediği şeyin ne olduğunu daha iyi görecekti...</p>

  <p class="normal">Şehre girdiğinde yanında konuşlandığı öksüzleri ihya eden bir söz vardı dillerde. Medine, Medine-i Mükerreme oluyordu. Kuran-ı Kerim, Resul-ü Ekrem, Medine-i Mükerreme...</p>

  <p class="normal">Tamamının kökü "kerim"dir. Cömertlik, vermek, paylaşmak manalarına gelir...</p>

  <p class="normal">Her nasıl oluyorsa, bu ilahi söz; kölelere ferahlık, servet sahiplerine zillet veriyordu. Medine sokaklarında artık, servet sahipleri ipekli elbiseleriyle rahat dolaşamıyordu...</p>

  <p class="normal">Halen bazı bahçelerin etrafı çitlerle çevriliydi. Bir gün Allah Elçisi, <span class="ideitalik">"Ey Ensar topluluğu, siz cahiliye devrinde Allah'ı birlemezken, üzerinize düşeni yapar, malınızı doğru yolda harcar, misafirlerinize ikramda bulunurdunuz. Fakat Allah sizi hak dini ve resulüyle müjdeleyince artık mallarınızı biriktirmeye mi başladınız? Mallarınızdan infak ediniz. Zira insanların, yırtıcı hayvanların ve kuşların yediği mallarınız sebebiyle size ecir verilecektir," dedi. Bu sözleri işiten ahali kalktı, bahçelerine gidip, insanların ve hayvanların geçeceği geçitler yaparak çitlerini kırdılar!"</span><sup class="calibre3"><a href="../Text/salman-iPak_split_077.html#footnote-100-27" id="footnote-100-27-backlink">[27]</a></sup> dedi.</p>

  <p class="normal">Medine değişiyordu. Lakin servet sahipleri rahatsızdı. Fakat, çoğunluk bu değişimden yanaydı...</p>
</body>
</html>
