<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_7"><span class="ideitalik">Güneşin Doğuşu!</span></h2>

  <p class="normal">Evin geçimliği için çalışmaya giden babası dönüş yolunda hastalanmıştı. Âlemlere rahmet Peygamber'in babası, yeni doğan evladını göremeyecek olmanın hüznüyle kapadı gözlerini hayata...</p>

  <p class="normal">Anne Amine, o altı yaşındayken rahmete ermişti. Yalnızlığın kadere dönüşmesi, Muhammed'in gönül hanesindeki o büyük fırtınaları dindiremedi.</p>

  <p class="normal">Dedesi Abdülmuttalip'in himayesine giren küçük Muhammed, dedesinin en kıymetli oğlu olan Abdullah'ın yetimiydi. Evladına hasret ölen baba, Abdülmuttalip'in küçük Muhammed'e daha farklı bakmasını sağlamıştı. Abdullah gitmiş, Muhammed gelmişti...</p>

  <p class="normal">Abdullah, şereflilerdendi. Şehrin muteber, ahlaklı, erdemli isimlerinden biriydi. Ona "emin kişi" denilirdi.</p>

  <p class="normal">Kâbe'nin önündeki yüksek sedirde gölgelenerek vakit geçiren dede Abdülmuttalip'in öz çocukları sedirin önüne dizilir babalarını beklerlerdi. Sadece Muhammed sedire girerdi. Bunun üzerine amcaları bazı zamanlar onu gerilere atardı. Bunun üzerine dede, "Bırakın oğlumu," derdi.</p>

  <p class="normal">Merhametli, sevecen ve sıcakkanlı biriydi dedesi. Lakin Mekke sisteminin içinde birçok olumsuz nitelik kazanmıştı.</p>

  <p class="normal">Ama Muhammed'e gösterdiği muhabbet, onun yaralarını sarıyordu. Çünkü anasız ve babasızdı.</p>

  <p class="normal">Geceleri Hıra eteklerinde otururdu Muhammed. Yıldızlara bakardı. Tek kelime dahi etmeden, akan gözyaşlarıyla sulardı toprağı...</p>

  <p class="normal">Ana özlemi, tarif edilmesi zor bir ıstırap olmuştu...</p>

  <p class="normal">Yaşadığı toplumun sorunları çok küçük yaşlardan itibaren onu yoğun biçimde etkilemişti.</p>

  <p class="normal">Küçük Muhammed henüz sekiz yaşındayken dedesini yitirdi. Hüzün üçe katlanmıştı. Çünkü gözlerini dedesinin kucağında açmıştı. O da yoktu artık. Amcası Ebu Talip'e emanet edilmişti.</p>

  <p class="normal">Lakin amcası kıt kanaat geçinen biriydi. Evde dokuz nüfus, sıkıntılı ve çileli bir hayat...</p>

  <p class="normal">Maceraya girip borçlanmak istemiyordu. Çünkü borçlanan herkesin akıbeti belliydi. Mekke'de Haşimoğlu olmanın da bir manası yoktu. Borcun varsa, yaptırım en ulu kişiler için dahi aynıydı. Ağızdan çıkan söz, dönülmez bir senetti.</p>

  <p class="normal">Yabancılık çekiyordu Muhammed, her ne kadar ev halkı ona sıcak davransa da, bir türlü alışamıyordu. Yediği lokmalar bile gırtlağından geçmiyordu. Bu yüzden, kendisi üretmeliydi. Çünkü zaten kıt kanaat geçiniyorlardı ve o da bütçeye yük olduğunu düşünüyordu.</p>

  <p class="normal">Böylece hayvan otlatmaya başladı. Hem bu iyi bir uğraşıydı. Sürüyle Mekke dışına çıkıyordu, sürüyü otlatıp geri geliyordu.</p>

  <p class="normal">Sürü otlatırken düşünmeye fırsat buluyordu. Mekke'nin düzeni onu sıkıyordu. Bu bir kaçış yöntemiydi. Şehirden uzaklaşmak, kafasını dinlemesini sağlıyordu. O farklıydı, düşünmek onu rahatlatıyordu...</p>

  <p class="normal">O günlerde Ebu Talip, Şam yoluna çıkmak üzereydi. Küçük Muhammed amcasına çok ısrar etti. Uzak beldeleri görmek istiyordu. İçinde büyük bir keşif tutkusu vardı. Sessiz, mülayim bir çocuktu. Sürekli düşünürdü, aklının içinden neler geçtiği tahmin edilemezdi. Naif ve kibardı.</p>

  <p class="normal">Amcası önceleri itiraz etse de kardeşinin yetimini kıramazdı. Kabul etti ve hep birlikte yola koyuldular...</p>

  <p class="normal">Mekke, Muhammed'i çok sıkmıştı. Buradaki ilişkiler onu küçük yaşına rağmen bunaltmıştı. Çıkar ilişkileri, mesafeler, palavralar...</p>

  <p class="normal">Büyük bir ümitle yola çıkmıştı. Kendi kendisine Mekke'den daha güzeldir muhakkak diyordu.</p>

  <p class="normal">Elbette, cehennem bile Mekke'den çok daha güzeldir. Zulmün beşiği, ki İbrahim'in tevhit ocağıyken, sapkınlık merkezine dönüşen Mekke...</p>

  <p class="normal">Mekke sokaklarında çırılçıplak dolaşan köleler bu durumdan utanmıyorlardı. Çünkü utanmayacak hale getirilmişlerdi. Gece olup karanlık çöktüğünde herkes evine kapanırdı. Zenginlerin evlerinden davul dümbelek sesleri yankılanırdı. Ama Mekke gecelerinde ağıt ve feryat hiç dinmezdi. Hastalıktan ve yokluktan ölenler, "borcu yüzünden kızını efendiye ipoteklemek zorunda kalmış adamın yeni doğan kız çocuğunu diri diri gömmesi" ve gözyaşı...</p>

  <p class="normal">O beldede diri diri gömülen kız çocukları, bedenlerine ipotek koyulmasın diye gömülmüş yoksul çocuklarıydı. Namus, zenginler için geçerliydi. Yoksulsan namusa, şeref ve şana ihtiyacın yoktu...</p>

  <p class="normal">Mekke'nin arka sokaklarında azla yetinen garipler kadın ve erkekler halinde bir araya gelirlerdi. Gerçekleşmesini ümit ettikleri o mucizeyi konuşurlardı. Fısıldayarak konuşur, ertesi sabah, tüm konuşmaları unuturlardı.</p>

  <p class="normal">Bazen şehre, civar kabilelerin sapkınlıklarından bezmiş dervişler gelirdi. Bu dervişler bilge kişilerdi. Şehre gelirlerdi, hararetli isyan öyküleri anlatırlardı. Yoksullar, azıklarından artırdıklarını bunlarla paylaşırdı...</p>

  <p class="normal">Dalıp giden gözlerle o dervişleri dinlerlerdi. Umudu, yarınları ve susamışlığı gidermeye çalışırlardı.</p>

  <p class="normal">Küçük Muhammed de bir kez denk gelmişti. Yaşlıca bir adam, kahramanlık öyküleri anlatıyordu. Ama tasvir ettiği kahraman, ezilenlerin kollayıcısıydı.</p>

  <p class="normal">Bu çok aykırı bir durumdu. Çünkü, Mekke'nin kahramanları halen hayattaydı. Çoğu, şarabın ve kadının zihnini esir aldığı, gözü kör kişilerdi. Güçlü cengâverler, bileği sağlam yiğitlerdi. Lakin, zulme karşı susan dilsiz şeytanlar ordusunun mensuplarıydılar...</p>

  <p class="normal">Mekke'nin yalaka şairlerinin (Mekke "medyası"nın) lanse ettiği kahramanlar zalim kişiliklerdi.</p>

  <p class="normal">O bütün olup bitenleri görüyordu. Mekke'nin tüm sokaklarını geziyor. Yaşananlara tanıklık ediyordu. Olan bitenin dışına çıkıp, çocukluk eğlencelerine dalamamıştı. Ne yaşadığı ortam, ne koşullar buna müsaade etmişti.</p>

  <p class="normal">Küçük yaşlardan itibaren pişmeye durmuştu. Hayat onu hazırlıyordu...</p>

  <p class="normal">Şam'a vardıklarında bütün hayalleri yıkılmıştı. Kaderleri, efendilerin ağzından çıkacak kelimelere bağlı zavallılarla dolu bir şehir görüyordu. Mekke'nin prototipi bir şehir...</p>

  <p class="normal">Büyük bir hayal kırıklığıydı. Muhammed'in yüzünü hüzün kaplamıştı. Yeryüzünün tümünün bu zulüm altında inlediğini düşünmeye başlamıştı. Yalnızlık kaderiydi. Ailesini yitirmişti. Gördükleri, onun hayata bakışını değiştirdi...</p>

  <p class="normal">O günlerde Mekke'de bu durumu protesto eden yiğitler vardı. Ebu Sait oğlu Ümeyye, putlara sövüyordu. Nevfel bin Varaka, Amr bin Zeyd...</p>

  <p class="normal">Kendilerine "Hanif" diyen bu yiğitler, hep beraber hareket ediyorlardı. Putların sapkınlık olduğunu, putların sırtına inşa edilmiş dinin batıl olduğunu, yoksulluğun ilahi bir kader olmadığını, zenginlerin eşitlenmedikçe İbrahim'in dinine bağlı kalamayacağını söylüyorlardı:</p>

  <p class="normal"><span class="ideitalik">"Biz, İbrahim'in dinine tabiyiz, sizler ise hiçbir şey üzere değilsiniz!"</span></p>

  <p class="normal">Sesleri çok cılızdı. Halk bu topluluğun etkili olamayacağını bildiğinden onları desteklemiyordu. Onlara katılmak, maceracılık olurdu. Bu etkisizlik, Mekke kodamanlarının bu gençlere zarar vermesini engelliyordu. Kontrollü bir muhalefet türemişti. Etkisiz bir muhalefet.</p>

  <p class="normal">Ama içlerinden Amr bin Zeyd, kız çocuğunu gömme merasiminden gelenlerin önünü kesiyordu. Kadınların bedenlerini alacaklılara vermemesini, icabında direnmelerini, öylesi bir yaşam yerine ölmenin izzet ve şerefini haber veriyordu.</p>

  <p class="normal">Onun sözüne kulak veren "gözü yaşlı" anneler vardı. Kızlarını toprağa veren annelerin gözü dönmüştü. Birkaç kadın, kocasının borcuna karşılık kendisini almaya gelenlere direndi. Oracıkta öldürüldüler...</p>

  <p class="normal">Mekke uluları, Amr'ın tehdit olduğuna inanmıştı artık. Türlü sıkıntılar verdikleri Amr, şehri terk etmek zorunda kaldı...</p>

  <p class="normal">Şam'dan dönen küçük Muhammed, onların sohbetlerine katılanlardandı. Özellikle de Nevfel bin Varaka, Muhammed'i çok severdi. Muhammed gece tefekkür etmek için Hıra eteklerine gittiğinde, Varaka onu takip ederdi. O yalnız çocuğun küçük bedeninde büyük bir dünya vardı. Evet, büyük ve kirlenmemiş bir dünya...</p>

  <p class="normal">Şam'da Muhammed, Hıristiyanlık dinini öğrenmişti. O dinin mensupları güzel sözler söylüyordu. Lakin yaşadıkları belde zulüm altında inlerken, suskunluğa gömülmüşlerdi. O, zulmün ve boyunduruğun ilahi bir kader olmadığına inanıyor, düşünüyor, düşünüyor ve düşünüyordu...</p>
</body>
</html>
