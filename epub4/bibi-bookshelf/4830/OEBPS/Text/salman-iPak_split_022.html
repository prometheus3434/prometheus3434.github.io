<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_20"><span class="ideitalik">Özgürlük!</span></h2>

  <p class="normal">Kölelik zamanlarında pişen Selman, yaşamadığı şeyleri yaşamış, öğreneceğini öğrenmişti.</p>

  <p class="normal">Hicretin 5. yılı olmuştu. Müslümanlar Bedir ve Uhut gibi savaşlar atlatmıştı. Büyük kazanımlar oluşmuş, büyük hükümdarlar artık Müslümanlardan bahseder hale gelmişti. Lakin, Medine'deki köleler özgürleştirilemedi. Çünkü, henüz savaş ganimetleri yeni toparlanmıştı. Selman uzun bir süre köle olarak çalışmıştı.</p>

  <p class="normal">Medine'de barınabilmek için köleler silah zoruyla hürleştirilememişti. Velev ki, Medine Peygamber'e inandığını söyleyen münafıklarla doluydu, bütün zenginler "münafıklaşmıştı." Kölelerini bırakmıyorlardı. Ama strateji gereği, Medine eşrafı karşıya alınmamalıydı. İşte bu dönemin adı bu hali itibariyle "sabır dönemi"dir.</p>

  <p class="normal">Aradığı hazineyi de bulduğundan emindi artık. O halde bir an önce özgürleşmeli ve mücadeleye katılmalıydı. Lakin, müminlerin yüzündeki vakarlı duruş, onu bu heyecana sevk ediyordu. Ama Medine halen İslam'ın beldesi değildi. Müslümanlar için bir sığınaktı. Bir köle, ancak; bedelini ödeyerek kurtulabilirdi...</p>

  <p class="normal">Selman, köleliğe Peygamber'i bulmak için boyun eğmiştir. Selman'ın köleliği meşru gördüğünü düşünmek, büyük bir hata olur. Tek derdi, Peygamber'i bulmaktır. Bu hakikat nedeniyle, köleliğe dayanmış, beklemiştir.</p>

  <p class="normal">Peygamber, insanlığa beyan ettiği sözlerin nasıl yayılacağını düşünürdü. Bu sözler, sözün yükünü kaldıracak adamlarla vücut bulabilir. Selman da onlardan biriydi...</p>

  <p class="normal">Selman'ı çağırdı ve efendisiyle anlaşmasını söyledi.</p>

  <p class="normal">Selman hemen koşup sahibiyle görüştü. Kırk okye altın ve üç yüz hurma fidanı dikip, meyve verene kadar onlara bakması koşuluyla anlaştı...</p>

  <p class="normal">Ama şimdi işin en ağır tarafı başlamıştı. Hiç parası yoktu. Babasının haberi olsa, muhtemelen sahibini de satın alabilirdi. Lakin, Peygamber'e gidip anlaşma şartlarını söyledi...</p>

  <p class="normal">Bu hadise Selman'a şu ayetin hakikatini öğretmişti:</p>

  <p class="normal"><span class="ideitalik">"Sana neyi infak edeceklerini sorarlar; de ki: ‘İhtiyaçtan artanın tamamını.' "</span> (Bakara Suresi, 219. ayet)</p>

  <p class="normal">Allah Elçisi, dostlarının şu gerçeği görmesini istiyordu. Bende bir şey varsa sizindir. Her kimde fazla varsa, olmayanındır. Bunu istemek için çekinmek, sıkılmak, ata kültlerinin, ya da ahlak adıyla pazarlanmış bir ahlakdışılığın resmidir.</p>

  <p class="normal">Bu hareket, bir gençlik hareketiydi. Ekserisi yirmili yaşlarda ki bu ateşli insanlar, eşitliğin ve paylaşmanın "ahlak adı altında dayatılan" sömürgeci ruha karşı konumlanmasını sağlıyorlardı. Zaten Selman'ı Peygamber'e çeken şey buydu...</p>

  <p class="normal">İşin ilginci, Hz. Muhammed'in de bir tek dirhemi yoktu. Etrafındakilere, "Kardeşinize verin, paylaşın..." dedi. Herkes gücü oranında elindekileri ortaya koymuştu. Neler oluyordu böyle?</p>

  <p class="normal">Allah Elçisi, Allah'ın peygamberi, son peygamber; insanlığı paylaşmaya, bir köleyi özgürleştirmeye çağırıyor! Ve herkes buna icabet ediyordu...</p>

  <p class="normal">Fidanlar toplandı! Ben-i Suleym kabilesinden yardım için gelen altınlar da bir araya getirildi. Tam olarak ashabın tüm malvarlığıyla Selman'ın borcu ödendi...</p>

  <p class="normal">Borç gereği dikilecek fidanlar, Allah Elçisi tarafından tek tek dikilmişti. Artık Selman hürdü! Özgürdü...</p>

  <p class="normal">Ve o günlerde, ashaptan bazıları, "Ya Resulullah, tüm parayı bu işe aktarmamalıyız," diyerek karşı koydular. Lakin o asla vazgeçmedi. Özgürlük tutkusu asla taviz vermedi. Bir saniye dahi tereddüt etmeden, gerekeni yapmıştı.</p>

  <p class="normal">Bunun üzerine Selman, artık çok sayıda kardeşe sahipti. Ve "ben" kavramından tamamen arınmış, "biz'in" parçası olmuştu...<sup class="calibre3"><a href="../Text/salman-iPak_split_084.html#footnote-100-34" id="footnote-100-34-backlink">[34]</a></sup></p>
</body>
</html>
