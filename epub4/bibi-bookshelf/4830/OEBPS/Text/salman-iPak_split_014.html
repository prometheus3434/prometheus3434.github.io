<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_12"><span class="ideitalik">Burjuvazi<br class="chapter" />
  Zindanından Firar!</span></h2>

  <p class="normal">Selman öğrendikçe anlatıyor, anlattıkça babasının baskıları artıyordu. Artık bir cariye gibi eve kapatılmıştı. Atalarının dininden şüpheye düşen evlat; ancak mahrum edilerek ıslah edilebilirdi; ki bu durum sürekli zıddını koşulladı. Selman'ın içindeki ateşi körükledi. Ateş büyüdü ve artık yüreğini kuşatmaya başladı...<sup class="calibre3"><a href="../Text/salman-iPak_split_059.html#footnote-100-9" id="footnote-100-9-backlink">[9]</a></sup></p>

  <p class="normal"><span class="ideitalik">Her isyan, karşıtını yaratır. İsyan her ne kadar bastırılsa da, aşk mabedinden sokaklara dökülen o çığlığın karşısında yapılabilecek tek şey, teslim olmaktır...</span></p>

  <p class="normal">Babasının işleri yoğunlaşmıştı. Bir gün, bir iş takibi için Selman'a ihtiyaç duydu. Sahip olduğu çiftliklerden birine onu göndererek işini görmeye karar vermişti.</p>

  <p class="normal">Selman çiftliğe gidip, söylenenleri yerine getirdi.</p>

  <p class="normal">Fırsat bulup pazarları dolaşmaya başladı. Çiftlikten kısa bir süre ayrılıp, gezinip geri dönmeyi planlamıştı. Şehrin arka sokaklarını dolaştı. Olanları hayretle izledi! Neler oluyordu? Büyük bir savaş sahnesi gibiydi her şey. Kırbaçlanan köleler, sefalet içinde yaşayan mahrumlar. Yeryüzünün lanetlilerini tanımıştı. Kafası çok karıştı. Çiftlik yoluna düştü...</p>

  <p class="normal">Fakat hikmet işte, çiftliğin yakınlarında bir kilise mevcuttu. Kiliseden gelen garip sesler Selman'ın ilgisini çekmiş, kiliseye doğru gitmesini sağlamıştı...</p>

  <p class="normal">Kiliseye vardığında, papazlar Selman'a Hıristiyanlığın zühdünü anlatıp, onu ikna etmeye çalışmışlardı. Selman şu sözleri işitmiş ve adeta büyülenmişti:</p>

  <p class="normal"><span class="ideitalik">"Vay halinize ey din bilginleri ve Ferisiler, ikiyüzlüler! Bardağın ve çanağın dışını temizlersiniz, ama bunların içi açgözlülük ve taşkınlıkla doludur. Ey kör Ferisi! Sen önce bardağın ve çanağın içini temizle ki, dıştan da temiz olsunlar. Vay halinize ey din bilginleri ve Ferisiler, ikiyüzlüler! Siz dıştan güzel görünen, ama içi ölü kemikleri ve her türlü pislikle dolu badanalı mezarlara benzersiniz. Dıştan insanlara doğru kişilermiş gibi görünürsünüz, ama içte ikiyüzlülük ve kötülükle dolusunuz. Vay halinize ey din bilginleri ve Ferisiler, ikiyüzlüler! Peygamberlerin mezarlarını yaparsınız, doğru kişilerin türbelerini donatırsınız."</span> (Matta 23: 25-28)</p>

  <p class="normal"><span class="ideitalik">"Allah'ın evini ticarethaneye çevirdiniz! Ey engerek soyları!"</span> (Hz. İsa)</p>

  <p class="normal">Selman bu sözler karşısında olanca dikkatle susarak gönlünü doldurmuştu. Rahipler anlattıkça coşuyor, coştukça; evvelce gark olduğu deruni düşüncelerin âleminde yok oluyordu. Vakit hayli geç olmuş, babası endişelendiği için adamlar göndererek Selman'ı arattırmaya başlamıştı.</p>

  <p class="normal">Eve döndüğünde, heyecanla öğrendiklerini anlattı. Statükonun ve resmi ideoloji tüccarlığının etkisiyle "bu fikirlerin sapkınlık olduğunu, atalarının dininin en makbul din olduğunu" anlatan babasının sözleri, artık Selman'ı doyurmamaya başlamıştı bile...</p>

  <p class="normal">Tartışma alevleniyordu. Yıllarca ateşperestlik yapan Selman ateşin kimyasını iyi biliyordu. Ateş körükleyicilik vazifesi yine hayat bulmuştu. Tartışmanın ateşini körükleyen çıkışları, babasını korkutmuştu. Yanıt verememenin, korkunun ve düşünsel yozlaşmanın ürünü olarak tecrit devreye girmiş, Selman ayaklarından zincirlenerek ev hapsine tabi tutulmuştu...</p>

  <p class="normal">Servet, zenginlik, imkânlar, refah...</p>

  <p class="normal">Tüm bunların içinde yeşeren isyan, Selman'ı bir mahkûma dönüştürmüştü. Tüm bunların birer kölelik prangası olduğunu ilan etmesi, ayaklarına demirden prangalar takılmasına sebep olmuştu.<sup class="calibre3"><a href="../Text/salman-iPak_split_060.html#footnote-100-10" id="footnote-100-10-backlink">[10]</a></sup></p>

  <p class="normal">Bu Selman'ın ilk prangalanışıydı. Bundan sonra bir prangalanış ve akabinde daim bir özgürlük süreci baş gösterecekti...</p>

  <p class="normal">Bir şekilde konuştuğu rahiplere haber gönderen ve o rahiplerin anlattığı Şam'daki kiliseye gitmek istediğini belirten Selman, ne yapıp edip evden kaçmıştı. Bu Selman'ın ilk firarıydı. Halihazırda mevcut olan özgüven ve birikim, cesaret elbisesi giyerek anlam kazanmıştı.</p>

  <p class="normal">Şam'a gidecek kafileyle buluşan Selman, büyük bir heyecanla firarın sonuçlarını gözlüyordu. Kafile Şam'a yaklaştıkça, kalbindeki ateş büyüyor, hakikat arayışının yarattığı büyük bir dirençle daha önce karşılaşmadığı bütün güçlüklere göğüs geriyordu...</p>

  <p class="normal">Çöl yolculukları çetindir. İnsan kimyasının kaldıramayacağı oranda ağır ve sıkıntı vericidir. Hele ki zengin bir dikhan çocuğu için çöl, mezarlıktır...</p>

  <p class="normal">Lakin tüm zorluklar "varlığı" hedef alır. Hakikat ateşinde kül olmuşların karşısında durabilecek bir zorluk, yine o ateşe duyulan aşktan ötesi değildir...</p>

  <p class="normal">Çölü ıslatan o büyük aşkla Şam'a vardığında, dini liderin hizmetine girmiş, Hıristiyan olmuştu.</p>

  <p class="normal">Ama bir gariplik vardı!</p>

  <p class="normal">Şam kilisesinde işler, hiç anlatılanlarla uyuşmuyor, yaşadığı beldelerdeki çürümeye orada da şahit oluyordu...</p>

  <p class="normal">Papaz insanlara emrettiği sadakaları kendisine topluyor, mal biriktiriyor, servet çoğaltıyor ve paylaşmıyordu. Bu durumun şahidi olan Selman'daki heyecan, yerini nefrete bırakmış, ancak büyük hakikat arayışı hasebiyle sabırla hizmete devam etmeye karar vermişti.<sup class="calibre3"><a href="../Text/salman-iPak_split_061.html#footnote-100-11" id="footnote-100-11-backlink">[11]</a></sup></p>

  <p class="normal">Kısa bir süre sonra papaz öldü. Ağlaşarak kiliseyi dolduran halkın karşısında, ciddi ve hüzünkâr görünmeyen bir Selman vardı. Oradakilere; papazın biriktirdiği altınları sakladığı yerleri göstererek, bu adamın ağlanacak, dua edilecek bir adam olmadığını anlattı...</p>

  <p class="normal">Papazın bu yüzü açığa çıkınca, halk duayı kesip, Selman öncülüğünde cesedi ağaca asarak taşlamaya başladılar!</p>

  <p class="normal">Bazen harekete geçmek bütün kâinatı hareket ettirmek gibi zor gelir. Ve işin garibi, ilk adım atıldıktan sonra, gerisi çorap söküğü gibi gelir...</p>

  <p class="normal">İşte Selman'ın yetiştiği nazik ve elit kültür içinde kırması gereken o endişe, bu eylem ile kırılmıştır.</p>

  <p class="normal">İşte bu Selman'ın ilk eylemiydi!</p>

  <p class="normal">Ölen papazın yerine gelen yeni papaz çok kanaatkâr, zahit, ahlaklı bir papazdı. Bundan ötürü Selman'ın büyük muhabbetini kazanmış ve Selman'ın hizmetine nail olmuştu. Ancak çok uzun yaşamadı ve ölürken Selman'a, "Musul'a git, orada âlim bir papaz var, ona hizmet et..." demiş, Selman da bu buyruğu baş tacı ederek papazı ebediyete uğurlamıştı.<sup class="calibre3"><a href="../Text/salman-iPak_split_062.html#footnote-100-12" id="footnote-100-12-backlink">[12]</a></sup></p>

  <p class="normal">Sırasıyla Musul, Nusaybin ve Rum diyarı Amuriye'de çeşitli papazların hizmetine giren, zamanını okuyarak, öğrenerek, züht (kanaatkârlık) içinde geçiren Selman, son durağı olan Amuriye'de hizmet ettiği papaza, "Nereye, kime gideyim?" diye sormuştu.</p>

  <p class="normal">Aldığı cevap Selman'ın büyük bir ateşe düşmesine sebep oldu:</p>

  <p class="normal"><span class="ideitalik">"Yeryüzünde hizmet edilecek er kalmamıştır. Ancak ahir zaman peygamberinin gelmesi yakındır. O, Hz. İbrahim'in Haniflik dini üzerine gönderilecektir. O, Arap topraklarından çıkacak, iki harre arası hurmalık bir yere hicret edip orada ikamet edecektir. Onun gizli olmayan alametleri vardır: İki omzu arasında Nübüvvet Mührü bulunmakla beraber, hediyeden yer, sadakadan yemez.</span><sup class="calibre3"><a href="../Text/salman-iPak_split_063.html#footnote-100-13" id="footnote-100-13-backlink">[13]</a></sup><span class="ideitalik">Kavmi ona sihirbaz, kâhin, mecnun gibi lakaplar takacaktır;</span><sup class="calibre3"><a href="../Text/salman-iPak_split_064.html#footnote-100-14" id="footnote-100-14-backlink">[14]</a></sup><span class="ideitalik">keşke benim, ona kavuşmaya gücüm yetseydi, ancak senin ona gitmeye gücün yeterse hemen git!"</span></p>

  <p class="normal">Bu bir kehanet ya da keramet değildi. Papaz, yeryüzünün ve zamanın ruhunu anlamıştı. Yozlaşma, çürüme, sömürü, tasallut ve bozgunculuğun bir süreç yaratacağını "üstatlarından işitmişti." Allah'ın sünneti/davranış biçimi böyleydi. (O günlerde Hz. Hatice'nin akrabası olan Rahip Varaka, Hz. Muhammed'in niteliklerini bütün bilge papazlara anlatmıştı. Ve Hz. Muhammed'i bütün papazlar tanıyordu, kulaktan kulağa yayılmıştı.)</p>

  <p class="normal">Ve eğer bir öncü/elçi çıkacaksa, sömürünün kalbi olan Mekke'de çıkacaktı!</p>

  <p class="normal">O günlerde Selman geçimini hayvancılıkla temin ediyordu. Kilisenin hiçbir olanağından istifade etmiyor, hayvan yetiştirerek hayatını sürdürüyordu.</p>

  <p class="normal">Papazın bu sözleri karşısında Selman, yine ve yeniden planlarını değiştirdi. Yeni hedef belirginleşmişti...</p>
</body>
</html>
