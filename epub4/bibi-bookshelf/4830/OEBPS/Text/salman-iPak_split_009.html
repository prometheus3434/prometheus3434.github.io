<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_8"><span class="ideitalik">Hıra (Yükseliş)</span></h2>

  <p class="normal">Tefeciler her gün daha fazla kazanıyordu. Gırtlağına kadar pisliğe batmış olan bu aşağılık mahluklar, süslü ve şatafatlı elbiselerle sokaklarda yürüyordu. Etraflarını saran dalkavukların şakşakçılığından cesaret alan bu taife, pisliklerinin etrafını tütsülüyor, yarattıkları ahlak tanımları üzerinden kendilerini abitleştiriyorlardı.</p>

  <p class="normal">Dalkavuklar ve şakşakçılar, keselerini doldurmak için her türlü aşağılık işe onay veriyordu. Öğle zamanı, ulular Kâbe avlusunda namaza duruyordu. Şehrin ulularından Velit bin Muğire, mallarının kırkta birini zekât olarak yoksullara dağıtıyordu. Bunu yaparken Kâbe avlusundaki sedirde duruyor, kestiği deve etlerini parçalayıp, toplananlara rasgele fırlatıyordu. Yoksulların birbirini ezerek etlere atlaması, sedirdekilerin kahkaha malzemesi oluyordu.</p>

  <p class="normal">Zekât malları yoksulların tek imkânıydı. Et yeme olanakları yoktu. Bu durumun nedenlerinin zenginler olduğunu görememişlerdi. Bundan ötürü, malının kırkta birini zekât veren zenginler için "hayırsever, Allah'ın eli" gibi lakaplar takarlardı.</p>

  <p class="normal">Öldüklerinde zahit, abit muamelesi gören bu zenginler, devasa servetlerinden, küçücük bir kısmını veriyordu. Bunu da bir lütuf olarak göstererek, otoritelerini daha güçlü hale getiriyorlardı.</p>

  <p class="normal">Hatta "risalet" döneminde bu durum, <span class="ideitalik">"Malının azını verdi, çoğuna cimrice sarıldı"</span> (Necm Suresi, 34. ayet) biçiminde sert bir eleştiriye tabi tutulmuştu.</p>

  <p class="normal">O günlerde Muhammed, olgunlaşmış, Mekke kervanlarında çalışan bir genç olmuştu. Şehrin zengin ve soylu kadınlarından Hatice'yle evlenme arifesindeydi. Hatice çok özeldi. Olgundu ve pisliğe bulaşmamıştı. Ahlaklıydı, şehrin dalaverelerinden uzak, ahlaklı ve prensipli bir ticaret umarak zengin olmuştu. Ve isyancı Varaka'nın kuziniydi...</p>

  <p class="normal">İbrahim'in kurduğu bu şehirde, İbrahim'in dinine iman ettiğini söyleyen insanlar vardı. Ama İbrahim'den eser dahi yoktu. Hani onun getirdiği ilkeler? Hani onun Rabb'i?</p>

  <p class="normal"><span class="ideitalik">"Hani hırsızlık yasaktı! Yalan yasaktı! Faiz alınmayacak, zina edilmeyecek, ölçüde haksızlık yapılmayacaktı?"</span></p>

  <p class="normal">İbrahim'in kurduğu bu şehir, İbrahim'in savaştığı unsurların eline geçmişti.</p>

  <p class="normal">Mekkelilerin tavaf ettiği Kâbe'nin içi ve dışı şekil verilmiş taşlarla doldurulmuştu. Bunlar neyin nesiydi? Kendilerine dahi hayrı olmayan bu taşlar kutsanırken, İbrahim ve Rabb'i neredeydi? İsyancıların gönlü bu kelimelerle dolmuştu...</p>

  <p class="normal">Varaka yanlarına geliyor ve bağırıyordu:</p>

  <p class="normal">"Kavminiz hiçbir şey üzere değiller, bunlar İbrahim'in dinini tahrif etmişler!"</p>

  <p class="normal">Ama nafile, bu sözler etkili olmuyordu. Daha etkili bir şey yapmak gerekiyordu. Islahat zamanı değildi. Bu yapı tamamen yıkılmalıydı. Yok olmalıydı. Düzeltilmesi, tedavi edilmesi olanaksızdı. Kangren bütün vücudu kaplamıştı...</p>

  <p class="normal">O günler Allah Resulü'nün Hıra'daki mağaraya çekilip uzlete kapandığı günlerdir. Hıra, şehre tepeden bakar. Şehrin gürültüsü, ihtirasların iğrençliği ve zulümden kaçanların durağıdır. Çoğu kez Hıra mağarasına gittiğinizde, kenarda köşede tefekküre çekilmiş insanlar görürdünüz. Gönlünde fırtınalar kopanların dinginleştiği yerdir Hıra mağarası.</p>

  <p class="normal">Resulullah, Hıra'ya çıkardı. Çoğu kez eşi Hatice birini gönderip çağırtırdı. Artık çok uzun zaman geçiriyordu. Bazen Hıra önünde çadır kurup Hatice de ona eşlik ederdi. Katıksız üç gün eve gitmediği oluyordu.</p>

  <p class="normal">Bir gece Hıra'da o eski isyancı Amr bin Zeyd'i düşünmüştü. Zeyd sürülmüştü, çöllerde yaşamını yitirmişti. Henüz gençken onunla bir yemekte tanışmışlardı. Büyük düşleri olan bir adamdı. Kimse için kötü bir şey istemiyordu. Ölmüştü.</p>

  <p class="normal">Nasıl yani? Kötü olan ne söyledi ki?</p>

  <p class="normal">En yakın dostu Ebubekir, servet sahibiydi. Zengin bir ailenin çocuğuydu. Lakin, yiğit, ahlaklı ve dürüst bir insandı. Muhammed bütün sırlarını onunla paylaşırdı.</p>

  <p class="normal">Mekke'deki herkes Muhammed denildiğinde söyle bir durur, düşünürdü. O hem dürüsttü, hem de yiğit bir kişiydi. Çıldırmış bir deveyi nasıl sakinleştirdiğini herkes bilirdi. Mekke'nin okkalı yiğitlerinin bile sakinleştiremediği devenin üzerine atlayan Muhammed, azgın hayvanı yatıştırmayı başarmıştı.</p>

  <p class="normal">Şehrin bir tarafında gürültü koptuğunda, olay yerine ilk koşan Muhammed olurdu. Nefes nefese, olabilecek bir sorunu çözebilmek için tüm gücüyle oraya koşardı. Oraya gelenler, diğer şahitlere danışmaksızın, onun şahitliğine danışırlardı. O ne diyorsa doğrudur!</p>

  <p class="normal"><span class="ideitalik">Vallahi ben Muhammed'in yalan sözünü hiç işitmedim!</span></p>

  <p class="normal">O, dürüstlüğün ve güvenilirliğin kalesiydi. Çürümüş, kokuşmuş sokakların içinde kalan tek sığınaktı.</p>

  <p class="normal">Çoğu kez önünü kadınlar çevirirdi. Kocalarının ettiklerini anlatırlardı. Ağlar dert yakınırlardı. İyi de o ne yapsın? En azından dinleyip yüklerini hafifletmeye çabalardı.</p>

  <p class="normal">İhtilaflar ona danışılırdı.</p>

  <p class="normal">Öyle ki, bir gün Kâbe tadilatı tamam edilmiş, Mekke kabileleri, Hacer ül-Esved taşını yerine kim koyacak kavgasına tutuşmuşlardı.</p>

  <p class="normal">Muhammed ne hikmet ki tartışmaya denk gelmişti. Orada bulunanların tamamı "genç Muhammed'e" danışma kararı aldılar.</p>

  <p class="normal">O, büyük dehasını göstermişti:</p>

  <p class="normal"><span class="ideitalik">"Büyük bir çul getirin, yere serip ortasına taşı koyun. Her tarafından biriniz tutun ve o şekilde Kâbe'ye taşıyın. Oraya vardığınızda ben, hepinizi temsilen taşı oraya koyacağım..."</span></p>

  <p class="normal">İş çözülmüştü. Kabileler uzlaşmıştı. Benlik ve bencillik kavgasında, ortak iş yapmak kimsenin aklından dahi geçmemişti. O ise tüm yaşamını kolektif bilinç yaratmaya adamıştı. Kısa bir sürede sorunu çözmüştü...</p>

  <p class="normal">Varaka ona bakıyordu. "Bu zalim kavim, Amr'a yaptığını sana da yapacak ey Muhammed!" diyordu. Lakin o henüz peygamber değildi. Ama onun çok engin fikirleri vardı. Başka şeyler düşlüyordu. Değişime inanıyordu. Bu çürük düzen yıkılmalıydı...</p>

  <p class="normal"><span class="ideitalik">Ey Muhammed, yoldaşın Ebubekir sana o kıssayı anlattığında ne kadar mutlu olmuştun.</span></p>

  <p class="normal"><span class="ideitalik">Hani babası onu Kâbe'ye götürmüştü. Orda bir süre yalnız kalmıştı. Karnı da acıkmıştı. Putlara, "Hadi beni doyurun! Üzerime elbise giydirin!" demişti de o tahtadan ve taştan putların kılı dahi kıpırdamamıştı. Bunun üzerine eline aldığı taşı fırlatmıştı: "Sizden tanrı olmaz!"</span></p>

  <p class="normal"><span class="ideitalik">O küçük çocuk, Ebubekir'di.</span></p>

  <p class="normal"><span class="ideitalik">Hatırla ki, bunu sana anlattığında gözlerin gülüyordu. Seni anlayan birinin varlığını dahi hissediyor olman huzur veriyordu sana.</span></p>

  <p class="normal"><span class="ideitalik">Karanlık günlerdi o günler...</span></p>

  <p class="normal">Derin düşünceler, Hıra'nın sessizliği, yüzleşme ve hesaplaşma...</p>

  <p class="normal">O büyük gün gelmişti.</p>

  <p class="normal">Beklenmeyen bir şey oldu...</p>

  <p class="normal">O gece eve girdiğinde titriyordu. Hatice bir an panikledi.</p>

  <p class="normal"><span class="ideitalik">"Üzerimi örtün!"</span></p>

  <p class="normal">Hıra'da uyku halindeyken Cebrail ona ilk vahyi vermişti:</p>

  <p class="normal"><span class="ideitalik">"Oku, yaratan Rabb'inin ismiyle."</span></p>

  <p class="normal">Şaşkındı, korkuyordu, heyecanlandığında ya da kızdığında alnı terlemeye başlardı. Kan ter içinde kalmıştı. Nefes nefese gelmişti eve:</p>

  <p class="normal"><span class="ideitalik">"Üzerimi örtün!"</span></p>

  <p class="normal">Acaba perilenmiş miydi? Allah ona ağır bir yük yüklemişti. Hikmet ki kafasını meşgul eden meseleler karşısına dikilmişti. Henüz ilk gelen sure; onun zihnindeki tüm meseleyi özetliyordu. Bir yandan titriyor, bir taraftan da işittiklerini tekrarlıyordu!</p>

  <p class="normal"><span class="ideitalik">"Oku! Yaratıcı Rabb'in ismiyle</span></p>

  <p class="normal"><span class="ideitalik">O insanı ilgiden yaratmıştır</span></p>

  <p class="normal"><span class="ideitalik">Oku, Rabb'in en cömert olandır</span></p>

  <p class="normal"><span class="ideitalik">İnsana bilmediklerini öğretendir</span></p>

  <p class="normal"><span class="ideitalik">Hayır öyle düşünme! İnsan kesinlikle azar</span></p>

  <p class="normal"><span class="ideitalik">Serveti kendisini yeterli gösterdiğinde..."</span></p>

  <p class="normal">Neler oluyordu? Denklem oturmuştu. Mesele açığa kavuşmuştu. İnsan alaktan, yani ilgiden yaratılmıştı. O halde insanların azgınlığının nedeni neydi?</p>

  <p class="normal"><span class="ideitalik">"Servet ve zenginliğin sadece belli ellerde toplanmasıydı."</span></p>

  <p class="normal">İlk sure, tokat gibi çarpmıştı Mekke'nin yüzüne. İlk sure, yüzlerce yıllık talanın, şirkin bütün oyununu bozmuştu. Henüz ilk sure, putların titremesine neden olmuştu. Sorun çözülmüştü. Nedenler belirmişti.</p>

  <p class="normal">İnsanların arasındaki alakayı kesen şey "istiğna", yani servetin çoğalmasıydı. İslam'ın ilk sözleri bunu söylüyordu.</p>

  <p class="normal">Bu söz, onu ürkütmüştü. Bütün bir sistemi karşısına almıştı. Titriyordu...</p>

  <p class="normal">O büyük insan, güzel eşi Hatice hemen teselliye başladı:</p>

  <p class="normal">"Allaha yemin ederim ki, Allah hiçbir vakit seni yalnız bırakıp utandırmaz. Çünkü sen akrabana bakarsın, yoksul ve miskinlerin ağırlığını yüklenirsin, fakirlere verir, kimsenin kazandıramayacağını kazandırırsın. Misafiri ağırlarsın, Hak yolunda zuhur eden hadisatta halka yardım edersin, sana vahyedilen tıpkı Musa'ya vahyedilen Namus-ı Ekber'dir..."</p>

  <p class="normal">İşte Allah Resulü'nü validemizin dilinden tanıyoruz.</p>

  <p class="normal">Demek ki Namus-ı Ekber'in temel alameti,</p>

  <p class="normal">Yoksul ve miskinlerin yanında olmak</p>

  <p class="normal">Fakirlere vermek</p>

  <p class="normal">Akrabalara bakmak</p>

  <p class="normal">Kazandırmak</p>

  <p class="normal">Misafir ağırlamak</p>

  <p class="normal">Halka yardım etmek olarak görülüyordu. Bir tek namus! İnsanlık namusu...</p>

  <p class="normal">Namussuzluğun gece gibi çöktüğü sokaklarda daha evvel dalgalanan isyan bayraklarını tekrar etmeyecekti. Sistemi kökünden kazımalı, yeni bir söz söylenmeliydi. Aradığını bulmuştu. Allah kuluna seslenmişti. O doğru insandı.</p>

  <p class="normal">Sırasıyla, Zeyd, Ali ve dostu Ebubekir ona iman etti. Merhamet abidesi eşi Hatice'yle birlikte İslam beş kişiden ibaretti. Ama karanlık kâbus görmeye başlamıştı bile...</p>

  <p class="normal">O günlerde Allah Resulü'yle aynı kadere gark olmuş bir yiğit, tefekkürün doruklarına ulaşmıştı. İranlı Selman. Resulullah'ın can yoldaşı Selman. Yollarının kesişmesine az kalmıştı. Allah zalimlerin planlarına karşılık planını yapmıştı. Peygamber risalet yükünü yüklenmişti. Selman yola çıkmaya hazırdı...</p>
</body>
</html>
