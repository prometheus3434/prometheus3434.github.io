<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_26"><span class="ideitalik">Mutluluk</span></h2>

  <p class="normal">Mekke'nin fethinden sonra Peygamber, Medine'ye yerleşti. Orada kurulmuş bir düzen vardı. Merkez Medine olmuştu. Gönlü istediği halde, Mekke'ye yerleşemedi.</p>

  <p class="normal">Dostu Selman da onunla kalmayı yeğledi. Yoldaşını, dostunu yalnız bırakmayacaktı. Çünkü, etrafını dolduran kalabalıklara nazaran, yalnız biriydi o.</p>

  <p class="normal">Müslümanların sayısı çoğalmıştı. Ama meseleyi kavramış adam sayısı çok azdı. İslam'ı ve yapılmak isteneni idrak eden kişiler, azınlıktaydı. Eski kodamanlar, dönüşen sisteme entegre olmuşlardı. O, bunun yol açacağı durumları biliyordu. Olacaklar belliydi, yozlaşma kaçınılmazdı.</p>

  <p class="normal">Bunun için etrafındakilerle yoğun bir eğitim çalışmasına başlayan Allah Elçisi, Ebuzer, Selman, Ömer ve Ali üzerinde odaklandı. Bu isimler sağlam kaldığı sürece bir sorun olmayacak diye düşünüyordu.</p>

  <p class="normal">O günlerde Selman, evlenme planları yapmaya başlamıştı. Medine'de yerleşik düzene geçme vaktinin geldiğini düşünüyordu. Çocuk sevmek isterdi her zaman. Dostu ve yoldaşı Resul-ü Ekrem de bunun olmasını istiyordu. Selman'ın yalnızlığı; onu çok sevecek bir eşle giderilebilirdi.</p>

  <p class="normal">Önce kardeşi Ebu Derda'yı, Leysoğulları kabilesine gönderdi. Oradan bir kızı beğenmişti. Lakin onlar Selman'a kız vermeye yanaşmadılar. Çünkü Selman, yoksuldu...</p>

  <p class="normal">Hüzünlenen Selman kendisini topladı ve Hz. Ömer'in kızını istedi.</p>

  <p class="normal">Ancak Hz. Ömer de kızını vermedi. Bunun üzerine Selman, <span class="ideitalik">"Hem beni Allah'ın razı olduğu bir kul olarak gördüğünü söylüyorsun, hem de nefsinden dolayı beni beğenmiyorsun!" (</span>İbni Asakir, a.g.e., XXI, 445-446) dedi.</p>

  <p class="normal">En yakın dostlarından Ebuzer'le sohbet ederken Ebuzer, "Güzel dostum, bu kavim İslam'ı anlamamıştır. Bunlar cahiliye geleneklerine İslam elbisesi giydirmeye çabalamaktadır," diyerek, Selman'ın içinde olduğu durumun temel nedenini analiz etmişti.</p>

  <p class="normal">Resulullah, bu durumları görüyordu. Mescitte çoğu kez dalıp uzaklara bakarak susan Allah Resulü, İslam'ın sindirilemediğine bizzat şahit oluyordu...</p>

  <p class="normal">Böyle bir gün mescitte Allah Resulü söze şöyle başlamıştı:</p>

  <p class="normal"><span class="ideitalik">"Kıyamet günü öyle topluluklar gelecek ki, amelleri Tıhame Dağı kadar oldukları halde cehennem ateşine girmeleri emredilir.</span></p>

  <p class="normal"><span class="ideitalik">Dediler ki, ‘Ey Allah'ın resulü, onlar namaz kılıyorlar mıydı?'&nbsp;‘Evet,'&nbsp;dedi. ‘Onlar namaz kılıyorlar ve oruç tutuyorlardı, hatta gece namazına kalkıyorlardı. Ancak dünyalık bir şey gördüklerinde hırsla atlıyorlardı.' "</span>&nbsp;(İbni Mace; <span class="ideitalik">Züht</span>, 2/1418).</p>

  <p class="normal">Cemaat homurdandı. "Ya Resulullah, senin şefaatin üzerimize değil mi?" diye sordular.</p>

  <p class="normal">O, Selman'ın gözlerinin içine bakarak, <span class="ideitalik">"Ben yalnız bölüştürücüyüm,"</span>&nbsp;(Buhari, <span class="ideitalik">Humus</span>, 7) diye karşılık verdi...</p>

  <p class="normal">O, kendisine; haksızdan hak sahibine alıp veren bir bölüştürücü diyordu. Zenginden alan, yoksula veren!</p>

  <p class="normal">Ama anlaşılamamıştı. Bu doğaldı, eğitilecekleri bir zamana ihtiyaç vardı. İşte bu yüzden, öncü kadroların eğitimine adamıştı ömrünün son günlerini...</p>

  <p class="normal">Derken dostları Selman'a Bukayre adlı bir kadını önerdiler. Hemen kabilesinden istendi. Peygamberimizin de katkılarıyla düğünü yapıldı...</p>

  <p class="normal">Herkes Selman'ı yeni evine uğurlayıp mescide gitmişti. Sohbete başlamışlardı ve sohbet koyulaşıyordu.</p>

  <p class="normal">Derken Selman kapıda göründü...</p>

  <p class="normal">İnsanlar telaşlandılar. Gerdek gecesi bu adamın burada ne işi var?</p>

  <p class="normal">"Ne oldu Ya Selman?" diye koşuşturup etrafını sardılar...</p>

  <p class="normal">Selman keyifsizdi.</p>

  <p class="normal">"Evin içi süslü eşyalarla doluydu, giremezdim o eve," diye yanıt verdi. Allah Peygamberi gülümsedi. Gözleri parlıyordu! Selman meseleyi anlamış!</p>

  <p class="normal">Ayağa kalktı. Eliyle işaret etti. Oradan birkaç kişi eve gidip eşyaları evden çıkardılar. Arkasından Selman'ı eve götürdüler.</p>

  <p class="normal">Selman ile eşi, süs ve gösteriş konusunda anlaştı. Artık içi rahat edebilirdi. Bukayre Selman'a iki evlat verecekti. İyi yürekli bir kadındı ve Selman gibi zor bir insanı omuzlarına yüklenecek kadar da cesurdu... (Ebu Nuaym el-Isbahani, a.g.e., I, 185-186)</p>
</body>
</html>
