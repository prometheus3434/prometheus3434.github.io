<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_25"><span class="ideitalik">Devrim!</span></h2>

  <p class="normal">Mekke'ye sığınan gençler İslam'ı yaymışlardı. Güçlü İslam karşısında, Mekke yoksulları da artık tereddüt etmiyordu. En kötü durumda Medine'de yaşayabilirlerdi. Kapı kapı "gizli ve derin" bir çalışma yürütüldü.</p>

  <p class="normal">Mekke kodamanları Hudeybiye Anlaşması'ndan memnun bir görüntü veriyorlardı. Lakin bu süreçte İslam tabana yayılıyordu. Ve barış zamanları; bütün Arap kabileleri İslamlaştırılıyordu...</p>

  <p class="normal">Çok hayati önem arz eden bu anlaşma sayesinde savaş bitmişti. Kabilelerin Medine'yle ilişki kurma korkusu ortadan kalkmıştı...</p>

  <p class="normal">Mekke'de Medine'den göçen ve din değiştirdiğini söyleyerek faaliyet yürüten gençler "ışık evleri" adında sohbethanelerde insanları İslam'a davet ediyorlardı.</p>

  <p class="normal">Her geçen gün Mekke'nin üstyapısı sarsılıyordu.</p>

  <p class="normal">Allah Resulü fırsat kolluyordu. Büyük bir ordu kuruyordu. Devrim gerçekleşmeliydi...</p>

  <p class="normal">Mekke'den bir grup silahlı (Ben-i Bekir), bir gece Müslümanlara saldırmıştı. Küçük bir topluluğa saldırıp kılıçtan geçirdiler. Ertesi gün mescidin gündemi belliydi:</p>

  <p class="normal">Anlaşmayı Mekke bozmuştur!</p>

  <p class="normal">Ebu Süfyan yola koyulup Medine'ye geldi. Kızı Ümmü Habibe'nin evine gitti. Oturmak için Allah Resulü'nün yatağına doğru ilerleyince Ümmü Habibe yatağı katlayıp ondan uzaklaştırdı.</p>

  <p class="normal">Bunu görünce, "Kızım, yavrum! Beni mi bu yataktan esirgedin, yoksa onu mu benden esirgedin?" diye sordu.</p>

  <p class="normal">O da, "Hayır, bu Allah Resulü'nün yatağıdır. Sen ise pis bir müşriksin," diye cevap verdi. Ebu Süfyan, "Vallahi, benden sonra sana bir şer isabet etmiş," dedi.</p>

  <p class="normal">Hz. Ümmü Habibe, "Hayır! Allah, bana kötülüğü değil, İslamiyet'i nasip etti. Sen ise, işitmez, görmez, taştan yontulmuş puta tapmakta devam ediyorsun!" dedikten sonra ilave etti: "Babacığım! Senin gibi, Kureyşlilerin büyüğü bir kimse, nasıl olur da İslamiyet'e uzak kalır?"</p>

  <p class="normal">Ebu Süfyan'ın kızgınlığı daha da arttı. "Yazıklar olsun sana! Senden bu sözleri de mi işitecektim? Ben, atalarımın tapageldiklerini bırakıp Muhammed'in dinine gireceğim, öyle mi?" dedi; sonra da, Hz. Ümmü Habibe'nin yanından öfkeyle ayrıldı.</p>

  <p class="normal">Sonra, çıkıp Resulullah'ın yanına geldi ve onunla konuştu. Fakat Hz. Peygamber ona bir cevap vermedi.</p>

  <p class="normal">Mekke'nin müşrik reisi Ebu Süfyan, Allah Resulü'nün ayağına kadar gelip, bu durumdan habersiz olduğunu söyledi. Ebuzer ve Selman; Ebu Süfyan'a bakarken, büyük bir fırtına kopuyordu...</p>

  <p class="normal">Köleler, şahsiyeti dinarla tartılan efendileri ayağına getirtmişti. Efendiler yalvarıyordu. Resulullah, ezilenlerin ve kölelerin öncüsü Rahmet Peygamberi, Süfyan'dan yüzünü çeviriyordu...</p>

  <p class="normal">Ebu Süfyan, sonra Hz. Ebubekir'e gidip kendisi için Resulullah'la konuşmasını söyledi. Hz. Ebubekir, "Ben bunu yapamam," dedi.</p>

  <p class="normal">Ebu Süfyan, "Öyle ise, beni himayene al ve bunu halka bildir," dedi. Hz. Ebubekir, "Benim himayemde bulunanlar, Resulullah'ın himayesinde bulunanlardır!" diye bildirdi.</p>

  <p class="normal">Sonra Ömer bin Hattab'a gidip onunla konuştu. Hz. Ömer, "Ben sizin için Resulullah'tan şefaat mi dileyeceğim? Vallahi, eğer bir karıncadan başkasını bulamasam bile onunla size karşı savaşırım!" dedi.</p>

  <p class="normal">Kendi kendine, "Vallahi, ben bugünden daha zor, daha çetin bir gün görmedim!" diye mırıldanıp Hz. Ömer'in yanından ayrılan Ebu Süfyan, doğruca Hz. Osman'ın yanına gitti.</p>

  <p class="normal">"Ey Osman! Bu topluluk içinde akrabalıkta bana en yakın sensin. Ne olur, şu mütarekeyi yenile ve müddetini uzat! Çünkü sahibin seni hiçbir zaman reddetmez," dedi.</p>

  <p class="normal">Hz. Osman, "Benim himayemde bulunanlar, Resulullah'ın himayesinde bulunanlardır," diyerek, bu hususta kendisine hiçbir yardımda bulunamayacağını ifade etti.</p>

  <p class="normal">Bunun üzerine Ebu Süfyan, Ali bin Ebu Talib'in evine gitti. Hz. Fatıma da oradaydı. Hz. Hasan henüz bir çocuktu ve önlerinde emekleyip duruyordu.</p>

  <p class="normal">Ebu Süfyan, "Ey Ali, şu topluluk içinde akrabalık yönünden bana en yakını sensin. Ben bir iş için gelmiş bulunuyorum. Hiçbir şey elde edemeden, geldiğim gibi geri dönmeyeyim! Benim için Muhammed'e rica et!" dedi.</p>

  <p class="normal">Hz. Ali, "Allah senin iyiliğini versin, ey Ebu Süfyan! Vallahi Resulullah, hakkında konuşamayacağımız bir şeye karar vermiş durumdadır," dedi. O zaman Ebu Süfyan, Fatıma'ya dönerek şöyle dedi:</p>

  <p class="normal">"Şu oğluna emretsen de iki taraf arasında himayeci olsa, böylece dünyanın sonuna kadar Arapların efendisi olsa, olmaz mı?"</p>

  <p class="normal">Hz. Fatıma, "Vallahi, benim bu oğlum ne halk arasında himayeci olacak yaşa gelmiştir; ne de herhangi bir kimse Resulullah'a karşı himayeci olabilir," dedi.</p>

  <p class="normal">Ebu Süfyan, Hz. Ali'ye dönerek, "Ey Ebu Hasan! Ben, işlerimin çok zorlaştığını görüyorum. Sen bana bir tavsiyede bulun," dedi.</p>

  <p class="normal">Hz. Ali şöyle cevapladı: "Vallahi, ben senin için yararlı olacak bir şey bilmiyorum. Ama sen, Kinaneoğullarının ulu kişisisin. Kalk, iki taraf arasında himayeci olduğunu açıkla, sonra yurduna git."</p>

  <p class="normal">Ebu Süfyan, "Bunun bana bir fayda sağlayacağını sanıyor musun!" diye sordu.</p>

  <p class="normal">Hz. Ali, "Hayır, vallahi bir faydası olacağını pek sanmıyorum. Fakat senin için bundan başka bir yol da yok!" dedi.</p>

  <p class="normal">Bunun üzerine Ebu Süfyan, mescitte ayağa kalkıp, "Ey insanlar! Haberiniz olsun ki, ben iki taraf arasında himayeci oluyorum," dedi. Sonra devesine bindi, dönüp gitti.</p>

  <p class="normal">Ebu Süfyan, Kureyşlilere geldiğinde, "Ne haber var?" diye sordular. Dedi ki:</p>

  <p class="normal">"Muhammed'in yanına vardım ve onunla konuştum. Vallahi bana hiçbir cevap vermedi. Sonra Ebu Kuhafe'nin oğluna gittim, ondan da bir hayır bulamadım. Sonra Ömer bin Hattab'a gittim, onu baş düşman buldum. Sonra Ali'ye gittim. Onu kavmin en yumuşağı buldum. Ali bana bir yol gösterdi, ben de onu yaptım.</p>

  <p class="normal">Vallahi, bilmiyorum bu yaptığım şeyin bana bir faydası olur mu, yoksa olmaz mı?"</p>

  <p class="normal">Kureyşliler, "O sana ne tavsiye etmişti?" diye sordular.</p>

  <p class="normal">"Bana, iki taraf arasında himayeci olduğumu açıklamamı söylemişti. Ben de öyle yaptım," dedi.</p>

  <p class="normal">Kureyşliler, "Muhammed bunu geçerli gördü mü?" dediler.</p>

  <p class="normal">"Hayır," dedi.</p>

  <p class="normal">O zaman Kureyşliler, "Yazıklar olsun sana! Vallahi adam seninle oyun oynamaktan başka bir şey yapmamış!" dediler.</p>

  <p class="normal">Ebu Süfyan da, "Hayır, fakat bundan başka da yapacak bir şey bulamadım," dedi.</p>

  <p class="normal">Mekke'nin fethedileceği haberleri yayılmıştı. Mekkeliler ordu kurmaktan bahsediyorlardı. Ama bu durum pek mümkün değildi. Allah Resulü dev bir ordu hazırlıyordu. Direnmek, intihar olurdu...</p>

  <p class="normal">10.000 kişilik dev bir orduyla yola çıkıldı. Başka bir yere sefere gidiliyormuş süsü verilerek, hızla Mekke'ye yöneldiler. Kısa bir süre sonra şehre varıldığında; çok küçük bir direniş dışında direniş olmaksızın şehre girildi...</p>

  <p class="normal">Bir anda bütün müminlerin gözyaşları boşanmıştı. Herkes toprağı öpüyordu. Akrabalarıyla kucaklaşıyorlardı. Resulullah, büyük bir mutluluk ve gözyaşları içerisinde Kâbe'ye doğru ilerliyordu...</p>

  <p class="normal">Allah Elçisi, elindeki asayla Kâbe'ye girdi. Bütün putları deviriyordu. Devirirken de bağırıyordu:</p>

  <p class="normal"><span class="ideitalik">"Hak geldi, batıl yok oldu. Muhakkak batıl yok olucudur,"</span> diyordu. (Taberani, <span class="ideitalik">Mucem ül-Kebir</span> (101339); Bezzar, <span class="ideitalik">Keşf ül-Estar</span>, 2/345)</p>

  <p class="normal">Herkes ona bakıyordu. Selman, dostunun yanına gitti. Selman'a tutunarak kapının eşiğine vardı. Ellerini kaldırdığında Mekke'ye müthiş bir sessizlik çöktü. O sessizlik, müşrikleri şok etmişti. Aşağıladıkları o adam, binlerce insan tarafından pür dikkat dinleniyordu. Ve Allah Resulü söze başladı:</p>

  <p class="normal"><span class="ideitalik">"Allah'tan başka ilah yoktur. O yegânedir, O'nun ortağı yoktur. O, vaadini yerine getirdi ve kuluna yardım etti. Bütün düşmanları tek başına bozguna uğrattı.</span></p>

  <p class="normal"><span class="ideitalik">İyi bilin ki, cahiliye çağına ait her şey, mal ve kan davaları, Beytullah'ın perdedarlığı ile hacılara su dağıtma âdetleri dışında hepsi de şu iki ayağımın altındadır, kaldırılmıştır.</span></p>

  <p class="normal"><span class="ideitalik">İyi bilin ki, kamçı ve sopayla yapılan yarı kasıtlı (şibh ül-amd) hataen adam öldürmenin ağır bir diyeti vardır. Bu da, içlerinden kırkının karınlarında yavruları olmak şartıyla yüz devedir.</span></p>

  <p class="normal"><span class="ideitalik">Ey Kureyş topluluğu! Muhakkak ki Allah, cahiliye gururunu, cahiliye atalarıyla övünüp büyüklenmeyi sizden kaldırmıştır. Bütün insanlar Âdem'den, Âdem de topraktan yaratılmıştır!"</span></p>

  <p class="normal">Sonra Hz. Peygamber şu ayeti okudu:</p>

  <p class="normal"><span class="ideitalik">"Ey insanlar! Biz sizi bir erkek ile bir dişiden yarattık. Birbirinizle tanışasınız diye sizi milletlere ve kabilelere ayırdık. Allah katında en üstün olanınız, en çok sakınanınızdır. Şüphesiz ki Allah her şeyi bilir, her şeyden haberdardır."</span></p>

  <p class="normal">Sonra şöyle buyurdu:</p>

  <p class="normal"><span class="ideitalik">"Ey Kureyş topluluğu! Şimdi hakkınızda ne yapacağımı sanıyorsunuz?"</span></p>

  <p class="normal">Kureyşliler, "Hayır yapacağını. Sen iyi bir kardeşsin, iyi bir kardeş oğlusun," dediler.</p>

  <p class="normal">Hz. Peygamber buyurdu:</p>

  <p class="normal"><span class="ideitalik">"Ben, size Hz. Yusuf'un kardeşlerine dediğini söyleyeceğim: ‘Size bugün hiçbir başa kakma ve ayıplama yoktur.' Gidin, sizler serbestsiniz!"</span></p>

  <p class="normal">Selman ona bakarak ağlamaya başladı. Büyük yüreği, affediciliği, kin tutmayışı, kardeşlikten yana oluşu...</p>

  <p class="normal">Kendi kendisine, "Vallahi billahi Allah'ın resulüdür," diyordu. Allah'ın elçisi...</p>

  <p class="normal">Mekke, Şehirlerin Anası... Küllerinden yeniden doğmuştu. Şirk yıkılmıştı. Tevhit öyle bir devrimle devirdi ki şirk oyunlarını...</p>
</body>
</html>
