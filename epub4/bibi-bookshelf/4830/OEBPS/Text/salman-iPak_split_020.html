<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_18"><span class="ideitalik">İsyan, Mücadele ve Ölüm...</span></h2>

  <p class="normal">Allah Elçisi dilinde bir türkü mırıldanıyordu. Medine'ye ilk geldiği gün kendisini karşılayanlar haykırıyordu bu şarkıyı...</p>

  <p class="normal"><span class="ideitalik">"Dostumuz Muhammed çalışırken ellerimiz böğrümüzde bakınırsak, çalışmazsak da döneklik etmiş sayılırız!"</span><sup class="calibre3"><a href="../Text/salman-iPak_split_080.html#footnote-100-30" id="footnote-100-30-backlink">[30]</a></sup></p>

  <p class="normal">Etrafındaki dostları, yoldaşları; çetin yolun yolcuları da eşlik ediyorlardı...</p>

  <p class="normal">Ve can yoldaşı, kardeşi Ali, ayağını taşın üstüne koymuştu. Hava çok sıcaktı. Gelecek haberci bekleniyordu. Herkes kararlı bir şekilde ufukta bir suretin belirmesini bekliyordu...</p>

  <p class="normal">Öncü/İmam Ali, bir şarkı söylemeye başladı:</p>

  <p class="normal"><span class="ideitalik">"Eşit değil burada çalışanlar, bu kutsal yerleri kuranlar</span></p>

  <p class="normal"><span class="ideitalik">Ayakta ve çömelerek bu işe adayanlar var kendilerini,</span></p>

  <p class="normal"><span class="ideitalik">Bir de uzaktan gördüklerimiz, toz yığınlarından kaçanlar..."</span><sup class="calibre3"><a href="../Text/salman-iPak_split_081.html#footnote-100-31" id="footnote-100-31-backlink">[31]</a></sup></p>

  <p class="normal">Medine'de olma nedenlerini özetleyen bu türküye refikler (yoldaşlar) eşlik ediyordu...</p>

  <p class="normal"><span class="ideitalik">"Eşit değil! Burada çalışanlar! Bu kutsal yerleri kuranlar!"</span></p>

  <p class="normal">O gün Mekke'ye bakarak söylenen bu türkü, daha sonraları Muaviye'nin sarayına bakarak söylenecekti...</p>

  <p class="normal">Peygamber'in ailesi Medine'ye getirilmişti. Medine'nin kodamanları, Yahudiler ve bazı Hıristiyan gruplar, halkın genel talebine karşı çıkamıyor, Müslümanlarla iyi geçiniyorlardı. Ancak, Müslümanların sosyal hayatta hızla yayılan "eşitlikçi ve devrimci" düşünceleri, onları tedirgin ediyor, bu tedirginlik nedeniyle Mekkelilere istihbarat taşıma işleri yapıyorlardı.</p>

  <p class="normal">Mekke halkı, "Muhammed'den kurtulduk..." diyordu.<sup class="calibre3"><a href="../Text/salman-iPak_split_082.html#footnote-100-32" id="footnote-100-32-backlink">[32]</a></sup> Ancak, beklenen elçi geldiğinde, Hz. Muhammed hiç beklenmeyen bir söz söyledi. Amcası Hamza'yı çağırıp, <span class="ideitalik">"Şam'dan gelen Kureyş kervanlarını vurun, mallarına el koyun!"</span><sup class="calibre3"><a href="../Text/salman-iPak_split_083.html#footnote-100-33" id="footnote-100-33-backlink">[33]</a></sup> dedi.</p>

  <p class="normal">Mekke kodamanları, hicret eden müminlerin mallarını yağmalamış ve Şam kervanına katmıştı.</p>

  <p class="normal">Bu, İslam'ın aksiyonel kişiliğinin ilk açığa çıkışıydı. İlk kez somut bir müdahale yapılacaktı.</p>

  <p class="normal">Bu durum büyük bir coşkuyla karşılandı. Ancak Medine eşrafı duruma tepki gösterdi.</p>

  <p class="normal">Çünkü, Medine'ye davet edilen Peygamber, mistik bir önder misali; Mekke'yle rekabet edebilmek için çağrılmıştı. Bizim de bir dini önderimiz olsun düşüncesiyle çağrılan Peygamber, hiç itikattan, gayptan söz etmiyor, sürekli olarak sosyal hayata dair müdahalelerde bulunuyordu.</p>

  <p class="normal">Zaman gelmişti. Savaş tamtamları çalmaya başlamıştı...</p>
</body>
</html>
