<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_17"><span class="ideitalik">Anılar, Aşk ve Devrim...</span></h2>

  <p class="normal">Selman'ın büyük aşkla bağlandığı Allah Elçisi, Kuba yolu üzerindeki tepelerden güneşin batışını izliyordu. Yalnız kalmayalı uzun zaman olmuştu...</p>

  <p class="normal">Bir insan. Etten, kemikten bir insan olmanın yarattığı hisleri gönül âleminde en doruk noktalarda yaşıyor, gözünün önünden film şeridi gibi geçen o günleri anımsıyordu.</p>

  <p class="normal">Hatice, Allah Elçisi'nin hayatındaki en güzel varlıklardan biriydi...</p>

  <p class="normal">Zulüm çağının ortasında açmış eşsiz bir çiçek gibi, bütün dertlerini çekip alan bir aşk denizine dalmıştı. Gözlerine baktığında huşu duyduğu o eşsiz kadının dilinden dökülen sözleri anımsadı...</p>

  <p class="normal">Hatice'yle evlenmek istemişti. Lakin babası Hüveylid, <span class="ideitalik">"Benim kızımı, bütün Kureyş'in uluları istedi. Onu vermedim. Bu öksüze nasıl olur da veririm? Sonra o kişi onun mallarıyla geçinir!"</span> demişti...</p>

  <p class="normal">Zulüm çağının terazisinde bir kefeye aşk, öteki kefeye dinar koyulurdu. Kelimelerin kifayetsiz kaldığı anlardan biriydi bu anlar. Yıkılmıştı...</p>

  <p class="normal">Ama Hatice, mücadeleci bir kadındı. O da Allah Elçisi'nin eşi olmak istiyor, bunun için kararlı bir tutum izliyordu.</p>

  <p class="normal">Babasının bu tepkisini öğrendiğinde akıllıca bir plan yapmıştı.</p>

  <p class="normal">Bir gün bolca yemekler pişirmiş, Mekke'nin ulularını ve Peygamber'in amcası Ebu Talip'i çağırmıştı. Bolca içki sundu, ziyafet çekti.</p>

  <p class="normal">O gece Peygamber'i de çağırmıştı. Kulağına, "Amcana söyle babam mest olup sarhoş olduğunda beni sana istesin, kabul edince hemen nikâhı kıysınlar..." dedi...</p>

  <p class="normal">Sonra hizmetçilere dönüp, "Babama içkiyi bolca sunun, ama Ebu Talip'e az verin..." demişti.</p>

  <p class="normal">Kurallar belliydi. Mekke'de ağızdan çıkan söz senetti. Hatice başarılı olmuş, sarhoş olan babası kendisini Peygamber'e vermişti.<sup class="calibre3"><a href="../Text/salman-iPak_split_078.html#footnote-100-28" id="footnote-100-28-backlink">[28]</a></sup></p>

  <p class="normal">Artık dönüşü yoktu...</p>

  <p class="normal">Evliliklerinin ilk günü, bu olayı hatırlamışlardı. Uzun uzun gülmüşlerdi. Akıllı, tuttuğunu koparan bir kadın olarak Hatice, yine o gece; Namus-ı Ekber ifadesini kullanmış, her zamanki gibi, en büyük dayanak, güç, sığınak olmuştu korkulara...</p>

  <p class="normal">Her başarılı erkeğin arkasında bir kadın vardır derler. İşte Allah Elçisi'nin arkasındaki kadın, Hatice'dir.</p>

  <p class="normal">İlk Müslüman o olmuştu. Yol arkadaşı, yoldaşı, hayatının aşkı; bu zorlu yolculukta maslahatçılığı, kişisel keyfini düşünmekten ziyade, yoldaşlık etmeyi tercih etmiş, Peygamber'e ne kadar doğru bir karar verdiğini bir kez daha göstermişti...</p>

  <p class="normal">Yüreği büyük olsa da insan, korku dehlizlerinden kolay çıkamaz. Her tarafta tanıdık simalar, tanıdık yüzler; ve hiç kimse sizi anlayabilecek kadar basiretli değil...</p>

  <p class="normal">Lakin artık harekete geçmesi gerekiyordu:</p>

  <p class="normal">"Ey örtüsüne bürünen/toplumsal kimliğiyle var olan, kalk ve uyar..." ayeti gelir gelmez o korku daha da büyümüştü...</p>

  <p class="normal">Demiştik ya, bazen bir can bir cihandır.</p>

  <p class="normal">Henüz kendisine inanan iki kişi vardı. Hayat yoldaşı Hatice ve kardeşi (amca oğlu) Ali...</p>

  <p class="normal">Fakat hakikati söylemesi gerekiyordu. Çünkü bu, ilahi bir sorumluluktan, bir emirden ziyade; kötü gidişin nedenlerinin kendisine gösterilmiş olmasından doğan bir güdüydü.</p>

  <p class="normal">Peygamberler, ipleri yukarıdan sallanmış kuklalar değildir. Hakikati görmüş, ıslah edicilerdir. Bir gerçeği nasıl saklayamıyorsak, işte bu saklayamama ve haykırma arzusunun tavan yaptığı şahsiyetlerdir...</p>

  <p class="normal">Sokakların acısının dinmesi için, düştü sokağa.</p>

  <p class="normal">Kureyş'in uluları karşısındaydı artık.</p>

  <p class="normal"><span class="ideitalik">"Ey insanlar, ben sizin aranızda nasıl bir kişiydim?"</span></p>

  <p class="normal">Mekkeliler:</p>

  <p class="normal"><span class="ideitalik">"Sen doğru sözlü, kendisinden emin olunan bir kişisin. Sana güveniriz. Biz, senden hiçbir yalan söz işitmedik!"</span></p>

  <p class="normal">Ve her birinin gözlerinin içine bakarak, <span class="ideitalik">"Şimdi size diyorum ki ben, Hak Teâlâ'nın hak peygamberiyim! Allah'a iman edin! Bu putlardan el çekin, uzaklaşın diyorum size! Eğer bunu yapmazsanız, Allah size gökten bir bela eriştirir,"</span> dedi.</p>

  <p class="normal">Bunun üzerine Ebu Leheb ayağa kalkıp, <span class="ideitalik">"Ey Muhammed, bizi dinine mi çağırıyorsun? Yürü git buradan deli!"</span> dedi.</p>

  <p class="normal">Ve eline bir taş alıp fırlattı. Halkı, bu adam delirmiş, diyerek onu dinlemekten alıkoydu...<sup class="calibre3"><a href="../Text/salman-iPak_split_079.html#footnote-100-29" id="footnote-100-29-backlink">[29]</a></sup></p>

  <p class="normal">Zor günlerdi. Ebu Leheb ve çenesi düşük karısı (hamal ül-hatap) halkı kışkırtıyordu.</p>

  <p class="normal">Gerçek karşısındaki ilk tepki her zaman böyle olagelmiştir. Yaşadığımız zamanda da bu durum aynen geçerlidir. Gerçekler karşısında insanlık; bağlı oldukları kült ve ezberlerin tahrif olması endişesiyle en sert tavırla konumlanırlar...</p>

  <p class="normal">Güneş batıyordu, tüm bu düşünceler ve geçmişe dair anılar arasında bir ses işitti:</p>

  <p class="normal"><span class="ideitalik">"Ya Resulullah..."</span></p>

  <p class="normal">Gelen Selman'dı. Ayağa kalktı, büyük bir mutlulukla gülümsüyordu. Selman geliyordu, devrim geliyordu...</p>
</body>
</html>
