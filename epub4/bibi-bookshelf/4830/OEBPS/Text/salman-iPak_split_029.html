<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_27"><span class="ideitalik">Gözyaşı ve Acı Zamanları</span></h2>

  <p class="normal">Dosttan ayrılmıştı Selman. Artık gözyaşları durmuyordu. Kenarlara çekiliyor, kimseye görünmeden ağlıyor, onun kokusunu hayal ediyordu. Sevgiliden ayrılmak, birçokları gibi Selman'ı da yıkmıştı. Ama Selman için durum biraz daha farklıydı. O, Selman'ın önderi olmanın çok ötesinde, tek sığınağıydı. Korkularının ve yanıtlanmamış soruların yanıtıydı. Yolun sonuydu...</p>

  <p class="normal">Peygamber'in vefatından sonra "Sekife"de yapılan "darbe"yle Hz. Ebubekir halife olmuştu. Hz. Ebubekir'e ilk olarak, Hz. Ömer biat etmiş, ardından Ebu Ubeyde, Beşir bin Sad ve Useyd bin Hudayr biat edince, Ensar ve Muhacirun süratle biat ederek seçimi tamamlamışlardı. (Ensar: Medine yerlileri; Muhacir: Mekke'den hicret edenler.)</p>

  <p class="normal">Henüz Peygamber hayattayken ihtilaflar başlamıştı. O bir büyücü değildi. Sihirbazlık yaparak insanların aklını başından almıyordu. Sözlerin gönülleri kuşatması çok zordu. Lakin, iman edenler; sık sık fire verebiliyorlardı.</p>

  <p class="normal">Hz. Peygamber vefat etmeden evvel, hasta yatağındayken "vasiyet yazdırmak" istemişti. Bu vasiyetin yazılma talebi dahi büyük tartışmalar yaratmıştı. Hatta, "Peygamberimizin aklı gitmiştir," gibi ifadeler dahi kullanılmıştı. Halbuki o; bana bir kâğıt getirin, size öyle bir şey yazayım ki aranıza ayrılık girmesin diyordu. (Abdülbaki Gölpınarlı, <span class="ideitalik">Tarih Boyunca İslam Mezhepleri ve Şiilik</span>, s. 48)</p>

  <p class="normal">Hatta Hz. Peygamber ısrar etmişti. Eşlerinden Zeynep tam atılacaktı ki, Ömer müdahale etti:</p>

  <p class="normal">"Susun bakalım! Siz kadınlarsınız, o hastayken ağlaşır, kendisine gelince de boğazına yapışırsınız!"</p>

  <p class="normal">Bunun üzerine hasta yatağındaki Peygamber, <span class="ideitalik">"O kadınlar hepinizden daha hayırlıdır!"</span> diyerek tepkisini göstermişti. (İbni Sad, <span class="ideitalik">Tabakat</span>, c. III, s. 244)</p>

  <p class="normal">Hazreti Peygamber hasta yatağında sinirlenmişti. Gerilmişti! Gözlerinin önünde, henüz vefat etmeden çekişmeler başlamıştı. Son hamlesiyle, <span class="ideitalik">"Çıkın! Gidin buradan!"</span> diye haykırdı. (Buhari, <span class="ideitalik">Kitab ül-Cihad</span>, "Cevaiz ül-Vefd", c. II, s.120)</p>

  <p class="normal">Herkes gözyaşı döküyordu. Lakin, o sözünü söyleyemedi. Sürekli şunu söylemeye başlamıştı:</p>

  <p class="normal"><span class="ideitalik">"Benim halim, sizin bana yakıştırdıklarınızdan çok daha iyidir!"</span> (Belazuri, <span class="ideitalik">Ensab ül-Eşraf</span>, c. I, s. 62)</p>

  <p class="normal">Peygamber sayıklıyor diyorlardı. Dışarıdakiler içeride olanlardan habersizdi. Herkes derin bir yas içinde mescidin avlusunda bekliyordu. Selman bir an içeri daldı. Halsiz biçimde uzanmış dostunun eline sarıldı. Öptü, kokladı. Selman'ın gözlerinin içine bakarak gülümsemişti. Bütün siniri yok olmuştu. Selman bu durumdan rahatsızlanmıştı. Hastalığının dışında bir rahatsızlığı vardı. Ve kimseye söylemiyordu. Çünkü; insanların ayrışacağından endişe ediyordu...</p>

  <p class="normal">Dışarı çıktığında Peygamber'in de işiteceği bir tonla konuşan Ömer'in söylediklerini işitti Selman:</p>

  <p class="normal">"Hastalık Resulullah'ın tüm duygularını iyice kaplamış; elinizde Kuran var; Allah'ın kitabı bize yeter." (Buhari, <span class="ideitalik">Magaazi</span>, "Peygamber'in Hastalığı", c. III, s. 62)</p>

  <p class="normal">Hemen içeri koşan Selman, "Ya Resulullah, bir sözün varsa söyle," dedi. Aldığı cevap hüznünü katbekat artırmıştı:</p>

  <p class="normal"><span class="ideitalik">"Bundan sonra neye yarar!"</span> (Sahih Muslim, <span class="ideitalik">Vasiyet</span>, c. V, s. 76)</p>

  <p class="normal">Ömer'in bu tavrı, menfi değildi. Çıkar için yapılmış işler de değildi. Lakin o, canını savaş meydanlarına sürmüş bir sahabeydi. Bütün bu tutumu, kendisine biçtiği rol ve misyondan kaynaklanıyordu. İnsanlar ümitsizliğe sevk edilmemeli ve en ufak bir boşluk dahi oluşturulmamalıydı. O yüzden otoriter bir tutum sergilemişti.</p>

  <p class="normal">Ebuzer mescidin köşesinde diz çökmüş ağlıyordu. Az sonra Selman yanına çöktü. Birbirlerine baktılar, ağlaşarak sarıldılar. Artık işler daha zordu. Olgunlaşmamış ve devrimi sindirememiş bir halk vardı. Yüzlerindeki yorgunluk belirgindi. Ama artık daha yorucu bir mücadele kapıdaydı.</p>

  <p class="normal">Tam o sırada Ayşe bağırdı! Hemen hücre-i saadete koşan Velid İbni Muğire ve Ömer, Peygamber'in yüzünü örten örtüyü kaldırdılar!</p>

  <p class="normal">Ömer'in yüzü bir anda değişmişti. O dik duran, tavizsiz, ciddiyet abidesi Ömer, garip bir yüz ifadesiyle hızla sokağa koştu!</p>

  <p class="normal">"O ölmedi! Öldü diyenin kafasını keserim!" diye bağırmaya başladı. Hemen dostları koşup telkin ve taziye ederek onu yatıştırma gayretine düştüler...</p>

  <p class="normal">Devreye bir büyük girmeliydi. Selman ve Ebuzer kimseyi rahatlatacak durumda değildi. Ali yıkılmıştı, Fatıma baygınlık geçirmiş, Ammar ve Zeyd cinnet halinde sokaklarda bağırarak koşmaya başlamışlardı!</p>

  <p class="normal">Devreye büyük bir metanetle Hz. Ebubekir girdi. Sorumluluğu o almıştı.</p>

  <p class="normal"><span class="ideitalik">"Ey iman edenler! Muhammed Allah'a kavuşmuştur. Her kim O'na tapıyorsa bilsin ki, o ölmüştür.</span></p>

  <p class="normal"><span class="ideitalik">Ama Allah'a tapanlar bilsinler ki, Allah ölümsüzdür..."</span></p>

  <p class="normal">Bu açıklama resmi açıklama manasına geliyordu. Artık yas tüm şehri kaplamıştı. O karmaşık duygularla ile yapılan bu açıklama, herkesin eski günleri tefekküre başlamasını sağlamıştı. Bu uzunca bir süre devam etti. Herkes, "O da böyle yapardı," der hale gelmişti. Selman ve Ebuzer çökmüşlerdi.</p>

  <p class="normal">Hz. Ebubekir'in açıklaması Ömer'i yatıştırmıştı. Lakin acı büyüktü…</p>

  <p class="normal">Üç koca gün geçmişti. Allah Resulü henüz defnedilmemişti. Ortalık karışmış, Peygamber'in tek toplum yaptığı kabileler; kendi önerdiği ismin halife olması için yarışa girmişti. Hazrec ve Ensar Sad bin Ubade için uzlaşmıştı. Hilafet Medine'de kalmalı diyorlardı. Tam bu süreçte, Peygamber'in amcası Abbas, Ali'ye; sana biat edelim diyordu. Ali; bizim cenazemiz var, yasımız var diyerek tepki gösteriyordu.</p>

  <p class="normal">Peygamber'in mescidinde kapılar kilitliydi. Ailesi ve az sayıda sevenleri dışında herkes, "Sekife toplantılarına katılıyordu."</p>

  <p class="normal">Bu toplantılara Hz. Ebubekir ve Ömer'in katılma nedeni, ne idiği belirsiz bir kabile reisinin yönetime el koyması endişesidir. Peygamberimizin cenaze namazına dahi katılamayan bu isimlerin, mal ve makam hırsıyla bunu yaptığını söylemek, büyük bir hata olacaktır. Temel endişe, başka birinin bu boşluktan yararlanıp; iktidarı ele geçirmesi kaygısıdır.</p>

  <p class="normal">Peygamber'in cenazesini hanedanlara bırakıp hilafet tartışmasına giren topluluk çetin tartışmalara başlamıştı. Ancak işin sonunda "Abdurrahman İbni Avf, Velid bin Muğire gibi zenginlerin de katkısıyla Ebubekir halifeliğe getirildi." Ali, bu toplantıların hiçbirine katılmamıştı. Dolayısıyla da görüşü alınmamıştı. (<span class="ideitalik">Tarih ül-Hamis</span>, c. I, s. 186)</p>

  <p class="normal">Ali, Sekife öncesi ve sonrası kendisine biat etmek isteyenlerin tümünü geri çevirmişti. O hüzünlü ve yürekli yiğit, hayatındayken Resulullah'ın hep yanındaydı. Vefatında bu tür işlere dalması, ne imanına ne de kardeşliğine sığardı.</p>

  <p class="normal">Selman, Ali'ye uyacağını söyledi. Ebuzer, Ammar ve diğerleri de ona katıldılar.</p>

  <p class="normal">Ali ise, olan bitenleri seyrediyordu. Sesini çıkarmıyordu. Büyük çoğunluk Halife Ebubekir'e biat etmişti. O ve yoldaşları henüz biat etmemişti. (İbni Hişam, İbni Kesir gibi bütün tarihçiler bu biat hadisesinin bir oldubittiye geldiğine işaret etmişlerdir.)</p>

  <p class="normal">O ortak bir isim sayılırdı. Eslemoğulları, Evz ve Hazrec kabileleri yanı sıra, bütün Muhacir Ebubekir'de uzlaştı.</p>

  <p class="normal">Lakin Haşimoğulları "Ali" diyordu. Ve Ashab-ı Suffa'nın çoğunluğu Ali'den yanaydı.</p>

  <p class="normal">Medine'ye girdiklerinde, dev bir kalabalık biatini ilan etti. Binlerce insan, kabile önderi biat için geldiler. Şehir insan seli olmuştu.</p>

  <p class="normal">Ali ise Peygamber'in cenazesini yıkamakla meşguldü. Bu süreç yaklaşık ü günü bulmuştu. Bu üç gün içinde, Sekife toplantıları tamamlanmış, Halife seçilmiş, civar kabileler biat vermek için şehre akın etmişlerdi.</p>

  <p class="normal">Tam da Ali'nin dediği gibi olmuştu. Peygamber'in veda hutbesine katılan 100.000 kişi, kaybolmuştu. Cenazesinde sadece "ailesi, Ammar, Selman, Mikdat ve Ebuzer" vardı. (İbni Sad, Taberi, İbni Şıhne, Zehebi gibi tüm İslam tarihçilerinin ortak görüşüdür.)</p>

  <p class="normal">Lakin Peygamber'in cenaze namazı, on altı kişi tarafından kılınmıştı. O dev kalabalık, cenazede yoktu...</p>

  <p class="normal">Hatta Halife Ebubekir ve Ömer cenazeye katılmadılar. (<span class="ideitalik">Kenz ül-Ummal</span>, c. III, s. 140)</p>

  <p class="normal">Peygamber defnedilmişti. Acılar henüz dinmemişti. Erkân ül-Erbea, yani Selman, Ebuzer, Ammar ve Mikdat, Ali'nin evinde toplanmışlardı.</p>

  <p class="normal">Yas tutuyorlardı. Bir yandan da gelişmeleri tartışıyorlardı. Biat etmeyeceklerdi. Kararlıydılar.</p>

  <p class="normal">Halifeliğini ilan eden ve tüm kabilelerden biat alan Halife Ebubekir ise, Ali'nin biatini almak istiyordu. Çünkü onun biat etmemesi, hilafeti için engel teşkil ediyordu. Bu durumu onarabilmek için Ömer'i Ali'nin evine, ikna etmeye gönderdi...</p>

  <p class="normal">Yapılan görüşmelerde Ali'nin tavrı değişmedi. Hatta aralarında bazı tartışmalar yaşandı. Lakin bu durum; kişisel bir polemik değildi. Hz. Ali; cenazenin durumu nedeniyle öfkeliydi. Ancak, yapılması gereken yapılmıştı. Bir dış müdahalenin oluşması engellenmişti.</p>

  <p class="normal">Ali, Selman, Ebuzer, Ammar ve Mikdat!</p>

  <p class="normal">Erkam'ın evinde yaşananlar yaşanıyordu sanki. Tekrar başa dönülmüştü. Ne oluyordu böyle?</p>

  <p class="normal">Selman muhalefette başı çekmeye başlamıştı. Her mecliste Ali'nin halife olması gerektiğini savunuyordu. Çünkü Ali, meseleyi anlamıştı. İslam'ın meselesini en iyi anlayan kişiydi. Şüphesiz diğerleri de öyleydiler.</p>

  <p class="normal">Hatta, Ömer'in bu gerginliği, Ebubekir'in işi oldubittiye getirmesi; ne idiği belirsiz bir isimde, bir münafıkta kabilelerin uzlaşma tehlikesinden ileri gelmektedir. Tüm panik, Ali'yi biate zorlama, anlamsız birinin halife olması korkusundan olmuştur.</p>

  <p class="normal">İyi niyet barındıran bu korku, Peygamber'in vefatından birkaç gün sonra, torununu anasının karnında vefat ettiren bir süreç yaratmıştır.</p>

  <p class="normal">Lakin Ali ve Selman öfkelidir.</p>

  <p class="normal">İşler bu noktaya varınca, fitneciler de işin içinde boy göstermeye başlamışlardı. Mekke'nin eski müşriki yeni münafık Ebu Süfyan, sık sık Ali'ye gelip; savaşalım, kan dökelim diyordu.</p>

  <p class="normal">Ali'ye sormadan "sözde Aliciler" örgütleniyordu. İşler karışmaya yüz tutmuştu. Münafıklar ve İslam düşmanları, Ali'nin bu tavrından yararlanmaya başlamışlardı.</p>

  <p class="normal">Tek bir yol vardı. Biat etmek. Yoksa, çok büyük ayrılıklar baş gösterecekti.</p>

  <p class="normal">Ve Ali bu koşullar altında, dostlarıyla birlikte biat etti. Selman, Ali'nin biat nedenini biliyordu. Doğru bir karar verdiklerini düşünüyorlardı.</p>

  <p class="normal">Artık tüm topluluklar Halife Ebubekir'e biat etmişti. Ama artık "muhalefet yapacak, oluşacak tüm haksızlıklar karşısında duracaklardı."</p>
</body>
</html>
