<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_10"><span class="ideitalik">Köz ve Küll</span></h2>

  <p class="normal">Ceyy kentinde sıradan bir gündü. Yeşile bürünmüş şehrin etrafında yükselen dumanlar merak uyandırmıştı. Yangın mı var?</p>

  <p class="normal">Az sonra nedeni anlaşıldı. İran'ın zalim kralı, isyancıların hanesini ateşe vermişti. Ateşperest geleneğin ateşe sevk ettiği bedenler, hain isyancılardan ibaretti.</p>

  <p class="normal">Hain, kâfir, zalim...</p>

  <p class="normal">İnsanlık tarihinin şerefini yitirmiş yaftaları olan bu üç kelimeye dikkat ediniz. Bu yaftalar, kalabalıkları sokağa döken sihirli sözcüklerdir. Karnına taş bağlayan köleyi harekete geçirmenin anahtar kelimeleridir. Ruhunu pazara çıkarmış zulümdarların diline pelesenk olmuş bu kavram, hakikat karşısındaki azgınlığın, sürüye bulaştırılış sahnelerinde çok öne çıkar.</p>

  <p class="normal">Azgınlığın kader halini aldığı o günlerden bahsediyorum. Şahsiyeti, efendisinin dilinden gayrı olmayan boynu büküklerin doldurduğu şehirlerin kasvetli zamanı. Gösterişli efendilerin, çelimsiz masumlara kan kusturduğu zamanlar...</p>

  <p class="normal">Ceyy şehri, dikhanların, üst sınıfın şehriydi. Bugünlerde de Ramhürmüz diye bilinen bu şehir, doğalgaz bulunan, verimli toprakları olan bir şehirdir.</p>

  <p class="normal">O günlerde şehirde Hürmüzan yaşıyordu. Hürmüzan, derin ve etkili bir çetenin lideriydi. Aynı zamanda devletli biriydi. Yahudilerle ittifak halinde; ganimet avcısı bir sömürgeci misali hayatını sürdürüyordu. Bölgenin en büyük tehdidi olan bu hareket, etkili işler yapıyordu.</p>

  <p class="normal">Yoksullar inletilirken, kahkahayı rutinleştiren servet sahiplerinin rahatlığı uğruna etrafta koşuşturan insanlar...</p>

  <p class="normal">Eğer bir dikhan çocuğu değilseniz, o şehirde "borçlu doğarsınız." Borçlandırılmış babaların "olan bitenden habersiz çocukları" doğuşu itibariyle "çalışmak zorunda" olduğunu bilir, yetişkin ve eli kürek tutar hale geldiğinde, birilerinin ucuz işçisi olarak çalışırlardı.</p>

  <p class="normal">Hiç kimse bu durumun nedenini sormaz, soramazdı. Aksine; "padişahım çok yaşasın"cılık oyunu oynayan yığınlar, içine itildiği karanlıktan bihaber yaşarlardı.</p>

  <p class="normal">Kentin meydanında kurulan pazarda bir şenlik havası hâkimdi. Şehre girenlerin ilk gördüğü manzara buydu. Civardan gelenler bu şehri "huzurlu bir belde" sanmalıydı. Kanı emilenlerin feryadı işitilmemeli, sesleri çıkmamalıydı...</p>

  <p class="normal">Şehrin azizleri, ateşe tapıcılar, körükçüler; insanları afyonluyordu. Yaşananların doğal olduğuna inandırılmışlardı. Büyülenmiş gibiydiler.</p>

  <p class="normal">Şehrin pazarının bittiği yerlerde ihtilafların çözülmesi için kurulan meclislerde halkın düştüğü ihtilaflar tartışılırdı. Ancak, hiçbir sorun kökünden çözülmezdi. Çünkü bu meclisin üyeleri maaş alırlardı. Kendilerine ihtiyaç duyulmalıydı...</p>

  <p class="normal">Hayat böyle değil midir? Zamanın problemi bu değil midir? Çıkar ve menfaatin varlığı, kurumların varlığını güçlendirir...</p>

  <p class="normal">Ceyy kentinin diğer şehirlerden bir farkı yoktu. Tarihsel birikimi dışında, zulmün boyutları dahi benzerdi.</p>

  <p class="normal">İnsanlık tuzağa düşürülmüştü; ki halen bu tuzaktan kurtulamamıştır. Çünkü bütün ihtilaflar, sistemi var edenlerin kurduğu meclislerde çözülmeye çalışılmaktadır. Dedik ya, o gün olduğu gibi, bugün de; o meclisler sorunu çözdüğünde; çözenler bu işten nasıl menfaatlenebilir ki?</p>

  <p class="normal">Sokaklarda gezen askerler, imtiyazlılardandı. Pazarlarda başlarına buyruk hareket ederlerdi. Onlardan birinin canına kastetmek, ölümle cezalandırılırdı. Sırtlarında küfe taşıyan köleler alay malzemesiydi. Zengin çocukları, ekseriyetle dikhan (bahçe sahibi) çocukları; kölelere taş atardı. Yaralanan köle; gözlerinden akan yaşları gönlüne hapseder, susmak zorunda oluşun yarattığı o hüzne boğulurdu.</p>

  <p class="normal">Gönül hanesi mahpus olmuş bedenlerdi onlar. Çileleri ilahi bir kader sanmaktan doğan çaresizliğin, imdada yetişecek bir yürek arayışın resmidir onlar. Onlar için hayat, zulümdür. Kurtuluş ise ölümdür...</p>

  <p class="normal">Altın ve gümüşün "şeref ve haysiyetten" üstün görüldüğü çağların bileşkesidir "şirk."</p>

  <p class="normal">Şirk mabetlerinde tevhit aramak, ya da şirkin kol gezdiği meydanlarda özgürlük tasavvuru inşa etmek gaflettir. Aşksız gönüllerden sadır olan hürriyet kelimesinin, cilalanmış bir pranga olduğunu söylemeli...</p>

  <p class="normal">Büyük ve geniş bağların bulunduğu Fars ilinde ticaretin yanı sıra tarım ve hayvancılık yapılmaktaydı. Beldenin kültür ve sanat temeli güçlüydü. Etkili şairler mevcuttu. Üstelik bunlar arasında muhalifler de oluyordu. Ama bu muhalefet genellikle sistemin surları arasına sıkışmış bir muhalefet oluyordu.</p>

  <p class="normal">İnsanlar köleliğe boyun eğmişken, kalkıp; kölelere üç kilodan fazla yük yüklenmemelidir demek; iktidarın tasarladığı bir muhalefetin absürdlüğünden ibarettir.</p>

  <p class="normal">Ki, zulmün ibadete dönüştüğü beldelerin ortak kaderi budur. Zulmün kol gezdiği yerlerde muhalefet, iktidarla ihtilafsızdır. Sömürüde hemfikir, paylaşımda hemfikirdir. Tek sorun, iktidar koltuğunda kendisinin olmayışıdır. Evet! Temel meselesi budur...</p>

  <p class="normal">Köleler, sırtlarına üç kilodan fazla yük yüklenmemesi gerektiğini söyleyen şairlere umutla bakarlardı. Onları kurtarıcı olarak görürlerdi. Yükün temelli indirilmesi, kölelerin dahi şaşacağı bir durumdu. Çünkü bu durum kabullenilmişti...</p>

  <p class="normal">Peki nasıl olmuştu bu iş? Kölelik, nasıl bu kadar içselleştirilebildi?</p>

  <p class="normal">Bu sorunun yanıtını vermek için çok daha gerilere gitmek gerekecek. Lakin, bu sorunun köklerini Allah nasip ederse bir çalışmamızda genişçe ele alacağız. Ama özetlersek; yeryüzünün rızık ve nimetlerinin etrafına çit çevirme fiiliyle başlayan bu sorun, birilerinin "hak sahibi" olduğu iddiasıyla perçinlenmiştir.</p>

  <p class="normal">Hak sahibi olduğunu iddia edenler, mülkiyet sistemini sadece siyasal olarak değil, psikolojik olarak da oturtmuşlardır.</p>

  <p class="normal">Düşününüz:</p>

  <p class="normal">10 kişilik bir grubun 10 adet ekmeği var. Bu ekmekleri yediklerinde karınları doyuyor. Aralarından biri çıkıyor. Bu ekmeklerden 5 tanesine el koyuyor. Bunu yaparken, türlü bahaneler uyduruyor. Geri kalan 9 kişi, 5 ekmeği bölüşmek durumunda kaldığından doyamıyor. Aç kalıyor. Ama sorun şu ki, 5 ekmeğe el koyan kişi de, sadece 1 tanesini yiyip, gerisini diğer günler için istifliyor.</p>

  <p class="normal">Ve durumunu meşru göstermek için, daha fazlasına sahip olabilmek için, o 9 kişinin bütün kavramlarına tecavüz ediyor. Din, felsefe, siyaset ve her alanda kendi durumunu meşru gösteren prensipleri ön plana çıkarıyor. Zaman içinde geri kalan 9 kişi, o 1 kişinin durumuna erişebilme yarışına giriyor. Ortaya rekabet çıkıyor, bu koşulların yarattığı savaş ve kaos ortamında, çoğunluk aç, azınlık tok olarak yatıyor...</p>

  <p class="normal">Bir süre sonra durum "normalmiş gibi" algılanıyor. Duruma itiraz edenler; hain, deli, zalim, ajan gibi lakaplarla anılıyor. Hemen grubun dışına itiliyor...</p>

  <p class="normal">Ve o 1 kişi, edindiklerini korumak için, başkalarını silahlandırıp polis, asker yapıyor. Bunun karşılığında onların doymasını sağlıyor. Bu böyle sürüp gidiyor...</p>

  <p class="normal">İşte Selman'ın doğduğu beldenin genel vaziyeti bu şekildeydi.</p>

  <p class="normal">O belde ateşperestlerin yaşadığı beldeydi. Ateş'in tabiatını iyi bilenlerdi onlar.</p>

  <p class="normal">Hakikat seyrinde ateş iki türlüdür. Evvela nefs, kendi ateşinde yanar. Evvelde köz, ahirde "kül" olur. Eğer hakikat yolcusu seyranlığa talip ise; kül'ün yanına bir adet "l" harfi gelir. Ortaya "küll" çıkar. Küll, bütün, her şey manasındadır.</p>

  <p class="normal">Köz, yakar. Arifler köz'dür. İçine düştüğünüzde nefsiniz yanmaya başlar. Aslolan ise "küll" olmaktır. Varlık sahrasının yalancı güneşine aldanmamak, muslim/teslim olmaktır. O ahenge, ihtişama boyun eğmektir esas olan. Hiçbir şeyi diğerinden üstün görmemek, nefsin hevalarına boyun eğmemektir. Aşk, budur.</p>

  <p class="normal"><span class="ideitalik">Aşk için ölmeli, aşk o zaman aşk…</span></p>

  <p class="normal"><span class="ideitalik">Evet ölmeli! Ölmeden evvel ölmeli.</span></p>

  <p class="normal"><span class="ideitalik">Aşk için…</span></p>
</body>
</html>
