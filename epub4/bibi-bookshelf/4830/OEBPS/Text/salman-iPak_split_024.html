<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_22"><span class="ideitalik">Ashab-ı Suffa</span></h2>

  <p class="normal">Mescid-i Nebevi'nin kuzey duvarında, hurma dallarıyla bir gölgelik ve sundurma yapıldı. Buna "suffa" denilirdi. Burada kalan Müslümanlara da "Ashab-ı Suffa" ismi verildi.</p>

  <p class="normal">Mescid-i Şerif'in suffasında kalan bu sahabilerin, Medine'de ne meskenleri ne de aşiret ve akrabaları vardı. Aileden uzak, dünya meşgale ve gailesinden azade ve tam manasıyla feragatkâr bir hayata sahiptiler. Kuran ilmi tahsil eder, Resul-ü Ekrem efendimizin vaaz ve derslerini dinleyerek istifade ederlerdi. Ekseriya oruçlu bulunurlardı.</p>

  <p class="normal">Zamanlarını Allah Resulü'yle geçiren bu zümre, onun en yakın halkasıydı. Resul-ü Ekrem'in medresesine Allah için nefsini vakfetmiş fedakâr, ilim âşığı talebelerdiler. Peygamber efendimiz tarafından tespit edilen muallimler, kendilerine Kuran öğretirlerdi. Bunlardan yetişenler, Müslüman olan kabilelere Kuran öğretmek ve Sünnet-i Resulullah'ı beyan etmek için gönderilirlerdi. Bu cihetle de kendilerine "kurra" denilirdi. Suffa ise bu itibarla "Darülkurra" diye anılmıştır.</p>

  <p class="normal">Bu güzide sahabiler, ne ticaretle, ne bir sanatla meşgul olurlardı. Maişetleri, Resul-ü Ekrem ve sahabilerin zenginleri tarafından temin edilirdi. Bu hususu, suffanın baş talebelerinden biri olan Ebu Hureyre, kendisinin çok hadis rivayet etmesini garipseyenlere karşı verdiği cevapla pek güzel ifade etmiştir:</p>

  <p class="normal">"Benim, fazla hadis rivayet edişim garipsenmesin! Çünkü, muhacir kardeşlerimiz çarşıdaki pazardaki ticaretleriyle, ensar kardeşlerimiz de tarlalardaki bahçelerdeki ziraatleriyle meşgul bulundukları sırada, Ebu Hüreyre, Peygamber'in mübarek nasihatlerini hıfzediyordu." (Tecrit Tercümesi, c. VII, s. 47.)</p>

  <p class="normal">Ebu Hureyre'nin bu savunması, suffa ehlinin genel yapısından haber verir. Hureyre, her ne kadar "yanlış hadisler de uydurmuş olsa", suffanın ne olduğunu bu sözleriyle gösterir.</p>

  <p class="normal">Resul-ü Ekrem, Ashab-ı Suffa'nın hem talim ve terbiyesi, hem de maişetiyle çok yakından ilgilenirdi. Onlarla daima oturur, sohbet eder, alakadar olurdu. Zaman zaman da onlara, "Eğer sizin için Allah katında neyin hazırlandığını bilseydiniz, yoksulluğunuzun ve ihtiyacınızın daha da ziyadeleşmesini isterdiniz!" (M. Hamdi Yazır, <span class="ideitalik">Hak Dini Kuran Dili</span>, c. II, s. 941) diyerek, bu meşguliyetlerinin son derece mühim ve mübarek olduğunu ifade buyururlardı.</p>

  <p class="normal">Resul-ü Ekrem efendimiz, birinci derecede bu mübarek cemaatin ihtiyacını gidermeye çalışırdı. İcabında, hane-i saadetlerinin ihtiyaçlarıyla ikinci derecede meşgul olurdu!</p>

  <p class="normal">Bir kere Hz. Fatıma, el değirmeniyle un öğütmekten usandığından şikâyet ederek bir hizmetçi istediğinde, efendimiz, bu ciğerparesine, "Kızım, sen ne söylüyorsun? Henüz, Ehl-i Suffa'nın maişetini yoluna koyamadım!" cevabını vermişti. (İbni Sad, <span class="ideitalik">Tabakat</span>, c. VIII, s. 25)</p>

  <p class="normal">Bir gün, Ashab-ı Suffa'nın başlarında durmuş, hallerini tetkikten geçirmişti. Fukaralıklarını, çekmekte bulundukları zahmetleri görmüş ve, "Ey Ashab-ı Suffa!.. Size müjdeler olsun ki, her kim şu sizin bulunduğunuz hal ve sıfatta ve bulunduğu durumdan razı olarak bana mülaki olursa, o, benim refiklerim/yoldaşlarımdandır!" ( M. Hamdi Yazır, a.g.e., c. II, s. 941) buyurarak kalplerini hoş etmişti.</p>

  <p class="normal">Tam manasıyla Allah yoluna kendilerini vakfetmiş bulunan bu güzide sahabiler Peygamber'in hiçbir nasihatini, hiçbir hitabesini kaçırmazlardı. Daima orada hazır bulunur, irat edilen hitabeleri ve mevızaları hıfzedip diğer sahabilere de naklederlerdi. Bu bakımdan, İslami hükümlerin muhafaza ve naklinde Ehl-i Suffa'nın pek müstesna hizmet ve gayretleri vardır! Kuran nurunun kısa zamanda âlemin her tarafına süratle yayılmasında bu ilim heyetinin büyük payı vardır. Bu bakımdan, İslam tarihinde, Ehl-i Suffa müstesna bir yer işgal eder.</p>

  <p class="normal">Selman kölelikten kurtulduktan sonra, bazı muhacirler gibi mal mülk edinip kendine düzen kurmayı tercih etmemişti. Çünkü bunu yapması meseleyi anlamış bir insanın gerisingeriye dönmesi gibi olacaktı. O, Peygamber'in yanında yaşamaya başlamıştı...</p>

  <p class="normal">Büyük savaşlar yapılmıştı. Dostlar yitirilmişti. Yas, suffa ehlinin üzerine gölge gibi çökmüştü.</p>

  <p class="normal">Bir yere temsilci gönderilecekse suffa ehlinden seçilirdi. Çoğu geçimliğini temin eder, birlikte paylaşırlardı. Aralarında "özel mülkiyet" yoktu.</p>

  <p class="normal">İslam'ın ideal toplumu, Ashab-ı Suffa'dır. Ashab-ı Suffa, evlenene kadar birlikte yaşar, evlenenler onlardan ayrılırdı. Lakin, sadece uyuma yerini ayırır, birlikteliğe, müesseseye devam ederlerdi.</p>

  <p class="normal">Hz. Ali, Ebuzer, Ammar, Selman gibi isimler, Ashab-ı Suffa'dandır.</p>

  <p class="normal">Selman artık suffa ehliyle birlikte kalıyordu. Sohbetlerde pür dikkat kulak kesiliyor, Hz. Peygamber'in ağzından tek bir kelime dahi kaçırmıyordu. Kıvrak zekâsı, annesinin zorlamalarıyla aldığı eğitim, onu donanımlı kılmıştı. Ve artık Arapçayı da konuşuyordu...</p>

  <p class="normal">Suffa ehli, Allah Elçisi'nin, manevi ve ahlaki eğitim merkezidir. Suffa ehline talim ettirdiği veriler hakkında çok detaylı bir bilgiye sahip değiliz. Lakin bu hususta Muhammed Hamidullah'a sözü vermek uygun olacaktır:</p>

  <p class="normal"><span class="ideitalik">"Burası (suffa), bizzat Hz. Peygamber'in nezaretince çalışan bir eğitim ve ruhsal tecrübe merkeziydi. Oldukça önemli sayıda bir grup Müslüman burada yaşardı. Bu insanlar, zamanlarının bir kısmını insanlarla münasebetlere ayırdıkları gibi, bir kısmını da Allah'la münasebete ayırırlardı. Bunlar aynı zamanda, birer parazit gibi başkalarının sırtından geçinmemek ve kimseye yük olmamak için çalışırlardı. Geceleri, nafile ibadet ve tefekkürle geçirilirdi. Bu enstitüye; ‘tekke, hankâh' vs. diyelim veya demeyelim, şüphesiz olan bir şey var; suffa sakinleri, maddesel temayülden önce, manevi tecrübelere bağlıydılar. İslam Peygamberi'nin bu ilk Müslüman mistiklere talim ettirdiği usuller, detaylarıyla bilinmeyebilir. Fakat bunların teferruatıyla bilinmemesinin ne önemi vardır? Gaye bellidir ve açıktır. Vasıtaları seçmek içinse yeterli hürriyet zaten sağlanmıştır. İslam Peygamberi'nin şu sözünü asla unutmamak gerekir: ‘Hikmet, müminin kaybolmuş malıdır. Onu nerede ve ne zaman bulursa hemen alıverir.' "</span><sup class="calibre3"><a href="../Text/salman-iPak_split_088.html#footnote-100-38" id="footnote-100-38-backlink">[38]</a></sup></p>

  <p class="normal">Selman'ın bu evresi, seyirdir. Hakikate dalışı akabinde, büyük bir ilim deryasında bulur kendisini. Müminlerin annesi Ayşe, onun için şöyle söylemektedir:</p>

  <p class="normal"><span class="ideitalik">"Birçok geceler Selman-ı Farisi, Resul-ü Ekrem'le yalnız kalırlardı. Hatta bu gecelerde, zevcelerinden hiçbiri Resulullah'ın hizmetinde bulunmazlardı."</span><sup class="calibre3"><a href="../Text/salman-iPak_split_089.html#footnote-100-39" id="footnote-100-39-backlink">[39]</a></sup></p>

  <p class="normal">Mekke'de kıyamet koparken, sükût içerisinde insanları eğiten ve kadroları hazırlayan Hz. Muhammed'in bu duruşu, ana ve sıla hasretiyle yanan Selman'ı rahatlatıyordu.</p>

  <p class="normal">Halilim (dostum) dediği Peygamber'in duruşu, tavrı, netliği; ona olan aşkını körüklüyordu...</p>

  <p class="normal">Sürekli onunla birlikteydi. Geçimini temin etmek için sepet örme işiyle meşgul olmadığı vakitlerin tümünde, Resulullah'ın yanında olurdu. O mescitte görünmüyorsa, Peygamber, "Selman nerede?" diye sorardı.</p>

  <p class="normal">Suffa ehlinden Ali, Mikdat, Ebuzer ve Selman; Peygamber'in gözdesiydi.</p>

  <p class="normal">Mescitte otururken, <span class="ideitalik">"Allah, ashabımdan dört kişiyi sever. Bana da onları sevmemi emretmiştir. Bunlar, Ali, Ebuzer, Selman ve Mikdat'tır,"</span><sup class="calibre3"><a href="../Text/salman-iPak_split_090.html#footnote-100-40" id="footnote-100-40-backlink">[40]</a></sup> demiştir.</p>

  <p class="normal">Enes bin Malik, Hz. Peygamber'den şöyle işittiğini söyler: <span class="ideitalik">"Cennet üç kişiyi özler; Ali,</span></p>

  <p class="normal"><span class="ideitalik">Ammar ve Selman."</span><sup class="calibre3"><a href="../Text/salman-iPak_split_091.html#footnote-100-41" id="footnote-100-41-backlink">[41]</a></sup> Ve yine Enes bin Malik, Peygamber vefat ettiğinde ilmi yazıp yazmamalarını sorduğunda, ilmi, Ali ve Selman'dan öğreniniz yanıtını almıştı...<sup class="calibre3"><a href="../Text/salman-iPak_split_092.html#footnote-100-42" id="footnote-100-42-backlink">[42]</a></sup></p>

  <p class="normal">Ali şu sözü işitmişti: <span class="ideitalik">"Allah, her peygambere yedi arkadaş veya muhafız vermiştir. Bana ise on dört tane verdi. Bunlar; ben, iki oğlum (Hasan ve Hüseyin), Cafer, Hamza, Ebubekir, Ömer, Musab, Bilal, Selman, Ammar, Mikdat, Huzeyfe ve Abdullah bin Mesud'dur."</span><sup class="calibre3"><a href="../Text/salman-iPak_split_093.html#footnote-100-43" id="footnote-100-43-backlink">[43]</a></sup></p>

  <p class="normal">Ashab-ı Suffa, yakın muhafızlardı. İlmin akıtıldığı büyük denizlerden oluşan dev bir okyanustu.</p>

  <p class="normal">Gözyaşlarının, acının, aşkın, sevincin ve heyecanın paylaşıldığı, tırnaklarla inşa edilmiş bir ruhtur suffa...</p>

  <p class="normal">Köle Bilal ezan okuyordu. Peltekti. "Ş" harfini söyleyemiyordu. Homurtu oluşmuştu. Neden Bilal?</p>

  <p class="normal">Selman atıldı: <span class="ideitalik">"Çünkü o, en sembol köledir!"</span></p>

  <p class="normal">İslam'ın mabede çağrısı, kölelerin önderliğinde gerçekleşir. Bu İslam'ın dünya görüşünün resmidir...</p>

  <p class="normal">Yine Bilal ezan okumuştu. Halk mescide doluşmuş, herkes pür dikkat Peygamber'in sözlerine kulak vermişti. Selman ve Ebuzer yan yana oturmuştu. Nefeslerini dahi kontrol ederek dikkatlerinin bir saniye dahi dağılmamasını sağlıyorlardı. Derken sohbet tamam oldu ve halk dağıldı, geride sadece suffa ehli kalmıştı...</p>

  <p class="normal">Peygamber evine gitti, yüzünde hüzün dolu bir ifade vardı. Keyifsiz görünüyordu. Onun bu hali, yürekleri sıkıştırıyor, herkese yansıyordu.</p>

  <p class="normal">Bu hal ile uyudular. Gecenin ortasında Peygamber, Ebu Hureyre'yi çağırdı. Hureyre o günlerde suffa ehlindendi...</p>

  <p class="normal">Hz. Resul, "Tüm dostlarımı çağır ya Hureyre!" dedi. Hureyre, bütün suffa ehlini uyandırıp, Peygamber'in yanına çağırdığını haber verdi. Herkes, adeta okun yaydan fırlaması gibi yatağından fırlamıştı.</p>

  <p class="normal">Acaba ne oldu?</p>

  <p class="normal">Sırayla evinin önüne gelip, izin isteyerek içeri girdiler. Yaklaşık otuz kişiydiler. Peygamber, arpayla hazırladığı yemeği önlerine koydu, sağ elini de kabın üstüne koydu.</p>

  <p class="normal">"Allah'ın adıyla başlayın. Muhammed'in canını elinde bulundurana yemin ederim ki, Muhammed'in ailesi bu geceyi şu gördüğünüz yemeğin dışında bir şeyle geçirmemiştir."</p>

  <p class="normal">Kabın içindeki yemek, üç kişinin dahi doymasına olanak vermeyecek kadar azdı. Lakin, Peygamber'in karnına taş bağladığı o günlerde, mescidin dışı; zengin ve gösterişli yaşam süren "sözde Müslümanlarla" doluydu.</p>

  <p class="normal">Gözler dolmuştu. Zorlanarak, boğazlarına düğümlenmiş lokmaları yutmaya çalıştılar. Birbirlerine sarıldılar. Yan yana olmanın verdiği o aşk-ı muhabbetle kalkıp uyumaya gittiler...</p>

  <p class="normal">Ebuzer ve Selman yan yana yatıyordu. Duydukları bir hışırtı üzere uyanıp kafalarını kaldırdıklarında, Peygamber'in namaza durduğunu gördüler. Kıyamda, rükû ve secdede aynı sureyi okuyordu:</p>

  <p class="normal">Maide Suresi, 118. ayet: <span class="ideitalik">"Onlara azap edersen, onlar senin kullarındır. Ama onları bağışlarsan hiç kuşkusuz, sen tüm gücün sahibi, tüm hikmetlerin sahibisin."</span></p>

  <p class="normal">Yoldaşlara duyulan aşk, yüzlerde tereddütsüz bir ifadenin varlığı, onun tek dayanağı olan dostları için sabahlara kadar dua ediyordu...</p>

  <p class="normal">Suffa ehlinin ne öğrendiğini onların hayatlarında daha belirgin biçimde görüyoruz. Ve bu topluluğa nelerin öğretildiğini, Ebuzer'in isyanıyla Selman'ın devriminde daha net göreceğiz...</p>

  <p class="normal">Ve her şey bu kadar rahat, sorunsuz gitmiyordu. İşler çok karışıktı. Mekke müşrikleri boş durmuyor, mücadele alevleniyordu...</p>
</body>
</html>
