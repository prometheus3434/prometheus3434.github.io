<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_30"><span class="ideitalik">Sohbet</span></h2>

  <p class="normal">Mescitte kalabalık çoğalmıştı. Selman söze başladı:</p>

  <p class="normal">"Dostumdan işittim ki: ‘Sıla-ı rahimci, karşılayan (kendisine yapılan sıla-ı rahmi iade eden) değil; asıl sıla-ı rahimci, akrabası (kendisinden) kesildiği vakit onları vasledendir (ulaştırandır).' (Sıla-ı rahim: Akrabayı gözetmek.) (Tırmizi, <span class="ideitalik">Birr ve Sıla</span>)</p>

  <p class="normal">Bir karşılık beklemek, bizden sadır olmaz. Unutmayınız ki Allah şöyle buyurmuştur:</p>

  <p class="normal">‘İyilere gelince, onlar, karışımı kâfur olan bir kadehten içerler.</p>

  <p class="normal">Bir kaynak ki, Allah'ın kulları ondan içerler ve onu fışkırtarak akıtırlar.</p>

  <p class="normal">Onlar verdikleri sözü tam bir biçimde yerine getirirler ve kötülüğü salgın olan bir günden korkarlar.</p>

  <p class="normal">Yoksula, yetime ve esire, yemeği severek yedirirler.</p>

  <p class="normal">Biz size yalnız ve yalnız Allah rızası için yediriyoruz. Sizden bir karşılık da bir teşekkür de istemiyoruz.</p>

  <p class="normal">Çünkü biz, asık suratlı, sert bir gün yüzünden Rabb'imizden korkarız, derler.' " (İnsan Suresi, 5-10. ayetler)</p>

  <p class="normal">Kalabalık susmuştu. Selman devam etti:</p>

  <p class="normal">"Dostumdan (Hz. Muhammed) şunları işittim:</p>

  <p class="normal">‘Dünyada insanların en çok yiyeni, kıyamet günü açlığı en uzun olanıdır.' " (İbni Mace, <span class="ideitalik">Et'ime</span>)</p>

  <p class="normal">Etrafta derin bir sessizlik belirmişti. İnsanlar boyunlarını eğmiş toprağa bakıyorlardı. Birçok kişi dalıp gitmişti. Tam o anda Selman, gür bir sesle devam etti:</p>

  <p class="normal">"Üç şey beni güldürür, üç şey de ağlatır. Ölüm peşimde olduğu halde dünyayı ümit etmek, kendisi gaflet halinde olduğunu bilmeden gaflette olmak ve Rabb'inin razı olup olmadığını bilmeden ağız dolusu kahkaha atmak beni güldürür. Hz. Peygamber'den ve arkadaşlarından ayrılmam, can çekişirken karşılaşacağım zorluklar ve âlemlerin Rabb'inin huzuruna çıktığımda O'nun beni cennete mi yoksa cehenneme mi atacağını bilmediğime de ağlarım. (Ebu Nuaym el-Isbahani, a.g.e., c. I, s. 207; İbni Asakir, a.g.e., c. XXI, s. 445)</p>

  <p class="normal">Şaşılır şu kimseye ki; dünyaya hırsla sarılır. Unutmuş ama unutulmuş değildir.</p>

  <p class="normal">Güler ama bilmez ki; Rabb'i ondan razı mıdır, değil midir?"</p>

  <p class="normal">Topluluktan Huzeyfe kalktı:</p>

  <p class="normal">"Peki ey Selman, bizim hakkımız olan nedir?"</p>

  <p class="normal">Selman net bir ifadeyle sözü devraldı:</p>

  <p class="normal">"İlim çok, ömür kısadır. Sen ilimden sana lazım olanı al!" (İbni Cevzi, a.g.e., c. I, s. 546)</p>

  <p class="normal">Huzeyfe yerine oturup düşünmeye koyuldu. Cemaat hüzünlenmişti. Sanki karşılarında Allah Elçisi konuşuyordu. Selman, onun dilinden dile gelmiş, gönülleri yumuşatmıştı.</p>

  <p class="normal">Mescidin köşesinde oturan bir grup söz alıp nasihat isteyince Selman, "Sizden güç yetirebilen, hacda, umrede, savaşta veya Kuran okuyarak ölsün. Asla günahkâr veya hain olarak ölmesin," dedi. (İbni Sad, a.g.e., c. IV, s. 91)</p>

  <p class="normal">Muhitte gevezeliğiyle meşhur olmuş, kibirli takımdan biri Selman'a yanaşıp, bana da bir şeyler söyle, dedi. Selman kafasını ona doğru çevirip, "Hiç konuşmamanı tavsiye ediyorum," dedi. Adam şaşırdı. Peki başka bir söz söyler misin, dediğinde, "Ya hak söz söyle, ya da sus, öfkelenme, öfkelendiğinde eline ve diline sahip ol, insanlarla yüz göz olma, emaneti iade et," diye karşılık verdi. (İbni Cevzi, a.g.e., c. I, s. 549)</p>

  <p class="normal">Suskunluk iyice derinleşmişti. Selman ayağa kalktı ve bağırarak, "Ey insanlar! Düşkünlere emaneti iade edin. Haklarını verin. Yoksullarla paylaşın, yetimleri doyurun... İnsanlar Allah'ın zayıf kimseye yardımını bilselerdi; onu sırtlarından indirmezlerdi," (Ebu Nuaym el-Isbahani, a.g.e., c. I, s. 200) dedi.</p>

  <p class="normal">Ve devam etti:</p>

  <p class="normal">"Allah-ü Teâlâ bir kul için onun kötülüklerinden dolayı onun helakını dilerse, ondan hayâ duygusunu kaldırır. Sen o zaman onu Allah'ın gazabına uğramış olarak görürsün. Allah'ın gazabına uğrayınca da ondan merhamet duyguları sıyrılır. O zaman sen onu, kaba ve insafsız olarak görürsün. Böyle olunca da o cennete riayet etmez olur. O zaman onu, hain ve hainliği başkalarında kabul edilmiş olarak görürsün. O bu duruma düşünce, boynundaki İslam bağı çıkarılır. Yani İslam'ın emir ve yasaklarını dinlemez olur. Artık o, hakikaten melun ve herkesçe lanetlenmiş olur.</p>

  <p class="normal">Müminin dünyadaki durumu, doktorunun derdini ve ilacını bildiği bir hastanın durumu gibidir. Kendisine zararlı olanı ister, doktor onu men eder.</p>

  <p class="normal">‘Ona yaklaşma! Eğer onu yersen (veya kullanırsan) seni öldürür,' der. Bu yasaklama, hastanın hastalığından kurtulmasına kadar devam eder. Müminin durumu da böyle; hayatta diğerlerinden daha çok sevdiği birçok şeyi arzu eder, fakat Allah onlardan onu men eder, onu kendisine, ölüp cennete girinceye kadar yasak eder."</p>

  <p class="normal">Hızlı adımlarla mescitten çıktı. Atik bir insandı Selman. Sözünü söyler ve ortamı terk ederdi. Boş lakırdılara gelemez, rahatsız olurdu.</p>

  <p class="normal">Eve, sepet örmeye gitmeye karar verdi. Nafakası için sepet örer, bunları pazarda satardı. Kendisine verilen maaşı ise yoksullara dağıtırdı. Elinden kazandığını yerdi.</p>

  <p class="normal">Eve giderken dostu Ebuzer'i gördü. Birbirlerine sarıldılar. Sıkıca tutundular. Halleştikten sonra ayrıldılar...</p>
</body>
</html>
