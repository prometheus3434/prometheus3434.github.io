<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_28"><span class="ideitalik">İktidar ve Muhalefet</span></h2>

  <p class="normal">Halife Ebubekir iyi işler yapıyordu. Onun döneminde beytülmal resmileşmişti. Ama anahtarları halifenin elinde değildi. Halkın seçtiği bir memurda tutuluyordu. Halife beytülmala, yani devlet hazinesine müdahale edemiyordu.</p>

  <p class="normal">Halife, Kuran'ın hudutlarını aşmıyordu. Adaletli bir yönetim uyguluyordu. Lakin İslam'ın ideali tam olarak bu değildi. İnsanlar özgürleştirilmeliydi. Halbuki adalet tesis edilse de, yeni bir hiyerarşi oluşturuluyordu. Bu hiyerarşi, ast-üst ilişkisi yaratıyor, toplumda servete dayanmasa da farklı sınıflar oluşuyordu.</p>

  <p class="normal">Bütün zekât malları beytülmalda toplanıyordu. Tek merkezden dağıtım yapılıyordu. Bu durum merkezi otoriteyi güçlendirmişti. Halbuki Kuran; paylaşım ayetlerinde çoğul ifadeler kullanıyor, müminleri bireysel mükellefiyet altına sokuyordu.</p>

  <p class="normal">Selman tam bu noktada muhalefete başlamıştı. Zekât mallarının devlette toplanıp dağıtılmasına karşı sürekli Bakara Suresi'nin 219. ayetini okuyordu:</p>

  <p class="normal">"Ve yes'eluneke maza yunfikune, kull'ul afv" (Sana neyi dağıtacaklarını sorarlar; de ki ihtiyaçtan artanın tamamını).</p>

  <p class="normal">Merkezi otoritenin varlığı, ileride bir yozlaşma üretebilirdi. Çünkü devlet merkezileştikçe, yozlaşması halinde tüm İslam toplumu yozlaşacaktı...</p>

  <p class="normal">O günlerde Malik bin Nuvayra, kabilesinden topladığı zekât mallarını "beytülmala göndermiyor, kendi elleriyle yoksullara dağıtıyordu."</p>

  <p class="normal">Bu durumdan rahatsız olan Halid bin Velid, hemen Nuvayra'nın kafasını kesti. İddeti dolmadan karısını cariyesi yaptı!</p>

  <p class="normal">Hz. Ali, Selman ve diğer muhalifler başta olmak üzere, tüm muhalifler ayaklandılar. Halife Ebubekir'in evinin etrafını çevirip olayı protesto etmeye başladılar. Hz. Ömer ve muhalifler Halid bin Velid için "kısas uygulanması gerektiğini" söylüyorlardı. O da idam edilmeliydi. Yaptığı iş meşru değildi...</p>

  <p class="normal">Lakin Halife tam tersine, Halid'i orduların başına geçirdi. Bu büyük bir tavizdi. Ancak Halife Ebubekir, devleti önemsiyordu. Devletin varlığını korumak için yapılmış bir eylem olarak gördüğü bu eylem, onun düşünsel anlamda nasıl bir beklentiye sahip olduğunu gösteriyordu.</p>

  <p class="normal">Merkezi devlet kurulmalıydı. Devlet korunmalıydı. Hayır ve hasenat dahi yapsa, Devletin çıkarlarına aykırı iş yapanların cezalandırılması, otoriteyi güçlendirecekti...</p>

  <p class="normal">Mescitler merkeze bağlanıyordu. Ordu güçlendiriliyor, zekâtlar; memurlar tarafından toplanıyordu. Halife bu malları kendisine toplamıyordu. O (Halife Ebubekir) da Peygamber gibi hasırda yatıyordu. Lakin, buna rağmen yaptığı iş, çok büyük hasarlara yol açacaktı...</p>

  <p class="normal">Yaşı ilerlemişti. Çok uzun bir hayat yaşamıştı. Ömrüne sığdırdıkları ona yetmişti. Ve Halife Ebubekir vefat etti.</p>

  <p class="normal">O garantör biriydi. İyi niyetli bir tavırla, devletleşmenin kazanımlar üreteceğini düşünmüştü. Lakin özü itibariyle iş daha da karışmıştı.</p>

  <p class="normal">Aynı karışıklıklar baş göstermişti. Bu sefer de Halife Ömer'de uzlaşılmıştı. Ve Selman, Halife Ebubekir'de olduğu gibi, Ali'ye uymuş, tefrika çıkmaması için biat gerçekleşmişti.</p>

  <p class="normal">Hz. Ebubekir'le devletleşen İslam, Hz. Ömer'le kurumsallaşmıştır. Hz. Ömer döneminde, gelir memurları divanı kuruldu. Bu kurul, Peygamber eşleri de dahil, herkesi sınıflara ayırmış, taksimat bu şekilde gerçekleşir hale gelmişti. Merkezi otorite iyice güçlenmişti. Zaman içinde yapılan fetihler ganimet getiriyordu. Zekât malları çoğalıyordu.</p>

  <p class="normal">İslam'da ilk toplumsal sınıflar bu dönemde ortaya çıkmışlardı. Selman bu dönem gidişata müdahale edebilmek için ciddi görevlere talip olmuştu. Onun Resulullah'tan öğrendikleri, onu eyleme sürüklüyordu.</p>

  <p class="normal">Selman bir kez daha sahneye çıkacaktı. Hz. Ömer'in iyi niyetinden istifade etmeye çalışan fitneciler, ciddi anlamda tehlike yaratmaya başlamıştı.</p>

  <p class="normal">İslam'ın devrimci ruhu, muhafazakâr mukaddesatçılığa dönüşüyordu. İhtilalcilik, yerini idare-i maslahatçılığa bırakmıştı. Hz. Ömer, bu durum karşısında büyük sıkıntı yaşıyordu. Gücü oranında müdahale ediyor, ancak engelleyemiyordu.</p>

  <p class="normal">Ve Selman, sahneye çıktı...</p>
</body>
</html>
