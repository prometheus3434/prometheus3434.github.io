<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_19"><span class="ideitalik">Hamza ve Bedir</span></h2>

  <p class="normal">Allah buyruğunu vermişti. Size karşı savaşanlarla savaşın!</p>

  <p class="normal">Allah Elçisi, amcası Hamza'ya sancağı verdi. Hamza, büyük bir askerdi. Yürekli bir yiğitti. Tek başına çıktığı aslan avlarıyla bilinirdi.</p>

  <p class="normal">Hz. Peygamber'i Kâbe dibinde linç etmeye çalıştıkları o gün atının üzerinde gelmişti.</p>

  <p class="normal">"Ben yeğenimin dinindenim, itirazı olan varsa gelsin."</p>

  <p class="normal">Gözyaşları içinde amcasına sarıldığı o gün Allah'a yardımı için şükretmişti. Çünkü Hamza demek, korku demekti.</p>

  <p class="normal">Hamza eskiden şarabı ve kadınları çok severdi. Yiğit bir adamdı. Vakarlıydı. Topukları üzerinde yürürdü. İri bir cüssesi vardı.</p>

  <p class="normal">Omzunda oku, belinde kılıcı. Tam bir savaşçıydı. Lakin, çölün karanlığında daldığı düşüncelerde Allah'ı bulmuştu. Yeğenine tam destek vermişti.</p>

  <p class="normal">Bugün İslam'ın sancağı onun elinde yükselecekti.</p>

  <p class="normal">Ensar ve muhacirden 300 kişilik bir ordu kuruldu. Sadece iki atları vardı. Hedef Bedir Kuyusu'ydu. Allah Elçisi talimatı verdi. Bedir'in başı tutulursa, Mekke ordusu susuz kalacaktı. Bu onları yıldırabilirdi.</p>

  <p class="normal">Mekke haberi alır almaz 1.000 kişilik bir ordu kurdu. Müslümanların ü katından daha fazlaydılar. Silah ve at bakımından çok daha üstünlerdi. Ve Ebu Süfyan, Şam kervanının yönünü değiştirdi. Böylece savaşın sonucu ne olursa olsun kervan güven altına alınacaktı.</p>

  <p class="normal">Bedir'de iki ordu karşılaştığında, Hamza, Ali, Ubeyde ve nice yiğitlerin yazdığı destan şirkin tepesine kâbus gibi çökmüştü. Ganimet avcısı askerlerden oluşan Mekke ordusuna karşı, ölmek için savaşan 300 Müslüman.</p>

  <p class="normal">Adeta bozguna uğramışlardı. Abdullah'ın yetimi, koyun çobanı dedikleri Muhammed, bugün şirkin ordularını alaşağı etmişti. Allah'ın yardımıyla Müslümanlar Bedir'de, müşriklere büyük bir ders verdiler. Her ne kadar kervanı kaçırsalar da, birçok silah, mühimmat ve ganimet elde etmişlerdi. Bu İslam'ın ilk silahlı mücadelesiydi. Silahlı Peygamber, okunu, kılıcını kuşanmıştı. Komuta başına geçmişti.</p>

  <p class="normal">Ezilenler silahlanmıştı. İslam ilk defa kılıç savurmuştu. Ve Arap kabileleri hayrete düşüren bir galibiyet elde edilmişti. Hz. Peygamber Mekkeli müşriklerin taktiğini kullanarak, yanına aldığı Şair Hassan'a Bedir'le ilgili yüzlerce şiir okuttu. Şairlerin şiirleri bütün yarımada dahilinde dilden dile dolaşırdı. "Medya" propagandası çok başarılı olmuştu. Artık Müslümanlar bir güçtü.</p>

  <p class="normal">Medine'ye dönen Müslümanlar gündelik hayata devam ediyorlardı. Allah, ekmek, eşitlik şiarınca; yeni bir medeniyet üretiyorlardı. Elbirliğiyle çalışıyorlardı. Birlikte ağlıyor, birlikte gülüyorlardı...</p>
</body>
</html>
