<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_13"><span class="ideitalik">Dosta Yolculuk</span></h2>

  <p class="normal">Büyük firarla birlikte terk edilen ihtişamlı hayat, yerini sefalete bırakmıştı. Eskisi gibi ipekli elbise giyinemiyordu. Elbisesi yamalarla dolmuştu. Hayvancılık öğrenmiş, küçük bir sürü sahibi olmuştu. Arap beldesine gitmek için "Kelpoğulları aşiretinden" bir kervana sürüsünü bağışladı.</p>

  <p class="normal">Kervan Medine'ye gidiyordu. Medine ismi artık Selman için başka şeyler ifade etmeye başlamıştı...</p>

  <p class="normal">Medine'ye gidişin resmi bulanıktır. Uzun çöl yolculuğunun "kısa bir uyku" misali çabuk geçişidir Selman'ın bu seferi. Bu sefere uygun bir ad koyacaksak, "seyr-ü Selman" demek evla olur. Çünkü o gidiş, entelektüel bir merak, âlimane bir kibir taşımıyor, susuzluğu ve açlığı giderme ihtiyacı ihtiva ediyordu...</p>

  <p class="normal">Selman, derinlikli bir düşünce dünyasına sahiptir. Ailevi köklerine baktığımızda, bu denli rahat bir hayattan, tehlikelerle dolu bir yolculuğa meylettirecek fikrin, insanın karşı koyamayacağı bir sihre sahip olması gerekir. Selman'ın bütün damarlarını kuşatan bu aşk, kendisinin de anlam veremediği bir şeydi. Kaldı ki, tüm yolculuğu boyunca sabretmiş, bağlı olduğu kiliselerdeki yozlaşmalara rağmen sabırla yol almıştı.</p>

  <p class="normal">"Az kaldı..." diye mırıldanarak, Medine yolculuğunda, güneşin vurduğu yüzünü yıkamak için eğildi. Bir anda kabilenin gençleri etrafını kuşattı, anlamsızca kollarından zincirlemeye başladılar. Bir yandan da kırbaç darbeleri iniyor, canı yanıyordu...</p>

  <p class="normal">Uzun boylu Selman dişlerini sıktı. Hıçkırarak ağlamaya başlamıştı. Çünkü canı yanıyordu ve hayatında ilk kez böyle muamele görmüştü...</p>

  <p class="normal">Gözlerinden birkaç damla yaş damlamış, anlam veremediği bu durumu çözmeye çalışmıştı. Az sonra niyet hasıl oldu:</p>

  <p class="normal">Selman ikinci kez prangalanmış, kabile tarafından "satılık bir köle" haline getirilmişti! Artık o bir köleydi! Elleri zincirli, boynu prangalı, aç ve susuz bir köle...</p>

  <p class="normal">Tüm yolculuk boyunca hesap soruyor, her bağırışında kırbaçlanıyordu. Sıcak kumlarla birleşen can acısı, hassas ve narin vücudunun iflasına neden oldu ve bayıldı...</p>

  <p class="normal">Gözlerini açtığında Medine hurmalıkları görülüyor, kabilenin erleri kendi aralarında Selman'ın fiyatını tartışıyorlardı.</p>

  <p class="normal">Medine'ye varmak! Bir köle olarak dahi olsa gelebilmiş olmak...</p>

  <p class="normal"><span class="ideitalik">Acaba köle kimdi?</span></p>

  <p class="normal"><span class="ideitalik">Hakikate karşı dizleri çözülmüş, tüm üstünlükleri terk etmiş olan Selman mı?</span></p>

  <p class="normal"><span class="ideitalik">Yoksa, o iki ayaklı geviş getiriciler mi?</span></p>

  <p class="normal">Selman nezdinde bu o kadar açıktı ki, yüzündeki o ince gülümseme etraftakileri rahatsız etmişti. Öyle ya, kırbaç onların elindeyken, zor kullanılan kişiye düşen iş yalvarmaktır!</p>

  <p class="normal">Selman, içtenlikle durumu kabullenip, meselenin hikmetini düşledi. Sabır ve azimle o kişiyi bulacak olmanın hayalini kurdu...</p>

  <p class="normal">Şehre girerken geçtikleri patikalardan sokakları seyre daldı. Medine tutucu bir kent diyordu kendisine. Kadınlar erkekleri görünce arkasını dönüyordu. Çoğu çömelip sırt dönüyor, erkekler geçince ayağa kalkıyorlardı. Etrafta yalınayak yoksullar vardı. Yer yer ipek elbiseli, eli kırbaçlı zenginler, arkalarında köle ordusuyla yürüyordu. Tam bir vahşet ortamıydı...</p>

  <p class="normal"><span class="ideitalik">Evet! Eğer bir peygamber varsa, kesin bu diyarlarda olmalı...</span></p>

  <p class="normal">Pazara varıldığında, gençler zincirlerinden tutarak Selman'ı çekiştirdiler. Vahşi bir hayvana muamele edercesine sert davranan gençler, Selman'ı tezgâha çıkardılar. Az sonra yaşlıca bir adam geldi:</p>

  <p class="normal"><span class="ideitalik">"Size Fars beldelerinden güçlü bir köle getirdim! Dişleri temizdir! Hastalığı yoktur, işte bakın! Güçlü kollarına bir bakın! Dokunun, dokunmadan almayın. Güçlü pazılarıyla bağlarınızda, iki adamın gücü oranında iş çevirir. Hadi gelin!"</span></p>

  <p class="normal">Köle pazarında Medineli zengin bir kadına satıldı.<sup class="calibre3"><a href="../Text/salman-iPak_split_065.html#footnote-100-15" id="footnote-100-15-backlink">[15]</a></sup></p>

  <p class="normal">Nefsin ağır işkencelerine karşı koymak...</p>

  <p class="normal">İnsanın isteyeceği en son şeydir.</p>

  <p class="normal">Gözünün önünde baba evi canlanıyor, acaba ile başlayan cümleler arasında kayboluyordu. Efendisi olan kadın, çok ağır eziyetler yaparak, Selman'a hurmalıklardan su çektiriyordu.</p>

  <p class="normal">Bütün gün hurmalıklara su çekiyor, göğsü ve sırtı yara olana kadar çalışıyordu. Derdini anlatacak birini arıyor, ama dilini bilen kimseye rastlamadığından, derin bir yalnızlığa gömülüyordu.</p>

  <p class="normal">Irkçı, kabileci Arapların bütün dalaverelerini görüyordu.</p>

  <p class="normal">Ancak, en ufak bir itiraz ya da tökezlemenin cezası kırbaçlanmaktı.</p>

  <p class="normal">O beldede yabancı olmak, en aşağılık mahluk olmaya eşdeğerdir. Kabileciliğin ve Arapçılığın kök saldığı bu diyarlarda, İranlı bir köle, Arap bir köleden daha geri plandadır.</p>

  <p class="normal">Bir gün yine su çekerken tarladan geçen yaşlı bir kadın "Selman'ın dilinde" selam vermişti. Selman bir anda tüm yorgunluğunu unutarak koşup kadınla konuşmaya başladı. Kendi dilini bilen tek kişiydi. Ve uzun zamandır anlaşabileceği hiç kimseye rastlamamıştı.<sup class="calibre3"><a href="../Text/salman-iPak_split_066.html#footnote-100-16" id="footnote-100-16-backlink">[16]</a></sup></p>

  <p class="normal">Bilmediği bir dil, tanımadığı bir coğrafya. Eli kırbaçlı efendilerin çalışacağı yeri göstermesi ve önüne atılan iki lokma yemek dışında hiçbir iletişimde bulunamayan Selman, o yaşlı ve yoksul kadından duyduklarıyla adeta şok olmuştu!</p>

  <p class="normal">Medine'de hayat rutin sürüyordu. Kadının söylediklerine bakılırsa, çok yakın bir beldede (Mekke'de) büyük bir devrimin fırtınaları baş göstermişti.</p>

  <p class="normal">Selman'ın direncini artıran olgu ise, o yaşlı ve yoksul kadının gözlerindeki umuttu.</p>

  <p class="normal">"Buraya gelecek! Yakında gelecek!" diye gülümseyerek konuşan kadın, Selman'ın direncini artırmış, umudun ve aşkın sahrasında yitip gitmesine neden olmuştu...</p>

  <p class="normal">Selman dokuz efendi değiştirmişti. Elden ele satılıyordu. Her gittiği hanede zulüm görüyor, en ağır işlerde çalıştırılıyordu. Artık bazı Arapça terimleri anlıyordu. Özellikle de "Muhammed" ismi geçen bütün cümlelere kulak kabartıyor, anlamaya gayret ediyordu...</p>

  <p class="normal">Analitik zekâsı, eğitimli geçmişi nedeniyle Selman, Medine'nin en vasıflı kölesiydi. Horlanan, ezilen diğer kölelerle erzakını paylaşır, bu nereden geldiği ve kim olduğu bilinmeyen yabancı, diğer köle ve yoksullar arasında sevilirdi.</p>

  <p class="normal">Kureyzaoğulları'ndan Eşhel'e satılmıştı. Zengin ve güç sahibi bir aileye kölelik yapıyordu. Bu, daha rahat bir hayat süreceği anlamına gelmiyor, aksine; daha fazla çalışacağı manasına geliyordu. Çünkü bu zenginlik, daha güçlü bir acımasızlık ve sömürü sayesinde büyümüştü.</p>

  <p class="normal">O beldelerde kölelerin refahı ve efendilerin zenginliği ters orantılıydı. Biri arttıkça öteki azalırdı...</p>

  <p class="normal">Selman bir ağacın tepesinde meyve toplarken, kabile büyükleri aralarında, "Muhammed buraya geliyormuş..." diye mırıldanıyordu. Selman bir anda pür dikkat kesilip, sözleri anlamaya çalıştı. Sahibinin bir akrabasının, öteden söylenerek geldiğini gördü:</p>

  <p class="normal">"Allah belasını versin! Ne oldu, biliyor musun?"</p>

  <p class="normal">Selman'la sahibi dikkat kesildiler. "Ne oldu?" dedi Selman'ın sahibi.</p>

  <p class="normal">Adam, "Mekke'de peygamber olduğunu söyleyen bir adam var ya, kalkmış, buraya gelmiş. Kuba'da. Kalabalık, etrafına toplanmış, anlattıklarını dinliyordu. Bundan böyle bize huzur yok!" diye cevap verdi.</p>

  <p class="normal"><span class="ideitalik">"Muhammed geliyor!"</span></p>

  <p class="normal">Neredeyse ağaçtan düşecekti! Hemen aşağı inip, orada bulunanlara durumu sordu. Suratına güçlü bir yumruk yemişti. Ama hayatında ilk defa bir darbe canını hiç acıtmamış, aksine yumruğu hissetmemişti...<sup class="calibre3"><a href="../Text/salman-iPak_split_067.html#footnote-100-17" id="footnote-100-17-backlink">[17]</a></sup></p>

  <p class="normal">Yaşanılan bütün zulümlerin insanı taşıdığı noktalar vardır. Bu noktaların tamamı insanın meylettiği süreçle doğrudan ilgilidir. Nereden bakıyorsanız, oradan görürsünüz...</p>

  <p class="normal">Selman'ın süreci böyle bir süreçtir. Zenginlikten köleliğe süregiden o süreçte edindikleri, bütün arayışının ruhunu yansıtır.</p>

  <p class="normal">Selman, tanrıcı bir gelenekten gelir. Erdemlerin, ritüellerin olduğu bir gelenek...</p>

  <p class="normal">Yoksulların kaderi yoksulluk, zenginlerin kaderi zenginliktir düşüncesiyle süslenmiş bir dinselliğin içinde pişmiş olan Selman, varlık ve birlik düşüncesiyle itiraz sürecine başlamıştır.</p>

  <p class="normal">Perslerin, Hindistan'daki kast sistemine itiraz ederek bölgeye gelişi ve beraberlerinde getirdikleri "mistik" fikirlerin de etkisiyle, varlık, teklik, hiçlik gibi düşüncelere sahip olabilmişti.</p>

  <p class="normal">Tanrı'yla dikey ilişki kurmanın neticesinde doğacak dikey hiyerarşi, insanlar arasında çelişkiler yaratıyor, zengin-yoksul kavgası fikirleri de etkiliyordu. Zerdüştlüğün, Hıristiyanlığın yozlaşması, altın ve gümüşün muteberleşip, insanın itibarsızlaştırılmasıyla gelişmişti. Akabinde, fıkıh koridorlarında gezen ulemanın kelimelerinden ibaret bir dinsel görüş hâkimleşmiş, sokağın, sorunların uzağında kalan, statükoyla kol kola girmiş bir din motifi, farklı isimlerde anılmaya başlanmıştı...</p>

  <p class="normal">Eğer bir tanrı varsa, varlık âleminde tecelli etmektedir. O halde, varlık âlemini "birlemek", O'na varışın en kolay yoludur.</p>

  <p class="normal">Selman'ın zihni bu fikirlerle yoğrulurken, ilahi hikmet usulünce; köleliğin en çetin yüzünü deneyimliyor, kavganın nedenlerini ve sonuçlarını daha belirgin bir biçimde gözleyerek pişiyordu!</p>

  <p class="normal"><span class="ideitalik">Doğruya giden yolun yanlıştan geçmesi, kâinatın doğasıdır.</span></p>

  <p class="normal">İslam'ın diriliş çağının öncülerinin ekseriyetle köle kökenli olması ve etkin bir başarı sağlaması, bu gözlemlerin bileşkesinden ileri gelir. Ortaya koyulan çerçevede hareket, etkili ve kalıcı bir süreç inşa etmiştir...</p>

  <p class="normal">Selman'ın yeni sahipleri Allah Elçisi'nin Medine'ye gelişinden rahatsızdı. Bugüne kadar hiç görmedikleri bir adamın varlığından bu kadar rahatsız olmalarının nedeni ne olabilirdi ki?</p>

  <p class="normal">Selman'la aynılaşma korkusu...</p>

  <p class="normal">Selman'la aynı muameleyi görme endişesi. Çünkü kendisi gelmemiş ama namı gelmişti...</p>

  <p class="normal">Mekke'de olanlar, olacakların habercisi gibiydi... Ne olmuştu dersiniz?</p>
</body>
</html>
