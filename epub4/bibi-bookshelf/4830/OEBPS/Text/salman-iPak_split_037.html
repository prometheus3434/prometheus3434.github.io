<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_34"><span class="ideitalik">Ebedi Yolculuk...</span></h2>

  <p class="normal">Yorgun düşmüştü Selman. Mücadele gücü kalmamıştı.</p>

  <p class="normal">Zorla hasırdan doğruldu. Evin kapısının eşiğine oturdu. Bukayre, sıcak su getirmişti. İki yudum içti ve düşünmeye başladı...</p>

  <p class="normal">O uzun yolculuğu düşündü. O büyük yolculuğu.</p>

  <p class="normal">Servet ve refah yolunu terk edip girdiği macera, büyük bir hazine bulmasıyla neticelenmişti. Selman huzurluydu. Çünkü vaktin yaklaştığını biliyordu...</p>

  <p class="normal">Uzaklara baktı. Dostunun yüzünü gördü.</p>

  <p class="normal">Kalktı hasıra uzandı...</p>

  <p class="normal">Birden ağlamaya başladı. Kapıdan içeri girenler duruma şaşırdılar.</p>

  <p class="normal">Sad bin Ebu Vakkas sordu:</p>

  <p class="normal">"Niye ağlıyorsun ey Eba Abdillah! Resulullah, vefat ederken senden razıydı. O ashabını karşılayacak ve onun havz-ı kevserine erişeceksin!" dedi.</p>

  <p class="normal">Selman-ı Farisi, "Vallahi ölümden korktuğum için ağlamıyorum. Dünyaya karşı bir hırsım da yoktur. Fakat Resulullah, bizden şu sözlerle bir ahit almıştı:</p>

  <p class="normal">‘Dünyada sizden birinizin sahip olacağı mal, yolcunun taşıyacağı azık kadar olsun!' Halbuki çevremde bunca servet var!" diye yanıtladı.</p>

  <p class="normal">Sad, Selman'ın çevresinde bir kâse, bir leğen ve bir kilimden başka bir şey olmadığını görünce şok olmuştu... (İbni Sad, a.g.e., c. IV, s. 91)</p>

  <p class="normal">İslam dile geldi! Ve yine etrafına hayretler saçtı.</p>

  <p class="normal">Onun zühdü, karanlığı aydınlatır...</p>

  <p class="normal">Az sonra diğer dostları yanına girdiler. Allah Resulü'nün can dostu, yalnız can veriyordu. Şaşaalı kalabalık, çarşı pazara dalmıştı.</p>

  <p class="normal">Selman hanımını yanına çağırdı ve şöyle dedi:</p>

  <p class="normal">"Şu kapıları aç. Bugün ziyaretçilerim var. Onların hangi kapıdan geleceklerini bilmiyorum. Sonra da, sana saklaman için verdiğim miski getir. Onu suda ıslatarak karıştır. Meydana gelen kokuyu yatağımın etrafına serp. Çünkü ziyaretime gelecek olanlar yemek yemezler, ama güzel kokuyu severler. Söylediklerimi yaptıktan sonra da aşağıya in."</p>

  <p class="normal">Hanımı onun söylediklerini harfiyen yerine getirdi. Sonra birtakım fısıltılar işitti. Yukarı çıktığında, Hz. Selman'ın ruhunu teslim ettiğini gördü. (<span class="ideitalik">Hilyet ül-Evliya</span>, 1: 207-208)</p>

  <p class="normal">Evet, peygamberimizin, "Cennet üç kişinin hasretini çeker: Ali, Ammar ve Selman..." dediği dostun, Dost'a doğru ikinci yolculuğu başlamıştı.</p>

  <p class="normal">Zindandan firarın ikinci sahnesi...</p>

  <p class="normal">Yer ve gök ağlıyordu. Selman'ın gidişine haykırıyordu...</p>

  <p class="normal">Rahmet ve duayla...</p>

  <p class="normal">"<span class="ideitalik">Şaşılır şu kimseye ki; dünyaya hırsla sarılır.</span></p>

  <p class="normal"><span class="ideitalik">Unutmuş ama unutulmuş değildir.</span></p>

  <p class="normal"><span class="ideitalik">Güler ama bilmez ki; Rabb'i ondan razı mıdır, değil midir?"</span></p>

  <p class="normal">Selman</p>

  <div class="calibre1" id="calibre_pb_38"></div>
</body>
</html>
