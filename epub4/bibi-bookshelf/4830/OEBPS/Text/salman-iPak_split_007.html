<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_6"><span class="ideitalik">Zulmün Kalesinde</span></h2>

  <p class="normal">Sıcak kumlar üzerinde buz kesmiş ve paramparça olmuş yürekler gördüm. Issız yürekler...</p>

  <p class="normal">Zulüm çağının karanlık girdabına sıkıştırılmış et yığınları arasında, umudu yitirmişliğin alametlerine şahit oldum...</p>

  <p class="normal"><span class="ideitalik">Ah be insan! İnsanın insana zulmü reva mıdır?</span></p>

  <p class="normal">Yeryüzünün ezilenleri, feryadı meslek edinmişti. Mekke adlı o belde, zulmün kalesi olarak anılıyordu.</p>

  <p class="normal">Büyük, görkemli, ışıltılı bir şehir...</p>

  <p class="normal">Kuzeyinde Pers ve Roma imparatorlukları, ortasında Kâbe, altının ve gümüşün başkenti Mekke.</p>

  <p class="normal">Büyük ticaret kervanlarının durak yeri Mekke'de, mal takası ve ticaret yapılan ihtişamlı pazarlar vardı. Uzakdoğu'dan Yemen'e, büyün coğrafya malları bu pazarlarda sergilenirdi. Mekke, ticaretin kalbiydi. "Dünya Ticaret Merkezi"ydi!</p>

  <p class="normal">Toprağında ot bitmeyen, tarıma olanak tanımayan çorak toprağı üzerinde, şehrin bütün varlığı "kervan ticaretine" dayanıyordu. Bu yaşamsal etkinlik, şehrin bütün kimyasını değiştirdi. Din, maneviyat, kültür ve benzeri her altyapı; ticari üstyapı tarafından revize edildi.</p>

  <p class="normal">Büyük tacirler, hiç tartışmasız "şehrin uluları" olmuşlardı. Aksi düşünülemezdi. Bu tacirler, şehrin bütün kurallarını tayin eder hale gelmişlerdi.</p>

  <p class="normal">Sosyal-toplumsal kurallar, tacirlerin ve tefecilerin eline geçmişti. Bu iki sınıfa; genelev sahipleri eşlik ediyordu...</p>

  <p class="normal">Mekke'de biri öldüğünde tüm mallarına el koyuluyordu. Ölmeden önce ticari ya da siyasi bir ilişki kurduğu son kişi, vâris oluveriyordu.</p>

  <p class="normal">O beldede kodamanlar dışında ticari ilişki kurabileceğiniz başka bir yapı olmadığından, onlar genel olarak vârisler olurdu.</p>

  <p class="normal">Malın sahibi de vârisi de Mekke'nin kodamanlarıydı.</p>

  <p class="normal">Orada, kölelik dışında var olabilmenin tek yolu; ekserisi tefeci olan bu tacirlerden borç para almaktı.</p>

  <p class="normal">Lakin borç alan kişinin; "eşini, çocuklarını, anne, kız kardeş" gibi aile fertlerini "ipoteklerlerdi."</p>

  <p class="normal">Borç ödenmediğinde, bu kadınlardan önce kendileri faydalanır; sonra, kapısının önünde büyük bayraklar olan genelevlere satarlardı.</p>

  <p class="normal">Adam borcunu ödediğinde ipotekli kadın kurtulurdu. Tabii kurtulana kadar, Mekke'ye gelen bütün kervanlara sunulur; binlerce erkekle birlikte olmaya zorlanırdı.</p>

  <p class="normal">Mekke'de kadın diye bir şeyden bahsetmek mümkün değildi. Kadın; erkeğin orgazm aracı ve çocuk imalathanesiydi.</p>

  <p class="normal">Yoksullar, lanetlendiklerini düşünmekteydi. Böyle kader mi olur arkadaş?</p>

  <p class="normal">Yeryüzünün lanetlileri, çileli günlerin sıcağında kavruluyordu. Sokaklar, inim inim inletilen yoksulların, çilekeşlerin barınağıydı.</p>

  <p class="normal">Acıların gözyaşı olup aktığı topraklardı oralar. Mekke'nin pazarında yürürken göreceğiniz şey koca bir yalandan ibaretti.</p>

  <p class="normal">Şatafatlı sokakların süsü altında gizlenmiş bedenler, çilenin, ıstırabın resmi belgesiydi.</p>

  <p class="normal">Kâbe'nin ulularının Kâbe içine yerleştirdiği putlar önünde kesilen kurbanlar. Taştan ve tahtadan putlar önünde trans olmuş din âlimleri ve ağızlarından çıkan şiirlerin aldattığı insanlar...</p>

  <p class="normal">Öyle ya, o putların hepsi mahşer gününde Allah huzurunda şefaatçiler olacaklardı. Yoksulların yeryüzünde yaşadığı zillet, bir ümit, minik bir heyecanla ahiret yurdunda refah tanrılarının şefaatleriyle yok olacaktı.</p>

  <p class="normal">Şehirlerin Anası (Ümmül Kura), yarımadadaki bütün Arapların Mekke için zikrettiği bir isimdi. Başkent, ticaretin ve gücün merkezi.</p>

  <p class="normal">Merkezdeki "Ukaz pazarı" hac mevsiminde kabilelerin dolup taştığı büyük bir pazardı. Bu pazarda oluşan fiyatlar, bütün beldelerin piyasasını belirlerdi. Uluslararası bir pazar olan Ukaz pazarı, tarıma müsait olmayan Mekke'nin tek geçim kaynağıydı. Pazar, belli çevrelerin elinde tutulurdu. Alternatif bir tüccarın ortaya çıkması imkânsız gibiydi.</p>

  <p class="normal">Çünkü bütün sistem, birkaç ailenin var olması üzerine kurulmuş, diğerlerine yaşamak, hatta zelil ve perişan yaşamak dışında hiçbir şans verilmemişti.</p>

  <p class="normal">Ukaz pazarında krallar, cariyeler gezinirdi. Şairler hac mevsiminde birbirleriyle yarışırlardı. Pazarın ortasında kurulan sahnelere sırayla çıkarlardı. En güzel şiiri okuyan şairin şiirleri, ölümsüzleştirilmek niyetiyle Kâbe duvarına (Muallakat) asılırdı.</p>

  <p class="normal">Şehre Pers kralı girdiğinde, Mekke uluları Pers kralını övücü şiirler okuturdu. Böylelikle kral, daha çok ganimet bırakırdı. Din, sanat, siyaset, kısacası her şeyin anahtarı dirhem ve dinar olmuştu.</p>

  <p class="normal">Ukaz pazarı, var olabilmek için beklenmeyecek ölçüde adil bir tavır sergilemeye çalışıyordu. Haksızlık yapanlar öldürülürdü. Pazarın kenarında, gelen kabilelerin hoşlanacağı "neseb uzmanları" tezgâh kurarlardı. Onların işi, kabilelerin soy kütüğünü çıkarmaktı. Genellikle en çok parayı veren, en iyi soya sahip olurdu. Irksal üstünlük, maslahat ve sahtekârlığın kol gezdiği pazarda, bir gösteriş yarışı söz konusuydu. Hac mevsimi, düşman kabilelerin de birbirine gösteriş yaptığı, herkesin birbirine diş gösterdiği bir ortam üretiyordu. Bu işten kazançlı çıkan tek el; Mekke'nin servet ve refah sahipleri oluyordu.</p>

  <p class="normal">Şehre gelen kabile reisleri "borç karşılığı el koyulmuş kızlar ve kadınlarla" vakit geçirirler, davul, dümbelek ve şarabın tesiriyle mest olup zamanı karnaval edasıyla geçirirlerdi.</p>

  <p class="normal">Onların doldurduğu şehrin arka sokaklarında, davul ve dümbelek seslerine mukabil iniltiler işitilirdi. Çünkü o mevsim, ırzın paçavraya dönüştürüldüğü mevsimdi. Borcu karşılığında elinden alınan kızı için gözyaşı döken baba, o saatlerde; kızının bedeni üzerinde "kokuşmuş ihtirasların" kendisini tatmin ettiğini biliyordu. Gözyaşları, hüzün ve ıstırap bu insanların yaşam rutini halini almıştı.</p>

  <p class="normal">Hac mevsimi son bulurdu. Hayat asla değişmezdi. Birileri hiç çalışmadan servetini artırır; ötekilerin tümü ona hizmet ederdi. Borç almadan bir iş sahibi olamazdınız. Geçimlik için orda burda çalışır, ancak karnınızı doyururdunuz. Ancak, birileri bir damla ter akıtmadan büyük servetler istiflerlerdi...</p>

  <p class="normal">Çıkan her kanun, yoksulların, horlanmışların gırtlağına çökerdi. Sineği sıkıp yağından istifade etmek istercesine, bunların asla nefes almaması için çabalayan bir üstyapı söz konusuydu.</p>

  <p class="normal">İnsanlar, sahip oldukları köle sayısı, cariye sayıları ve içtikleri şaraplarla değerlendirilirdi. Bunların sayısı arttıkça, adamlığınız artardı.</p>

  <p class="normal">Malı mülkü varsa iyi adamdı. Yoksul mu? Beş kuruş etmeyen bir adam...</p>

  <p class="normal">Kâbe'de bütün siyasal görüşleri, kabileleri koruyan onlarca put vardı. Ama yoksulları koruyan bir put dahi yoktu. Mekke'de yoksulluk, en horlanmış olguydu.</p>

  <p class="normal">Mal, meta, tanrılar ve Kâbe zenginlerindi. Yoksullar ise tuzağa düşmüş çaresizlerdi.</p>

  <p class="normal">Zillet, aşağılanma dışında bir şey ifade etmeyen hayat, karanlık planlarını uygulamakta hız kesmiyordu.</p>

  <p class="normal">Zillete düşmüşlerin tümü, Mekke dindarlarının, muhafazakâr zorbalığın attığı oltalara takılmıştı. İsyanın küfür, yoksulluğun ise Allah'ın takdir ettiği bir kader olduğu düşüncesiyle afyonlanmış zihinler, yalan kuyusunda yitip gitmişlerdi.</p>

  <p class="normal">Şehrin öncüsü Ebu Leheb, mütedeyyin, dindar, muhafazakâr bir öncüydü. Herkes onun mukaddesatçı olduğuna inanırdı. Pis eşrafın kollayıcısı, halkın da sığınağıydı...</p>

  <p class="normal">Evinin balkonundan sokağa attığı altın taneleri, itibarını artırıyordu. Yoksullar bunu bir lütuf olarak görüyordu. Bu lütuf onlara yeter de artar nasılsa!</p>

  <p class="normal">İşte o karanlığın üzerine doğdu Muhammed.</p>

  <p class="normal">Doğdu...</p>

  <p class="normal">Selman'ın "aşk"ı doğdu...</p>
</body>
</html>
