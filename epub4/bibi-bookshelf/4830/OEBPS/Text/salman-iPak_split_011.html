<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_9"><span class="ideitalik">Ortak Söz: Tevhit!</span></h2>

  <p class="normal">Dinlerin tarihsel çekişmesi, şirk kutbunun bünyesinde vücut bulur. Dinler arasında bir kavga yoktur. Kavga, dindarlar arasındadır. Bütün dinler, aynı lafzın beyanıyla meşgulken, kavganın kökeninde yatan esas mevzu, dinlere inananların düştüğü durumdur.</p>

  <p class="normal">Selman, bu iklimin ürettiği bir gerçekliktir. Bütün dinlerin orta noktasında filizlenmiştir. Bu yönü itibariyle bugün Selman'ı anlamak, insanlığın bütününü anlamaktır.</p>

  <p class="normal">İnsanlığın ilk resmi dinsel tutumu natürizm olarak belirir. Natürizm, yani doğaya tapıcılık; bir anlamda, insanlığın engin anlam arayışının neticesidir.</p>

  <p class="normal">Hiçbir din "amaç" değildir. Bir araçtır. Araç olma nedeni, başlangıç ve varış noktası inşa edişinden ileri gelir. O halde, başlangıç ve varış noktalarının kesişmesi "tevhittir."</p>

  <p class="normal">Bize göre Âdem'i arayışın ürünü olan dinlerin tamamı, fıtri bir gelişim sürecinin ürünleridirler.</p>

  <p class="normal">Öyle ki, bugün de "ideoloji" dediğimiz olgu, yapısal olarak "dindir." Çünkü tarihsel olarak tüm dinler bir arayışın somut çıkarımıyken, bugün de modern kültürün ürettiği çıkarımlar ideoloji/din olarak karşımıza çıkar...</p>

  <p class="normal">Âli İmran Suresi, 19. ayet: <span class="ideitalik">Allah katında din İslam'dır/barış ve esenlik için Allah'a teslim olmaktır. Kitap verilmiş olanlar, kendilerine ilim geldikten sonra, aralarındaki kıskançlık/doymazlık/azgınlık/denge noktasından sapma/yalancılık/zulüm/kibir/zinakârlık yüzünden ihtilafa düştü. Kim Allah'ın ayetlerine nankörlük ederse, Allah, hesabı çabucak görecektir.</span></p>

  <p class="normal">Bir önceki kitabımızda (<span class="ideitalik">Şeytan Evliyaları</span>) detaylı biçimde analiz etmiştik. Kuran'ın Âdem-Şeytan kıssasının hikmeti, arayışlara dayanan bir serüvendi. Yozlaşmanın kökünde yatan olgunun "ben" ve "biz" savaşı olduğunu ifade etmeye gayret etmiştik.</p>

  <p class="normal">Tarih boyunca yozlaşan tek şey insan olmuştur. Hakikat yozlaşmamıştır. Üzeri örtülmüştür. Gizlenmiş, görünmez kılınmıştır.</p>

  <p class="normal">İncil bozulmuş, Tevrat bozulmuş...</p>

  <p class="normal">İnsan bozulmuş...</p>

  <p class="normal">Esasında bozulan hiçbir şey yok. Tevrat'ın bozulma şekli şu biçimdedir: Bugün, Kuran ile hadisleri tek bir kitapta toplayıp, birbirine karıştırıp, kutsal kitap derseniz nasıl olur?</p>

  <p class="normal">İşte Tevrat ve İncil'in başına gelenler budur. Lakin içinde halen o esaslı çığlığı görebilirsiniz...</p>

  <p class="normal">Size "kurban"la ilgili bir bölüm aktaracağım. Yeşaya kitabından 10. ayet sonrasını dikkatle okuyunuz:</p>

  <p class="normal">Ey Sodom yöneticileri, Rabb'in söylediklerini dinleyin: Ey Gomora halkı, Tanrı'mızın yasasına kulak verin.</p>

  <p class="normal">"Kurbanlarınızın sayısı çokmuş, bana ne?" diyor Rab. "Yakmalık koç sunularına, besili hayvanların yağına doydum. Boğa, kuzu, teke kanı değil istediğim. Huzuruma geldiğinizde, avlularımı çiğnemenizi mi istedim sizden? Anlamsız sunular getirmeyin artık. Buhurdan iğreniyorum. Kötülük dolu törenlere, Yeniay, Şabat Günü kutlamalarına ve düzenlediğiniz toplantılara dayanamıyorum. Yeniay törenlerinizden, bayramlarınızdan nefret ediyorum. Bunlar bana yük oldu, onları taşımaktan yoruldum. Ellerinizi açıp bana yakardığınızda, gözlerimi sizden kaçıracağım. Ne kadar çok dua ederseniz edin dinlemeyeceğim. Elleriniz kan dolu. Yıkanıp temizlenin, kötülük yaptığınızı gözüm görmesin, kötülük etmekten vazgeçin. İyilik etmeyi öğrenin, adaleti gözetin, zorbayı yola getirin, öksüzün hakkını verin, dul kadını savunun."</p>

  <p class="normal">Rab diyor ki: "Gelin, şimdi davamızı görelim. Günahlarınız sizi kana boyamış bile olsa kar gibi ak pak olacaksınız. Elleriniz kırmızböceği gibi kızıl olsa da, yapağı gibi bembeyaz olacak. İstekli olur, söz dinlerseniz, ülkenin en iyi ürünlerini yiyeceksiniz. Ama direnip başkaldırırsanız, kılıç sizi yiyip bitirecek."</p>

  <p class="normal"><span class="ideitalik">Çünkü bu sözler Rabb'in ağzından çıktı.</span></p>

  <p class="normal">Tevrat'ta geçen bu bölüm, bana göre Kuran onayından geçmiş bir bölümdür. Haktır, doğrudur, hatta namazda bile okunmasında sakınca yoktur. Çünkü, sembolleri, şekilleri, nüsukları; gerçeğe, hakikate değiştiren bir paradigmanın belini kırmaktadır. Hele ki, bugün; dinsel gerekçelerle katliam yapan Yahudi ve sözde Müslümanların daha çok okuması gereken bir bölümdür...</p>

  <p class="normal">Peki ya İncil ne diyor?</p>

  <p class="normal">Yakup'un Mektubu 5. Bölüm'de geçen şu ifadelere dikkat ediniz:</p>

  <p class="normal"><span class="ideitalik">Dinleyin şimdi ey zenginler, başınıza gelecek felaketlerden ötürü feryat edip ağlayın. Servetiniz çürümüş, giysinizi güve yemiştir. Altınlarınız, gümüşleriniz pas tutmuştur. Onların pası size karşı tanıklık edecek, etinizi ateş gibi yiyecek. Bu son çağda servetinize servet kattınız.</span></p>

  <p class="normal"><span class="ideitalik">İşte, ekinlerinizi biçen işçilerin haksızca alıkoyduğunuz ücretleri size karşı haykırıyor. Orakçıların feryadı her şeye egemen Rabb'in kulağına erişti.</span></p>

  <p class="normal"><span class="ideitalik">Yeryüzünde zevk ve bolluk içinde yaşadınız. Boğazlanacağınız gün için kendinizi besiye çektiniz.</span></p>

  <p class="normal"><span class="ideitalik">Size karşı koymayan doğru kişiyi yargılayıp öldürdünüz. Sabredin.</span></p>

  <p class="normal"><span class="ideitalik">Öyleyse kardeşler, Rabb'in gelişine dek sabredin. Bakın, çiftçi ilk ve son yağmurları alıncaya dek toprağın değerli ürününü nasıl sabırla bekliyor!</span></p>

  <p class="normal"><span class="ideitalik">Siz de sabredin. Yüreklerinizi güçlendirin. Çünkü Rabb'in gelişi yakındır.</span></p>

  <p class="normal">Şimdi bu ayetler hak değildir diyebilecek bir ilahiyatçı, teolog var mı?</p>

  <p class="normal">Bu ayetler, Kuran'ın çığlığını yansıtan, Allah'ın temel meselesini gözler önüne seren ayetlerdir.</p>

  <p class="normal">Şimdi Kuran'a ve Zebur'a kulak verelim:</p>

  <p class="normal">Bakara Suresi, 177. ayet: <span class="ideitalik">Yüzlerinizi doğu ve batı yönüne çevirmeniz zafer ve mutluluğa ermek değildir. Zafer ve mutluluğa ermek o kişinin hakkıdır ki, Allah'a, ahiret gününe, meleklere, kitaplara, peygamberlere inanır; akrabaya, yetimlere, çaresizlere, yolda kalmışa, yoksullara, özgürlüğüne kavuşmak gayretinde olanlara malı seve seve verir, namazı kılar, zekâtı öder. Böyleleri söz verdiklerinde ahitlerine vefalıdırlar; bolluk ve bereket zamanı kadar; zorluk, sıkıntı ve şiddet zamanında da sabırlıdırlar. İşte bunlardır özüyle sözü bir olanlar. Ve işte bunlardır korunan takva sahipleri.</span></p>

  <p class="normal">Zebur, 82. Mezmur: <span class="ideitalik">Tanrı yerini aldı tanrısal kurulda, yargısını açıklıyor ilahların ortasında: "Ne zamana kadar haksız karar verecek, kötüleri kayıracaksınız? Zayıfın, öksüzün davasını savunun, mazlumun, yoksulun hakkını arayın. Zayıfı, düşkünü kurtarın, onları, kötülerin elinden özgür kılın."</span></p>

  <p class="normal"><span class="ideitalik">Bilir misin o zor yolun ne olduğunu?</span></p>

  <p class="normal"><span class="ideitalik">O, boyunduruk altına alınmışı, özgürleştirmektir...</span> (Kuran'ı Kerim, Beled Suresi, 12-13. ayetler)</p>

  <p class="normal">Vallahi de billahi de Zebur'un bu ayeti, haktır; Allah'ın sözüdür...</p>

  <p class="normal">Zebur bozulmuş, Tevrat ve İncil bozulmuş...</p>

  <p class="normal">Aslında, insan bozulmuş. O kitapları okuyanlar bozulmuş. Anlam bozulmuş, mana bozulmuş...</p>

  <p class="normal">Zebur'u elinize alıp okuyun; göreceğiniz şey şu olacaktır...</p>

  <p class="normal">Yoksulu, yetimi, öksüzü, zayıfı kollayın. Onların davasını savunun!</p>

  <p class="normal">Zorbaya karşı mazlum, ezene karşı ezilenin savunulduğu tüm tutumlar "tevhit dairesindedir." Bununla ne demek istediğimizi, kitabımızın ilerleyen bölümlerinde daha net göreceksiniz.</p>

  <p class="normal">Şimdi o büyük insanın hayatına göz atalım...</p>
</body>
</html>
