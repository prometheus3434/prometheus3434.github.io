<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_31"><span class="ideitalik">Vali Selman</span></h2>

  <p class="normal">İran fetholunmuştu. Halife Ömer, Selman'ı Medain valisi olması için ikna etmeye çalışıyordu. Selman'a bu öneri gittiğinde, üzerinde biraz düşünmesi gerektiğini belirtti.</p>

  <p class="normal">Akşam Ali'nin evinde toplandılar. Ebuzer, Ali, Ammar'la durumu istişare etti. Ve ortak karar çıktı:</p>

  <p class="normal">Bu vazifeyi kabul edecekti. Medain'de İslam'ın örnekliğini en ileri düzeyde gösterecekti.</p>

  <p class="normal">Görevi kabul edince doğduğu topraklara döndü.</p>

  <p class="normal">O topraklara ilk ayak bastığı an, Selman'ın gönlünde fırtınalar kopuyordu. Doğduğu ve büyüdüğü topraklardaydı. Bir kaçak olarak ayrıldığı o topraklara, vali sıfatıyla dönmüştü. Büyük bir mutluluk, sorumluluğun verdiği hüzünle yoğrulmuştu. İlk iş olarak ailesinin evine gitti.</p>

  <p class="normal">Gittiğinde akrabalarının büyük hürmetiyle karşılaştı. Lakin ona değil, makamına gösterilen bir hürmet söz konusuydu. Etrafına yanaşıp; yarar talep edenlerin tümünü kovdu. Kapalı bir odaya girip tefekküre koyuldu...</p>

  <p class="normal">Vazifenin resmiyet kazanma sürecinde Selman, yoğun ilmi çalışmalara koyulmuştu. Bir gün Absoğullarından bir kişiyle Dicle kenarında yolculuğa çıkmışlardı. Selman, "Absoğullarının biraderi, bineğinden in de su iç!" dedi.</p>

  <p class="normal">Adam hızla Selman'ın dediğini yaptı.</p>

  <p class="normal">"İçtiğin su Dicle'den ne kadar eksiltti?" diye sordu.</p>

  <p class="normal">Absoğlu, "Eksilteceği düşünülmez bile!" dedi.</p>

  <p class="normal">Selman, "İşte ilim de böyledir. Ne kadar alınırsa alınsın eksilmez," dedikten sonra devam etti:</p>

  <p class="normal">"Hadi, hayvanına bin!"</p>

  <p class="normal">Yürüdüler, harmanlarla yığılı buğday ve arpa yığınları yanından geçtiler. Selman buğday yığınlarını göstererek, "Sanıyor musun ki; bunların bize bol bol verilip, Muhammed ile ashabına kısılması bizler için hayırdır da, onlar için şerdir?" dedi.</p>

  <p class="normal">"Bilmiyorum," diye karşılık veren Absoğluna, "Ama ben iyi biliyorum! Bu malların bize bol bol verilip, onlara kısılması bizlerin zararına, onların yararınadır, bizlere şer, onlara da hayır vesilesidir. Allah Resulü, Allah'a kavuşuncaya kadar üç gün peş peşe doyasıya yememiştir, dedi. (Heysemi, a.g.e., c. X, s. 324)</p>

  <p class="normal">Bu konuşma siyasi bir nitelik taşıyordu. Selman, Medain'de yapacaklarını belirginleştiriyordu...</p>

  <p class="normal">O günlerde Halife Ömer, Selman'a bir mektup göndermişti. Mektubunda, "Maaşını kendi nafakan için harcamalısın..." gibi bir ibare yer alıyordu. Selman, vali görevindeyken, maaşını kullanmıyor; infak yapıyordu. Kendisi, sepet örerek pazarda satış yapıyordu. Bu şekilde geçimini temin etmekteydi.</p>

  <p class="normal">Selman, halifeye cevap yazdı:</p>

  <p class="normal"><span class="ideitalik">"Ben senin bağladığın maaşı, muhtaç olacağım bir gün için yoksullara dağıtıyorum. Ben, mütevazı bir şekilde yaşayarak, kendimi Medain halkına bir vali olarak değil, onlardan biri olarak tanıtıyorum.</span></p>

  <p class="normal"><span class="ideitalik">Böylece onlar, beni üzerimden geçilecek bir köprü olarak kullanıyorlar. Ben de onların üzerime koydukları ağırlıkları taşıyorum. Bunu Allah Resulü'nden öğrendim. O, insanlarla yakınlaşarak onlarla kaynaşır, onlar da ona yaklaşırlardı.</span></p>

  <p class="normal"><span class="ideitalik">O, bir insan olarak, onların yediğini yer, giydiklerini giyer, onlardan farklı davranmazdı. Ayrıca Resulullah'tan, ‘Kim benden sonra Müslümanların başına idareci olur da, sonra onlara karşı adil davranmazsa, o kimse Allah'ın gazabına uğramış olarak Allah'a kavuşur,' sözünü işittim."</span> (İbni Sad, a.g.e., c. IV, s. 87; İbni Cevzi, a.g.e., c. I, s. 541-542)</p>

  <p class="normal">Ali'nin evinde yapılan sohbetin hikmeti vuku buluyordu. Selman, İslam'ın idealini yaşatma mücadelesinde büyük işler yapıyordu.</p>

  <p class="normal">Halife Ömer'in dostlarından biri Selman'ı ziyarete geldi. Selman'ın methi günden güne yayılıyordu. Ömer'in Selman'a gönderdiği mektup, Selman'ın yanıtı, herkes tarafından işitilmişti. Selman misafirine şunları söyleyerek meseleyi daha belirgin hale getirdi:</p>

  <p class="normal">"Bir dirhem veriyor, hurma yaprağı alıyor, sepet yapıyorum. Yaptığım sepeti üç dirheme satıyorum.</p>

  <p class="normal">Üç dirhemin birini yaprak almak için ayırıyorum, bir dirhemini çocuklarımın nafakasına harcıyorum, ötekini de sadaka veriyorum. Eğer Ömer bin Hattab, beni bu işten men etse onu dinlemem." (İbni Sad, a.g.e., c. IV, s. 89)</p>

  <p class="normal">Selman'ın bu durumu Halife Ömer açısından bir sorun yaratmıyordu. Ama, bazıları bu durumdan rahatsız olmaya başlamışlardı. Özellikle de iktidar beklentileri içinde olan "Ümeyye soyu" bu durumdan rahatsızlık duymaya başlamıştı. Çünkü Selman bu sözleri "ekstra bir farklılık" olarak söylemiyor, olmazsa olmaz olarak belirtiyordu.</p>

  <p class="normal">Birileri, "Selman'ın bu yaptıkları iyidir. Ama tercihtir, zaruret değildir," derken, Selman tüm sözlerinde, mal artırmanın, servet yığmanın tercih olduğunu, lakin ateşe götüren bir tercih olduğunu söylüyordu. Selman'ın valilik yaptığı topraklar, değişiyordu. Oralarda, zulmün dikiş tutturması imkânsızlaşıyordu...</p>

  <p class="normal">O günlerde Selman'ın dostu Ebuzer servet edinenlerin kâbusu olmuştu. Mescitlere giriyor, Tevbe Suresi'nin 34 ve 35. ayetleriyle birlikte, zenginlere lanet okuyordu.</p>

  <p class="normal">Yarımadada bu ayetler yankılanmaya başlamıştı:</p>

  <p class="normal"><span class="ideitalik">"Ey iman edenler, ahbar ve ruhbanların çoğunluğu halkın mallarını gasp ederek biriktirir ve bunu yaparak onları Allah yolundan alıkoyarlar. Altın ve gümüşü biriktirip Allah yoluna harcamayanları elim bir azapla müjdele! O gün biriktirdikleri eritilir, onunla yanları, böğürleri, sırtları ve alınları dağlanır. Onlara; tadın, nefsiniz için biriktirdiklerinizi, denilir."</span></p>

  <p class="normal">Ümeyye (Emevi) soyu henüz güçlenemezdi. Medain'de Selman, Medine'de Ebuzer ve Ali, halifelik makamında Ömer...</p>

  <p class="normal">Halife Ömer, yıllık 4.000 dirhemden fazla mal istiflenemeyeceğini duyurdu. Büyük bir panik havası hâkimdi. Ortalık karışmıştı.</p>

  <p class="normal">Selman, Halife Ömer'e suikast yapılacağını hissediyordu.</p>

  <p class="normal">Lakin, sırtına yüklenen vazifeyle uğraşıyordu. O Medain valisiydi.</p>

  <p class="normal">Vali Selman sokakta yürürken; Teymoğulları kabilesinden bir adam Şam'dan Medain'e gelmişti. Beraberinde bir çuval incir vardır. Selman'ın üzerinde de sadece bir pantolonla bir abadan başka bir şey olmadığı için adam, onu hamal sanarak, "Gel şu yükü evime kadar götür," dedi.</p>

  <p class="normal">Selman-ı Farisi, adamın yükünü omzuna alarak yürümeye başladı. Ancak bu durumu görenlerin –Selman'ı tanıdıkları için– adama, "Sen ne yapıyorsun? Bu validir!" demeleri üzerine adam, Selman'dan kendisini tanıyamadığını belirterek özür diledi.</p>

  <p class="normal">Fakat Selman ona, "Hayır! Mademki yükü ben omzuma aldım, evine götürmeden indirmeyeceğim!" karşılığını verdi. (İbni Sad, a.g.e., c. IV, s. 88)</p>

  <p class="normal">Adamın evine kadar yükü götürmüş ve adama şu nasihati yapmıştı:</p>

  <p class="normal">"Benden sonra hiç kimseyi aşağılık görme!" (Zehebi, <span class="ideitalik">Siyeru Â'lâmi un-Nübela</span>, c. I, s. 546)</p>

  <p class="normal">Koskoca vali, sırtında çuval taşıyor, sepet örüp pazarda satıyor, yamalı elbiseyle dolaşıyordu. Bu, bir tercih değildi. İslam'ın emriydi!</p>

  <p class="normal">Bugün de bu duruma "onun tercihidir" derler. Tercih değildir, farzdır! Emirdir!</p>

  <p class="normal">İşte bu yüzden o, Selman'dır...</p>

  <p class="normal">Evine gelen bir misafiri Selman'ı hamur yoğururken görmüş ve çok şaşırmıştı. Selman'a sordu:</p>

  <p class="normal">"Bu hal nedir? Hizmetçi nerede?"</p>

  <p class="normal">Selman-ı Farisi, "Hizmetçiyi bir başka işe gönderdiğimiz için ona iki iş gördürmek istemedik," cevabını verdiğinde adam çok şaşırdı. (İbni Sad, a.g.e., c. IV, s. 90)</p>

  <p class="normal">Emek sömürüsünü rutin gören zihinler dönüşüyordu. Medain'de bahçeleri çeviren çitler yıkılmıştı. Hiç kimse, bir diğerinin hakkını gasp edemiyordu. Hain planlar yapılırken, hakikat pınarından saçılan ışık parıldıyordu. Selman, yoldaşı Allah Resulü Muhammed'in kokusunu saçıyordu sokaklara...</p>
</body>
</html>
