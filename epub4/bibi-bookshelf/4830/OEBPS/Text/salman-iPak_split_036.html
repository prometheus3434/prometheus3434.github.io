<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>salman-iPak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_33"><span class="ideitalik">Osman Dönemi</span></h2>

  <p class="normal"><span class="ideitalik">(Not: Bu bölümde Şeytan Evliyaları adlı kitabımızdaki ilgili bölümü ve Ali Şeriati'nin tespitlerini aktarıyoruz.)</span></p>

  <p class="normal">İslam'ın ilk çağları, bizzat pratik uygulamalar bazında sorunların da ortaya çıktığı bir dönemdir. Bu dönem dahilinde, vicdanlı davrandığımızda; ilk iki halifenin Allah ve elçisine uygun iş yürüttüğünü söylemek gerekir.</p>

  <p class="normal">Üçüncü halife Osman'dan sonra halife olan Ali de bu iki halifeyle birlikte anılmalıdır.</p>

  <p class="normal">Yani, Dört Halife Dönemi'nin üç ismi; Ebubekir, Ömer ve Ali, Kuran'a sadık kalmışlardır.</p>

  <p class="normal">Ancak Halife Osman zamanı, tam bir entrika dönemidir. Osman, ailesi "Ümeyyeoğullarını" iktidara taşımıştır.</p>

  <p class="normal">Mesela, Sünni kaynaklarda; Peygamber'in vahiy kâtibi olarak anılan (ki doğrudur) Mervan bin Hakem, Peygamber tarafından sürgün edilmesine rağmen yönetime getirilmiştir...</p>

  <p class="normal">Bu ve benzeri kimseler iktidara gelmiş, karşıdevrim hareketi başlamıştır.</p>

  <p class="normal">Mesela, Mervan'ın sürgün nedeni; Peygamber'in kendisine yazdırdığı Âli İmran Suresi'ni, Âli Mervan olarak yazmasıydı. (Bkz. <span class="ideitalik">Tarih-i Taberi</span>, c. III, s. 554)</p>

  <p class="normal">Hatta bu durumlar karşısında öfkelenen Hz. Ali, Osman'ın karşısına çıkar ve yakınlarını iktidara taşıyorsun diye tepki gösterir.</p>

  <p class="normal">Osman da, Hz. Ömer'in yönetime aldığı bir yakını olan Muğiyre'den dem vurunca Ali, "Halife Ömer ise her kime beylik verse, onu kendi haline bırakmazdı. Sen ise beylik verirsin, istediklerini yaparlar. Hele ben seni öğütleyeyim de, sen yine de kendin bilirsin," dedi.</p>

  <p class="normal">Halife Osman, malını çoğaltıyordu. Etrafını Yahudi ulemayla doldurmuştu. Artık Ebuzer ve Ali'nin fetvaları itibar görmüyordu. Bunun yerine Kab'ın (Kab ül-Ahbar) sözleri muteber sayılıyordu.</p>

  <p class="normal">Hatta Osman zamanında Yahudi dönmeleri ricat fırkası kurmuş, Osman'ın etrafına çöreklenerek makam ve mevki edinmişlerdi. (Aynı kaynak, s. 555)</p>

  <p class="normal">Birçok rivayette, Osman'ın fey mallarını, yani savaş ganimetlerini zimmetine geçirdiği yazılır.</p>

  <p class="normal">Bu hususta "Ensab ül-Eşraf" ta geçen meşhur bir rivayet mevcuttur:</p>

  <p class="normal">Rivayetin birinci kısmında Hz. Osman, icraatından şikâyet ederek kendisine karşı çıkan Mısırlılarla görüşür. Ancak onları, Medine'ye girmelerini sakıncalı gördüğünden, Medine dışında bir köyde karşılar ve kabul eder. Bunlar Hz. Osman'a Mushaf'ı getirttirirler ve 70. sureyi, yani Yunus Suresi'ni açtırırlar ve okuttururlar.</p>

  <p class="normal">"Allah'ın inzal ettiği şeyi görmüyor musunuz?" ayetine (59. ayet) gelince durdururlar ve onu bu ayete dayanarak hesaba çekerler. Osman onların bütün sorularını cevaplandırır.</p>

  <p class="normal">Sonunda, "Ne istiyorsunuz?" diye sorar.</p>

  <p class="normal">"Misak istiyoruz," cevabını alır. İsyan etmemeleri, Müslüman toplumun birliğini parçalamamaları, hadise çıkarmamaları için, halife onların sorularına cevap verir, ileri sürdükleri teklifleri ve şartları dinler, bunları yapacağını söyler. Üstelik kendisinden şikâyet eden, misak isteyen bu Mısırlıları över.</p>

  <p class="normal">Rivayetin bu bölümü, Hz. Osman'a gelen Mısırlı topluluğun, kendileriyle halife arasında Allah'ın Kitabı'nı hakem yapmak istediklerini işaret eder. Aynı şekilde Mısırlıların Hz. Osman'ın icraatını kabul etmediklerini; aralarındaki en önemli meselenin fetihlerle elde edilen malın dağıtılması olduğunu bildirir. (Rivayetin metni için bkz. <span class="ideitalik">et-Taberi</span>, Ebu Cafer Muhammed bin Cerir bin Rüstem, 110/922)</p>

  <p class="normal">Halife Osman dönemi sürgünlerin dönemidir. Bütün muhalifler sürgünlere gönderilir. Bunların en meşhuru Ebuzer Gıffari'dir.</p>

  <p class="normal">Bu dönem için Ali Şeriati şu tespitleri yapmaktadır:</p>

  <p class="normal">Osman, İslam'da "ilk kez" ortaya çıkan bidatlerin eksik fihristidir.</p>

  <p class="normal">İlk kez lider unvanıyla sarayda oturuyor, ilk kez resmi muhafız alayı oluşturuyor, ilk kez özel meclis oluşturuyor, ilk kez kapıcı kullanıyor, ilk kez sıradan halk yığınlarıyla halife ilişkilerinde aracı kullanılıyor, ilk kez beytülmal halifenin emrine veriliyor, beytülmalın bekçisi mescide gidip beytülmalın sahibi olan halka, halife karıştığı için kilidi size verip istifa ediyorum, istediğinizi yapın diyor, ilk kez siyasi tutuklu ortaya çıkıyor, ilk kez bir Müslüman halifenin yöntem ve davranışlarına karşı çıktığı için takibata uğruyor, ilk kez siyasi sürgün yaşanıyor, ilk kez bir kişi devlet tarafından işkence görüyor (Abdullah bin Mesut), ilk kez Kuran siyasi demagoji aracı oluyor, ilk kez hükümdar halkın kaderini ele alıyor, yasal ve İslami sorumluluktan muaf tutuluyor, ilk kez ırk ve akrabalık bağı siyasal ve toplumsal ilerleme aracı oluyor, ilk kez tekelcilik siyasi arenada halifeye bağlanıyor, bir makama gelmek için gereken takva ve İslam yerini yakınlık ve siyasete bırakıyor, ilk kez sınıf sömürüsü, ayrımcılık, sermayecilik (hazine), seçkinlik, cahili değerler, kabileci ruh, yaş, servet, ırk, şahsiyetperestlik ve kabilecilik, İslami kardeşlik, manevi değerler ve toplumsal eşitliğin önüne geçiyor, ekonomik ayrıcalık; takva, cihat geçmişi, Peygamber'e yakınlık, Kuran'a vukufiyet ve kişisel liyakatten önemli oluyor, "hükümet" (başkanlık) ruhu "imamet" (önderlik) ruhuna tercih ediliyor, "muhafazakâr sistem", "devrimci harekete", "dini, insani ve ekonomik tekelcilik", "halkçılık, eşitlik ve İslami özgürlüğe" –ki İslam'da sıradan bir insan bile toplumun siyasi kaderinde aynı ölçüde sorumluluk sahibiydi–, halifenin şahsı ve aynı ölçüde büyük ashab ve tam anlamıyla maslahatçılık, hakikatperestliğe, siyaset mücadeleye, İslami slogan İslami hakikate, büyük ashab müminlere, sınıf ümmete, darülhilafe mescide, kabileci eşrafiyet insani şerafete, eski cahiliye yeni devrime, bidat sünnete ve hülasa Ebu Süfyan'ın ehlibeyti Muhammed'in ehlibeytine galebe çaldı ve neticede Ali silahsızlandırıldı! Ve Ebuzer! Ali'nin, Ebubekir'in seçiminde ve Ömer'in tayininde yenilmesine üzüntüyle tahammül etti. Şimdi her şey bambaşka bir mecraya kaymıştır.</p>

  <p class="normal">Zorbalık, altın ve hile Peygamber'in hilafeti kılıfında ve tevhidin güzelliğinin arkasına sığınarak halkın –ki daima bu uğursuz teslisin kurbanı olagelmişlerdir– karşısına dikilmişti. (<span class="ideitalik">Bir Kez Daha Ebuzer</span>, Ali Şeriati)</p>

  <p class="normal">Selman'ın can dostu Ebuzer muhalefeti nedeniyle açlığa sürgün edilmişti. Rebeze'ye...</p>

  <p class="normal">İbni Sad, <span class="ideitalik">Tabakat</span> adlı eserinde (ki Vakıdi rivayetlerini esas alır), III. cilt 63 ve 64. bölümlerde, sürgün mühürlerinin Mervan bin Hakem tarafından vurulduğu, Osman'ın mührünü Mervan'da bulundurduğu ve tüm siyasi kararların Mervan tarafından yürütüldüğü görülür.</p>

  <p class="normal">Bu dönemde, Allah Peygamberi'nin, Kuran'ı tahrif etme çabasından ötürü sürgün ettiği bozguncular siyasi güç haline gelmiş, ganimetler ve beytülmal, halifenin malına dönüşmüş, siyasi tutuklamalar başlamış, halife saraylarda yaşamaya başlamış, infak ve kenz kavramlarının üzeri örtülmüş, dinin ruhu mezarlara defnedilmişti.</p>

  <p class="normal">Halife Osman'ın ölümü öncesi dönemi "cennetlik bir adamın onurlu idare süreci" gibi anlatanların cehaleti, İslam kaynaklarına vâkıf olmayışlarından ileri gelmektedir.</p>

  <p class="normal">Halbuki o dönem; Peygamber'in bütün dostlarının ayaklandığı ve Osman'a başkaldırdığı bir dönemdir.</p>

  <p class="normal">Hatta o süreçte şöyle bir hadise yaşanır:</p>

  <p class="normal">Osman'ın bulunduğu şehre akın akın kabile liderleri gelmektedir. Osman'ın hilafeti bırakması için baskı yapılmaktadır. Ve Muaviye, Şam'dan gelerek şöyle der:</p>

  <p class="normal">"Bu işleri yapanların hepsi, Allah Elçisi'nin yakın dostlarıdır. Bu fitneyi çıkartanlar onlardır, onlardan gelmektedir. Bence onların hepsini bir yerlere bey yapıp beytülmaldan pay vermelisin... (<span class="ideitalik">Tarih-i Taberi</span>, c. III, s. 557)</p>

  <p class="normal">Peygamber'in bütün yakın dostları teyakkuza geçmişti. Ve resmi ideoloji onları "fitne" olarak tanımlıyordu.</p>

  <p class="normal">Hatta o fitnecilerden biri olan Ebuzer, Rebeze'ye sürgün edilmiş, açlık ve susuzluktan can vermişti...</p>

  <p class="normal">Ebuzer ve diğerlerinin ana derdi; halka ait olan fey mallarını halifenin zimmetine geçirmesi, uydurma hadis yazdırması ve Ömer tarafından hadis söylemesi yasaklanan Hureyre gibilerin muteberleşmesiydi. (İbni Sad, <span class="ideitalik">Tabakat</span>)</p>

  <p class="normal">İlk halife Ebubekir'in oğlu Muhammed isyancılardandı. Ammar bin Yasir (Ali'nin dostu), Ebuzer ve diğerleri...</p>

  <p class="normal">Zehebi'nin <span class="ideitalik">Tarih ül-İslam</span> adlı eserinde, İsmail bin Halid'den rivayet ettiğine göre (2/129) Osman'a isyan edenlerin ana sorunları kendi ifadeleriyle şunlardır:</p>

  <p class="normal">Allah'ın Kitabı'nı mahvetti.</p>

  <p class="normal">Halkın malını devletleştirip, devleti kendi malı yaptı.</p>

  <p class="normal">Yönetime akrabalarını tayin etti.</p>

  <p class="normal">Peygamber'in dostlarına kötü muamele etti (Ebuzer).</p>

  <p class="normal">Afrika'dan gelen ganimetlerden Mervan'a özel hisse verdi. (ez-Zehebi, a.g.e., 2/129)</p>

  <p class="normal">İbni Şirin'in nakline göre:</p>

  <p class="normal">"Osman onlara/isyancılara Ali'yi gönderdi. Ali doğrudan onların yanına geldi ve şu beş hususta anlaştılar: Vazifelerinden alınanlar yerlerine iade edilsin; mağdur ve haksızlık edilenlere hakları verilsin; fey/ganimet tıpkı Allah'ın emrettiği gibi eşit olarak dağıtılsın; taksimde adil olunsun; devlet idaresinde adaletli ve liyakatli kimseler çalıştırılsın."</p>

  <p class="normal">Görüldüğü üzere süreç, tamamen bu çelişkilere dayanmaktadır. Ve taze bir devrimin dinamikleri; çok sert biçimde isyan etmiş, Osman ise uzlaşma yolları aramaya başlamış, iktidar korkmuş, paniğe kapılmıştı...</p>

  <p class="normal">Yukarıdaki gibi bir uzlaşı sözle sağlanmıştı.</p>

  <p class="normal">Ancak!</p>

  <p class="normal">Ali ile isyancılar arasındaki bu anlaşma Osman tarafından reddedilmişti.</p>

  <p class="normal">Osman, "Allah'ın Kitabı'nı bozmaya teşebbüs etmedim. Mervan'a ganimetten pay vermedim, o beytülmal/devlet malı, zaten Mervan'ın hakkıdır. Ashaba zulmetme konusunda, ben de bir insanım, kızarım, severim..." biçiminde bir ifade kullanarak, sabırları taşırdı.</p>

  <p class="normal">Osman'ın iktidara gelir gelmez Kuran'ı toplama çalışmasına girişmesi, kafaları karıştırmıştı. Lakin Vakıdi gibi nakilcilere ve çağdaşımız Hakkı Yılmaz'a göre; Osman Mushaf'ı tahrife yeltenmişti.</p>

  <p class="normal">Devlet malının anahtarları, hazinedarlardaydı. Ve sadece halka hesap verirlerdi.</p>

  <p class="normal">O dönem, ilk defa hazinedar halkın huzuruna çıkıp, "Ey halk, halife hazineye burnunu sokuyor. Ben huzurunuzda istifa ediyorum, bu vebali alamam!" diye tepki göstermişti.</p>

  <p class="normal">Akabinde hazine halifeye bağlanmıştı.</p>

  <p class="normal">İslam'da 1/40 oranındaki zekât gibi "yalanlar" bu dönem, bizzat Osman'ın Yahudi ulemaları tarafından uydurulmuştu. (Bkz. Ali Şeraiti, <span class="ideitalik">Ebuzer</span>)</p>

  <p class="normal">Hicri 32 yılında, Osman'ın emriyle; devletin hazırladığı Kuran dışındaki tüm Kuran nüshaları yakıldı! (Bkz. Bahriye Üçok, <span class="ideitalik">Emeviler ve Abbasiler</span>, Ankara, 1979, s. 7)</p>

  <p class="normal">E. R. Fığlalı'ya göre (a.g.e., s. 34) Osman'ın son altı yılı "kötü yönetimdir." Ve isyan sonrası öldürülmesi, "iktidarın kendisini bozmasından kaynaklanır."</p>

  <p class="normal">Ümeyyeoğullarının/Emevilerin, Osman'ın halife olmasıyla birlikte sahip oldukları mevki ve makamı kıskanan, bu duruma karşı çıkan insanlar ve kabileler mevcuttu. Çünkü Ümeyyeoğulları, Osman zamanında, en yüksek mevkilere ulaştılar; idare onların, amirlikler onların, mal ve mülk onlarındı. Bunlardan istedikleri gibi faydalanıyorlardı. Halife de onları seviyor ve destekliyordu. (Bkz. İbni Ebi Bekr, <span class="ideitalik">et-Temhid</span>, s. 51)</p>

  <p class="normal">Ebu Mihnef ve Vakıdi'ye göre; Osman'ı öldürten kişi, Halife Ebubekir'in oğlu Muhammed'dir.</p>

  <p class="normal">Hatta tarihçiler, Osman'ı öldüren kişi için "el yed ül-hafi", yani gizli el tabirini kullanırlar.</p>

  <p class="normal">Ve Osman zamanındaki tahribata son vermek, Ali'yi iktidara taşımak için planlanmış bir "devrim" hareketidir. (Bkz. E. Ruhi Fığlalı, a.g.e., s. 35 vd.)</p>

  <p class="normal">O dönem yapılanan ricat (Muhammed geri dönecek) hareketi, bütün kaynaklarda sabittir. Ricat hareketinin kökleri ise, yozlaşmaya dayanır. Allah Elçisi'nin ürettiği devrimin yozlaşması ve bir saltanata dönüşmesi karşısında, "Muhammed geri dönüyor!" sloganlarıyla; Ali'ye işaret edilir. (İbni Ebi Bekr, a.g.e., s. 89-90)</p>

  <p class="normal">Taberi'ye göre, artık Osman hutbe okuyamaz hale gelmişti. Mescitte hutbeye başladığında taşlar yağıyordu. Çünkü Osman'ın 1 milyon dinar serveti vardı.</p>

  <p class="normal">Ardında 1 milyon dinar bıraktı.</p>

  <p class="normal">Sarayının etrafı kuşatılmıştı. İsyancılar o kadar sinirliydi ki; sarayı yakma planları yapıyorlardı. (Bkz. Taberi, c. III, s. 562)</p>

  <p class="normal">En sonunda Ebubekir'in oğlu Muhammed ile Osman şöyle bir diyaloğa girer:</p>

  <p class="normal">"Ey Osman! Halifeliği bırak!"</p>

  <p class="normal">"Bu hırkayı bana Allah verir, Allah alır! Sizinle de Kuran'la iş görürüm..."</p>

  <p class="normal">Bunun üzerine Ebubekir'in oğlu dışarı çıktı ve Kinane bin Beşir Osman'ı bıçakladı.</p>

  <p class="normal">Osman öldürüldükten sonra, cenaze namazı kılınmadı. Yahudi mezarlığına atıldı ve üç gün öylece bekletildi. En sonunda Hz. Ali ve birkaç kişi tarafından defnedildi.</p>

  <p class="normal">Muaviye iktidara geldiğinde, Osman'ın mezarının yanındaki duvarları yıktırıp, kavislice içeriden duvar ördürerek, Yahudi mezarlığının yanındaki Müslüman mezarlığına (Baki Mezarlığı) dahil etti. (Taberi, c. III, s. 564-565)</p>

  <p class="normal">Gördüğünüz gibi, İslam kaynaklarından yola çıkarak süreci analiz ettik. Enteresandır ki, bugün muhafazakâr zihin, Osman'ı güçlü, adil bir yöneticiyken, bir anda mescitte öldürüldü sanmaktadır.</p>

  <p class="normal">Aksine, büyük bir ayaklanma ve isyan sonrası öldürülmüştür.</p>

  <p class="normal">Ve Ebuzer, Rebeze'ye sürgün edilirken, Osman'a bakarak şöyle bağırmıştır:</p>

  <p class="normal">"Medine'yi, büyük ve sonsuz bir ayaklanmayla müjdeleyin!"</p>

  <p class="normal">Ricat, yani "Muhammedi geleneği" geri getirme fikri; kenz, yani mal istifleme, statüko ve saltanatperest odaklar karşısında konumlanma noktasında açığa çıkar.</p>

  <p class="normal">Daha sonraları Abbasi sürecinde bu yine baş göstermiş, isyancı Karmatiler (özel mülke karşı/ilk komünist Müslümanlar) benzer girişimlerde bulunmuşlardır.</p>
</body>
</html>
