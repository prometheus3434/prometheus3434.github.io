<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>14. BÖLÜM</title>
</head>

<body>
  <h1 class="h11">14. BÖLÜM</h1>

  <p>Ülkesine döndükten altı gün sonra bir mektup geldi.</p>

  <p>Karakolda geçirdiği uzun ve yorucu bir günün akşamı evine döndüğünde mektubu buldu. O gün öğleden sonra sürekli kar yağmış ve evine döndüğünde kapıyı açmadan önce üstünü silkeleyip ayaklarını silmişti.</p>

  <p>Bu konuyu daha sonra düşündüğünde, Baiba'nın arkadaşları kendisiyle bağlantı kuruncaya dek bunu düşünmemeye çalışmıştı. Yüreğinin derinliklerinden onların kendisiyle bir şekilde bağlantı kuracaklarını biliyor ama yine de kendini buna hazır hissetmiyordu.</p>

  <p>Paspasın üstünde duran kahverengi zarf sıradan bir zarfa benziyordu, hatta ilk gördüğünde zarfın üstünde bir firmanın adı olduğundan reklam amacıyla gönderildiğini sanmıştı. Zarfı alıp masanın üstüne koymuş ve sonra da unutmuştu. Buzlukta uzun bir zamandır duran balığı yedikten sonra mektubu hatırlayarak zarfı açtı. Mektup "Lippman Fidanlık" tan geliyordu, Wallander bu mevsimde neden kendisine bir katalog gönderdiklerini de kavrayamadı. Mektubu açmadan çöpe atmayı düşündü, ama sonra reklam amaçlı bile olsa tüm mektuplara göz gezdirme alışkanlığından ötürü vazgeçti. Bu işinden ötürü edindiği kötü bir alışkanlıktı, renkli broşürün içine gizlenmiş bir şey olabilirdi. Bazen önüne çıkan her taşın altında ne olduğunu merak eden biri olmaya başladığını düşünürdü.</p>

  <p>Zarfın içinden el yazısıyla yazılmış bir mektup çıkınca onların kendisiyle bağlantı kurduklarını fark etti. Kahvesini yaparken mektubu mutfak masasının üstüne koydu. Okumadan önce biraz zaman kazanmak istiyordu. Bir hafta önce Arlanda'da uçaktan indiğinde kendini biraz tedirgin hissetmişti ama daha sonra da artık izlenmediği bir ülkede olmanın verdiği rahatlıkla pasaport kontrolündeki kadın görevliyle sohbet etmeye çalışmıştı. "İnsanın ülkesine geri dönmesi kadar güzel bir şey olamaz," demişti ama kadın, ona dik dik bakmış ve pasaportunu incelemeden geri vermişti.</p>

  <p>Burası İsveç, diye geçirmişti içinden. İlk bakışta her şey pırıl pırıl ve çok güzel, havaalanları tertemiz. Her şey göründüğü gibi, gizli saklı bir şey yok. İnsanların açlıktan ölmelerinin bağışlanmayacak bir suç olduğunu belirten İsveç anayasası ulusal çıkarlarımız ve dinimizle birlikte en önemli güvencelerimiz. Ama öte yandan zorunlu olmadıkça asla tanımadığımız biriyle konuşmayız, çünkü bize yabancı olan her şey zarar verebilir, yaşanılanınızı bozabilir kirletebilir ve ülkemizi karartabilir. Asla bir imparatorluk kurmadığımız için de kimse bunun çöküşünü izleyemez ama ülkemiz küçük bile olsa bizler yarattığımız bu cennetin ayrıcalıklı bekçileri olduğumuza inandırmışız bir kere. Ama artık parti sona erdiğinden dünyanın en aksi yüzlü ve sert pasaport kontrol memurlarına sahip olarak intikam alıyoruz.</p>

  <p>Ülkeye geri dönmenin verdiği rahatlık bir anda huzursuzluğa dönüşmüştü. Kurt Wallander'in dünyasında, kısmen de olsa artık bozulmuş bu cennette Baiba Liepa'ya yer yoktu. Bu düşüncelerin ışığında onun buraya gelmesini düşünemiyordu. Ama yine de Malmö uçağına binmek için hapishane benzeri koridorlardan geçerken Riga'ya, görünmez köpeklerin kendisini izlediği kente dönmenin düşünü kurmaya başlamıştı bile. Malmö uçağı rötar yapmış ve kendisine bir sandviç alması için bir kupon verilmişti. Havaalanındaki kafelerden birine oturarak karın altında alana inen ve kalkan uçakları uzun bir süre izlemişti. Çevresinde cep telefonlarıyla konuşan takım elbiseli erkekler vardı. Bunlardan biri telefonda bir çocuğa Hansel ve Gretel'in masalını anlatıyordu. Telefon kulübelerinden birine giderek kızının numarasını çevirdi. Linda'nın sesini duyar duymaz birden neşesi yerine geldi. Birkaç gün Stockholm'de kalmayı düşünmüş ama hemen sonra da kızının derslerinin çok yoğun olabileceğini düşünerek vazgeçmişti. Bunun yerine Baiba'yı düşünmeye başlamış ve İsveçli dedektifin gerçekten de kendisini yarı yolda bırakmayacağına inanıp inanmadığını merak edip durmuştu. Ne yapabilirdi ki? Geri dönecek olursa köpekler anında kokusunu alacaklardı ve paçasını onlardan hiçbir şekilde kurtaramayacaktı.</p>

  <p>Uçak Sturup Havaalanı'na indiğinde vakit oldukça geç olmuştu. Onu karşılayan olmadığından bir taksiye binerek Ystad'a gitmişti. Yolda arabayı son derece hızlı süren şoförle sohbet etmişti. Sisten ve kar yağışından başka konuşacak bir şey olmadığını fark edince arabada Baiba Liepa'nın parfümünün kokusunu duyar gibi olmuş, ve onu bir daha göremeyeceği için de kaygılanmıştı.</p>

  <p>Ertesi gün de babasını görmeye Löderup'a gitmişti. Babasının bakıcısı onun saçlarını kesmişti. Wallander babasının uzun yıllardan beri ilk kez çok sağlıklı göründüğünü fark etmişti. Babasına bir şişe konyak almıştı, babası şişenin üstündeki etiketi görünce başını onaylarcasına sallamıştı.</p>

  <p>Kendi kendine şaşarak babasına Baiba Liepa'dan söz etmişti. Babasının stüdyo olarak kullandığı bölümde oturmuşlardı. Etrafta bitmemiş tablolar vardı. Hepsi de aynı manzara resmiydi. Wallander tabloların sol alt köşesinde küçük bir orman tavuğu olduğunu gördü. Konyak şişesiyle eve geldiğinde babası orman tavuğunun gagasını tamamlıyordu ama oğlunu görünce fırçasını bir kenara bırakarak terebentin kokan bir bezle ellerini silmişti. Wallander, ona Riga yolculuğunu anlattı. Bir süre sonra nedenini anlamadığı bir şekilde konuyu Baiba Liepa'ya getirmiş ve ondan uzun uzun söz etmişti. Babasına genç kadının bir cinayete kurban giden bir polis memurunun eşi olduğundan söz etmemişti. Yalnızca onun adını, Riga'da tanıştıklarını ve onu şimdiden çok özlediğini söylemişti.</p>

  <p>"Çocuğu var mı?" diye sormuştu babası.</p>

  <p>Wallander hayır demesine başını sallamıştı.</p>

  <p>"Çocuk sahibi olabilir mi?"</p>

  <p>"Olabilir sanırım. Ben bunu nerden bileyim?"</p>

  <p>"Ama onun kaç yaşında olduğunu herhalde biliyorsun?"</p>

  <p>"Benden genç. Otuz üç yaşında falan olmalı."</p>

  <p>"O zaman çocuğu da olabilir."</p>

  <p>"Çocuğu olup olamayacağını neden bu kadar merak ediyorsun?"</p>

  <p>"Çünkü senin buna gereksinmen olduğunu düşünüyorum."</p>

  <p>"Benim çocuğum var."</p>

  <p>"Bir çocuk yeterli değildir. Çocuk sahibi olmanın ne olduğunu anlaması için insanın mutlaka iki çocuğu olmalıdır. Onu İsveç'e getir ve evlen onunla."</p>

  <p>"Bu o kadar kolay değil."</p>

  <p>"Polis olduğun için illa her şeyi karmaşık bir şekle mi sokman gerekiyor?"</p>

  <p>İşte yine başladık, diye geçirmişti içinden Wallander. Saldırılar başladı. Emniyet güçlerine katıldığım için eline geçirdiği her fırsatta bana saldırmaktan asla vazgeçmeyecek.</p>

  <p>"Sır tutabilir misin?" diye sordu babasına.</p>

  <p>Babası, onu kuşkuyla süzdü. "Tutmamama olanak var mı?" diye sordu. "Konuşacak kimsem yok ki."</p>

  <p>"İstifa etmeyi düşünüyorum," dedi Wallander. "Çok farklı bir işe başvurmayı düşünüyorum. Trelleborg'daki bir lastik firmasında güvenlik görevlisi olarak çalışabilirim. Ama kesin değil, şimdilik yalnızca düşünüyorum."</p>

  <p>Babası karşılık vermeden bir süre oğlunu süzdü.</p>

  <p>"Hiçbir zaman geç değildir," dedi. "Bence bu kararı bu denli geç verdiğin için pişman olacaksın, başka bir şey için değil."</p>

  <p>"Belki, dedim. Başvuracağım demedim."</p>

  <p>Ne var ki, babası onu dinlemiyordu. Resim sehpasının başına geçmiş orman tavuğunun gagasını bitirmeye çalışıyordu. Wallander bir süre hiç konuşmadan babasını izlemişti. Daha sonra evine dönerek, kendisinin de konuşabileceği kimsesi olmadığını düşünmüştü. Kırk üç yaşındaydı ve içini dökebilecek birinin varlığını özlüyordu. Rydberg'in ölümüyle birlikte kendini yoğun bir yalnızlığın içinde bulmuştu. Yalnızca Linda vardı. Eski karısı Mona'yla dertleşemezdi. Birbirlerine artık iki yabancı olmuşlardı ve Wallander, onun Malmö'deki yaşantısına ilişkin hiçbir şey bilmiyordu.</p>

  <p>Kaseberga'dan geçerken bir an için Kristianstad'daki Göran Boman'ı görmeye gitmeyi geçirmişti aklından. Belki onunla tüm bu olan biteni konuşabilirdi. Ama hemen vazgeçti. Björk'e raporunu verdikten sonra işinin başına dönmüştü. Martinsson'la diğer iş arkadaşları kafeteryada kahve içerlerken ona yolculuğuyla ilgili bir iki soru sormuşlardı ama bunu kibarlıktan yaptıkları, ilgilenmedikleri de görülüyordu. Trelleborg'da firmaya iş başvurusunu göndermiş ve ofisindeki mobilyaların yerini değiştirmişti. Björk, onun kafasının başka bir yerde olduğunu fark ederek, neşelendirmek amacıyla Rotary Kulübü'nde bir konuşma yapmasını önermişti. Wallander öneriyi kabul etmişti ama Continental Oteli'ndeki öğle yemeğinde polisin çalışmalarında kullandığı teknolojiyle ilgili oldukça başarısız bir konuşma yapmıştı.</p>

  <p>Bir sabah uyandığında hastalandığını sanmıştı. Karakoldaki doktora gitmiş ve doktor kendisini tepeden tırnağa muayene etmişti. Doktor, onu oldukça sağlıklı bulmuş ama kilo almamasını önermişti. Riga'dan çarşamba akşamı dönmüş ve Cumartesi akşamı da canlı müzik olan Ahus'ta bir lokantaya gitmişti. Kristianstad'lı bir psikoterapist olan Ellen'la birkaç kez dans ettikten sonra genç kadın onu masasına davet etmişti. Ancak Baiba Liepa'nın yüzü gözlerinin önünden bir türlü gitmediğinden ve bir gölge gibi peşinden ayrılmadığından, orada daha fazla oturamamış, izin isteyerek lokantadan ayrılmıştı. Sahil yolundan dönerken her yaz açılan bitpazarının bulunduğu boş alanda bir süre durmuştu. Geçen yıl burada elinde tabancayla bir katilin izini sürmüştü. Her yer karla kaplanmıştı, mehtap gökyüzünde olanca güzelliğiyle parlıyordu ve Wallander, Baiba Liepa'yı yanı başında hissediyordu. Ystad'daki evine dönünce de sızıncaya dek içmişti.</p>

  <p>Pazar sabahı çarpıntıyla uyanmıştı. Gün boyunca da tanımlanamayan ve ulaşılamayan bir şeyin özlemini çekip durmuştu.</p>

  <p>Mektup pazartesi geldi. Mutfak masasında oturarak düzgün bir el yazısıyla yazılmış mektubu okudu. Mektubu Joseph Lippman adında biri imzalamıştı.</p>

  <p><span class="t5">Siz bizim ülkemizin dostusunuz,</span> diye yazmıştı Joseph Lippman. <span class="t5">Riga'da yapt</span><span class="t5">ığı</span><span class="t5">n</span><span class="t5">ı</span><span class="t5">z harika çal</span><span class="t5">ı</span><span class="t5">ş</span><span class="t5">malar</span><span class="t5">ı</span> <span class="t5">ö</span><span class="t5">ğ</span><span class="t5">rendik. K</span><span class="t5">ı</span><span class="t5">sa bir süre sonra bizden daha ayr</span><span class="t5">ı</span><span class="t5">nt</span><span class="t5">ı</span><span class="t5">l</span><span class="t5">ı</span> <span class="t5">haber alacaks</span><span class="t5">ı</span><span class="t5">n</span><span class="t5">ı</span><span class="t5">z. Joseph Lippman.</span></p>

  <p>Wallander mektupta belirtilen "harika çalışmalar"ın ne olduğunu doğrusu merak ediyordu. Ayrıca "kimlerden" haber alacaktı?</p>

  <p>Mektubun kısalığına ve emir verircesine yazılmış olmasına sinirlenmişti. Konuyla ilgili söyleyeceği başka bir şey yok muydu? Görünmez kişiler tarafından yürütülen gizli bir servise katılmaya doğrusu hiç niyeti yoktu. Kuşkularıyla çektiği yoğun acı kararlılığı ve irade gücünden daha güçlüydü. Baiba Liepa'yı yeniden görmek istediği doğruydu, ama güdülerine güvenmiyor ve âşık bir lise öğrencisi gibi davrandığını da biliyordu.</p>

  <p>Bununla birlikte salı sabahı uyandığında bilinçaltında karar vermişti bile. Karakola giderek sabah toplantısına katıldı, sonra da Björk'ün yanına gitti.</p>

  <p>"Yıllık iznimden bir bölümünü kullanmak istiyorum," dedi. Björk, ona kıskançlık ve kaygı karışımı bir duyguyla baktı. "Keşke ben de izin alabilsem," dedi karamsar bir tavırla. "Ulusal polis teşkilatından gelen uzun bir raporu okuyordum. Ülkedeki tüm polislerin aynı şeyi yaptıklarını, yani masalarının başında oturup ne zaman tatile çıkabileceklerini kara kara düşündüklerini sanıyorum. Raporu baştan sona okudum ama ne demek istediğini anlamadım. Diğerlerinin de benim gibi rapora bakıp ne demek istediğini çözmeye çalıştıklarından eminim. Yeniden yapılanma planıyla ilgili daha önce yollanan birçok raporu yorumlamamız isteniyor bizden ama bu raporda hangilerinden söz edildiğini bir türlü çözemiyorum."</p>

  <p>"Sen de tatile çık," dedi Wallander.</p>

  <p>Björk masanın üstündeki raporu elinin tersiyle kenara itti.</p>

  <p>"Mümkün değil," dedi. "Ancak emekli olunca tatile çıkabileceğim. Tabi eğer emekli oluncaya dek yaşayabilirsem. İnsanın görev başında ölmesi kadar aptalca bir şey olamaz. Tatile çıkmak istediğini söylemiştin, değil mi?"</p>

  <p>"Alpler'de kayak yapmaya gitmek istiyorum. Ama eğer burada kalıp sana yardım etmemi istersen tatile temmuzda da çıkabilirim."</p>

  <p>"Yılın bu döneminde gerçekten de Alpler'de yer bulabildin mi? Otellerin çoktan dolmuş olduğunu sanıyorum."</p>

  <p>"Buldum."</p>

  <p>Björk bir kaşını kaldırdı." İnanılır gibi değil."</p>

  <p>"Arabayla gideceğim. Turlarla yolculuk etmekten hiç hoşlanmam."</p>

  <p>"Kim hoşlanır ki?"</p>

  <p>Björk herkese patron olduğunu anımsatmanın gerektiğini hissettiği anlardaki yüz ifadesine büründü.</p>

  <p>"Şu anda hangi olaylar üstünde çalışıyorsun?"</p>

  <p>"Elimde birkaç önemsiz iş var. En önemlisi de Svarte'deki tecavüz olayı, ama bu da herkesin üstlenebileceği türden."</p>

  <p>"Ne zaman gitmeyi düşünüyorsun? Bugün mü?"</p>

  <p>"Perşembe."</p>

  <p>"Ne kadar kalmayı düşünüyorsun?"</p>

  <p>"İznimden on gün kalmıştı."</p>

  <p>Björk başını sallayarak not aldı.</p>

  <p>"Tatile çıkmanın sana iyi geleceğinden eminim. Son günlerde hiç iyi görünmüyorsun."</p>

  <p>"Haklısın," diyen Wallander odadan çıktı.</p>

  <p>Günün geri kalan bölümünü tecavüz olayının üstünde çalışarak geçirdi. Birkaç telefon görüşmesi yaptı, maaşının yattığı bankadaki hesabındaki bir karışıklığı düzeltti. Bu arada da bir şeylerin olmasını bekliyordu. Stockholm telefon rehberine baktı, Lippman adında birkaç kişinin kayıtlı olduğunu gördü ama Sarı Sayfalar'da "Lippman Fidanlığı" diye bir numara bulamadı.</p>

  <p>Saat 17.00'de masasının üstünü toplayarak evine gitmek üzere yola koyuldu. Arabayla bir süre dolaştıktan sonra yeni açılan bir mobilya mağazasının önünde durarak içeri girdi. Bir an için dükkândaki deri koltuklardan birini satın almayı aklından geçirdi ama fiyatını görünce de hemen vazgeçti. Patates ve domuz pastırması almak için Hamngatan'daki markete gitti. Kasadaki genç kız, onu tanıyıp gülümsedi. Wallander daha sonra bir yıl önce marketi soyan hırsıza ilişkin bir ipucu bulmak amacıyla oraya birkaç kez gittiğini ve kızın da kendisini bu yüzden tanıdığını fark etti. Eve gitti, yemeğini yedi ve televizyonun karşısına geçti.</p>

  <p>Saat 21.00 civarında onunla bağlantı kurdular.</p>

  <p>Telefon çaldı ve bozuk bir İsveççeyle konuşan bir adam, ona Continental Oteli'nin karşısındaki pizzacıya gelmesini söyledi. Wallander birden tüm bu gizlilikten sıkılarak ters bir sesle adama adını sordu.</p>

  <p>"Kuşkulanmak için her türlü nedenim var," diye açıkladı duygularını. "Nasıl bir işin içine girdiğimi bilmeye hakkım var."</p>

  <p>"Benim adım Joseph Lippman. Size mektubu ben yazdım."</p>

  <p>"Kimsiniz?"</p>

  <p>"Küçük bir firmam var."</p>

  <p>"Fidanlık mı?"</p>

  <p>"Öylede diyebiliriz."</p>

  <p>"Benden ne istiyorsunuz?"</p>

  <p>"Mektupta her şeyi açık seçik yazdığımı sanıyordum."</p>

  <p>Wallander telefonu kapattı. Almak istediği yanıtları alamayacağını anlamıştı. İlgileneceğini ve kendileriyle işbirliğine girmeye hazır olduğunu sanan görünmez insanların çevresini sarmasından artık iyice sıkılmıştı. Bu Lippman denen adamın Letonyalı albayların adamı olmadığını kanıtlayacak elinde ne tür bir delil vardı?</p>

  <p>Arabasını almadı ve kentin merkezine, Regementsgatan'a yürüdü. Pizzacıya geldiğinde saat 21.30 olmuştu. Masalarda insanlar ikili üçlü gruplar halinde oturuyordu ama Wallander, Lippman'ın orada olduğunu sanmıyordu. Rydberg'in bir zamanlar kendisine öğrettiği bir şey geldi aklına. Kararlaştırılan buluşma yerine en önce mi en son mu gideceğine insan önceden karar vermeli. Bunun içinde bulunduğu durumla bir ilgisi olup olmadığından emin değildi. Köşedeki boş masalardan birine oturarak bir bira ısmarladı.</p>

  <p>Joseph Lippman saat 22.00 civarında geldi. Wallander bu arada bunun evinden çıkması için kurulan bir tuzak olup olmadığını düşünmeye başlamıştı ama kapı açılıp içeri bir adam girince Wallander, onun Joseph Lippman olduğunu anladı. Altmış yaşlarındaydı ve üstünde bedenine bir hayli büyük gelen bir palto vardı. Sanki mayın tarlasındaymışçasına attığı her adıma büyük bir özen göstererek ağır adımlarla masaların arasından geçiyordu. Wallander'e gülümseyerek paltosunu çıkardı ve geçip karşısına oturdu. Son derece tedirgin bir hali vardı, sürekli olarak etrafına bakıp duruyordu. Masaların birinde oturan iki erkek yan masadaki adama küfredip duruyordu.</p>

  <p>Wallander, Joseph Lippman'ın Yahudi olduğunu düşünüyordu. Tipik bir Yahudi'ye benziyordu. Tıraşsız sakalları kırlaşmıştı ve gözünde çerçevesiz gözlükler vardı. Ama öte yandan, Yahudiler hakkında ne biliyordu ki? Hiçbir şey.</p>

  <p>Garson yanlarına gelince Lippman bir fincan çay ısmarladı. Abartılı kibarlığından Wallander, onun yaşamında çoğu kez aşağılanmayla karşı karşıya kalmış olabileceğini geçirdi aklından.</p>

  <p>"Geldiğiniz için size çok teşekkür ederim," dedi Lippman yavaşça. Wallander, onun ne söylediğini duyabilmek için ona doğru uzandı.</p>

  <p>"Bana başka bir seçenek vermediniz ki," diye karşılık verdi. "Önce bir mektup yolladınız, sonra da telefon ettiniz. Öncelikle bana kim olduğunuzu anlatırsanız sevinirim."</p>

  <p>Lippman başını iki yana salladı. "Benim kim olduğumun bir önemi yok. Önemli olan sizsiniz Bay Wallander."</p>

  <p>"Hayır," dedi Wallander yeniden sinirlendiğini fark ederek. "Bana kim olduğunuzu açıklamazsanız sizi dinlemeyeceğimi bilmelisiniz."</p>

  <p>Çayı getiren garsonun gitmesini beklediler.</p>

  <p>"Benim rolüm işleri organize etmek ve mesajları iletmekten öte değil," dedi Lippman. "Mesajları ileten kişinin kim olduğunu kim öğrenmek ister? Bu hiç de önemli değil. Bu akşam burada buluştuk ve bir süre sonra da ben çekip gideceğim. Belki de bir daha hiç karşılaşmayacağız. Dolayısıyla önemli olan benim size kendimi anlatmam değil, pratik kararlar alabilmek. Güvenlik her zaman çok önemli bir konudur. Bana göre bu da çok önemli bir konudur."</p>

  <p>"O zaman bu konuşmayı burada noktalasak çok daha iyi olacak," dedi Wallander.</p>

  <p>"Size Baiba Liepa'dan bir mesaj getirdim," dedi Lippman telaşlı bir sesle. "Bunun ne olduğunu da öğrenmek istemiyor musunuz?"</p>

  <p>Wallander birden rahatlamıştı. Karşısındaki adam her yeri ağrıyormuşçasına her an yere yığılacak gibi iki büklüm oturuyordu.</p>

  <p>"Sizin kim olduğunuzu öğrenmeden bir şey duymak istemiyorum," dedi Wallander. "Her şey bu denli basit!"</p>

  <p>Lippman gözlüklerini çıkararak çayına biraz süt koydu.</p>

  <p>"Ben yalnızca sizi düşünüyorum. Bay Wallander," dedi. "Günümüzde ve çağımızda insan ne kadar az şey bilirse o kadar güvende olur."</p>

  <p>"Ben Letonya'ya gittim," diye karşılık verdi Wallander. "Oranın ne mene bir yer olduğunu ve insanların sonsuza dek gözetlendiğinin ne anlama geldiğini biliyorum. Ama artık İsveç'teyiz, Riga'da değil."</p>

  <p>Lippman düşünceli bir tavırla başını salladı. "Haklı olabilirsiniz," dedi. "Galiba ben yaşlı olduğum için gerçeklerin nasıl değiştiğini algılamakta zorlanıyorum."</p>

  <p>"Fidanlık," dedi Wallander, ona yardım etmeye çalışarak. "Onların her zaman şimdiki gibi olmadıklarını düşünüyorum."</p>

  <p>"1941 yılının sonbaharında İsveç'e geldim," dedi Lippman çayını karıştırırken. "O zamanlar çok gençtim ve bir sanatçı, hem de çok büyük bir sanatçı olmak için yanıp tutuşuyordum. O sabah şafak sökerken hava çok soğuktu ve bizler Gotland kıyılarına yaklaştığımızı görmüştük. İşte o sırada da tekne su almaya başlamasına ve teknedeki arkadaşlarımdan bazıları çok hastalanmasına karşın bizler yine de başardığımızı düşünüyorduk. Aç ve perişan bir haldeydik, içimizden birkaç kişi verem olmuştu. Ama her şeye karşın gün ağarmasıyla birlikte havanın ne denli soğuduğunu unutmama olanak yok. Martın başıydı ve ben özgürlüğün sembolü olarak İsveç kıyılarının resmini yapmaya karar vermiştim. Bana İsveç o günlerde cennetin kapısı gibi geliyordu. İnsanın iliklerine işleyen dondurucu bir soğuk vardı ve sisin altında birkaç tane kaya görebiliyorduk. Ne var ki, istediğim resmi hiçbir zaman yapamadım. Onun yerine bahçıvan oldum. Şimdi de yaşamımı İsveç firmalarına uygun bitkiler önererek kazanıyorum. İnsanların özellikle yeni bilgi teknolojisinde çalışanların cihazlarım bitkilerin arasına gizlemek için nasıl çırpındıklarına tanık oldum. Cennetin resmini asla yapmayacağım. Onu görmekle yetineceğim. Cennetin tıpkı cehennemde olduğu gibi birçok kapısı olduğunu öğrendim. İnsan bu kapıları ayırt edebilmeli yoksa yok olurlar."</p>

  <p>"Ve Binbaşı Liepa bu işin nasıl yapılacağını biliyordu, öyle mi?"</p>

  <p>Lippman, Wallander'in binbaşının adını söylemesi karşısında herhangi bir tepki göstermemişti.</p>

  <p>"Binbaşı Liepa kapıların neye benzediğini biliyordu," dedi. "Ama bu yüzden ölmedi. Kapılardan kimlerin girip çıktığını gördüğü için öldü. İnsanlar aydınlıktan korkarlar, çünkü aydınlık Binbaşı Liepa gibi kişilerin her şeyi görmesine neden olur."</p>

  <p>Wallander, Lippman'ın oldukça dindar biri olduğunu düşünmeye başladı. "İlk on yıl boyunca, 1950'lerin ortalarına dek bir gün anavatanıma geri döneceğimi düşünüp durmuştum. Sonra da bitmek tükenmek bilmeyen 1960'larla 1970'ler geldiğinde umutlarım da tükendi. Sürgünde yaşayan Letonyalılar yalnızca çok yaşlılar ve çok gençler. Çılgın Letonyalılar da dünyanın değişeceğini ve bir gün ülkelerine geri döneceklerinin düşünü kurup duruyorlar. Dramatik bir dönüm noktasına gelineceğine inanıyorlar ama ben bu trajedinin hiçbir zaman sona ereceğine inanmıyordum. Ne var ki, her şey birden değişmeye başladı. Ülkemizden iyimser ve gizemli haberler gelmeye başladı. Dev Sovyetler Birliği'nin çökmeye başladığına tanık olduk. Düşünü kurmaktan korktuğumuz şey oluyor muydu acaba? Bu sorunun yanıtını hala bilemiyoruz. Yeniden özgürlüğümüzün elimizden alınmasından korkuyoruz. Sovyetler Birliği zayıfladı ama her an kendini yeniden toparlayıp eski haline dönebilir. Elimizde fazla zaman yok. Binbaşı Liepa bunun farkındaydı ve bu da onun ölümüne neden oldu."</p>

  <p>"Bizler diyorsunuz?" dedi Wallander. 'Bizler' de kim?"</p>

  <p>"İsveç'te yaşayan tüm Letonyalılar bir örgüte bağlıdır," diye karşılık verdi Lippman. "Yitirdiğimiz anavatanımızı kurtarmak amacıyla hepimiz birçok örgüte katıldık. Kültürlerine sahip çıkmaları, yaşam düzeylerini düzeltebilmeleri için vatandaşlarımıza yardım etmeye çalıştık. Yardım çığlıklarına kulak verdik ve onlara elimizden geldiğince yardım ettik. Unutulmamak için her şeyi yaptık. Sürgündeki bu örgütler bizlerin geride bıraktığı kentlerle köyleri simgeliyordu."</p>

  <p>Pizzacının camlı kapısı açıldı ve içeriye bir adam girdi. Lippman buna hemen bir tepki gösterdi. Wallander adı Eimberg olan ve bir benzin istasyonunu işleten bu adamı tanıyordu.</p>

  <p>"Korkmanıza gerek yok," dedi. "Bu adam doğduğu günden beri bir sineğe bile zarar vermemiştir. Onun Letonya'nın varlığından bile haberi olduğunu sanmıyorum. Bir benzin istasyonunu işletiyor."</p>

  <p>"Baiba Liepa yardım çığlıkları atıyor," dedi Lippman. "Sizin oraya gitmenizi istiyor. Yardımınıza gereksinimi var."</p>

  <p>Cebinden bir zarf çıkardı. "Baiba Liepa'dan," dedi. "Size göndermiş."</p>

  <p>Wallander zarfı aldı. Zarf kapalı değildi. İçindeki ince pelür kâğıdı özenle çıkardı. Acelesi varmışçasına mektubu kurşunkalemle yazmıştı.</p>

  <p>"Rapor var" diye yazmıştı. "Ama galiba nerde olduğunu tek başıma bulamayacağım. Kocama güvendiğiniz gibi karşınızdaki kişiye de güvenin, Baiba."</p>

  <p>"Riga'ya gitmeniz için gerekli olan her şeyi sağlayabiliriz," dedi Lippman, Wallander mektubu bir kenara koyarken.</p>

  <p>"Beni görünmez biri yapabilir misiniz?"</p>

  <p>"Görünmez biri mi?"</p>

  <p>"Riga'ya gidecek olursam bambaşka biri gibi gitmeliyim. Bunu nasıl becereceksiniz? Güvende olacağımı nasıl garanti edeceksiniz?"</p>

  <p>"Bizlere güvenmek zorundasınız. Bay Wallander. Ama fazla zamanımızda yok."</p>

  <p>Wallander, Lippman'ın sabırsızlandığını anladı. Çevresinde olup bitenlerin gerçek olmadığına ilişkin kendini ikna etmeye çalışıyordu. Ama öte yandan da her şeyin gerçek olduğunun farkındaydı. Baiba Liepa diğerleri gibi yardım çığlıkları atıyordu. Ve bu çığlıkları değerlendirmek, karşılık vermek zorundaydı.</p>

  <p>"Perşembe gününden itibaren izinliyim," dedi Wallander. "İşyerime Alpler'e kayak yapmaya gideceğimi söyledim. İşimden yalnızca bir hafta uzak kalabilirim."</p>

  <p>Lippman çay fincanını kenara itti. Yüzündeki üzgün ve çaresiz ifade yerini somut bir kararlılığa bırakmıştı.</p>

  <p>"Bu harika bir fikir," dedi. "İsveçli bir polisin Alpler'e kaymaya gitmesinden daha doğal ne olabilir? Nasıl gideceksiniz?"</p>

  <p>"Sassnitz yoluyla, sonra da arabayla eski Doğu Almanya'dan geçeceğim."</p>

  <p>"Hangi otelde kalacaksınız?" "Bilmiyorum."</p>

  <p>"Ama kayak yapmasını biliyorsunuz, değil mi?"</p>

  <p>"Evet."</p>

  <p>Lippman derin düşüncelere daldı. Wallander garsonu çağırarak bir kahve daha istedi. Wallander, ona bir çay daha içmek isteyip istemediğini sorduğunda Lippman boş gözlerle başını hayır demesine salladı. Bir süre sonra gözlüklerini çıkararak gömleğinin koluyla temizledi.</p>

  <p>"Alpler'e gitme fikri harika," dedi. "Ama gerekli düzenlemeleri yapabilmem için biraz zamana gereksinimim var. Yarın akşam size biri telefon ederek ertesi sabah Trelleborg'dan hangi feribota binmemiz gerektiğini söyleyecek. Ne yaparsanız yapın ama kayaklarınızı da yanınıza almayı sakın unutmayın. Alpler'e gidecekmişçesine hazırlanın."</p>

  <p>"Letonya'ya nasıl girebileceğim?"</p>

  <p>"Feribotta gereksiniminiz olan her şeyi öğreneceksiniz. Sizinle bağlantı kurulacak. Bizlere güvenmek zorundasınız."</p>

  <p>"Önerinizi kabul edeceğimden emin değilim. Bana garanti vermelisiniz."</p>

  <p>"Bizim yaşadığımız dünyada garanti diye bir şey yoktur. Bay Wallander. Ben size yalnızca elimizden gelen her şeyi yapacağımıza ilişkin söz verebilirim. İsterseniz şimdi hesabı ödeyelim ve hurdan çıkalım."</p>

  <p>Pizzacının önünde bir an için durdular. Sert bir rüzgâr çıkmıştı. Joseph Lippman, onunla vedalaştıktan sonra tren istasyonuna doğru hızlı adımlarla uzaklaştı. Wallander tenha sokaklarda yürüyerek evine giderken bir yandan da Baiba Liepa'nın yazdığı mektubu düşünüyordu.</p>

  <p>Köpekler, Baiba'nın peşinde, diye geçirdi içinden. Baiba korkuyor ve kaygılanıyor. Albaylar da binbaşının raporunu bir yerde sakladığını düşünüyor olmalılar. Wallander birden yitirecek zamanı olmadığını fark etti. Korkmaya ya da yeniden düşünmesine zamanı yoktu artık. Baiba Liepa'nın yardım çığlıklarına yanıt vermek zorundaydı.</p>

  <p>Ertesi gün yolculuk hazırlıklarıyla geçti.</p>

  <p>Saat 18.00'i biraz geçe bir kadın telefon ederek ertesi sabah 05.30'da kalkacak feribotta yerinin ayrıldığını haber verdi. Kadın kendini "Lippman Seyahat Acentası"ndan bir görevli diye tanıtmıştı.</p>

  <p>Gece yarısı yattı. Uykuya dalmadan önce her şeyin ne denli çılgınca olduğunu düşünüyordu. Başarısızlıkla sonuçlanacağı kesin olan bir olayın içine atmıştı kendini. Ama öte yandan Baiba Liepa'nın yardım çığlıkları gerçekti ve bu çığlıkları duymazdan gelmesi de olanaksızdı.</p>

  <p>Ertesi sabah Trelleborg Rıhtımı'na arabayla gitti. Pasaport kontrol polislerinden biri el sallayarak nereye gittiğini sordu. "Alpler'e," diye karşılık verdi Wallander. "Çok şanslısın."</p>

  <p>"İşten bir süre uzaklaşmak insana iyi geliyor."</p>

  <p>"Evet, hepimizin zaman zaman bunu yapması gerek."</p>

  <p>"İşteki kaosa bir gün daha dayanamayacaktım."</p>

  <p>"Birkaç gün polis olduğunu unutacağın için çok şanslısın."</p>

  <p>"Haklısın," diye karşılık verdi Wallander ama bunların hiçbirinin de doğru olmadığını biliyordu. En zor görevle karşı karşıyaydı. Üstelik bu görevin somut olarak ne olduğunu da bilmiyordu.</p>

  <p>Gökyüzü bulutlarla kaplıydı. Feribot rıhtımdan uzaklaşırken güverteye çıktı. Açık denizde ilerlerken soğuktan ürperdi. İsveç kıyılarından uzaklaşmaya başlamışlardı.</p>

  <p>Ellili yaşlarında gözleri şiş, tıknazca bir adam yanına yaklaşıp adının Preuss olduğunu söylediğinde Wallander kafeteryada kahvaltı ediyordu. Preuss, Lippman'ın talimatlarını bir kâğıda yazmış ve yolculuğun geri kalan bölümünde kullanacağı yeni kimliğini hazırlamıştı.</p>

  <p>"Hadi gelin güvertede biraz dolaşalım," diye önerdi Preuss. Wallander'in Riga'ya döndüğü gün Baltık Denizi'nde yoğun bir sis vardı.</p>

  <p> </p>
</body>
</html>
