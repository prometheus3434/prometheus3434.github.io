<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>papağan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_4">ç i n &nbsp;&nbsp;l o k a n t a s ı</h1>

    <p class="normal">‘beni sevmene asla izin vermeyeceğim’</p>

    <p class="normal">diye yazmıştın kapımdaki not defterine;</p>

    <p class="normal">kendi kapımı çalmak zorunda kalmıştım</p>

    <p class="normal">içerde olmadığımı bile bile!</p>

    <p class="normal">gövdeni hatırlıyorum ansızın bu kış ormanında işte</p>

    <p class="normal">uzun büyük parlak</p>

    <p class="normal">siyah ve vahşi!</p>

    <p class="normal">parçalayacak kadar siyah</p>

    <p class="normal">ve onarabilecek kadar vahşi!</p>

    <p class="normal">sanki</p>

    <p class="normal">aşka hayattan daha fazla özen gösteren, çocuksu</p>

    <p class="normal">ama hep hırpalanmış, hırpalandıkça palazlanmış bir ziyaretçi!</p>

    <p class="normal">gövde’nin tarihi’nde yanyana dururdu yalnızlıklarımız</p>

    <p class="normal">plastik ve acımasız, zehirli ve karmaşık</p>

    <p class="normal">kısaca, birbirlerine sevgiyi öğretmeye çalışırken</p>

    <p class="normal">birbirlerine kan içirdiklerini anlayan iki serseri âşık!</p>

    <p class="normal">ellerinin saklamaya çabaladığı o şehir gecesi</p>

    <p class="normal">başın omzumda, gözlerin kapalı, saçların açık</p>

    <p class="normal">giderken citroen: dudaklarını döven neon gazı,</p>

    <p class="normal">dudaklarındaki kazı tozu. ölelim mi... demiştin</p>

    <p class="normal">bak şimdi tam sırası!</p>

    <p class="normal">dağlarda bir çin lokantasıydık senle ben</p>

    <p class="normal">müşterisiz</p>

    <p class="normal">mütemadiyen ağlamaklı</p>

    <p class="normal">için için eğlenceli</p>

    <p class="normal">temiz..</p>

    <p class="normal">çevresinde çizgifilm hayvanlarının oynaştığı</p>

    <p class="normal">bir çin lokantasıydık dağlarda senle ben</p>

    <p class="normal">bir tahta masa iki iskemleyle sınırlıydı ülkemiz</p>

    <p class="normal">mesela</p>

    <p class="normal">yeni pişmiş pirinç pilavı dilinin üstünde yürürdü kokarca</p>

    <p class="normal">ve sağ kulağındaki halka küpeden atlardı çığlık çığlığa</p>

    <p class="normal">tenimdeki tüm yabanıl bitki örtüsü</p>

    <p class="normal">biz birbirimizin çatalı, bıçağı</p>

    <p class="normal">biz birbirimizin incelik hırsızı, gönül süsü</p>

    <p class="normal">ayrılık, bir yutulmaz lokma gibi kaldı boğazımızda!</p>

    <p class="normal">sevgilim, sevdanın sevdaya ettiğini etmez et, kemiğe</p>

    <p class="normal">sarayın çıkışlarını tutarken uyuşturucu ve kaftan</p>

    <p class="normal">merdivenlere yığılıp ölen son şehzade</p>

    <p class="normal">son fırsat, kaçınılmaz son düet, son soytarının son yemini</p>

    <p class="normal">son sonsuzluğa dokunan küstah kızıl kanaviçe!</p>

    <p class="normal">dağlar, dersini verir acının kuşkusuz</p>

    <p class="normal">aslolan, savruk ruhlara yakışan sahici ölümler bulmakta,</p>

    <p class="normal">yoksa kimin kimin tabutunu çakacağı mühim değil</p>

    <p class="normal">gecenin koynuna ihanet, bir orospu gibi sokulmakta!</p>

    <p class="normal">ışıktan ışığa geçen o tenha yolda</p>

    <p class="normal">o karanlık nefes alışta ve o darmadağın boğulmada</p>

    <p class="normal">seni sevmeme asla izin vermediğin o kör noktada</p>

    <p class="normal">o hırçın, o fazla erkek fazla kadın noktada</p>

    <p class="normal">tanımadığım</p>

    <p class="normal">tanımaya kalkışmadığım</p>

    <p class="normal">izahı zor, kavranması imkânsız bir hastalık gibi</p>

    <p class="normal">ilerledim gövdenin gövdemi bulandırdığı</p>

    <p class="normal">şaha kaldırdığı boşluklarda!</p>

    <p class="normal">iz sürmedim</p>

    <p class="normal">ad sormadım</p>

    <p class="normal">dönüp bakmadım ardıma!</p>

    <p class="normal">hatırla sevgilim, mutlaka sen de hatırla</p>

    <p class="normal">o kadar çok kovaladık ki hayat içersinde</p>

    <p class="normal">kendi kendimizi,</p>

    <p class="normal">mecali kalmadı hayatların başka hayatları yakalamaya!</p>

    <p class="normal">‘beni sevmene izin vermeyeceğim’</p>

    <p class="normal">diye yazmıştın kapımdaki not defterine;</p>

    <p class="normal">ben de eklemişim altına:</p>

    <p class="normal"><span class="ideitalik">‘aşkı dövmek lazım</span></p>

    <p class="normal"><span class="ideitalik">kalbe terbiyesizlik ettiğinde!..’</span></p>
  </div>

  <div class="calibre2" id="calibre_pb_11"></div>
</body>
</html>
