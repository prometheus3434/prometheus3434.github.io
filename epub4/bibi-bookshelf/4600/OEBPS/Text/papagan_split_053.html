<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>papağan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_51">g e o r g e &nbsp; m i c h a e l ‘ ı n &nbsp;y o r u m u y l a &nbsp;e l t o n j o h n - b e r n i e t a u p i n ‘ i n&nbsp; t o n i g h t&nbsp; a d l ı &nbsp;p a r ç a s ı&nbsp; s e n i n !</h1>

    <p class="normal">aşağıya doğru sarı derinleşir ve ırmağın / plastik çaylak</p>

    <p class="normal">yalayarak sahibin alnındaki lal benekleri uçacak / göz</p>

    <p class="normal">adasının ritmik açılıp kapanan deniz mağaraları /</p>

    <p class="normal">biraz felsefe bilen kelebek söyle neyin var /</p>

    <p class="normal">-Çocukluğuma hücum eder gecenin kötü kalpli adamları /</p>

    <p class="normal">kan içinde üç pıhtı: Arınış, Garez ve İntikam / senin</p>

    <p class="normal">o piyano çalan ilkbaharına gömülü duran tıkız atmaca /</p>

    <p class="normal">kadar mı yalnızlığın yazısızdır çok bakıldığında /</p>

    <p class="normal">kentleri boşver kahverengi leylek ölme ölme /</p>

    <p class="normal">bronz sularda temizle kız akşamlarını ve ben /</p>

    <p class="normal">avuçlarına şahin batırılmış siklamen mermer /</p>

    <p class="normal">kendi etrafında dönerek suçlu büyüyen renksiz bukalemun /</p>

    <p class="normal">koma halinde gökyüzüne kaldırılan güvercinler /</p>

    <p class="normal">tüm gerçekleri öğrenen kuzgunun öne eğdiği bakışları /</p>

    <p class="normal">ah karga! nedir aynı kılan taaruzun coğrafyasını /</p>

    <p class="normal">ölçüsüzlüğün her yere, herkese yuva kuran baykuşları /</p>

    <p class="normal">uzat ellerini prens işte on parmakucunda on mor şato /</p>

    <p class="normal">her on şatoda bir on mor şato daha / akıl kenarda /</p>

    <p class="normal">istenmez şehvet pelerinli martılardan ödünç aşk /</p>

    <p class="normal">tekrarsız bir tabiatta koşar kuşlar ve denge / ruh da</p>

    <p class="normal">kırılır çatlar kartal bunu konuş, bununla konuş sus /</p>

    <p class="normal">papağanlar herşeyi hep bilirler ama söylemezler /</p>

    <p class="normal">krallığın son sayfasındaki son sözcüktür akbaba /</p>

    <p class="normal">bir kanadından kanat damlar öteki kanadına / kim</p>

    <p class="normal">karşı çıkabilir / kuşlar hayırsız evlatları ağaçların /</p>

    <p class="normal">bayramdan bayrama eve gelen / hepsinin de gagasında /</p>

    <p class="normal">süreğen bir havadis patlaması; gagalar ayyuka bakar /</p>

    <p class="normal">gagalardan dışarı çıkartılamaz mayın döşenmiş kafatası / kin</p>

    <p class="normal">kuşlara ‘bağır ve göç et’ der / kanda çırpınır üç pıhtı /</p>

    <p class="normal">nereye konar o halde tarihte kalıntı / ve bunaltı /</p>

    <p class="normal">her vücudundan vazgeçebilmeyi göze almaktır çünkü,</p>

    <p class="normal">kuş ahlakı /</p>

    <p class="normal">gaz halinde döndüğün silahından asla ayrılamazsın /</p>

    <p class="normal">bakışın tını / sevişmen tını / ihanetlerin tını /</p>

    <p class="normal">bir zamanlar üstünde kanat açtığın o yaralı orman /</p>

    <p class="normal">o delişmen ülke, şimdi sesinde lekedir /</p>

    <p class="normal">önünde lekedir arkanda alevli bir leke /</p>

    <p class="normal">bakma ardına geldiğin yerlerde bıraktığın izleri</p>

    <p class="normal">elbirliğiyle sildiler /</p>

    <p class="normal">seni bütün kayıtlardan atıp üstelik matem</p>

    <p class="normal">kıyafetlerini giydiler /</p>

    <p class="normal">sen artık dişleri iki gümüş mermili yarasasın /</p>

    <p class="normal">kral öldü, bırak yeni kahpe kral yaşasın /</p>

    <p class="normal">her bir tırnağın üstünde tragedia’ların temsili resmi /</p>

    <p class="normal">her bir tüyde çıkmaz ölümlerin mürekkep şişesi / kaç</p>

    <p class="normal">ırılan çocukların yüzlerinin yüzüldüğü cehennem /</p>

    <p class="normal">o cehennemin şafaklarına pençeler çizen karartma /</p>

    <p class="normal">acılarınızdan acılarınıza yapılan topyekûn maskeli çıkartma /</p>

    <p class="normal">sözü edilemeyen kimi cinayetler vardır ya / unutulur /</p>

    <p class="normal">cesetlerin dudaklarından sökülen gül / kutsal kitap</p>

    <p class="normal">aralarında özenle, yıllarca bıkmadan usanmadan kurutulur /</p>

    <p class="normal">teninizdeki gizli, ağlamaklı kuruyuştur o aradığınız /</p>

    <p class="normal">bileğine bağlı pembe eşarbın ucuna işlenen saten ad /</p>

    <p class="normal">sözü edilemeyecek kimi adlar vardır ya / unutulur /</p>

    <p class="normal">o sevgililerin gövdelerinden sökülen birörnek ter /</p>

    <p class="normal">geceyarısı sizin kasıklarınıza düşer, sabaha kadar ulur /</p>

    <p class="normal">teninizdeki gizli, ağlamaklı uluyuştur o aradığınız /</p>

    <p class="normal">odanın ortasındaki kafeste uyuyan kuşunuza gidersiniz /</p>

    <p class="normal">suluğa biraz arsenik, biraz safra ve kezzap / kuş ölür /</p>

    <p class="normal">ölen kuşlar şiir olur / kuş öldürenler şair olur /</p>

    <p class="normal">kuşların ölümü hep kuşkuludur / !</p>
  </div>

  <div class="calibre2" id="calibre_pb_102"></div>
</body>
</html>
