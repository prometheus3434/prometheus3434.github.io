<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>papağan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_66">a n t e &nbsp;&nbsp;m o r t e m&nbsp;&nbsp; ş a r k ı s ı</h1>

    <p class="normal">Bilinçsizce şekilleri birleştiriyorsun</p>

    <p class="normal">yalnızca kesici bir alet edineceksin belki de..</p>

    <p class="normal">Korkuyorum..</p>

    <p class="normal">korkularım, geceyarıları uyanıp aya bakıyor</p>

    <p class="normal">Ay, tanrının bıraktığı parmakizi gökyüzünde!</p>

    <p class="normal">Ben, bu aşkta uzaya açılacağım yekpare,</p>

    <p class="normal">diyorsun. giyinmişsin. kararlısın anlaşılan.</p>

    <p class="normal">Sınırını izinsiz geçen kaç düşman askeri vardı ki sanki</p>

    <p class="normal">Dur! Yabancı! Parola!</p>

    <p class="normal">Hiçbir vahşi kurt</p>

    <p class="normal">insana sığınmaz yaralandığında!</p>

    <p class="normal">Parola: suskun kalakalan dudaklarda</p>

    <p class="normal">vurularak yakalanmış firari bir sevgili..</p>

    <p class="normal">hani</p>

    <p class="normal">ecelle aramda gerili ses telleri</p>

    <p class="normal">içinden süzülür ya</p>

    <p class="normal">rüzgâr gibi bir melankoli</p>

    <p class="normal">diye yazmıştın, bilmem hatırlar mısın,</p>

    <p class="normal">tanıştığımız gün çakıltaşlarını kaydırarak</p>

    <p class="normal">bir ebru ustası edasıyla yalıçapkını denize..</p>

    <p class="normal">İşte tam bu esnada, şimdi, ayrılırken</p>

    <p class="normal">casus hatıra uçakları beliriyor ardı ardına</p>

    <p class="normal">radar ekranı yeşil nemli gözlerinde!</p>

    <p class="normal">Sonbahara takılmış bir ağaç</p>

    <p class="normal">çığlık çığlığa nasıl düşürürse yapraklarını</p>

    <p class="normal">Bir kelebek</p>

    <p class="normal">nasıl saklarsa ruhunda meleklerin öldürdüğü bir tırtılı</p>

    <p class="normal">öyle bir trajediyle</p>

    <p class="normal">Öyle bir dönüşümle kabulleniyorum</p>

    <p class="normal">kendi doğana sırnaşmanı!</p>

    <p class="normal">Mutluluklar diliyorum sana yavrum</p>

    <p class="normal">yalnızca kesici bir alet edineceksin belki de..</p>

    <p class="normal">Bekliyorum..</p>

    <p class="normal">bekleyişlerim, geceyarıları uyanıp aya bakıyor</p>

    <p class="normal">Ay, suçlu bir tanrının robot resmi gökyüzünde!</p>
  </div>

  <div class="calibre2" id="calibre_pb_132"></div>
</body>
</html>
