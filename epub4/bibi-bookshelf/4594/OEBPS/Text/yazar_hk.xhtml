<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>


<link href="../Styles/main2.css" type="text/css" rel="stylesheet"/>
</head>
<body>
 <div class="pi">
    <p><b>Jean-Paul Sartre</b>, 1905’te Paris’te doğdu. École Normale Supérieure’de (Yüksek Öğretmen Okulu) Raymond Aron, Maurice Merleau-Ponty, Simone Weil, Claude Lévi-Strauss gibi geleceğin ünlü yazar ve düşünürleriyle tanıştı. Öğrencilik yıllarında Simone de Beauvoir ile başlayan birlikteliği yaşamı boyunca sürdü. Le Havre’da öğretmenlik yaptığı 1938 yılında, sonradan geliştireceği birçok felsefi konuya yer veren <em>Bulantı</em> adlı romanını yayınladı. Felsefe alanındaki asıl yeteneğini, 1943’te <em>Varlık ve Hiçlik</em> adlı kitabında ortaya koydu. Bireyin özgürlüğünün felsefî savunusundan sonra toplumsal sorumluluk konusuna yöneldi ve 1945 arasında <em>Özgürlük Yolları</em> adlı üç ciltlik romanını kaleme aldı. İnsanı eylem içinde en iyi gösterecek türün tiyatro olduğuna karar vererek, <em>Sinekler; Gizli Oturum, Kirli Eller; Şeytan ve Yüce Tanrı, Nekrasov</em> ve <em>Altona Mahpusları</em> gibi oyunlar yazdı. Bu arada Simone de Beauvoir ile birlikte kurup yönettikleri <em>Les Temps Modernes </em>dergisinde birçok yazısı yayınlandı. Kendine özgü Marksizm anlayışını, 1960’ta <em>Diyalektik Aklın Eleştirisi</em> adlı yapıtında ortaya koydu. 1964’te değer görüldüğü Nobel Edebiyat Ödülü’nü reddetti. 20. yüzyılın en etkili düşünürlerinden biri olan Sartre, bireyin kökten özgürlüğünü vurgulayan varoluşçuluğun sözcülüğünü üstlendi, romanları ve oyunlarıyla dünya görüşünü çok geniş bir kitleye aktardı. 1960’lardan sonra olgunlaştırdığı özgün Marksist anlayışıyla, Fransa’nın güncel siyasal olayları içinde etkin rol aldı. 1980’de Paris’te ölen Sartre’ın cenazesine 25 binden fazla kişi katıldı.</p>

<div class="bosluk-5"></div>

    <p><b>Gülseren Devrim</b>, 1928’de İstanbul’da doğdu. İstanbul Kız Lisesi’ni, ardından İstanbul Hukuk Fakültesi’ni bitirdi. 1960’lı yıllardan başlayarak pek çok çeviri yaptı. Jean-Paul Sartre’ın <em>Özgürlük Yolları </em>üçlemesi, Jean Cormier’nin <em>Che Guevera</em> biyografisi, Mihail Şolohov’un <em><a id="GBS.0006.04"></a>Vatan İçin Dövüştüler, </em>Alexander Soljenitsin’in <em>Matriona’nın Evi</em>, Nathalie Sarraute’un <em>Çocukluk</em>, Emmanuel Berl’in <em>Atilla’dan Timur’a Avrupa ve Asya, </em>Gao Xingjian’ın <em>Ruh Dağı </em>ve <em>Yalnız Bir Adamın Kitabı </em>başlıklı kitapları başta olmak üzere birçok önemli yapıtı dilimize kazandırdı.</p>
  </div>
</body>
</html>