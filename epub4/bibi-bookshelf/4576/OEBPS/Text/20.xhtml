<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos6"></div>

  <p class="baslik1">XX</p>

  <div class="bos3"></div>

  <p>Tören alayı köyün bitiminde dağılıyor, insanlar birer ikişer evlerine dönüyor. Az önce orada olmayan mihrabı görüp başlarını sallıyorlar: Zamanında yetişemeyeceğini herkes biliyordu.</p>

  <p>En arkadan papaz geliyor, mihrabı görüyor ve duruyor. Elinde dua kitabıyla içeri giriyor. Mihraba dokunuyor, okşar gibi elini baştan başa üstünde gezdiriyor. Işık ve gölge oyunları yüzünden daha belirgin olan bakır kabartmalara bakıyor. Hepsini teker teker inceliyor ve düşünüyor. Tam dışarı çıkarken bir inleme sesi duyuyor. Dönüp bakıyor ve babamı görüyor. “Bunu sen mi yaptın?” diye soruyor. Babam, evet niyetine başını sallıyor, ama sonra, hiçbir işe yaramadı demek ister gibi kollarını iki yana açıyor. Papaz, yapmak istediği şeyin belki de gereğinden fazla olduğunu düşünür gibi duralıyor. Sonra pencereden görünen kiliseye bakıyor, elinde açık duran dua kitabını mihrabın üstüne koyuyor, iki eliyle mihraba dokunduktan sonra haç çıkarıyor ve avuçları açık, başı önünde, eğilip mihrabı öpüyor, uzun bir süre alnı tahta masaya dayalı, kımıldamadan duruyor. Sonra yavaş yavaş doğruluyor, kollarını açıyor ve yeniden haç çıkarıyor. “In nomine Patris et Filii, et Spiritus Sancti. Amen”<a href="../Text/dipnot.xhtml#Footnote0010" id="Feedback0010"><sup>[10]</sup></a> diyor.</p>

  <p>Babam duvara dayanarak ve ayaklarını sürüyerek kalkıyor, o da haç çıkarıyor. Düşmemek için bacaklarını ayrık tutuyor.</p>

  <p>Papaz, avuçları açık, kollarını iki yana uzatıyor ve yüksek sesle:</p>

  <p>“Veni, sanctificator, omnipotens aeterne Deus, et...”<a href="../Text/dipnot.xhtml#Footnote0011" id="Feedback0011"><sup>[11]</sup></a> diyor, yine haç çıkardıktan sonra iki elini kürsüye koyuyor ve devam ediyor: “Benedic hoc altare, tuo sancto nomini dedicatum”.<a href="../Text/dipnot.xhtml#Footnote0012" id="Feedback0012"><sup>[12]</sup></a></p>

  <p>Babam ellerini duvara dayıyor ve zorlukla ayakta duruyor, nereye tutunacağını bilemiyor, düşmek üzere.</p>

  <p>Papaz biraz daha mırıldanıyor ve duasını bitiriyor: “Ut meum ac vestrum sacrificium acceptabile fiat apud Deum Patrem omnipotentem”<a href="../Text/dipnot.xhtml#Footnote0013" id="Feedback0013"><sup>[13]</sup></a>.</p>

  <p>Sonra dua eder gibi avuçlarını bitiştirip, “Domine, exaudi orationem meam”<a href="../Text/dipnot.xhtml#Footnote0014" id="Feedback0014"><sup>[14]</sup></a> diyor.</p>

  <p>Başını eğiyor. Bekliyor. Şimdi dua etme sırası babamda. Babam bitkin, düşmemeye çalışıyor ve güçlükle ayakta duruyor. Ama titreyen dudaklarını aralıyor ve ancak işitilebilen bir sesle, “Clamor meus, ad te veniat”<a href="../Text/dipnot.xhtml#Footnote0015" id="Feedback0015"><sup>[15]</sup></a> diye fısıldıyor.</p>
</body>
</html>
