<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h5 class="calibre143"><a id="bookmark50"></a><span class="font14">BU TUTUM DİRENİŞİMİZ DEMEKTİR</span></h5>

  <p class="calibre144"><span class="font1">Perde yerine kullanılan tenteler inik. Gün yavaşça ağarıyor. Her taraf ıssız. Almanlar'ın Matrönino ve Görünü'ye yönelttiği topçu atışı tan atmadan önce kesildi. Uykuya daldığımdan, bunu duyamadım. Kış sabahı ağartısı sürüyor. Gökyüzü önceki günün maviliğine bürünüyor...</span></p>

  <p class="calibre25"><span class="font1">... Ve ansızın, bu mavilikle bütün cephede düşman toplarının hepsi aynı anda gürlemeye başladı.</span></p>

  <p class="calibre25"><span class="font1">Tolstunov ve Bojzanov ile dışarı fırladım. Rahimov'u da karargâhta kalmaya ikna edemiyorum. Uzun zamandır böyle bir ateş duymamıştık. Kuvvetli gümbürdeyişin yankıları peş peşe sürüyor. Denizde de dalgalar art arda dalgakıranlara çarpar. Sürekli ateş, cephenin bir tarafından diğer tarafına kaydırılıyor. Ateş dalgası kimi kez sağa kayıp, tekrar geri dönüp; Filimov'la Zaev’in bölüklerinin bulunduğu yere sıçrıyor, sonra ve yeniden sağa kayıyordu.</span></p>

  <p class="calibre27"><span class="font1">Hava açıktı. Alman bombardıman uçakları önde savunma hattının uğradığı yerde uçuyor, dönüp, pike yaparak bombalarını yavaşça yere atıyordu. İki keşif uçağı havada geziniyordu.</span></p>

  <p class="calibre27"><span class="font1">Topçularımız akşam çökene dek bu atışları yanıtlayamadı. Bu hal -fikirlerine katıldığımı söyleme içtenliğini göstereceğim -Panfilov'un kişiliğinin gücüydü. Cephe önünde siperlenmiş askerin moralini yükseltmeden bu denli sessiz kalmak kolay mı? Bu denli durgunluk, askere ve onun mertliğine inanmaktır. Ve eş inancı erkekliği üstlenmektir.</span></p>

  <p class="calibre27"><span class="font1">Susmak ne kazandırıyordu? Düşmanın ateş açtığı her taraf saptanmış bizimkilerse gizli kalmıştı. Panfilov genellikle düşmanın amacının silah seslerinden saptanabileceğini belirtmişti. Topçu yerleşimi, ateşinin doğrultusu, genel saldırının yönünü ele verir. Fakat bundan Almanlar da haberdardı. Bu yüzden de uyanıkça bir pratikle ateşi bir uçaktan başkasına kaydırıyordu. O zaman bulabilirsen bul. Düşman senin savunmanı ne yandan parçalamak niyetinde?</span></p>

  <p class="calibre27"><span class="font1">Topçular farklı hazırlanma taktiklerine sahiptir. Mesela: ilkin ön hat direnişini kırmak ardından ateşi içerilere daldırmak.</span></p>

  <p class="calibre27"><span class="font1">Veya ilkin ikinci diziyi döverek yedekleri korkutup yıldırma sonrasında ateşi kesip, ön hatta vurmak.</span></p>

  <p class="calibre117"><span class="font1">On Altı Kasımda Almanlar söz konusu iki taktiği de kullandılar. Yaklaşık iki saat ön hattı dövüp peşi sıra Matrönino’da bize şölen verdi. Yeni hatta tabur ilk zayiatlarını verdi. Bu arada önlerde nelerin yaşandığından da habersizdim. Almanlar saldırıyor mu? Öyleyse bunun odağı neresi? İşte, Alman topçusu ölçeklerini tekrar azaltıp, patlamalarını gene cephe hattına aldı.</span></p>

  <p class="calibre118"><span class="font1">Panfilov: “Birinci gün ve gece sizin için rahat geçecek," demişti.</span></p>

  <p class="calibre27"><span class="font1">Dediği de oldu. Gene de bizim için rahat geçen günde yaşadıklarımıza değineceğim.</span></p>

  <p class="calibre27"><span class="font1">Yaklaşık öğlene doğru, tümen komutanlığı ihtiyatlarından bir tanksavar bataryası, emrim altına girmek için Görünü'ye geldi. Bu olay, Panfilov'un düşmanın hedeflediklerine ilişkin fikirlerinin aynı olduğunu gösteriyor ve benim eksiklerimi kapatmaya çabalıyordu. Topçular, ormanda ateşlerini düzenleyerek namlularını Volokolamsk şosesine yöneltti.</span></p>

  <p class="calibre25"><span class="font1">Merde patlama, titreyiş ve gümbürtüler susmuyordu. Gökyü-zündeki kara bulutlar orman üstüne yavaş yavaş yayılmaktaydı, biz çalışmalarımıza devam ediyorduk. Asker, Görünü köyündeki tepede toprağı delik deşik ediyor, boyuna kazıyordu.</span></p>

  <p class="calibre25"><span class="font1">Şakoev’in takımı ise şosede uğraşıyordu. Birkaç dakika izledim, bir tank maketi, siperde saklanan erlere doğru çabucak harekete başladı. Fakat niye savsaklayıp duruyorlar? Hayır, bir daha becerdi. Ayaklandı biraz bekleyip bombayı fırlattı. Başarılı ve temiz bir iş çıkardı. A, şu benim cılız ırkdaşım nasıl gözü pek. Artık ondan eminim ve kesinlikle düşmanlarından kaçmayacak, ürkmeyecek, tanka, elindeki bombayla karşı koyacak.</span></p>

  <p class="calibre25"><span class="font1">Maket tekrar manevra yapmak için geri çekiliyor. Sıra politik yönetici Kuzminiç’in. Hazırlanıyor. Asker üniforması, kısa konçlu botları, kalın pantolonu ve kaputu içinde yine uygunsuz duruyor. Kuzminiç acemiliğini bastırmaya çabalıyor. Gençmişcesine öne atılıyor ve... Ve çabucak bir Kazak şivesiyle bağıran Şakoev'in sesi geliyor:</span></p>

  <p class="calibre49"><span class="font1">“Vazgeç, vazgeç Yoldaş Politik Yönetici. Öyle olmaz..."</span></p>

  <p class="calibre50"><span class="font1">Çizik botları ve kararmış kaputuyla teğmen, kırk yaşlarındaki bilim adamının yanına koştu. Şakoev, ağır bir bombayı ilk defa atmaya çabalayan bilim adamına bunu yapmayı belletmeye uğraşıyordu. Usanmadan anlatıyordu. Sözlerini duyuyorum:</span></p>

  <p class="calibre49"><span class="font1">“Sakin olmalısın. Telaşsızca ve yavaşça fırlat.”</span></p>

  <p class="calibre152"><span class="font1">Elimde olmaksızın generalin yolladığı zayıf uzman geliyor aklıma.</span></p>

  <p class="calibre96"><span class="font1">Bugün yani On Altı Kasımda, ona bir kere daha rastlama fırsatım oldu.</span></p>

  <p class="calibre25"><span class="font1">Tümen karargâhından arandım. Panfilov’un emriyle bize teğmen Ugrünov komutasında bir tanksavar daha gelecekmiş. “Başüstüne” deyip taşınabilir koltuğuma döndüm. Bu hem koltuk hem yatak işlevli nesneyi Sinçenko bir yerlerden alıp getirmişti. Oturup düşünmeye koyuldum.</span></p>

  <p class="calibre25"><span class="font1">Hikâyemizde çok kere komutanın fikirlerinden konuştuk. Bunlar insanı o denli kuşatıyor ki kendisini onlara kaptıran kişi etrafında yaşananların detaylarını görmezleşiyor. Birliklerin yerleşimi doğru mu? Çarpışmanın gidişatı şöyle olursa ne olur? Düşman ordan sokulursa nasıl hareket ederim? Peki burdan sokulursa?</span></p>

  <p class="calibre25"><span class="font1">Yirmisine varana dek direnmelisin. Hesapsız ihtimaller var. Galiba Tostoy</span> <span class="font8">Savaş ve Barış</span> <span class="font1">romanının başlangıcında insanın önüne açılan milyonlarca ihtimalden bahseder. Komutanın üretkenliği belki de sanatçınınkine yakındır. “Yirmisine dek direnmelisin.” Panfilov’un verdiği görev şimdi bana yönelip benim eserim oluyor.</span></p>

  <p class="calibre25"><span class="font1">Savaşın kesintisiz gürültüsünün eşliğinde oturmuş düşünüyorum. Düşman ateşinin bu tarafa kaydığını hemen kavradım. Dalganın gürültüsü ilkin bu tarafa yöneldi... işte bizimkilerin sesi de işe karıştı. Sesler birbirine giriyor. Acaba neler oluyor? Çarpışma başladı mı? Almanlar atağa geçti mi?</span></p>

  <p class="calibre25"><span class="font1">Akşam üzeri Zaev aradı.</span></p>

  <p class="calibre25"><span class="font1">“Birer tek attırdık onlara Yoldaş Kombat.”</span></p>

  <p class="calibre49"><span class="font1">“Neye? Kime?”</span></p>

  <p class="calibre50"><span class="font1">Soluk soluğa:</span></p>

  <p class="calibre25"><span class="font1">“Yolu baltaladık. İlkin yaklaşmalarına izin verdik ve peşi sıra da çiğnedik.”</span></p>

  <p class="calibre25"><span class="font1">Coşkusunun yatışmasını kendimi tutup bekliyor ve soru sormuyorum. Birazdan nasılsa anlatacak. Zaev'in yerleştiği yere havan atıcı bir grubun yaklaştığı anlaşıldı. Sadece bir keşif birliği de olabilir. Tüfekateşi bir-iki dakika devam etmiş. Hayatta kalabilenler, koruma ateşiyle cesetleri sürükleyip gitmiş.</span></p>

  <p class="calibre25"><span class="font1">Derken hava bulutlarla kaplandı ve kar atıştırması başladı. Oda da birazcık karardı. Ve ansızın -hiç beklemiyor gibiydim.-akşamın bastırdığını fark ettim. Silah sesleri azalarak kesildi. Moskova önündeki yeni savaşın birinci günü geçmişti. yanılmıyorsam Almanlar cepheyi hiçbir tarafından bölmemişti. Bu onların birinci gün hedefleri miydi? Bilemiyorum. Tahminim, genel saldırı yönünü ele vermeden pek çok yere yaklaşmışlardı. Demek ki Panfilov’da ilk fikirlerinde ısrar ediyordu. Bunlara rağmen kendisi de bazı endişelere sahipti. Gecenin ilerleyen vaktinde beni aradı:</span></p>

  <p class="calibre49"><span class="font1">“Merhaba! Ne âlemdesin, nasılsın?"</span></p>

  <p class="calibre66"><span class="font1">“Düşünüyorum Yoldaş General."</span></p>

  <p class="calibre66"><span class="font1">“Güzel. Ben de aynı şeyi yapıyorum. Gününüz nasıl geçti?"</span></p>

  <p class="calibre50"><span class="font1">Bilançoyu bildirdim. Haberdardı. Bütün durum değişimlerinde Dorfman’ı bilgilendiriyorduk. Fakat Panfilov, araya girmeden, acelesizce, söylediklerimi bir defa daha dinledi.</span></p>

  <p class="calibre25"><span class="font1">“Bu halde uzaktan karşılıklı kibarlıklar yapmışsınız.”</span></p>

  <p class="calibre25"><span class="font1">“Doğru.”</span></p>

  <p class="calibre49"><span class="font1">“Evet... Ugrünov ulaştı mı?</span></p>

  <p class="calibre66"><span class="font1">“Henüz gelmedi."</span></p>

  <p class="calibre50"><span class="font1">“Kendisine Gadrovo'da binbaşı Yurasov’a uğramasını söyleyin. Aslında adamların sağda solda dolaşması doğru değil fakat. .. Düşündüklerim bana bunu emrediyor.”</span></p>

  <p class="calibre25"><span class="font1">“Başüstüne.”</span></p>

  <p class="calibre25"><span class="font1">“Eh, en iyi şanslar Yoldaş Momiş-Uli. Yatıp dinlenin. Yarın sıra sizin.”</span></p>

  <p class="calibre25"><span class="font1">Telefonun yanında biraz daha bekledim. Panfilov gene -acaba kaçıncı defa?- beni hayrete düşürmüştü. Yirmi yirmi beş kişilik bir birliği götüreceği yönü düşünüyordu. Ugrünov'un emrindeki bu birlik tümen komutasının bir tür küçük ihtiyatıydı. Generalin işi bayağı zor. Yarın ya da ertesi gün Almanlar'ın baskısı güçlendikçe başka ihtiyatları nasıl sağlayacaktı?</span></p>

  <p class="calibre25"><span class="font1">Telefonun yanından ayrılarak masada çalışan Rahimov'a geldim ve generalle konuşmamızı aktardım.</span></p>

  <p class="calibre54"><span class="font1">“General yarının bizim için zorlu geçeceğini söyledi," dedim.</span></p>

  <p class="calibre48"><span class="font1">“Bizim hazırlıklı olmak için uyumamız gerektiğini söylüyor. Sen yat, birkaç saat kestir. Ben nöbetçileri kontrol ederim.”</span></p>

  <p class="calibre27"><span class="font1">Giyinerek dışarı çıktım. Zayıfça esen bir rüzgârla karlar savruluyor. Bir-iki saat öncesinde kara bir çizgiymişçesine görünen şose, şimdi karın altında çevreyle birleşik haldeydi. Issız geceyi tek tük silah sesleri yaralıyordu. Matrönino taraflarından bir çatırtı geldi. Bir tepeden ışık belirdi. Peşi sıra da gök gürültüsü. Tekrar bir-iki dakikalığına sessizlik. Ardından yine bir-iki patlama. Almanlar geçen geceki gibi Matrönino ve Görünü’yle ilgileniyorlar. Sinirlerimizi bozup, bizi huzursuz ediyorlar.</span></p>

  <p class="calibre27"><span class="font1">Moskova tarafındaki raylar boyunca ilerliyorum. (Dnlerde Ugrünov'un takımıyla karşılaştım. Karbeyaz örtü, yıldızsever gökyüzünün altındaki tek bir gölgeyi bile ortaya çıkarıyordu. Beni fark etti. -Karanlıkta kısacık boyu ve dar omuzlarıyla gelişmesi durmuş bir çocuğu çağrıştırdı bana.- Haykırdı:</span></p>

  <p class="calibre27"><span class="font1">“Dur!”</span></p>

  <p class="calibre27"><span class="font1">Tekmil için yaklaştı. Ona generalin emrini aktardım. Şosenin önündeki Yadrovo köyüne gitmeliydi. Ugrünov tasalıydı:</span></p>

  <p class="calibre27"><span class="font1">“Çocuklar bitkin. Burada konaklamak aklımızda yoktu Yoldaş Kombat.”</span></p>

  <p class="calibre27"><span class="font1">‘İstirahat edin,” dedim. “Adamlarınıza yemek vermelerini emredeceğim.”</span></p>

  <p class="calibre27"><span class="font1">Ugrünov.</span></p>

  <p class="calibre27"><span class="font1">“Hayır Yoldaş <sup class="calibre15">Ü</sup>steğmen, sağ olun," dedi. Önlere ilerleyeceğiz. Yoksa burada gevşeriz.”</span></p>

  <p class="calibre27"><span class="font1">Vedalaşırken:</span></p>

  <p class="calibre27"><span class="font1">“Keşke birlikte savaşmak kısmet olsaydı.”</span></p>

  <p class="calibre27"><span class="font1">Çocuk yaştaki bu komutandan ağırbaşlı sözlerin gelmesini garipsedim.</span></p>

  <p class="calibre27"><span class="font1">Ruslar, rastlaşma ve vedalaşmalarda sadece tokalaşmakla yetinmez, epey de sıktıkları eli sallarlar. Bunun arkadaşlığın vurgulanmasına dair olduğu söylenir. Ugrünov elimi sadece sıktı. Bunu hissederek ‘Elleri güçlü' diye düşündüm.</span></p>

  <p class="calibre27"><span class="font1">Selamladı ve adamlarına doğru gitti. Peşi sıra takımı düşen karın içinde görünmez oldu.</span></p>

  <p class="calibre25"><span class="font1">Karargâhımıza gece yarısı biterken döndüm. Rahimov'un düzenli soluklarını duyuyordum. Eşsiz biri olan Rahimov'un bir niteliği de onun uykuya dair emirlere dahi uymasıydı. Hiç kimsede bu tür bir niteliğe rastlamamıştım. Kendisine ‘İki saat uyu” dediğinizde bunun üç saat olmasına veya uyandırılmasına fırsat vermezdi. O tam saptanan zamanda gözlerini açardı.</span></p>

  <p class="calibre25"><span class="font1">Oturup tekrar düşünceye daldım. Gecedeki sessizliği tek tük patlamalar bölüyordu. Panfilov “Yarın sıra sizin” demişti. Düşüncemi bu ana yöneltmiştim.</span></p>

  <p class="calibre25"><span class="font1">Rahimov tam vaktinde uyandı.</span></p>

  <p class="calibre25"><span class="font1">“Siz uyuyun artık Yoldaş Kombat.”</span></p>

  <p class="calibre57"><span class="font1">Taşınabilir yatakkoltuğa uzandım fakat epey zaman uyuyamadım. Sabahı düşünüyordum. Sabah yaklaşırken dalmışım.</span></p>

  <p class="calibre58"><span class="font1">Bugün Kasımın On Yedisi. Top seslen tez başladı. Şafak sökerken ateşten yığınlar cepheyi taramaya koyulmuştu. Almanlar evvelki gün yaptıkları gibi ateşe devam ediyordu. Uğultular bir sağa bir sola yöneliyor. Gecenin ilk saatleri başlarken biz böyle o yana bu yana yalpalıyorduk.</span></p>

  <p class="calibre25"><span class="font1">Kulağım top seslerinde. Tümenin tüm cephelerinin direnişte olduğunu biliyorum. Almanlar’ın saldırı hazırlığı sürüyor. Yükleniş noktalarını öğrenemiyoruz. Topçumuzun tavrı geçen günlere oranla değişmiş artık ateşlerini yanıtlıyor. Şimdi her tarafta bizim salvolarımız var.</span></p>

  <p class="calibre25"><span class="font1">Hava ağır ağır ışıyor. Gökyüzündeki bulutlar karlı çimenliğe sarkıyor. Ansızın Alman ateşinin doğrultusunda bir değişimi fark ettim. Tümen cephesinin merkez noktası solunda şose önündeki Yadrovo köyü yönündeki ateşler yoğunlaştı. Sağdaysa biraz hafiflemiş gibi. Artık eminim: Bir yanda bütün silahlar, diğerinde birkaç top ateş ediyor. Düşman sol yanımızda artık oyuna son vermiş. Patlamalar orada odaklanıyor. Bu halde her şeyi kararlaştırmışlar. Düşman sol yanımızı yarmayı deneyecek. Panfilov'un sezdiğince silahları kullanıp yola çıkmaya uğraşacaklar.</span></p>

  <p class="calibre25"><span class="font1">Tümümüz suskunuz. Tanıdık gerginlik -düşman saldırısı-burada cephe epey uzağımızda. Karargâhtan Yüzbaşı Dorfman'ı aradım. Sesini duyup biraz konuşmak niyetindeydim.</span></p>

  <p class="calibre25"><span class="font1">“Merhaba Yoldaş Yüzbaşı."</span></p>

  <p class="calibre25"><span class="font1">Devamlı kibar davranışlı olan yüzbaşı bu defasında selamımın karşılığını unuttu.</span></p>

  <p class="calibre25"><span class="font1">“Orada neler oluyor?"</span></p>

  <p class="calibre25"><span class="font1">“Bizde durum aynı.”</span></p>

  <p class="calibre25"><span class="font1">“Peki. Başka?"</span></p>

  <p class="calibre25"><span class="font1">Sesinden: ‘Derdin ne peki? Öyle sakince oturuyorsan, otur oturduğun yerde,' demek istediğini kavradım.</span></p>

  <p class="calibre25"><span class="font1">“Affedersiniz, sadece durumu merak ettim.”</span></p>

  <p class="calibre25"><span class="font1">"O. .. iyi şanslar.”</span></p>

  <p class="calibre25"><span class="font1">Usulca bir tıkırtı. Diğer almaç yerine bırakıldı.</span></p>

  <p class="calibre25"><span class="font1">Yaklaşık bir saat sonra Almanlar, ateşi cephe içerilerine yöneltip Matrönino, Görünü ve Zaev'in mevzilendiği kavşak dolaylarını dövmeye başladı. Eminim ki o anda Alman tank ve piyadeleri hareket halindeydi. Şoseden, konumumu değiştirmem için cepheden çekilen top arabaların geçmesini bekliyordum. Olmadı; yanımızdan tek bir top bile geçmedi. O halde topçular çekilmiyordu.</span></p>

  <p class="calibre25"><span class="font1">Muhabereci seslendi:</span></p>

  <p class="calibre153"><span class="font1">“Yoldaş Kombat tümen karargâhından aranıyorsunuz.” Almacı aldım. Tekdüze, kısık bir ses. Panfilov’un sesi: “Yoldaş Momiş-Uli?”</span></p>

  <p class="calibre25"><span class="font1">“Evet."</span></p>

  <p class="calibre25"><span class="font1">“Orada neler oluyor?”</span></p>

  <p class="calibre25"><span class="font1">“Topçu ateşi. Düşman ateşi.”</span></p>

  <p class="calibre25"><span class="font1">“Ne tür bir ateş bu?”</span></p>

  <p class="calibre25"><span class="font1">“Ön em li bir ateş Yoldaş General.”</span></p>

  <p class="calibre25"><span class="font1">“Daha netbilgi verin. Eksiksiz bilgi. Bakın Yoldaş Momiş-Uli, biraz dışarılara çıkın. Siz topçusunuz. Kendiniz bakın ona. Patlamasını izleyin. Peşi sıra da durumdan beni haberdar edin."</span></p>

  <p class="calibre25"><span class="font1">Kaputumun üstüne kılıcımın kayışını takıp henüz camları kırılmamış olan karargâhın dışına çıktım. Basamakların yanında Garkuşa nöbet tutuyordu. Selam verdi:</span></p>

  <p class="calibre25"><span class="font1">“Düşman nasıl?” diye sordum. “Seni sipere gizlenmek zorunda bırakmıyor mu?”</span></p>

  <p class="calibre25"><span class="font1">“Hayır. Hala direniliyor Yoldaş Kombat. “</span></p>

  <p class="calibre25"><span class="font1">“Soğukla aran iyi mi, onunla da savaşabiliyor musun?” diye ekledim.</span></p>

  <p class="calibre25"><span class="font1">“Evet efendim,” dedi. “Nöbetçi yazın sıcağın, kışın da soğuğun nöbetini tutar.”</span></p>

  <p class="calibre25"><span class="font1">Basamaklardan indim. Şoseye adım attığımda ayaklarım kara battı. Gözün görebildiğince uzayan yolda ne araba ne de bir at seçiliyordu. Orman bitiminden bir alev çıktı. Ağır topçularımız oradan ateş açıyordu. Alman atışlarının sesi neredeyse duyulmuyordu. Sağda solda havanların patlama sesi geliyordu.</span></p>

  <p class="calibre25"><span class="font1">Çevreme kulak verdim. Almanlar eskisi gibi ateş ediyor. izledim. Genişçe yayıldıklarını fark ettim Patlamalar seyrek, -bu en tehlikelisi ve aynı anda patladıklarında en fazla korkuya neden olanlardır - havada pamuksu duman tutamları çıkıyor. O da fazla değil. Karla dumanın havalanışı daha sık ve alçakta.</span></p>

  <p class="calibre25"><span class="font1">Topçu dilinde bu tür patlamalar “Gagalama” adını alır. Fazla yukarıda olanlara, “Zürafa.” Bütün Alman topçuları ormanları arındırmak için ateş ediyor. Şarapneller “Gagalama” veya “Zürafa” yöntemiyle tırmanıyor. Bizim tek kişilik avcı yuvaları aralı değil, hem kötü doğrultu da verilmiş, hesabı yapılmamış atışları bize fazla rastlamıyor. Bu nedenle de kaybımız yok. Galiba telefonda Panfilov'a “Tehlikeli ateş” sözünü doğru kullanmamışım.</span></p>

  <p class="calibre25"><span class="font1">Karargâha döndüğümde izlenimlerimi ona ilettim. Epey konuştum. Mutlaka dikkatli olunmalı sözünün yanı sıra pek önemli sayılmayan şeyler de söyledim. Sanki çok konuşursam durum düzelecek yanılgısındaydım. O bütün bunları bilmeyi diliyordu. Bizse buna Panfilov'un ‘tuhaflığı’ derdik. Bizi kendisi sürekli “daha özlü, daha özlü," demeyi kanıksatmıştı. Böyle davranıldığın-da rapor sunup dönüp gelirsin. Panfilov’sa seni dinliyor, ilgileniyordu. En önemsiz sorunu dahi bilmek isterdi.</span></p>

  <p class="calibre25"><span class="font1">“Genişçe bir yayılma mı? Sence kaç metredir? E, tahminen Yoldaş Momiş-Uli.”</span></p>

  <p class="calibre25"><span class="font1">Panfilov bu önemsiz detayın önemini kestirmeye --:abalıyor. Topçu yerleşimi hedeften ne denli uzaktaysa yayılman n ölçüsü de o denli büyüktür. Ön hattımız yarılabilir bu mümkün fakat buna göre Alman topçuları da yerlerinde kalmayı sürdürebilir.</span></p>

  <p class="calibre25"><span class="font1">Panfilov'un ön hat bağlantılarının koptuğunu erken anlayamadım. Mermilerin dağılması, Gorünü patlamalarının niteliği ve bütün diğer belirtiler ona cepheden haber verme işlevi üstleniyordu.</span></p>

  <p class="calibre25"><span class="font1">Ansızın bütün topçu ateşleri ve onların gürültüleri kesildi. Almanlar'ın gerçekleştirdiği patlamaların eski hızı kalmıyor gibiydi. Mermiler ender patlıyor. Durumu derhal Panfilov’a ilettim.</span></p>

  <p class="calibre25"><span class="font1">“Hım... doğrultu değiştiriyorlar...” dedi. “Şimdiye dek size parmak uçları değiyordu. Şimdiyse tetikte olun, yumrukla vurmaya uğraşacak.”</span></p>

  <p class="calibre25"><span class="font1">Zaman hızla akıp gidiyordu. Zaev beni aradığında akşamdı:</span></p>

  <p class="calibre49"><span class="font1">“Havan ateşi çoğalıyor Yoldaş Kombat.”</span></p>

  <p class="calibre50"><span class="font1">“Neler görüyorsun orada?”</span></p>

  <p class="calibre25"><span class="font1">“Almanlar derenin karşı tarafında orman bitiminde. Havanla dövüyorlar. Başımızı çıkarmaya fırsat tanımıyorlar.”</span></p>

  <p class="calibre25"><span class="font1">Bir şeyler söylememi bekledi. Gürültüyle soluklandığını duyuyordum. Ne diyebilirim? Tüfekle karşılık vermelerinin anlamı yok. Uzakta duran ve havanları olan düşmanı böyle karşılamanın yararı yerine zararı olur.</span></p>

  <p class="calibre25"><span class="font1">Emrettim:</span></p>

  <p class="calibre25"><span class="font1">“Ölü gibi durun. İmha edildiğinizi düşünsünler. Saldırıda bulunurlarsa vurun.”</span></p>

  <p class="calibre25"><span class="font1">Almanlar o anda Matrönino istasyonuna saldırıya başladı. Siperlerimiz de orada havan ateşinde. Askerler derinliği az siperlerinde yere yapışmakla karşı karşıya. Düşman havan atışını bitirip saldırı başlatmış. Bizimkiler de onları ateşleriyle karşılayınca başlangıç saldırısı zorlanmadan püskürtülmüş. Ama çekilen Almanlar bu kez siperlerimizi hedefleyerek sektirmeden dövmeye koyulmuş. Birtakım mermiler siperlere düşmüş ve yara alanlar olmuş. Bu durumdakiler ya karda sürünüp köye çekilmiş veya yarası ağır olanları sağlık erleri taşımış.</span></p>

  <p class="calibre25"><span class="font1">Bunları Filimov telefonla bildirdi. Ama konuşmasını bitireme-yip ekledi:</span></p>

  <p class="calibre25"><span class="font1">“Yeniden geliyorlar Yoldaş Kombat.”</span></p>

  <p class="calibre25"><span class="font1">O, Zaev’den ayrı yerdeydi. Telaşını hissetirmiyordu. Ses tonu hiç farklılaşmadı. Buradan bile kararlı hali ve direnci seziliyordu.</span></p>

  <p class="calibre25"><span class="font1">“Makinelilere birini yolla. Başlangıçta susup yaklaşmalarına izin versinler.”</span></p>

  <p class="calibre154"><span class="font1">“Başüstüne Yoldaş Kombat. Tamam. Püskürtülecekler.” Sadece birkaç dakika geçmişti ki Filimov yeniden aradı: “Ateşimizi görür görmez püskürtüldüler Yoldaş Kombat.” “Şimdi ne yapılıyor?”</span></p>

  <p class="calibre25"><span class="font1">“Yeniden havan yağdırıyorlar.”</span></p>

  <p class="calibre25"><span class="font1">“Kaybın var mı?”</span></p>

  <p class="calibre49"><span class="font1">“Fazla değil Yoldaş Kombat.”</span></p>

  <p class="calibre50"><span class="font1">Filimov’un serinkanlılğını ve kendine güvenini hep beğenirim. Bundan askerler de etkilenir. Anlaşılan şu anda, bu defasında o benim ruhumdaki kargaşayı bastırmaya çabalıyor, benim moralimi de sağlamlaştırmaya çalışıyor.</span></p>

  <p class="calibre49"><span class="font1">“Fazla değil de, ne demek? Tam sayıyı ver.”</span></p>

  <p class="calibre66"><span class="font1">“Başüstüne vereyim Yoldaş Kombat.”</span></p>

  <p class="calibre50"><span class="font1">Filimov kendi bölüğünde ölü ve yaralının yirmi olduğunu söyledi. Artık Almanlar'ın Matrönino civarındaki uygulamasını adamakıllı kavramıştım. Canlı güçlerini kullanma niyeti taşımıyor, ilerleyişin vereceği hasarı azaltmaya çalışıp, kan kaybı yerine zamandan vazgeçiyorlardı. Acaba bizim Matrönino’ya karşılığımız için verecekleri zaman ne kadar? Bulmak kolaydı; iki defa yaklaşıp ateşimize çarpınca çabucak gerilemiş, erlerimi ateşle imhaya devam etmişlerdi. Bu iki sokuluşunda Matrönino’yu savunanlardan yirmisi azaltmıştı. Filimov’un bölüğündekiler nereye kadar direnebilecekti? Böylesi on patlama onları tüketirdi. Bu zaman yakın mıydı? Şimdi kuşkulu, fakat yarın buranın savunucuları siperindeki son askerlerdir. Askerlik ödevimizi, onurumuzu kirletmeden başaracağımıza inanıyorum.</span></p>

  <p class="calibre25"><span class="font1">Tamam, kendi borcum ayın yirmisine dek dayanınca bitiyor, fakat nasıl, açıklayın bana, istasyonu elimdekilerle nasıl tutayım?</span></p>

  <p class="calibre25"><span class="font1">Zaev bir daha aradı:</span></p>

  <p class="calibre25"><span class="font1">“Burunlarını iki kere dağıttık Yoldaş Kombat. Köprüye kadar kovaladık. Şimdi havan atışlarıyla biçiliyoruz. Tahammül etmek çok güç.”</span></p>

  <p class="calibre25"><span class="font1">“Sağlam dur."</span></p>

  <p class="calibre25"><span class="font1">“Almanlar'a tank desteği geliyor galiba Yoldaş Kombat. Motor gürültüleri açıkça geliyor”</span></p>

  <p class="calibre25"><span class="font1">“Otur ve bekle.”</span></p>

  <p class="calibre25"><span class="font1">“Ya bize hücum ederlerse?”</span></p>

  <p class="calibre25"><span class="font1">“Dur, ateş etme, daha yakınına sokulsunlar ve bir daha ormana giremesinler. Anladın mı? Erlere de iyice anlat.”</span></p>

  <p class="calibre25"><span class="font1">Zaman biraz daha ilerledi. Koltukta oturup duvarı izliyordum. Düşünceliydim; önümde perdelerin desenleri ... Kuşu andıran üçlü yapraklar. Gerili kanatlar ve kıvrık gagalarına bakıyordum. Perdenin kopuk tarafı yine öyle sarkık. Onarımı kimse düşünmüyor. Oturup, susup duruyorum. Odadakiler de suskun. Telaşsız karargâh komutanı masaya eğik halde bir şeyler yazıyor. Bilirsiniz Bozjanov'a iç düşüncelerim “Seyyar karargâh” adını verir. Kaputu ve kalpağı hazır, emirlerimi yerine getirmek için hep dışarı çıkma durumuyla. En rütbelimiz Tolstunov kalpağıyla yatakta oturuyor. O huzurlu görüntüsünü bırakmış. Arkasına yaslanmamış ve dimdik. Sürekli yaptığının tersine, yakasını iliklememiş. Bana sabahleyin “Emir ver bir şeylerle uğraşayım,” demişti. Tostunov da Bozjanov da harekete hazır duruyorlar. Bütün karargâh buna hazır, fakat bende verilecek emir yok. Düşünüyor ve konuşmuyorum.</span></p>

  <p class="calibre25"><span class="font1">Zilin ince sesi. Yeniden telefon. Gene nefes nefese Zaev. Kopuk kopuk konuşuyor. Anlayabildiğim kadarıyla, Almanlar ormandan tekrar çıkmış. Mutlaka “Rus tükendi" düşüncesine rağmen tetikteler ve pusuya düşürülmemek için doğrudan saldırı başlatmayıp siperleri kuşatmaya uğraşıyorlar. Kıskacın ağzını birazdan kapatacaklar.</span></p>

  <p class="calibre25"><span class="font1">"Değişik yerlerden kuşatıyorlar Yoldaş Kombat. İki defa püskürttüm. Ne öneriyorsunuz Yoldaş Kombat?”</span></p>

  <p class="calibre25"><span class="font1">Galiba o da çekilin emri bekliyor.</span></p>

  <p class="calibre25"><span class="font1">“Direnmelisin,” dedim.</span></p>

  <p class="calibre25"><span class="font1">“Gedik kapatacak onlar Yoldaş Kombat.”</span></p>

  <p class="calibre25"><span class="font1">“Diren Semyon. Ya hep ya hiç.”</span></p>

  <p class="calibre25"><span class="font1">Bununla ne anlatmaya çalıştığımı ben de bilmiyordum, fakat ekledim:</span></p>

  <p class="calibre25"><span class="font1">“Kuşatsalar ne olur? Geriye bir adım dahi atma.”</span></p>

  <p class="calibre25"><span class="font1">“Kuş..." konuşma kesintiye uğradı. Almaç ansızın sustu. Zaev'in konuşması yarımdı.</span></p>

  <p class="calibre49"><span class="font1">“Timoşin,” diye haykırdım.</span></p>

  <p class="calibre50"><span class="font1">Muhaberecilerin takım komutanı çocuk yüzlü teğmen kapıda belirdi. Sürekli sundurmada oluyor içeri hiç gelmiyordu. Varlığı düşüneceklerime zarar verir gibi davranıyordu.</span></p>

  <p class="calibre25"><span class="font1">“Timoşin, birilerini yollayıp Zaev'le bağlantı kurdur.”</span></p>

  <p class="calibre25"><span class="font1">“Başüstüne."</span></p>

  <p class="calibre25"><span class="font1">Sesindeki güveni, mavi gözlerinde de taşıyordu. Biraz sonra pencere önünde konuştuklarını izledim.</span></p>

  <p class="calibre25"><span class="font1">Panfilov'a telefon ettim:</span></p>

  <p class="calibre25"><span class="font1">“Raporumu bildirmeme izin verin. Tepe bölüğümüz saldırıyı iki kez püskürttü. Şimdi kuşatıldı. Bağlantımız koptu.”</span></p>

  <p class="calibre25"><span class="font1">Konuşurken elimde olmaksızın olayları abartıyordum. Zaev bir gedikten söz etmemiş miydi? Geçen zaman zarfında Alman-lar’ın onu kapatma olasılığı var. Hayır eksiksiz bilgilenmeliyim. Komutanıma doğruyu söylemeliyim. Ve bölüğün tamamen kuşatılmış olmayabileceğini de söyledim.</span></p>

  <p class="calibre25"><span class="font1">Panfilov ‘hım-hım’ etti. Bir umut filiziyle, ondan ‘Çaresini bulup orayı terk etsinler’ emri duymak istedim. Fakat böyle bir şey söylemedi. Devam ettim:</span></p>

  <p class="calibre25"><span class="font1">“Matrönino’da da iki çarpışma yaşandı. Sokulmaya uğraşınca püskürtüldüler. Yeniden bir saldırıda bulunmalarını bekliyorum. Görünü’de ise ortalık durgun.</span></p>

  <p class="calibre25"><span class="font1">“Öyle mi?’</span></p>

  <p class="calibre25"><span class="font1">“Evet Yoldaş General."</span></p>

  <p class="calibre25"><span class="font1">Görünü... Volokolamsk şosesini kesen küçücük kalemiz bugün için korunaklıydı. Solunda Zaev ve Filimov’un bölüğü, sağındaysa Şişkino köyü ve Panfilov’un karargâhı bulunuyor. Buradaki bölüğü istasyona çekmem için emir vermesini olmazsa farklı bir bölükle destekleyeceğini bildirmesini bekliyorum. Fakat bu beklentim de boşunaydı.</span></p>

  <p class="calibre25"><span class="font1">“Olanı biteni bildirin Yoldaş Momiş-Uli," dedi ve telefon konuşmamız bitti.</span></p>

  <p class="calibre25"><span class="font1">Telefonla Filimov’u istedim.</span></p>

  <p class="calibre25"><span class="font1">“Zaev tarafında dikkatli olun.”</span></p>

  <p class="calibre25"><span class="font1">“Niye, ne var orada?"</span></p>

  <p class="calibre25"><span class="font1">“Dikkatli ol. Kendisiyle bağlantım yok. Orada ne var ne yok?"</span></p>

  <p class="calibre25"><span class="font1">“Yer sarsıntıları var ama direniyoruz.”</span></p>

  <p class="calibre25"><span class="font1">“Yitiğin kaç kişi?”</span></p>

  <p class="calibre25"><span class="font1">“Soruşturup haber vereyim Yoldaş Kombat."</span></p>

  <p class="calibre25"><span class="font1">Endişelenmeyim diye uğraşıyor gibi.</span></p>

  <p class="calibre25"><span class="font1">“Yaralılarınız nerde?"</span></p>

  <p class="calibre155"><span class="font1">“Hafif yarlılar size doğru ilerliyor. Ağır yaralılar burada... Köyde."</span></p>

  <p class="calibre25"><span class="font1">“Tamam... yaralıların taşınması için araç yolluyorum. Beş araba şimdi yola düşüyor.”</span></p>

  <p class="calibre25"><span class="font1">Filimov’un: “O kadarı fazla ikisi yeter,” diye belirtmesini umuyorum. Fakat o sessizdi. Şeytan götürsün. Kaybı o denli fazla mı?</span></p>

  <p class="calibre25"><span class="font1">Konuşmam bitince telefondan uzaklaşamadım. Buruklaf mıştım.</span></p>

  <p class="calibre25"><span class="font1">“Bozjanov,” dedim. “Seleznövin'e uğra. Çabucak, yaralıların taşınması için beş araba yollasın.</span></p>

  <p class="calibre49"><span class="font1">Bozjanov şaşkınlıkla:</span></p>

  <p class="calibre66"><span class="font1">“Beş mi?”</span></p>

  <p class="calibre50"><span class="font1">O, benim içli, konuşkan soydaşım, can sıkıntımın, emrimin bahtsızlığının farkındaydı. Peşi sıra Tolstunov da yerinden fırladı.</span></p>

  <p class="calibre25"><span class="font1">“Ben gitsem olmaz mı Kombat?”</span></p>

  <p class="calibre25"><span class="font1">Yeniden fark ettim. Tolstunov'un hali bir başkaydı. “Beni iste-diğince kullan,’’ der gibiydi.</span></p>

  <p class="calibre49"><span class="font1">“Bekle Tolstunov, otur,” diyebildim.</span></p>

  <p class="calibre66"><span class="font1">Bozjanov'a yönelip:</span></p>

  <p class="calibre50"><span class="font1">“Arabalarla istasyona uğra. Gezin, orada neler yaşandığını anla ve dön.”</span></p>

  <p class="calibre25"><span class="font1">“Başüstüne."</span></p>

  <p class="calibre25"><span class="font1">Henüz biten dinlencede dolmuş yanakları, sanki bir anda çökmüş, dudaklarının sürekli gülümseyişi silinmişti.</span></p>

  <p class="calibre25"><span class="font1">Olgunca bir selam verip çıktı.</span></p>

  <p class="calibre25"><span class="font1">Bir daha sessizleşti oda. Tolstunov yeniden yatağa oturdu, koltuğa gömülüp bakıp da görmeyen gözlerimi duvara çaktım.</span></p>

  <p class="calibre25"><span class="font1">Düşünceler bir daha dizildi. Zaev kuşatılmıştı. Filimov erlerini birer birer yitiriyordu. Elimden ne gelirdi? Yirmisine dek nasıl direnecektim?</span></p>

  <p class="calibre25"><span class="font1">Odada olmaktan sıkılmıştım. Çıkıp savaş sesleriyle dolaş-malıydım. Kalpağımı takıp, kılıç kuşanarak evin dış basamaklarına çıktım. Nöbetçi bu defa Garkuşa değildi. Bükülmüş, yakası dik, yüzü rüzgâra çevrili ufacık biriydi ve tüfeği göğsündeydi. Kalpağı kulaklıklarına indirmiş sıkıca bağlamıştı. Adımları duyunca selamlamak için döndü. Dcilbaev'di. Çökkün yanaklarıyla burnunu soğuk morartmıştı.</span></p>

  <p class="calibre25"><span class="font1">Nöbetçinin selamını alıp karşılık verdim fakat tek söz söylemeden basamaktan inip şoseye ilerledim.</span></p>

  <p class="calibre25"><span class="font1">Çevrede kimi kez boğulan, kimi kez de açıkça duyulan acı savaş sesleri vardı. Aralıksız ve boğuk patlamalar Panfilov’un karargâhının yerleştiği Şişkino köyü yanından işitiliyordu. Hemen yanı başımızdaki ormandan da toplarımızın sesi çıkıyor, önlerden de pamuksu dumanlar tütüyordu. Almanlar şarapnellerle ormanı arıtmaya uğraşıyordu. Topçularını önlere yaklaştırmış, sesimizi kesmeyi deniyor, rüzgâr ümitsizlik takırdamaları getiriyordu. Ormanın arkasında bir yerlerde dört-beş tanksavarımızın işlediğini anladım. Matrönino istasyonu yakınlarında havan patlamalarını duydum.</span></p>

  <p class="calibre27"><span class="font1">Matrönino’ya sapan yol kavşağına dek dalgınca ilerledim. Uzaktan, bize doğru yaklaşan yaralılar belirdi. Kimi topallıyor, kimi de bazen duraklayıp ilerliyordu. Kavşakta bekledim.</span></p>

  <p class="calibre27"><span class="font1">Öndeki Golupsov yalpalıyordu. İki gün önce, güçlü kollarla toprak kazan irikıyım tabur şarkıcısını seçemedim. Kaputu omu-zudaydı. Yaka yakınlarında omuz dikişi yakınında bir delik açılmıştı. Henüz temiz bir sargıbezi boynuna dolanmıştı. Adıyla çağırdım.</span></p>

  <p class="calibre27"><span class="font1">Durakladı ve güç bela doğruldu. Yüzü saramıştı, gözleri çukura kaçmıştı. Bilirsiniz, kimi kez yaralıların morali düzeltilebilir, fakat bu kezinde öylesi bir umudum yoktu.</span></p>

  <p class="calibre27"><span class="font1">“E, oralar nasıl Golupsov?”</span></p>

  <p class="calibre27"><span class="font1">Tükürdü. Çiğnenmemiş karın üzerine yapışıp kaldı pembeliği.</span></p>

  <p class="calibre133"><span class="font1">“Orası nasıl?” diye üsteledim. “Direnemeyecek miyiz?”</span></p>

  <p class="calibre137"><span class="font1">Golupsov:</span></p>

  <p class="calibre134"><span class="font1">“Direnişimiz böyleyse...” hırıldayan sesiyle soluklandı. “Direnişimiz böyleyse yapamayacağız anlamına gelir bu.”</span></p>

  <p class="calibre156"><span class="font1">Ve ağır aksak adımlarla yürüdü.</span></p>

  <h5 class="calibre157" id="sigil_toc_id_40"><a id="bookmark51"></a><span class="font14">YIRTICI KUŞ YAKALAMA</span></h5>

  <p class="calibre52"><span class="font1">Seleznöv'ün gidip, Moskova’ya gittiğini bildiği ilk kamyonu durdurarak yaralıları geriye ulaştırmasını söylememin ardından karargâha döndüm.</span></p>

  <p class="calibre25"><span class="font1">Tolstunov bıraktığım duruşuylaydı. Rahimov masadan usulca doğruldu. Ağzını açıp bir şey demediğine göre Zaev'le bağlantı sağlanamamıştı. Demek ki Filimov'un mevzileri havan atışı altındaydı hâlâ. Başımla Rahimov’a oturmasını belirterek koltuğa oturdum. Kulaklarımda Golupsov'un söyledikleri vardı. Doğru; istasyonu tutamayacağım ve havanlar askerleri mi birer birer doğ-rayacaktı. Bu tavrın sürmesi ise orayı yitirmekti. Bugün olmazsa yarın. tetediğim kadar düşüneyim yaşanacakları önleme becerim yoktu. Biz Kazaklar bir atasözü söyleriz: "Eğer yüreğin dağılması yazgıysa derhal dağılsın."</span></p>

  <p class="calibre25"><span class="font1">Aşçı Vahitov usul adımlarla geldi.</span></p>

  <p class="calibre25"><span class="font1">“Öğlen yemeği hazır Yoldaş Kombat.”</span></p>

  <p class="calibre25"><span class="font1">‘istemiyorum, defol.”</span></p>

  <p class="calibre25"><span class="font1">Karargâhımda hiçbirinin ben olmadan yemeğe el sürmeyeceğini biliyordum. Tolstunov ve Rahimov’un aç olduklarından da haberdarım. Fakat yemek düşünemezdim.</span></p>

  <p class="calibre25"><span class="font1">Sessizce bir-iki dakika daha aktı.</span></p>

  <p class="calibre25"><span class="font1">“Rahimov general telefon etti mi?"</span></p>

  <p class="calibre25"><span class="font1">“Hayır Yoldaş Kombat. Hat kopuk.”</span></p>

  <p class="calibre25"><span class="font1">Ordumuzda haberleşmeye ait sorumluk yukardan aşağıyadır; komutan astına giden bağlantıyı sağlamak zorundadır. Kopmalarda da giderilmesi onun işidir. Buna rağmen Timoşin'i çağırdım.</span></p>

  <p class="calibre25"><span class="font1">“Bir er yolla. Hattın Şişkino ile kopukluğunu gider."</span></p>

  <p class="calibre25"><span class="font1">“Başüstüne."</span></p>

  <p class="calibre25"><span class="font1">Bütün donanımını kuşanan Timoşin “Git," emri bekliyordu.</span></p>

  <p class="calibre25"><span class="font1">Sordum:</span></p>

  <p class="calibre25"><span class="font1">“Zaev'e gidenlerden bir haber var mı?”</span></p>

  <p class="calibre25"><span class="font1">"Yok Yoldaş Kombat.”</span></p>

  <p class="calibre25"><span class="font1">“Birilerini daha yolla."</span></p>

  <p class="calibre25"><span class="font1">‘İzninizle gideyim."</span></p>

  <p class="calibre25"><span class="font1">"Evet. Git.”</span></p>

  <p class="calibre25"><span class="font1">Sıkı bir dönüş ve usulca bir kapı kapanışı. Timoşin odadan çıkmıştı.</span></p>

  <p class="calibre25"><span class="font1">Galiba istasyonu terk etme fikri bende o zaman oluştu.</span></p>

  <p class="calibre25"><span class="font1">Hayır, hayır. Yapamam. Zihnimde Zvagin’in ince takat tiz sesini işittim: “Bu hattı bir adım bile bırakmak suçtur.” Hayır, bunu yapamam. Adamlarımı yitirecek, hattan ayrılmayacak fakat onurumu lekelemeyecektim.</span></p>

  <p class="calibre25"><span class="font1">Onurum kimi yaşatır? Peki görevimi başaramazsam?.. Peki yirmisine kadar direnemezsem?.. Direnemeyeceğim. Artık bunu biliyorum. Ne adamlarımı ne de başka şeyleri koruyamayacağım. Pek çok kez yaşadığım gibi gene aynı yerde; Moskova önlerinde, Panfilov'un bir gece bana Alma-Atı'da söyledikleri geliyor aklıma: “Taburla ölmek mi? Hayır taburla on, yirmi savaşa girip onu esirgemeyi başarmaktır mesele.” Fakat o geçen gün bana “Hayli zorlu olacak” demişti.  Üstelik bunları görevi anladığımı gördüğünde söylemişti. Yoldaş General şimdi ne yapmaya karar vereyim? Görevi başaramayacağım değil mi?</span></p>

  <p class="calibre25"><span class="font1">Kalkıp dolaştım. Kaderimizin çizildiği Rahimov’un masasına sokuldum. Haritaya eğildim. Matrönino istasyonu ve ona sokulmuş küçük köyü fark ettim. Hemen yanına da küçük noktacıklar halinde pek çok siper belirtilmişti. Ve ormanlarla kaplanmış pürüzsüz bir düzlük görünüyordu. Bizim durduğumuz düzlüktü bu. Almanlar ise ormandaydı. Acaba savunmamızı orman içinden yapamaz mıydık? Ormanı kullanamaz mıydım? Düzlüğü ateşimizle engelleyip köy yollarını da savunamaz mıydık? Buna pişman olmak için geç kalmıştık. Yine de bir umut kıvılcımı alevlendi içimde. İstasyonu terk etsem bölüğün yerleşim noktasından Almanlar’ın yürümesini durdurabilirdim. Ormanın hemen bitimine yerleşip yolu ateş altına alabilecektik. Fakat bu mümkün müydü? Belki.</span></p>

  <p class="calibre25"><span class="font1">Olamaz, hayır... tetasyondan ayrılmama izin yok. Fakat ne yapabilirim? Elim kolum bağlı ne olacağını mı bekleyeyim?</span></p>

  <p class="calibre25"><span class="font1">Muhabereciye:</span></p>

  <p class="calibre25"><span class="font1">"Tümen karargâhını bağlayabilir misin? Bir dene.”</span></p>

  <p class="calibre25"><span class="font1">Israrla aramaya başladı. Konuşması gereksizdi. Yanıt yoktu. Nihayet:</span></p>

  <p class="calibre25"><span class="font1">“Çıt yok Yoldaş Kombat... Zaman kaybı,"</span></p>

  <p class="calibre25"><span class="font1">Söylediklerini içimden tekrarladım:</span></p>

  <p class="calibre25"><span class="font1">“Zaman kaybı... Doğru olan bu muydu?"</span></p>

  <p class="calibre25"><span class="font1">Masada diğer kâğıtların yanı sıra kırmızı yönetmelik de duruyordu. Robotlaşmışcasına alıp açtım ve ansızın Panfilov'un altını çizdiği üç çizgiyi fark ettim:</span></p>

  <p class="calibre25"><span class="font1">“Düşman imhasında hedefe varmayan değil sorumluluğun korkusuyla ve elindeki bütün gücü gereken yer ve zamanda kullanamayan cezayı hak eder.”</span></p>

  <p class="calibre25"><span class="font1">Telefona gidip Filimov'u aradım:</span></p>

  <p class="calibre37"><span class="font1">“Efim Efimoviç, sen misin? Neler oluyor orada?” “Gümbürtüler... Mutlaka yeniden sıkıştıracaklar. Bizi çiğneyip girmek niyetindeler bence.”</span></p>

  <p class="calibre25"><span class="font1">“Şimdi emrime dikkat et. Sıkıştırmaya niyetleri varsa ateş etmeyin.”</span></p>

  <p class="calibre25"><span class="font1">“Nasıl? Anlamadım?</span></p>

  <p class="calibre25"><span class="font1">“Ateş etmeyin. Almanlar’ın istediği olsun istasyonu terk edin.”</span></p>

  <p class="calibre49"><span class="font1">‘İstasyonu terk edin” diye üsteledim.</span></p>

  <p class="calibre50"><span class="font1">Şaşkınlık, duraksama, artık eşiği atlamıştım. fimdeki “Sen emirleri yerine getirmedin,” diyen ses yenilmişti. Asker birinin, meslekdaşlarına böyle bir şeyi açıklaması gerekmez. O anda beş kilo verip, beş y</span> <span class="font15">1</span><span class="font1">1 yaşlandım.</span></p>

  <p class="calibre49"><span class="font1">Almaçtan yine Filimov'un afallamış sesi duyuluyordu:</span></p>

  <p class="calibre50"><span class="font1">“Nasıl? Söylediğinizi anlayamıyorum."</span></p>

  <p class="calibre25"><span class="font1">“Doğru anladın. Evet. Çekil. Köprüye doğru uzaklaş ve orada derlen."</span></p>

  <p class="calibre25"><span class="font1">“Siz neler diyorsunuz Yoldaş Kombat. Onları geriletiyoruz. Burada direneceğiz. Siz ise uzaklaşmamızı istiyorsunuz. Ben... Ben is ...”</span></p>

  <p class="calibre25"><span class="font1">Filimov başkaldırıyordu. Onun komutan ve inanamayan yüreği başkaldırdı. General Zvagin ona ve Tolstunov’a emretmişti: “Hattan ayrılmak cinayet işlemektir.”</span></p>

  <p class="calibre27"><span class="font1">Filimov’un bitirmesine izin vermedim.</span></p>

  <p class="calibre27"><span class="font1">“Emri duydun mu?. . Tekrarla bakayım...” Sessizlik. Filimov emri tekrarlıyordu:</span></p>

  <p class="calibre27"><span class="font1">“Tekrarlayın."</span></p>

  <p class="calibre27"><span class="font1">“istasyon terk edilsin diyorsunuz...”</span></p>

  <p class="calibre27"><span class="font1">“Tamam, tamam köprüye koşun.”</span></p>

  <p class="calibre27"><span class="font1">“Başüstüne."</span></p>

  <p class="calibre27"><span class="font1">Dinlediğine göre uygula. Almacı elimden attım. Bütün bunlar olurken karşımda hazırol’da bekleyen Tolstunov kapıya ilerledi. Ben ne ona ne de bir başkasına fikrini sormamış tam bir komutan gibi hareket etmiştim.</span></p>

  <p class="calibre27"><span class="font1">“Nereye?”</span></p>

  <p class="calibre27"><span class="font1">“Matrönino’ya.”</span></p>

  <p class="calibre27"><span class="font1">Başka bir şey demedi. Peşinden biraz izledim. Köşeli ensesi ve kaslı omuzu seçiliyordu. Dik başı kararlılığını gösteriyordu. Ayaklarını sert ve yüreklice atıyordu. “Bu uzaklaşan komiser, kapı onun peşinden kapandı,” diye düşündüm.</span></p>

  <p class="calibre27"><span class="font1">Biraz daha sessiz kaldım. Gün nasıl biterdi? Zaev’in bölüğüne ne oldu? Matrönino’da çarpışmalar ne âlemde? İçimde kıvıl-cımlanan umudum beni kandırmayacak mı? Geceyi nerede ve nasıl karşılayacağım? Tutuklarlar mı? Mahkemeye verilir miyim? Ne olursa olsun, hepsine eyvallah. Vicdanım rahat. Görevime ve vicdanıma hainlik edemem. Evet komuta sorumluluğu. Panfilov’un yönetmelikte belirttiği sorumluluk.</span></p>

  <p class="calibre27"><span class="font1">Rahimov’a baktım.</span></p>

  <p class="calibre27"><span class="font1">“Evet, Rahimov, istasyonu onlara bırakıyoruz. Taburu yerime yönetme ihtimalin var.”</span></p>

  <p class="calibre27"><span class="font1">Düşünceli Rahimov, uzun sürecek bir şeyler konuşma hazır-lığındaydı ki onu başımla engelledim.</span></p>

  <p class="calibre27"><span class="font1">"Yerimi alman gerçekleşirse daha epey askerin bulunacak. Onlar yaşadığı sürece savaşa devam edilir.”</span></p>

  <p class="calibre25"><span class="font1">Tanrı'ya, artık tümen karargâhı ile irtibat kurulmasının gecikmesi için yakarıyordum. Başlangıç olarak düşündüklerimi gerçekleştireyim, peşi sıra bildireyim. Fakat telefoncuyla yine konuşmaya kendimi zorladım.</span></p>

  <p class="calibre44"><span class="font1">"Ne bekliyorsun? Zaev’i bul... Tümen karargâhını bul.” “Yoldaş Kombat, mümkün olsa onlar bizi arardı.”</span></p>

  <p class="calibre25"><span class="font1">"Fikrini sormadın. Emir aldın bul.”</span></p>

  <p class="calibre25"><span class="font1">Uzunca bir zaman arama işaretleri... Hayır, Zaev yanıt vermiyordu. Tümen karargâhının da suskunluğu sürüyordu.</span></p>

  <p class="calibre25"><span class="font1">"Rahimov,”dedim. "Sen de Matrönino’ya git. Köprü yakınlarında bir gözetleme yeri bul. Bir el telefonu al ve gördüklerinin tamından beni haberdar et. Bölük kirişi kırıp, köprünün yanında toplanmalı. Anladın mı?"</span></p>

  <p class="calibre25"><span class="font1">"Anladım Yoldaş Kombat. Başüstüne.”</span></p>

  <p class="calibre25"><span class="font1">Rahimov kolunun altına bir sahra telefonu sıkıştırarak çıktı. Onun gözlemlerine kendi gözümle görmüşcesine inanırdım. Çok namusludur. Bir dakika sonra, bindiği atı dört nala sürüşünü pencereden gördüm.</span></p>

  <p class="calibre25"><span class="font1">İşte artık o da yanımda değildi. Niye onu yollayacağıma kendim gitmemiştim. Çünkü ben taburun üç kritik noktasında duruyorum ve onların bütün sorumluluğu bendeydi. Ayrıca yaşayacağım bir savaş daha bulunuyordu: Generalle konuşmak... Ona nasıl bildirecektim? Rızasını ve iyi dileklerini duyabilecek miyim? Acaba!.. Bu sözcük aklımdan silinsin.</span></p>

  <p class="calibre25"><span class="font1">Nihayet Rahimov’la telefon bağlantısı kuruldu:</span></p>

  <p class="calibre25"><span class="font1">“Neler görüyorsun?”</span></p>

  <p class="calibre25"><span class="font1">“Düşman cepheyi havan ateşine tutmuş.”</span></p>

  <p class="calibre25"><span class="font1">“Ateş etkili mi?"</span></p>

  <p class="calibre25"><span class="font1">"Evet patlamaları kesintisiz.”</span></p>

  <p class="calibre25"><span class="font1">Filimov'a seslendim ve Rahimov'a bağırdım.</span></p>

  <p class="calibre25"><span class="font1">“Rahimov sesimiz geliyor mu?”</span></p>

  <p class="calibre25"><span class="font1">"Evet."</span></p>

  <p class="calibre54"><span class="font1">“Filimov emirimi askerlere söyledin mi?”</span></p>



  <p class="calibre25"><span class="font7">“Henüz vakit bulamadım Yoldaş Kombat."</span></p>

  <p class="calibre25"><span class="font7">“Ah sen -galiba savaşta ilk defa onun ana babasını sayıyordum.- Böyle davranma yiğitliğine sahipsen şimdi emrimi Rahimov'a iletecek ve savaş anında emre itaat etmeyen birine gereken kurşunu sıkacaktır. Filimov duyuyor musun?"</span></p>

  <p class="calibre49"><span class="font7">Filimov'un yorgun ve tedirgin sesi geldi:</span></p>

  <p class="calibre50"><span class="font7">“Evet."</span></p>

  <p class="calibre25"><span class="font7">Ansızın almaçta başka bir ses:</span></p>

  <p class="calibre25"><span class="font7">“Yoldaş Kombat."</span></p>

  <p class="calibre25"><span class="font7">O, araya Tolstunov karışıyor. Niyedir bilmem o bana resmi bir biçimde “Yoldaş Kombat," diye sesleniyor. Galiba şu ana dek hiç böyle konuşmamıştı.</span></p>

  <p class="calibre25"><span class="font7">“Yoldaş Kombat şimdi ben teğmen Filimov’layım. Emriniz gerçekleştirilecektir.”</span></p>

  <p class="calibre25"><span class="font7">Tolstunov konuşması net ve kararlıydı.</span></p>

  <p class="calibre25"><span class="font7">“Bozjanov nerede?" diye sordum.</span></p>

  <p class="calibre25"><span class="font7">“Burada. Cephede."    ,</span></p>

  <p class="calibre25"><span class="font7">“Başla Fidor Dimitriyeviç. Hareket etsin şu..."</span></p>

  <p class="calibre25"><span class="font7">Dilim dolaştı. Uygun kelime bulamıyordum. ‘Eylem' diyebilir miydim. Olmaz bu çok belirsiz beklentiyi henüz böyle adlandıra-mazdım. Nihayet istediğimi buldum... “Bu zıplayışın kontrolünü elinden bırakma. Bozjanov'la atlat vartayı."</span></p>

  <p class="calibre25"><span class="font7">“Hayır bunu ben değil... bölük komutanı gerçekleştirecek. Onun yerine geçmeyeceğim."</span></p>

  <p class="calibre25"><span class="font7">Tamam. Tolstunov yanlışımı onarmıştı. Usulca boyun eğdim.</span></p>

  <p class="calibre25"><span class="font7">Bekliyorum... Rahimov'un vereceği haberleri bekliyorum. Almanlar daha hızlı atağa kalkışsalar. .. “Eğer yüreğinin dağılması yazgıysa, derhal dağılmalı...” Panfilov beni bulmadan istasyonu onlara bırakmalıyım.</span></p>

  <p class="calibre25"><span class="font7">Fakat bu sonucu ona nasıl söylerim? Nasıl bildirebilirim?</span></p>

  <p class="calibre49"><span class="font7">Duam kabul olunmadı. Telefoncu mutlulukla bağırdı:</span></p>

  <p class="calibre50"><span class="font7">“Yoldaş Kombat bağlantı kurulabildi."</span></p>

  <p class="calibre25"><span class="font7">Evet olanları açıklamak, her şeyi Panfilov'a anlatma zamanı gelip çatmıştı. Fakat mesele daha sonuçlanmamış istasyon daha terk edilmemişti.</span></p>

  <p class="calibre25"><span class="font7">“General'i çağır."</span></p>

  <p class="calibre25"><span class="font7">“Hemen Yoldaş Kombat... hazır Yoldaş Kombat."</span></p>

  <p class="calibre25"><span class="font7">Almacı aldım; ağırlaşmış gibiydi.</span></p>

  <p class="calibre25"><span class="font7">Ansızın Zvagin’in sesi geldi.</span></p>

  <p class="calibre25"><span class="font7">“Kim konuşuyor?"</span></p>

  <p class="calibre25"><span class="font7">Afalladım. Kararımı bildiremedim. Korktum. Köyü Almana bırakmaktan, onurumu yitirmekten, idam edilmekten korkmadım da Zvagin'in karşısında afalladım. Bir an doğruyu söyleyemeyeceğimi sandım.</span></p>

  <p class="calibre49"><span class="font7">“Üsteğmen Momiş-Uli."</span></p>

  <p class="calibre50"><span class="font7">“A-kılıcın üzerinde mi daha... Sizin oralar ne âlemde?"</span></p>

  <p class="calibre25"><span class="font7">“Düşman Matrönino istasyonunu aldı."</span></p>

  <p class="calibre25"><span class="font7">Telefondaki bir ses:</span></p>

  <p class="calibre25"><span class="font7">“Ne?" diye köpürdü.</span></p>

  <p class="calibre25"><span class="font7">“Bölüğün direnişi kırıldı. Mahvedici ateş nedeniyle epey kayıp verdik. Bu yüzden..."</span></p>

  <p class="calibre25"><span class="font7">“Kimden izin aldınız?”</span></p>

  <p class="calibre25"><span class="font7">Kulağımdaki boru gibi sesi uğulduyordu. Zvagin'in sesi birden dondu.</span></p>

  <p class="calibre25"><span class="font7">“Komutayı karargâh komutanına bırakarak derhal tümen karargâhına gelin."</span></p>

  <p class="calibre49"><span class="font7">“Bunu yapamam tek başımayım."</span></p>

  <p class="calibre50"><span class="font7">“Karargâh komutanı gelince artık tabur komutasını bıraktığınızı söyleyin. Ve çabucak tümen karargâhına hareket edin. Sizinle buraya gelince konuşacağım."</span></p>

  <p class="calibre25"><span class="font7">“Akşam bastırmadan önce yaklaşabileceğimi sanmam."</span></p>

  <p class="calibre25"><span class="font7">“Bastırınca gelirsiniz."</span></p>

  <p class="calibre25"><span class="font7">Telefonu kapattı. Tanrı'ya şükürler olsun bir-iki saatlik izin koparabilmiştim. Tekrar kendimi kontrol ettim. Bunun hesabını vermek beni zorlayacaktı fakat bunu göze almıştım. Afallama ve </span><span class="font1">tedirginliklerimin izi kalmamıştı. Peki sonra? Şimdı buna ayıracak vaktim yoktu. Artık kendi düşüncemin buyruğurdaydım, o ateşle yanıyordum.</span></p>

  <p class="calibre25"><span class="font1">Tekrar Rahimov aradı:</span></p>

  <p class="calibre25"><span class="font1">“Yoldaş Kombat...”</span></p>

  <p class="calibre25"><span class="font1">“E?..”</span></p>

  <p class="calibre25"><span class="font1">“Almanlar ateşkes yaptı. Atağa geçecekler.”</span></p>

  <p class="calibre25"><span class="font1">“Peki bizimkiler?”</span></p>

  <p class="calibre25"><span class="font1">“Onlar kaçtı. Etraflarına bakmadan kaçıyorlar.”</span></p>

  <p class="calibre25"><span class="font1">Birbirinden kopuk kopuk ve özetleyerek anlatıyordu Rahimov. Fakat bu tabloyu gözünüzde canlandırmak isterseniz olağanüstü bir kaçış, engellenemez bir "sıvışma” düşünün olur. Oradakileri anlamayı deneyin. Gün boyu, tehlikeli bir ateş yağmuru altında, alçak ve buz tutmuş bir siperde yatmak zorundasın, etrafına dehşet salıcı gürültülerle patlayan havan mermileri düşüyor, şarapneller ıslıklar çalıyor, ağır hareketlerle arkalara, köye doğru çekilen yaralıları, yaralarından akıp karları boyayan kanı görüyorsun. Kızışmış bir çelikten bir parça sana da hemen rastlayabilir ve canını yakarak gövdene gömülebilir. Sinirlerin bir yay kadar gergin. Bu haldeyken bir geri çekiliş emri alıyorsun. Siperinden geriye fırlayan takım komutanın bir saniyede seni bu cehennemden çıkarıyor. Tam o zaman sıkıdüzen ve görev anlayışını bir anda sona erdiriyor.</span></p>

  <p class="calibre37"><span class="font1">Kaçıp kurtulmaktan başka şey düşünemiyorsun. Dizginlerinden sonsuzca boşalarak ayaklarının bütün hızıyla koşuyorsun. Kitlenin içinde kargaşalık arasında koşuyorsun, ağızlar açık, soğuk hava akciğerlerini kavuruyor. Daha hızlı, daha hızlı o cehennemden kaçmaya koyuluyorsun.</span></p>

  <p class="calibre25"><span class="font1">Rahimov’un sesi kaçan kitlenin görüntüsünü sunuyor bana. Erler köprüye yakınlaşıyor. Zinde Tolstunov birçoğunun önünü almış bir öndere yakışacak düzenlemeler yapıyor. Adamlarım acaba köprüde durmaları gerektiğini bilip duracak mı? Ya da gözü kararmış bu yığın daha da arkalara gidip ormana mı girecek? Dağılacak mı?</span></p>

  <p class="calibre25"><span class="font1">Durmuşlar.</span></p>

  <p class="calibre25"><span class="font1">Takımlar, mangalar yitirilse de köprüde durulmuş. Emre itaat edilmiş. Köprü altında, çamların olduğu yere yerleşiliyor. Oraya tek bir bomba tek bir kurşun gelemiyor.</span></p>

  <p class="calibre25"><span class="font1">Hep Rahimov’un söylediklerini dinliyorum. Almanlar'ın öncü grubu istasyona gelmiş. Birkaç motosiklet de karlara izlerini bırakıp o tarafa ulaşmış. Makinelileri götürüyormuş.</span></p>

  <p class="calibre25"><span class="font1">Tekrar telefon çaldı. Bu arayan Panfilov'du.</span></p>

  <p class="calibre25"><span class="font1">“Yoldaş Momiş-Uli neler olmuş sizin orda?"</span></p>

  <p class="calibre25"><span class="font1">‘istasyonu terk ettim."</span></p>

  <p class="calibre49"><span class="font1">“Nasıl olur bu? Niçin?”</span></p>

  <p class="calibre50"><span class="font1">Sesi her zamankinden daha kısıktı. Nedenini anlamak kolay. Sinirleri bozuk ve kederli.</span></p>

  <p class="calibre25"><span class="font1">"Askerler kargaşalık içinde kaçtı. Bunu ben emrettim."</span></p>

  <p class="calibre25"><span class="font1">"Siz mi emrettiniz?"</span></p>

  <p class="calibre25"><span class="font1">“Evet... Bunu yapmazsam bölüğü yitirecektim."</span></p>

  <p class="calibre25"><span class="font1">“Hım... Hım... Peki bunun için sonraki düşünceniz nedir?"</span></p>

  <p class="calibre25"><span class="font1">"Karşı atak başlatmak... istasyonu bu atakla geri almama izin vermenizi rica ediyorum Yoldaş General."</span></p>

  <p class="calibre25"><span class="font1">Yola çıktığımda Panfilov'un söylediklerini hatırladım:</span></p>

  <p class="calibre25"><span class="font1">"Umut içimizi ısıtıyor diyebilmeme izin verin Yoldaş General."</span></p>

  <p class="calibre25"><span class="font1">‘Tamam deneyin," Sesi kuşku doluydu. “Peki yolu koruyabilecek misiniz? Onu unutmayın."</span></p>

  <p class="calibre25"><span class="font1">"Evet."</span></p>

  <p class="calibre25"><span class="font1">General biraz sustu.</span></p>

  <p class="calibre25"><span class="font1">“Zaev’in durumundan haber alabildiniz mi?”</span></p>

  <p class="calibre25"><span class="font1">"Hat kopuk. Haberciler yollandı.</span></p>

  <p class="calibre25"><span class="font1">‘Akşama görüşürüz. Hoşça kalın.”</span></p>

  <p class="calibre25"><span class="font1">Her şey ortadaydı. Ordu komutan yardımcısının emrini yerine getirmek gerektiğini kavradım. Baurdcan, sen bittin. Komutayı teslim et. Kaderinin istediği olur.</span></p>

  <p class="calibre27"><span class="font1">Rahimov izlenimlerini bildirmeye devam ediyordu. Düşmanın durumu ve bizim köprü yanında olup bitenler için kesintisizce bilgi veriyordu.</span></p>

  <p class="calibre27"><span class="font1">Almanlar köyü zapt etmiş ve bunu yapar yapmaz da kaos başlamış. Evlere dağılmışlar. Tavuk, kaz ve domuzları talan etmeye girişmişler.</span></p>

  <p class="calibre27"><span class="font1">"Rahimov, Filimov adamlarına çekidüzen verip sıkıdüzeni sağlasın."</span></p>

  <p class="calibre27"><span class="font1">“Sağlanmış durumda Yoldaş Kombat.”</span></p>

  <p class="calibre27"><span class="font1">Onun söylediklerini beni çok mutlu etti. Öfke ve mutluluk. Benim beklentim. .. Evet beklentim doğrulanıyordu.</span></p>

  <p class="calibre27"><span class="font1">Emrimi verdim.</span></p>

  <p class="calibre27"><span class="font1">"Erler siper alıp düşmanı izlesin.”</span></p>

  <p class="calibre27"><span class="font1">Rahimov biraz sonra durumu değerlendirdi:</span></p>

  <p class="calibre27"><span class="font1">"Bölükte her şey yolunda.”</span></p>

  <p class="calibre27"><span class="font1">“Kaç kişi var orda?”</span></p>

  <p class="calibre27"><span class="font1">"Galiba yüz yirmi.”</span></p>

  <p class="calibre27"><span class="font1">"Almanlar neler yapıyor?”</span></p>

  <p class="calibre27"><span class="font1">“Galiba tavuk ve domuz yoluyorlar. Ateş yakma hazırlığında-lar.”</span></p>

  <p class="calibre35"><span class="font1">“Bekleyeceğiz... Tavukların kızarmasını bekleyeceğiz.” “A-a... Anladım Yoldaş Kombat.”</span></p>

  <p class="calibre27"><span class="font1">İşte tam o zaman tasarladığımı kavradı. Yırtıcı kuş yakalama yolunu, biliyor musunuz? Çocukluğu Ortaasya dağlarında geçen Rahimov biliyordu. Yırtıcı kuş, avına saldırdığında onu parçalayarak midesine indirir. Taze kanın kokusu yırtıcının başını döndürür. Kuş gagasının sürekli daha içlere kadar sokar. En son burun deliklerine dek girer. O denli doymazdır ki gagası kan içinde kalır. Yırtıcı kuş artık hiçbir şeyin farkında olmaz. Hiçbir yere bakmaz. İşte böylece burun deliklerine dek kendisini avının içine soktuğunda onu yakalayabilirsin. Fakat ona avının gövdesine burun deliklerine, gagası kanla boyanıncaya dek zaman tanınmalıdır.</span></p>

  <p class="calibre25"><span class="font1">Matrönino’yu alan Almanlar da gagasını daha içlere daldırıyordu. Onun aklına, “Rus direnemedi, kaçtı" sözleri yazılıydı. Bu halde dönmesi mümkün değil. Karşı atak emri için beni bir şey rahatsız ediyor. Hayır telaşlanmamalıyım, uygun zamanı kolla-malıyım.</span></p>

  <p class="calibre25"><span class="font1">“Rahimov yeni bir şey oldu mu? Tolstunov nerede?”</span></p>

  <p class="calibre25"><span class="font1">“Burada bölükte duruyor Yoldaş Kombat.”</span></p>

  <p class="calibre25"><span class="font1">“Bozjanov?”</span></p>

  <p class="calibre25"><span class="font1">“O da burada.”</span></p>

  <p class="calibre25"><span class="font1">“E, Rahimov emrime kulak ver: Erleri kırkarlı üç gruba dağıtsınlar. Birine Tolstunov, birine Bozjanov, diğerine de Filimov komuta etsin. Orman kenarından istasyonu dolaşsınlar. Üç koldan saldırsınlar. Askerlere süngü savaşına hazırlıklı olmalarını bildirsinler. Bombalar ellerinin altında olsun. Koştuklarında ateş açsınlar ve hep ‘hurra’ diye bağırsınlar.”</span></p>

  <p class="calibre37"><span class="font1">“Yoldaş Kombat telefonu Filimov'a vermeyi rica ediyorum.” Şimdi Rahimov nezaketle yanlışlarımı onarıyordu. Ne gelir elden bizde benim gerçekleştiremediklerimi karargâh komutanı gerçekleştirirdi. Şu anda yürek ısıtacak bir-iki söz bulmalıyım. Bölük komutanından gönül almalıyım.</span></p>

  <p class="calibre25"><span class="font1">“Efim Efimoviç? Rahimov, emri sana aktardı mı?"</span></p>

  <p class="calibre25"><span class="font1">“Fakat Yoldaş Kombat orada tam bir tabur Alman bulunuyor.”</span></p>

  <p class="calibre49"><span class="font1">“Tamam. İşte biz de onları çiğneyeceğiz.”</span></p>

  <p class="calibre50"><span class="font1">Yapılacak eylemi önceden ona aktarmalı değil miydim? diye akıl yürüttüm. Fakat az öncesine dek durumdan ben de açıklıkla haberdar değildim. Bu durum kafamda bulanık bir haldeydi. Sürdürdüm:</span></p>

  <p class="calibre80"><span class="font1">“Onları çiğneyeceğiz. Derlenişlerine seyirci kalmayacağız.” “Başaracağımızdan eminsiniz değil mi?”</span></p>

  <p class="calibre25"><span class="font1">Sorusu bir sevincini de ele veriyordu.</span></p>

  <p class="calibre25"><span class="font1">“Aslında bunu yapmak için uğraşıyoruz. Bizi başarıya ulaştıracak biçimde davranalım. Onlarla hesabımız var Efimciğim. Üç grup oluştur. Genel komuta sende. Bozjanov ve Tolstunov sana yardımcı olacak. E, Efimovlç bol şans.”</span></p>

  <p class="calibre27"><span class="font1">Demiryolunun iki tarafına yayılmış çimenlikte askerler köyü izliyordu. Köyün sevimli evleri kimi yerlerde istasyona yaklaşmış gibiydi. Köyün kimi noktaları ormana yaklaşık iki yüz metre mesafedeydi.</span></p>

  <p class="calibre27"><span class="font1">Kırkar kişiden oluşmuş üç grup ateş açarak köye girdi. Koşularını kar kesememiş. Almanlar bunu fark edinceye dek bizimkiler köye girmiş.</span></p>

  <p class="calibre27"><span class="font1">Rahimov olayları bütün detaylarıyla aktarıyordu. Şimdi serinkanlılığı ona ihanet etmekteydi.</span></p>

  <p class="calibre27"><span class="font1">“Öyle afalladılar ki Yoldaş Kombat, kendilerini unuttular.”</span></p>

  <p class="calibre27"><span class="font1">Sahiden bu bir yıldırım harekâtıydı. Ummadıkları bu saldırıyla akılları başlarından gitmiş. Öyle paniklemişler ki yataklarından fırlamışlar. Kimisi pantolonunu elinde tutmaktaymış. Fanilalarıyla dışarı uğramışlar.</span></p>

  <p class="calibre27"><span class="font1">İnsan bunları dinlediğinde hoş ürpertilerle sarsılıyor ve gü-lümsemekten dudakları geriliyor. İstesen de ona engel olamıyorsun.</span></p>

  <p class="calibre27"><span class="font1">Panfilov aramıyor. Demek ki bana ilişmemeyi kararlaştırmış. Fakat yüzbaşı Dorfman aradı. Sesi kuruydu:</span></p>

  <p class="calibre27"><span class="font1">“Durum raporu verin.”</span></p>

  <p class="calibre27"><span class="font1">Kesin yanıtlıyım:</span></p>

  <p class="calibre27"><span class="font1">“Şimdi tek şey söyleyemem. Bağlantım yok. Tek bir şeyden haberim yok.”</span></p>

  <p class="calibre27"><span class="font1">“Çabucak bağlantı sağlamaya uğraşın.” Her gün olanı biteni Panfiov’dan öğrenen Yüzbaşı konuşmasına çekidüzen verdi: “On beş dakika sonra durum raporu verin,” deyip uysal bir sesle sürdürdü: “Bağlantı sağlamak için ne gerekliyse yerine getirin."</span></p>

  <p class="calibre27"><span class="font1">“Başüstüne."</span></p>

  <p class="calibre27"><span class="font1">Rahimov'la tekrar konuştum.</span></p>

  <p class="calibre27"><span class="font1">“E, Rahimov, durumu anlat bakalım.”</span></p>

  <p class="calibre27"><span class="font1">“Sadece biçip kesiyoruz. Öldürülemeyen Almanlar istasyonu bırakıp kaçıyor. Kim gözüne nereyi kestiriyorsa oraya sıvışıyor. Canlarını nasıl kurtaracaklarına inanıyorlarsa öyle davranıyor. Yoldaş Kombat, kabarık sayılı bir grup da ormanın açık olan yerine doğru kaçıyor/’</span></p>

  <p class="calibre49"><span class="font1">“Peki bizimkiler?"</span></p>

  <p class="calibre158"><span class="font1">“Peşlerinde."</span></p>

  <p class="calibre159"><span class="font1">Sonraları bu savaşa ilişkin çok şey söylendi ve çok şey uyduruldu. Saldırıdaki Kızıl Ordu erleri korkunç bir biçimde hesap-laşmışlardı. Sanki intikam içkisi içip ve kaçanların peşine düşmüşler. Bizimkiler koşarken rastgele ateş açıyorlarmış.</span></p>

  <p class="calibre25"><span class="font1">Köye ulaşan Rahimov'la bağlantımız devam ediyordu.</span></p>

  <p class="calibre25"><span class="font1">“Rahimov hiç değilse bölüğün yarısı istasyona dönsün. Orada siper alsınlar. Bir sürpriz her şeyi bozar.”</span></p>

  <p class="calibre25"><span class="font1">“Elimden tek bir şey gelmez Yoldaş Kombat. Tamamı Almanlar'ı kovalıyor. Filimov dahi."</span></p>

  <p class="calibre49"><span class="font1">“Haberci yolla. Önle onları. Geri dönsünler."</span></p>

  <p class="calibre50"><span class="font1">Kaçanların gerisindeki, geniş düzlüğü, yarı giyinik Alman cesetleri kaplamıştı. Rahimov bunları da aktarmıştı.</span></p>

  <p class="calibre25"><span class="font1">Tekrarlıyorum: İki saat öncesinde biz de kirişi kırıp sıvışmış-tık. Bizim gerilememiz amaçlı emirliydi. Onlarsa keçileri kaçırmış gibi kaçıyordu. Buna dikkat edilmeli. Düşmanı kaçarken, gören en pısırık en acemi er dahi yiğitleşir.</span></p>

  <p class="calibre25"><span class="font1">Tam bir keşmekeşlikle süren Alman kaçışında taburla beraber başınds Kasketi olmayan komutanları da kaçıyormuş. Fakat o durup tabancasıyla Halt diye bağırarak kaçanları önlemeye ça-balıyormuş. İrikıyım, yüzbaşı rütbesinde biriymiş. Adamlarının gerı dönmeleri için uğraşıyormuş. Kaçanların sayısı, peşlerini bırakmayanlardan fazlaymış. Onlar korkulu halde oldukları için komutanlarını dinlemiyormuş. Fakat onun kargaşayı bastırma fırsatı hep elindeymiş. Bizden biri öne çıkmış. Dünkü MoskovalI öğrenci Strojkin: Anımsadınız mı, onun, bir defa çok az da olsa öykümüzde yeri olmuştu? Akşam üzeriydi. Kızıl Ordu askerleri siper hazırlıyordu. İpince sesiyle sormuştu: ‘Böyle hazırlanmış bir siper kurtulmamıza yeter mi acaba?' demişti.</span></p>

  <p class="calibre25"><span class="font1">İşte böyle bir zamanda o çocuk bu yüzbaşıyı kovalayabilmiş. Avcılar bilir: Henüz bir yaşındaki bir av köpeği dahi kaçan çok kuvvetli bir kurtu, kulağından ya da ensesinden tutabilir. Strojkin de bunu başarmış. Kurtu tutmuş. Yengi başını döndürmüş, bu ipince gencin eli süngülüymüş. Yüzbaşının kaputunun eteğine takarak onu kendine döndürebilmiş. İrikıyım yüzbaşı geri dönmüş ve karşısındakinin zayıf biri olduğunu fark edince üstüne atılıp onu yere devirmiş. İş işten geçince askercik. “Ah ona niye önce ateş etmedim,” diye dövünmüş fakat biraz geçmiş. Adam onun boğazına yapışmış neredeyse boğuyormuş. Fakat boşu boşuna ölecek değilmiş ya! Kuvvetini toplayarak dizini yüzbaşının karnına indirivermiş. Yokuş da kendisine yardımcı olmuş. Al-man’ın dengesi bozulmuş. İkisi da aşağı yuvarlanmış. Strojkin Alman’ın gözüne dürtmüş. Alman bağırarak elini yüzüne atmış. Strojkin fırlayıp tüfeğini almış. Bizimkiler de o zaman yardıma koşmuş.</span></p>

  <p class="calibre25"><span class="font1">İşte o zaman Strojkin bambaşka biri olmuş:</span></p>

  <p class="calibre25"><span class="font1">“Dokunmayın ona,” diye haykırmış. “O benim.”</span></p>

  <p class="calibre25"><span class="font1">Tutsağının ceplerini boşaltmış, harita çantasını, tabancasını almış. Ve yüzbaşıyı Matrönino'ya doğru sürüklemiş.</span></p>

  <p class="calibre25"><span class="font1">Diğer askerler de geri dönmeye koyulmuş. Strojkin tutsağıyla durup gelenleri beklemiş. Öylesine cesaretlenmiş ki gelenlere bağırmaya girişmiş:</span></p>

  <p class="calibre25"><span class="font1">“Dönmenizi kim emretti? Hep ileri."</span></p>

  <p class="calibre25"><span class="font1">Filimov önden ona sesleniyormuş:</span></p>

  <p class="calibre25"><span class="font1">“Strojkin komuta etme.”</span></p>

  <p class="calibre25"><span class="font1">Bu erken sonuçlanan savaşa dair kısa bir öykü daha aktaracağım: Alman motosikletleri motorlarını işletip bıraktıkları izlerden geri dönebilmiş. Manga komutanı Kurbatov bunu fark etmiş, savaştan once onun da bir motosikleti olduğu için sesleri hemen seçmiş. Bekleyerek tam zamanında dört Alman'ı motorlarından yere sermiş.</span></p>

  <p class="calibre49"><span class="font1">Almacı sıkarak Rahimov'u dinliyordum:</span></p>

  <p class="calibre50"><span class="font1">“Ölüler epey Yoldaş Kombat. Şimdi sayımları sürüyor. Galiba taburun yarıdan fazlasını imha etmişiz. Kalanlar kaçmayı başarmış. Ganimet de oldukça. Belgeler, makineli tüfekler, mermiler, çok sayıda da kişisel silah, havanlar ve bunlara ait bir yığın mermi."</span></p>

  <p class="calibre25"><span class="font1">Dinlerken sevinçten kanatlanıyordum. Havanlar ha? En fazla korktuğumuz silah bizimdi.</span></p>

  <p class="calibre49"><span class="font1">E, şimdi Generali arayabilirim.</span></p>

  <p class="calibre50"><span class="font1">Fakat bundan önce içime dolan ve dudaklarıma yapışan gülümsemeyi silmeliyim ki usulca rapor sunabileyim.</span></p>

  <p class="calibre49"><span class="font1">Bütün bunlara rağmen o sabredemeyip aradı.</span></p>

  <p class="calibre50"><span class="font1">“E, ne âlemdesiniz Yoldaş Momiş-Uli?"</span></p>

  <p class="calibre25"><span class="font1">Kendimi tutup telaşlanmamaya uğraşarak yaşadıklarımızı aktardım: “Filimov'un bölüğü üç koldan Matrönino'ya hücum etmiş ve Alman taburunun yarıdan fazlası imha edilmiştir. Bir bölümü ancak kaçmaya fırsat bulmuş. Tabur komutanları tutsak edilmiştir.”</span></p>

  <p class="calibre25"><span class="font1">Panfilov, elinde olmaksızın bağırdı:</span></p>

  <p class="calibre25"><span class="font1">“Nasıl, ne dediniz? Tabur komutanları mı?"</span></p>

  <p class="calibre25"><span class="font1">“Evet efendim. Ayrıca ganimet olarak makineli tüfek, havan, bazukalar, motosikletlere de el konulmuştur. Şimdi bölüğümüz tekrar istasyona yerleşmekte.”</span></p>

  <p class="calibre25"><span class="font1">“Neler diyorsunuz? Bunlar gerçek mi? Kontrol ettiniz mi?"</span></p>

  <p class="calibre25"><span class="font1">“Şimdi istasyonda tabur karargâh komutanı var Yoldaş General. Onunla hep haberleşiyorum. Bunları; öldürülen Almanlar'ı ve ganimetleri o bana duyuruyor."</span></p>

  <p class="calibre25"><span class="font1">“E, Yoldaş Momiş-Uli bu... bu artık..."</span></p>

  <p class="calibre49"><span class="font1">Panfilov duraksadı. Galiba o büyük sözü söylemek istemedi.</span></p>

  <p class="calibre50"><span class="font1">“Yepyeni bir şey öğrettiniz bugün. Komutanların hepsine ve erlere sıcak ve samimi teşekkürlerimi duyurun."</span></p>

  <p class="calibre25"><span class="font1">“Başüstüne.”</span></p>

  <p class="calibre25"><span class="font1">“İkinci bölükte neler oluyor.”</span></p>

  <p class="calibre25"><span class="font1">“Haberleşemiyorum Yoldaş General. Daha bağlantı kurulamadı.”</span></p>

  <p class="calibre25"><span class="font1">“Hım... Belki ormanda geziniyorlardır. Onlara birilerini yollayın. Mutlaka birkaç politik yönetici olsun. Dağılmışları derlemeli-yiz. Bunu yapmak için çabalayın. On kişiyi dahi koruyun. Sağlam donanmış on adam direnişçi bir kale burcudur.</span></p>

  <p class="calibre25"><span class="font1">“Başüstüne yollarım.”</span></p>

  <p class="calibre25"><span class="font1">Panfilov biraz sessizleşti. Ardından:</span></p>

  <p class="calibre49"><span class="font1">“Hoşça kalın,” dedi.</span></p>

  <p class="calibre50"><span class="font1">Bu söz ne anlatıyordu bilemedim. Açıklarsak: “Artık taburu devredip tümen karargâhına gelmeniz lüzumsuz,” sözünü ummuştum. Fakat o buna değinmedi. Evet emri onun üstü vermişti. Bu halde karanlık çökerken taburu devredip o katı Zvagin'in karşısına çıkmalıydım.</span></p>

  <p class="calibre25"><span class="font1">Matrönino’dan Filimov arayıp rapor verdi:</span></p>

  <p class="calibre25"><span class="font1">Almanlar’ın ölü sayısı iki yüzden fazladır. Bizim on sekiz yaralımız var. Sürekli, yeni ganimetler bulunuyordu: At, araba, yiyecek, subay valizi, asker çantası, tabanca, dürbün, epey de çikolata ve Fransız şarabı.</span></p>

  <p class="calibre25"><span class="font1">“Fransız şarabı mı?” dedim.</span></p>

  <p class="calibre25"><span class="font1">“Evet... Onu da yine Strojkin buldu. O yiğit biri Yoldaş Kombat. Baktım elinde bir şişe içiyor. ‘Strojkin ne yapıyorsun?' diye haykırdım. Prass... şişeyi atıp dikeldi. Etiketine göz attım: ‘Bur-gonya-1912' yazıyor."</span></p>

  <p class="calibre25"><span class="font1">Almaçtan hiç alışmadığım biçimde Filimov'un gülüşünü duydum. Katı komutandan böyle çocuksu seslerin çıkması tuhaftı.</span></p>

  <p class="calibre25"><span class="font1">“Efim Efimoviç, sen de mi biraz içtin."</span></p>

  <p class="calibre25"><span class="font1">“Ağzıma damlasını bile değdirmedim. Bunun için vakitsizim. Fakat akşama içeceğim."</span></p>

  <p class="calibre49"><span class="font1">“Adamlar sarhoş olmasınlar dikkatli ol."</span></p>

  <p class="calibre50"><span class="font1">“Oluyorum. Ganimetleri şimdi arabalarla size yolluyorum. Eğitim çalışmalarını kontrol etmeye gidiyorum Yoldaş Kombat.”</span></p>

  <p class="calibre25"><span class="font1">“Hangi eğitim?"</span></p>

  <p class="calibre25"><span class="font1">“Düşman silahlarını, özellikle makineliler ve havanları deneyip kullanmayı öğreneceğiz."</span></p>

  <p class="calibre25"><span class="font1">“İsabetli. Rahimov’a söyle ilk dersi ondan alın. Sonrasında da karargâha gelsin. Adamlarına duyur, General onlara sıcak ve samimi teşekürler etti."</span></p>

  <p class="calibre25"><span class="font1">Yanıtı keyifliydi:</span></p>

  <p class="calibre25"><span class="font1">“Başüstüne. Yurdumuz sağ olsun."</span></p>

  <p class="calibre25"><span class="font1">Ve peşi sıra yeniden çocuk gibi kıkırdadı.</span></p>

  <p class="calibre25"><span class="font1">Demek ki o, alkolün değil, yenginin sarhoşuydu ve rahatlıyordu.</span></p>

  <p class="calibre25"><span class="font1">“Zaev’in olduğu yöne dikkat et, zarar gelmesin. Onunla bağlantımız yok. Oralardan Almanlar’ın fırlayıp çıkma ihtimali var. Askerler uyanık olsun. Anlıyor musun?”</span></p>

  <p class="calibre25"><span class="font1">“Anlaşıldı Yoldaş Kombat."</span></p>

  <p class="calibre25"><span class="font1">“Tolstunov’a seslen.”</span></p>

  <p class="calibre49"><span class="font1">Almaçtan çabucak aşina sesini duydum.</span></p>

  <p class="calibre66"><span class="font1">“Kombat!”</span></p>

  <p class="calibre50"><span class="font1">“Fedya, General tümünüze teşekkür etmemi emretti. Sana özellikle dostça bir teşekkür de ben ediyorum.”</span></p>

  <p class="calibre25"><span class="font1">“Neler diyorsun Baurdcan? Niye bu?”</span></p>

  <p class="calibre25"><span class="font1">“E, artık bunu konuşmak yeter. Şimdi bak bir sorunumuz var. Zaev'le haberleşemiyoruz. Son haberinden beri suskunlar. O zamandan bu yana iki saat oldu. General, ormana girip sığınmışların derlenmesini istedi. Bozjanov ve bir-iki asker alıp oraya yollan. Senden haber bekliyorum. Sen gelmeden taburu terk etmeyeceğim.”</span></p>

  <p class="calibre25"><span class="font1">“Nasıl? Nereye gidiyorsun?’</span></p>

  <p class="calibre25"><span class="font1">“Sen dön de o zaman konuşuruz... Düşmanla karşılaşmamaya uğraş. Hepsi bu kadar."</span></p>

  <p class="calibre57"><span class="font1">“Anlaşıldı... E, ben gidiyorum Kombat."</span></p>

  <p class="calibre58"><span class="font1">Temiz hava almak ve biraz gezinmek istedim.</span></p>

  <p class="calibre27"><span class="font1">Güneşin batışı ağaç tepelerine dek inmişti ama dışarısı aydınlıktı.</span></p>

  <p class="calibre27"><span class="font1">Savaşa ilişkin dağınık sesler sürüyordu. Sarsıntılı salvolar, uğultulu çatırtılar, tanksavar patlamaları, makineli ve tüfeklerin sesleri iç içe giriyor, kimi kez bir tarafta azalırken, kimi kez de başka bir tarafta çoğalıyordu. Görünü düzlüğünden tek tük patlamalar gerçekleşiyor, sağ yanda aralarla fakat sesi uzaktan gelen top sesleri vardı. Galiba düşman Şişkino'yu dövüyordu.</span></p>

  <p class="calibre27"><span class="font1">Gezintimi bitirince, basamaklardan çıkıp sundurmayı geride bıraktım. Oda kapısını açtığımda bana dönen muhabereciyi gördüm. Yüzü yeni yıkanmışcasına ışıldıyordu. Enerjik bir edayla ayağa fırladı ve almacı uzattı.</span></p>

  <p class="calibre27"><span class="font1">“Yoldaş Kombat telefon Teğmen Zaev’den.”</span></p>

  <p class="calibre27"><span class="font1">“Zaev’den mi?"</span></p>

  <p class="calibre27"><span class="font1">Telefoncu gülerek baş s</span> <span class="font8">allıyordu. Yaşadıklarımızın</span> <span class="font1">farkındaydı, acı ve endişelerimizden haberdardı. Burada beraberdik.</span></p>

  <p class="calibre27"><span class="font1">Telefonu kaptım.</span></p>

  <p class="calibre27"><span class="font1">“Semyon!”</span></p>

  <p class="calibre27"><span class="font1">Zaev soluk soluğa konuşmaya koyuldu:</span></p>

  <p class="calibre27"><span class="font1">“Yoldaş Kombat, bir araba, üç tank ve bir çekicimiz oldu."</span></p>

  <p class="calibre27"><span class="font1">“Yavaş ol biraz Zaev! Anlayamıyorum ... Sen neredesin?"</span></p>

  <p class="calibre27"><span class="font1">“Komuta bölgemden. Kendi siperimden... Silahlara sahibiz... Utkuyla çıktık bu çarpışmadan Yoldaş Kombat... Yiğitlerim benim. Sovyetler Birliği'nin neferleri."</span></p>

  <p class="calibre27"><span class="font1">Farkındasınızdır Zaev böyle etkili sözler kullanmaktan hoşlanır. Ama şimdiki konuşması onun dolaysızlığı ve ateşiyle ısınmış halde. Söylediklerini dinliyor fakat neredeyse tek bir şeyi kavrayamıyorum. Fakat sözünü bölmemeyi kararlaştırdım. Şimdilik hislerini istediğince dillendirsin. Asıl konuya gelecektir.</span></p>

  <p class="calibre27"><span class="font1">“Asla sağ çıkacağıma inanamıyordum Yoldaş Kombat. Halbuki bir mucize gerçekleşti."</span></p>

  <p class="calibre133"><span class="font1">Tık...</span></p>

  <p class="calibre134"><span class="font1">Hatta kesiklik. Şarapnel isabet etmiş olmalı.</span></p>

  <p class="calibre25"><span class="font1">Şeytan alsın, şimdi Zaev'e kimi yollayayım. Elimin altında sadece Timoşin vardı ve yandaki santral odasında muhaberecilerleydi. İçeri girdiğimde tümü ayaklandı. İstemeyerek farkında olamadım: Timoşin'in gözleri tuhaf bir parlaklıkla bana saplanmıştı. Tanıdığım sadık gözlerine yeni bir şey eklenmiş gibiydi.</span></p>

  <p class="calibre25"><span class="font1">“Timoşin ata bin ve Zaev'e koş. Orada ne olduğunu öğren ve derhal geri gel.”</span></p>

  <p class="calibre25"><span class="font1">“Başüstüne!”</span></p>

  <p class="calibre25"><span class="font1">Odaya dönüp Panfilov’a telefon ettim.</span></p>

  <p class="calibre25"><span class="font1">“Yoldaş General, şu anda tam bilgiler gelmedi fakat şansımız yaver gidiyor galiba.”</span></p>

  <p class="calibre37"><span class="font1">“Zaev'in bölüğü de dahil mi? Peki ne öğrendin onlara dair?” “Düşman bölüğü kuşatamamış. Tam anlayamadım. Hat koptu. Ganimetler varmış. Bütünüyle öğrenince bildiririm.”</span></p>

  <p class="calibre37"><span class="font1">“Allah korusun ve yardımcınız olsun Yoldaş Kombat.” Nihayet mesele aydınlandı. Timoşin peşinden Tolstunov ve Bozjanov geldi. Zaev'le haberleşme sağlandı.</span></p>

  <p class="calibre25"><span class="font1">Zaev’e de verilen bir emir vardı: Ya tümü ya hiçbiri. Esasen bu bir emir sayılmazdı. İkinci bölüğün katıldığı bu savaş Sovyetler Birliği’nin koruyucuları tarafından veriliyor ve onun komutası bende değildi. Zaev endişelenmiş ve ben onun konuşmasını bölmüştüm. “Ölü gibi görünün." İşte benim yaptığım tek şey buydu.</span></p>

  <p class="calibre25"><span class="font1">Zaev'in birliği de bunu yapıp ölmüşcesine siperlere yapışınca Almanlar tepeyi dolaşarak yola düşmüş. Köprüye doğru on tank sokulmuş. Burada, köprünün mayınlanıp mayınlanmadığına bakmak için duraklamışlar. Öndeki üç tanktan subaylar ve askerler de inip köprüyü incelemiş. Beraberlerinde piyadeler de bulunuyormuş. Onlar buz tutmuş köprüden ilerleyip ellerinde tüfeklerle zincirleme olarak tepeyi çıkmaya koyulmuşlar, bir yandan ateş de ediyorlarmış. Siperlerimizdeki askerler de onları seçiyor ve yetişip kendilerini öldüreceklerini düşünüyorlarmış.</span></p>

  <p class="calibre25"><span class="font1">Savunma durumundaki insanın bütün duyguları gerilmiştir. Bir dakikanın daha geçmesi... Beş on adım atmak ve bitiş. .. Ve Zaev ansızın “İleri” diye bağırdığında yiğitler öne fırlayıp karşı atak başlatmış. Belki insanlar böyle bir zamanda “hayatta kalmak veya bitmek" kararını alabiliyor. İşte yalnızca böylesi içgüdüyle bu ölüm-kalım atağına geçebilir.</span></p>

  <p class="calibre27"><span class="font1">Zaev’in emri haykırması, sonuna dek gergin sinirleri hemencecik boşaltmış veya daha doğru söyleyişle zıvanadan çıkmışlar. Tetiğe basıldığında mermi fırlar...</span></p>

  <p class="calibre27"><span class="font1">Bunda önemli olan bu işlemi doğru zamanda yapmak.</span></p>

  <p class="calibre27"><span class="font1">‘Ölü gibiler' yerlerinden kalkarak öne fırlamış. Yokuş aşağı koşarak inmişler. Bunun bir adı da patlamaktır. Yüzü yalayan bir ateş. Böyle bir durumda hazırlığın bütünlüklü de olsa, yine afallarsın. Almanlar da afallamış. Dirilen bölük, köprüye dek saldırmayı sürdürerek onları kaçırtmış. Köprüyü kontrol eden dokuz tankçı bile kurşunlarımızla yere devrilmiş.</span></p>

  <p class="calibre27"><span class="font1">Diğer tanklar da ateşe başladıklarında askerlerimiz köprüye yetişmiş. Ve derelerden birini kıyısına gizlenip onlara tanksavar bombaları atmaya koyulmuş.</span></p>

  <p class="calibre27"><span class="font1">Piyade desteklerini kullanamayan tanklar da ateş açıp gerilemiş.</span></p>

  <p class="calibre117"><span class="font1">Zaev’in bölüğü yaklaşık yüz Alman'ı imha etmiş. Terk edilen üç tankı da ele geçirmiş. Tanklarda, kızarmış tavuklar, kadınların iç çamaşırları, ayakkabılar, yün kumaşlarla çeşitli eşyalar bulunuyormuş. Ayrıca yetmiş beş milimetrelik bir top ve çekicisini almışlar. Üstelik çok sayıda cephanesiyle beraber. Almanlar’ın fırsat bulup bozabildiği bir araba bile bulunmuş. Düşmanı geriletip, karları onların kanlarıyla boyayan Zaev’in sevinçli bölüğü eski yerine geçmiş.</span></p>

  <p class="calibre160"><span class="font1">Hava karardığında karagâhım toplanmıştı.</span></p>

  <p class="calibre134"><span class="font1">Ev cıvıl cıvıldı. Sesimizin tonu yükselmişti. Bizi kuşatan gülme duygusundan kurtulamıyorduk. Zaev'in sevinci odamıza yansımış, orayı başkalaştırmıştı. Önceleri bize ağır şeyler anlatan gri perde şimdi ışıklar saçar gibiydi.</span></p>

  <p class="calibre27"><span class="font1">Matrönino'dan getirilen ganimetler odamızdaydı. Tabanca, dürbün, epey belge, valiz, sigara, şeker ve şaraplar... Bunlar odanın her yerini kaplamıştı. Kapı sürekli açılıyor, izin istemeye de gerek duymayan telefoncular, haberciler ve mutfak görevlileriyle siyasiler içeri dalıyordu.</span></p>

  <p class="calibre25"><span class="font1">Yanakları al al Rahimov devamlı birtakım veriyor, ben se hiçbir şeye karışmıyordum. Mutluluk içimi kuşatmıştı. Yaşadıklarımızla yakınlaşıyor, her şeyi bölüşüyorduk. Tolstunov’un gözleri bana aşkla bakar gibiydi. Bozjanov da ise çocuksu bir saygı vardı ve ben şu an Timoşin'in ısrarlı bakışlarının esrarını çözüyordum: “Beni de bir kahraman haline getir. Sen tümümüzün en büyük kahramanısın.’'</span></p>

  <p class="calibre54"><span class="font1">Bu ana kadar yaşamadığım “Komutan sevinci," içimi kaplamıştı. Yüreğim daralıp, sevincim göğüs içime fazla geliyordu..</span></p>

  <h5 class="calibre161" id="sigil_toc_id_41"><a id="bookmark52"></a><span class="font14">SON BULUŞMA</span></h5>

  <p class="calibre144"><span class="font1">“Tümünüz dışarı çıkın,” dedim. “Kıdemli politik yöneticinin dışında kimsenin kalmamasını rica ediyorum.”</span></p>

  <p class="calibre25"><span class="font1">Bir süreliğine bir itiş kakış başladı. Sonra Tolstunov'la baş başaydık. Kaputunu ve kalpağını duvardaki bir çiviye asmıştı. Gömlek kollarını evindeymişcesine katlanmıştı. Odadakiler çıkarken o gülümseyip espriler yapıyordu.</span></p>

  <p class="calibre49"><span class="font1">Şimdi yüzü ağırbaşlı bir ifade taşıyordu.</span></p>

  <p class="calibre66"><span class="font1">“Baurdcan neler oldu hemen anlat."</span></p>

  <p class="calibre50"><span class="font1">Olanı biteni açıkça anlattım. Zvagin’in emri üzerine görevden alındığımı ve tümen karargâhına gideceğimi belirttim. İşler yolunda gittiği için, yaşamım ve onurumun kirlenmediğini biliyordum. Ama buyruk, buyruktur. Zvagin'inin ne söyleyeceğinden de habersizim. Düşündüklerimi ona söyledim.</span></p>

  <p class="calibre25"><span class="font1">“Peki bizim general?”</span></p>

  <p class="calibre25"><span class="font1">“Buna ilişkin tek lafı olmadı. Sadece ‘Allah yardımcın olsun Yoldaş Momiş-Uli' dedi.”</span></p>

  <p class="calibre49"><span class="font1">“Görevinden alındığını kimseye çıtlatmadın değil mi?”</span></p>

  <p class="calibre162"><span class="font1">“Senin dışında kimseye.”</span></p>

  <p class="calibre25"><span class="font1">“Çıtlatma da.”</span></p>

  <p class="calibre25"><span class="font1">“Buraya gelmeyebilirim de. Alınyazım böyleyse ne gelir elden tabura senin komuta etmenden mutlu olurum.”</span></p>

  <p class="calibre25"><span class="font1">“Aklına böyle şeyler getirme. Dönersin.”</span></p>

  <p class="calibre25"><span class="font1">“Olasılıklar için belirtiyorum. Taburun başında seni görmek isterim. İşte o zaman başıma ne gelirse gelsin ferahlarım."</span></p>

  <p class="calibre25"><span class="font1">“Peki Rahimov? Görevine göre onun komuta etmesi gerekmez mi?”</span></p>

  <p class="calibre25"><span class="font1">“Fedya, bu benim de aklımdan geçti. Komutan yaratıcılığa sahip olmalıdır. Savaş da bir yaratım eylemidir. Salt emirlere itaat etmek, buna yetmez. Çok şey bilmesi fazla bir anlam ifade etmez. Fikrimce yaratıcılık gerekli. Cesaret ve kararlılık da cabası. Rahimov kusursuz bir yardımcıdır. General buna ilişkin ricamı göz önünde tutacaktır.”</span></p>

  <p class="calibre25"><span class="font1">“Haline bak dönmeyecekmişcesine konuşuyorsun. Geri gelmeyi yaşayacaksın."</span></p>

  <p class="calibre25"><span class="font1">“Olabilir. Fakat olasılıkları değerlendirip konuşuyorum ve huzurlu olmak istiyorum.”</span></p>

  <p class="calibre25"><span class="font1">“Pekâlâ seni utandıracak bir şey yapmayacağım."</span></p>

  <p class="calibre25"><span class="font1">Tolstunov'un katı ve enli elleriyle tokalaştık. Sonra kapıyı açarak karargâh görevlilerine seslendim. Tümü içeri geldi.</span></p>

  <p class="calibre25"><span class="font1">“Arkadaşlar tümen karargâhından çağrıldım. Görevi şimdilik Rahimov üstlenecek. Kıdemli politik yönetici Tolstunov da duracak. Onun görev anlayışına saygılı olun. Sizden askerin sıkıdü-zenini istiyorum. Yoldaş Rahimov anlaşıldı mı?”</span></p>

  <p class="calibre25"><span class="font1">“Başüstüne. Anlaşıldı," Biraz susup sürdürdü. “Hakkınız var Yoldaş Kombat."</span></p>

  <p class="calibre25"><span class="font1">Şeytan götürsün, öyle bir edayla söylemişti ki söylediklerimden haberdar gibiydi. Kara gözlerinde anlık bir güceniklik izi dahi taşımıyordu. Doğru Tolstunov, karargâh komutanın sahiden mükemmel. Bu zihnimden geçerken içim burkuldu. Ben şimdi taburla vedalaşıyor muydum?"</span></p>

  <p class="calibre25"><span class="font1">Bozjanov dik dik yüzüme baktı. Sezgileri ona kötü bir şeylerin olduğunu söylemişti. Endişeyle sordu:</span></p>

  <p class="calibre25"><span class="font1">“Ne zaman geri geleceksiniz Yoldaş Kombat?"</span></p>

  <p class="calibre25"><span class="font1">“Bugün," dedim. Sakindim: “Bir-iki yudum içsek çok iyi olacak arkadaşlar."</span></p>

  <p class="calibre25"><span class="font1">Aşçı Vahitov'un da saatiydi. Ganimetleri kullanıp bir iki, üç ve dördüncü yemeği de hazırlamıştı. Fakat neşesini engelledim.</span></p>

  <p class="calibre25"><span class="font1">“Haydi elini çabuk tut. Bayram yemeği mi hazırlıyorsun?”</span></p>

  <p class="calibre25"><span class="font1">Rahimov ganimet arasından birkaç kutu konserve ıstakoz çıkardı.</span></p>

  <p class="calibre25"><span class="font1">Tolstunov da şarapları hazırladı. Bana ikram etti. İstemedim. Bunun peşi sıra yanımda duran Sinçenko matarayı uzattı:</span></p>

  <p class="calibre25"><span class="font1">“Rus içkisinden istemez misiniz?"</span></p>

  <p class="calibre25"><span class="font1">“Ver bakalım. Bir kadehten bir şey çıkmaz. Tokuşturalım dostlar. E, Allah versin de son tokuşturmamız olmasın."</span></p>

  <p class="calibre25"><span class="font1">Rahimov bardağını dikip ayağa kalktı.</span></p>

  <p class="calibre25"><span class="font1">“İzninizle Yoldaş Kombat. Yol grubunuzu hazırlamaya koyulayım.”</span></p>

  <p class="calibre25"><span class="font1">“Grup hazırlamak mı? Esaslı lafı bulmuşsun ha."</span></p>

  <p class="calibre25"><span class="font1">“Nasıl olur? Oraya eli boş mu gideceksiniz?"</span></p>

  <p class="calibre25"><span class="font1">“Peki, hadi hazırla öyleyse."</span></p>

  <p class="calibre25"><span class="font1">Söz konusu grup, iki at1</span><span class="font15">1</span><span class="font1">, ben, Sinçenko ve ganimet iki motosikletten oluşuyordu. Biri savaştan önce yarışlarda ünlenen tank savunma takım komutanı Şakoev'deydi. Kafkasya’da doğmuş olan ve orada misafirliğe giderken hediye götürme ananesini bilen Şakoev sepeti ganimetlerle doldurmuştu. Bavul dolusu belge, kaliteli sigara, fotoğraf makinesi ve seçkin şaraplarla doldurmuştu.</span></p>

  <p class="calibre25"><span class="font1">Diğer motosikletli sepetin sürücüsü ise Kurbatov’du. Onun sepetine de tutsağımız olan yüzbaşı oturmuştu. Erler loş ışıkta ona bakıyorlardı. Gözünün biri apak bir bezle sarılmıştı. Diğer gözüyle ise sadece önlere bakıyordu. Tıraşlı gibi görünen yüzünde tentürdiyot lekeleri vardı. Çenesi bantlıydı. Yüzbaşı rütbesi dikili kaputunun iki üç düğmesi ilikliydi. Bozgunda yitirdiği şapkası bulunup verilmişti. Başının üstündeki şapkasının enli siperliği, esarete baş eğmeyişinin b eli rtisi ve onurunu korumasının işaretiydi. Dudakları hareketsizdi fakat sanki bize bildiğimiz bir dille: “Beni yakalayıp silahı elimden aldınız. Fakat moralimi, yıkıp zafer inancımı ve ari ırkı anlayışıma zarar vermediniz,” der gibiydi.</span></p>

  <p class="calibre27"><span class="font1">Onun arkasında esirini kimselere dokundurtmayan Strojkin yer almıştı! Yana eğik kalpağının altındaki kahkülleri bükülüyordu. İncecik eliyle tüfeğini tutuyor, belindeki bir tabanca sallanıyordu.</span></p>

  <p class="calibre27"><span class="font1">Ufukta; orda, burda yangınların oluşturduğu kızıllıklar seçiliyordu. Top sesleri seyrelmişti. Sadece kimi yerlerde silahların kavgası sürüyordu. Savaş günü daha tükenmemişti. Cepheden şoseye gelen yolda gruplar halinde sadece nöbetçilerimizin durdurduğu erler geliyordu.</span></p>

  <p class="calibre27"><span class="font1">Dizgini kımıldattım, Lisanka çabucak tırısa geçti. Şoseden, Şişkino’ya uğrayan yola yöneldim. Sinçenko ve patırdayarak motosikletler peşimden yürüyordu. Solumuzda orman vardı. Ormandan üç dört kişiden oluşan gruplar veya tek başına askerler çıkıyordu. Burada da durdurulup bir araya toplanıyorlardı. Ansızın bir ses duyuldu:</span></p>

  <p class="calibre27"><span class="font1">“Dur! Parola."</span></p>

  <p class="calibre27"><span class="font1">Atımın dizginini gerdim. Biri ata sokuldu. Sinesinde çapraz bağlı kayışları vardı. Bir eliyle atının dizginlerini, diğeriyle tabancasını tutuyordu. Tümen politik yöneticilerinden Goluşko'yu seçtim. Sinirlerinin epey gergin olduğu belliydi.</span></p>

  <p class="calibre27"><span class="font1">“Bunlar seninle mi? Nereye gidiyorsun?”</span></p>

  <p class="calibre27"><span class="font1">“Generale, tümen karargâhına. Beni çağırmıştı.”</span></p>

  <p class="calibre27"><span class="font1">“Bulabilir misin bilmiyorum. Düşman makinecileri Şişkino'ya dek yaklaşmış. Karargâh belki de geriledi. Karargâhın bütün subayları ve politik yöneticileri adam bulmaya yollandı. Karmaşanın sen de farkındasın."</span></p>

  <p class="calibre27"><span class="font1">Sonra atını döndürüp ormandan gelen bir gruba doğru ilerledi. Yeniden hafif Ukrayna şivesine çalan sesi duyuldu.</span></p>

  <p class="calibre27"><span class="font1">“Dur! Bekleyin. Alayınız hangisi?”</span></p>

  <p class="calibre27"><span class="font1">Yaklaşıp dinledim:</span></p>

  <p class="calibre37"><span class="font1">“Hangi bölüktensiniz? Orayı niçin terk ettiniz?”</span></p>

  <p class="calibre25"><span class="font1">“Bozguna uğradıkYoldaş komutan. Kaybolduk. Belki artık bir bölüğümüz yok.”</span></p>

  <p class="calibre37"><span class="font1">“Peki orada kimler savaşıyor?” Galuşko silah seslerinin geldiği tarafı işaret ediyordu. “Seslerin farkında mısınız?” “Almanlar'ın ateşi onlar.”</span></p>

  <p class="calibre25"><span class="font1">“Boşa mı ateş ediyorlar sizce? Dizilin.”</span></p>

  <p class="calibre25"><span class="font1">Goluşko bana yöneldi:</span></p>

  <p class="calibre25"><span class="font1">“Durma git Momiş-Uli, Şişkino’dan başka bir yere yollanmaman dışında ihtimal yok. Üstelik gözünü dört aç. Bakarsın onlar senin motosikletlerini düşmana ait diye düşünüp ateşi basabilirler."</span></p>

  <p class="calibre37"><span class="font1">"Onlar gerçekten Alman motosikletleri. Hitler'in araçları, bugün elimize geçti.”</span></p>

  <p class="calibre37"><span class="font1">“Oho, mükemmel. Duyuyor musunuz çocuklar? Naziler’den motosiklet almışlar. Dizilin bakayım. Hazırol! Peşimden.”</span></p>

  <p class="calibre163"><span class="font1">Adamlarımın yanına geldim. Yola düştük. Soldan tam yeri bilinmeyen cepheden, dağılan alayın askerleri sökün ediyordu.</span></p>

  <p class="calibre58"><span class="font1">Şişkino’da nöbetçilerce durdurulduk. Burayı savunmak için tümen karargâh bölüğü mevzi almıştı. Köy dışında alev döküntüleri beliriyor, kimi yerlerden de ateş çıkıyordu. “General burada yok.” diyeceklerini bekliyordum. Bizi daha arkaya bir yere yollayacaklardı. Fakat bu olmadı ve bölük komutanı bir yere telefon edip bize bir kolcu verdi.</span></p>

  <p class="calibre25"><span class="font1">Az sonra sac kaplı büyük bir evin önündeydik. Panfilov karargâhıydı burası. Pencereleri iyice kapatılmış ve karartılmıştı. Çatlak ve delik tarafları onarılmıştı. Karargâh kısmının bulunduğu diğer bir evin önüne yanaşık duran kamyona ateşe dirençli kocaman bir sandık yükleniyordu. Karargâh taşınıyordu.</span></p>

  <p class="calibre25"><span class="font1">Arkadaşlarımdan beklemelerini isteyerek attan indim. Nöbetçiye gidip içeriye, geldiğim haberini yolladım. Sürekli olduğu gibi merdivenlere Panfilov’un emir subayı Uşko koştu.</span></p>

  <p class="calibre25"><span class="font1">“Buyrun, buyrun üsteğmenim, General sizi bekliy ır.”</span></p>

  <p class="calibre25"><span class="font1">İşte tanıdığım oda. Aküyle çalışan küçük bir lambayla aydınlanıyordu. Pencerenin içinde yine deri kabıyla seyyar te efon duruyor, tamamen kapatılmış olmasını uğraşılmış karşı penceredeki deliklerden giren rüzgâr masadaki bir gazetenin sayfalarıyla oynuyordu. Duvar aynasının oymalı çerçevesine serseri bir şarapnel isabet etmişti. Galiba canlılığını yitiren bu odada hayli önemli olaylar yaşanmış. Generalin taşınabilir yatağı derlenmişti. Yanına da şişkin bir denk konulmuştu. Bu halde burada geceleme kararı yok. Yan odadan, kapıyı peşinden örtmeyen Panfilov çıktı. Dip kısımda haritaya eğik Yüzbaşı Dorfman'ı ve yanında bir diğer telefonu fark ettim. Generalin neredeyse dizlerine dek uzanan kaputu kapatılmamıştı. Kalpağının uzun kulaklıklarını da yukarı dikmiş ve hareketini önlememesi için üstten bağlamıştı. Panfilov’da beni şaşkına çeviren bir hal vardı. Bu hal ortama ait değildi. Generalden yeni sürülmüş bir kolonya kokusu geliyordu. Kalpakla kapatılmamış saçları özenerek kesilmişti. Berber makasıyla bıyıklarını da elden geçirmiş, temizce tıraşladığı yüzünde onlar, iki kara dörtgen olarak ortaya çıkmıştı. Generalin görüntüsü tek kelimeyle 'kont' olarak değerlendirilebilirdi.</span></p>

  <p class="calibre25"><span class="font1">“Yoldaş General, General Zvagin'in emriyle taburu teslim edip...”</span></p>

  <p class="calibre25"><span class="font1">Biraz duraksadım. Ne demeliydim:</span></p>

  <p class="calibre25"><span class="font1">“Geldim mi?" ya da “Kendimi tanıtıyorum mu?" Ve ben:</span></p>

  <p class="calibre25"><span class="font1">"...Kendimi tanıtıyorum,” diyebildim.</span></p>

  <p class="calibre25"><span class="font1">Panfilov gözlerini biraz kıstı.</span></p>

  <p class="calibre25"><span class="font1">Aklında ne olduğunu kestiremiyordum.</span></p>

  <p class="calibre25"><span class="font1">“İsim ve rütbenizi niye söylemediniz?"</span></p>

  <p class="calibre25"><span class="font1">“Suçluyum ..." Bir anlığına “Generalimiz hiç bu kadar protokol yanlısı olmadı," diye akıl yürütüp ekledim:</span></p>

  <p class="calibre25"><span class="font1">“Üsteğmen Momiş-Uli."</span></p>

  <p class="calibre25"><span class="font1">“Alayınız?”</span></p>

  <p class="calibre25"><span class="font1">Alay numaramı söyledim.</span></p>

  <p class="calibre25"><span class="font1">“Tümeniniz?"</span></p>

  <p class="calibre37"><span class="font1">“Nasıl?”</span></p>

  <p class="calibre37"><span class="font1">“Hangi tümendensiniz diye sordum?”</span></p>

  <p class="calibre37"><span class="font1">“Üç yüz altmışıncı tümen.”</span></p>

  <p class="calibre37"><span class="font1">Panfilov aralı duran kapıya doğru dönerek bağırdı: “Duydunuz mu Yoldaş Dorfman? Bilmiyor. Henüz tek bir şey bilmiyor.”</span></p>

  <p class="calibre37"><span class="font1">Ardından tekrar bana yöneldi. Bıyıkaltına saklanan dudağı biraz büküldü. Gülümsemesini kapatmaya çabalıyordu. “Yanlışınız var, yoldaş şimdi bizim adımız değişti.”</span></p>

  <p class="calibre37"><span class="font1">Masadaki gazeteyi alıp bana uzattı. Yeni tarihli bir</span> <span class="font8">Prav-</span><span class="font1">da'ydı bu. Birinci sayfada kırmızı kalemle çizili bir bildiri yer alıyordu. Tümenimiz artık Sekizinci Muhafız Tümeni adını almıştı. “Bunun için de sizi kutlarım Yoldaş Momiş-Uli.”</span></p>

  <p class="calibre25"><span class="font1">Yarım açık kaputunun eteğini bir tarafa savurup elini pantolon cebine attı ve Sovyet Muhafız Ordusunun madalyasını çıkardı. Bu ışıltılı kırmızı bayrakla ilk defa karşılaşıyordum.</span></p>

  <p class="calibre37"><span class="font1">“Bakınız Yoldaş Momiş-Uli. Bu bana bugün gazeteyle getirildi. Şimdilik yalnız bir adet. Ben de onu taktım. Ardından geri çıkardım. Tek başıma övünürcesine dolaşmak istemiyorum.” Madalyayı elinde döndürerek parlaklığını keyifle izledi ve özenerek cebine attı.</span></p>

  <p class="calibre25"><span class="font1">Birkaç gün öncesinde berbere ‘Gravdeyska’ madalyası verilince gençleşeceğini ve kendisini ona teslim edeceğini belirtmişti.</span></p>

  <p class="calibre37"><span class="font1">Panfilov bunu anımsamıştı:</span></p>

  <p class="calibre37"><span class="font1">“Verdiğim sözü yerine getirdim," dedi. “Gördüğünüz gibi saçımı ve sakalımı tıraş ettirdim.”</span></p>

  <p class="calibre25"><span class="font1">Yeni bir şaşkınlık yaşıyordum. Bu nasıl olabilir? Almanlar kaldırdıkları yumruklarını indirmiş, baskılarını artırıyorlar. Savunmamız dağınıklaşıyor. Hitlerci'lerin Moskova'ya saldırılarını bozguna uğratacak farklı bir düzen oluşturmalıyız. Böyle bir zamanda tümen komutanı berbere gitmeye nasıl vakit bulabiliyor. Panfilov belirtti:</span></p>

  <p class="calibre25"><span class="font1">“Bugün galiba öğleden beri Mal</span><span class="font5">i</span><span class="font1">h ve Yurasolov ile bağlantım yok. Üstelik Yurasolov’daki kuvvetlerimizin bile durumundan habersizim. Şimdi burada durup yol hazırlığı yapıyorum. Farklı bir bir işim yok. Fakat düşman da hâlâ yoklamaya gelemedi. Oysa buraya gelebilmeyi ne çok istiyor bilebilsen...”</span></p>

  <p class="calibre25"><span class="font1">Derlenmiş yatağına bakıp sürdürdü:</span></p>

  <p class="calibre25"><span class="font1">“Bazı bölümler taşındı. Fakat biz bütün bunlara rağmen Yoldaş Dorfman'la burada geceleyebiliriz.”</span></p>

  <p class="calibre25"><span class="font1">Panfilov içi deriyle desteklenmiş kaput kollarını çekiştirdi. Çalışmaya başlamak için acelesi var diye düşündüm. Fakat o aynaya bakıp omuz gererek parmaklarıyla bıyıklarını okşadı. Gelişime ilişkin tek laf konuşmamıştı.</span></p>

  <p class="calibre25"><span class="font1">Susarak bunu konuşmasını bekliyordum.</span></p>

  <p class="calibre25"><span class="font1">Uşko yeniden belirdi.</span></p>

  <p class="calibre25"><span class="font1">“Yoldaş General sizin için getirdiği hediyelerle Teğmen Şa-koev gelmiş. İzin verecek misiniz?”</span></p>

  <p class="calibre25"><span class="font1">“Yoldaş General,” dedim. “Biz fırsattan yararlanıp tutsak yüzbaşıyla geldik.”</span></p>

  <p class="calibre25"><span class="font1">“Sizin artık motosikletleriniz de mi var?”</span></p>

  <p class="calibre25"><span class="font1">“Evet benimle iki tanesi geldi. İki de taburda.”</span></p>

  <p class="calibre25"><span class="font1">“Hım... O zaman çıkıp bakalım.”</span></p>

  <p class="calibre25"><span class="font1">Panfilov kaput düğmelerini ilkledi. Sabırsızlıkla ve kendisini kuşatan ilgiyle dışarı yürürken durakladı.</span></p>

  <p class="calibre25"><span class="font1">Teğmen Şakoev ganimetlerle odaya girmişti. Korkusuz bir tavırla elindekileri masaya bıraktı. Getirdikleri, kahverenkli-yeşil-li bir Alman tentesine sarılıydı.</span></p>

  <p class="calibre25"><span class="font1">“Yoldaş General, Talgar Alayı'nın birinci tabur er ve komutanları adına,” diye sürdürdü.</span></p>

  <p class="calibre25"><span class="font1">“Teşekkür ederim... Tümünüze teşekkür ederim."</span></p>

  <p class="calibre49"><span class="font1">Ve çabucak konuşmaya koyuldu:</span></p>

  <p class="calibre50"><span class="font1">“Yoldaş Şakoev tutsağınızı ve ele geçirdiğiniz bütün belgeleri Grosenovo köyündeki istihbarat kısmına götürün. Bunu da derhal yapın. Beni anladınız mı?”</span></p>

  <p class="calibre25"><span class="font1">Panfilov’la sokağa çıktık. Önde, solda yoğunlaşan yangının kırmızıları dalgalanıyordu. Yoo galiba bu diğerlerinden farklıydı. Kimileri yükseltisizce soluklaşmıştı. Atış sesleri de hissedilir derecede seyrelmişti. İşte uğultularla bir makineli işledi. Peşi sıra biri daha. Panfilov soğuk havayı içine çekti.</span></p>

  <p class="calibre25"><span class="font1">“Direndik,” dedi fısıldarcasına. “Henüz yerini ve biçimini bilmiyorum ama bunu yaptık Yoldaş Momiş-Uli.”</span></p>

  <p class="calibre25"><span class="font1">Kapı önünde, karlı yolda iki at ve iki motosiklet gölgesi belirsiz seçiliyordu. Kurbatov ve Strojkin tüfeklerini yere dayamış, ayaktaydı. Sepette titreyen tutsak yüzbaşı oturmaktaydı. Kaput yakaları kalkıktı.</span></p>

  <p class="calibre25"><span class="font1">Şakoev Almanca:</span></p>

  <p class="calibre25"><span class="font1">“Kalk!” diye emretti. “Karşınızda general duruyor.”</span></p>

  <p class="calibre25"><span class="font1">Nazi yüzbaşısı kalkarken yalpaladı. Herhalde ayakları tutulmuştu fakat dengesini koruyabildi. Sepetten inerek esas duruş aldı.</span></p>

  <p class="calibre25"><span class="font1">Panfilov:</span></p>

  <p class="calibre25"><span class="font1">“Onu ne kadar güzelleştirmişler," dedi. “Arkadaşlar epey donmuş galiba.”</span></p>

  <p class="calibre25"><span class="font1">Şakoev yanıtladı:</span></p>

  <p class="calibre25"><span class="font1">“Bu aşağılık herif biraz Rus ayazında kalsın Yoldaş General.”</span></p>

  <p class="calibre25"><span class="font1">“Tutsağa işkence etmek hoş değil. Yoldaş Uşko, ona bir şey verin. Kaputlarımızdan biri olabilir.”</span></p>

  <p class="calibre49"><span class="font1">Uşko eve yürüdü</span></p>

  <p class="calibre50"><span class="font1">“Yoldaş General,” farklı bir sesti bu. “Raporumu vermeme izninizi rica ediyorum. Ben çavuş Kurbatov.”</span></p>

  <p class="calibre49"><span class="font1">“Elbette Yoldaş Kurbatov buyrun.”</span></p>

  <p class="calibre66"><span class="font1">“Valizi yanımızda. Ondan bir şey çıkarıp verebiliriz.”</span></p>

  <p class="calibre50"><span class="font1">Sonra aceleyle parlak metalli köşeli bir valiz çıkardı. “Biz onu şöyle bir gözden geçirdik Yoldaş General. Başka tek bir şeye el değdirmedik.”</span></p>

  <p class="calibre25"><span class="font1">Kurbatov valizi açtı ve el feneriyle aydınlattı. En üstte dikkatle denin ıi:;s adı orenburg atkısı olan ince yünlü bir atkı vardı. Onun altında ince ipekten kadın çamaşırları, renkli bluzlar ve ayakkabılar belirdi.</span></p>

  <p class="calibre25"><span class="font1">“Hım, ona bir şey söylemeyeceğim,” dedi Panfilov “Tekrar bindirin. Siz mi tutsak ettiniz onu Yoldaş Kurbatov?”</span></p>

  <p class="calibre25"><span class="font1">“Hayır. Er Strojkin. O da burada generalim.”</span></p>

  <p class="calibre25"><span class="font1">“Strojkin öyle mi, Alma-Atı’dan mı?”</span></p>

  <p class="calibre25"><span class="font1">Strojkin:</span></p>

  <p class="calibre25"><span class="font1">"Moskova’dan,” diye karşılık verdi.</span></p>

  <p class="calibre25"><span class="font1">Panfilov keyiflendiğini gizlemedi.</span></p>

  <p class="calibre25"><span class="font1">“Yeni personelden ha? Bak bu işte sahici bir hediye.” Biraz düşünerek konuşmayı devam ettirdi: “Öyle bir yaşadık ki arkadaşlar bugün yenilerle acemiler arasında fark kalmadı. Bugün...”</span></p>

  <p class="calibre25"><span class="font1">Tümcesi yarım kaldı. Uşko elindeki kaputla basamaklardan koşaradım geliyordu:</span></p>

  <p class="calibre25"><span class="font1">“Yoldaş General sizi telefona çağırıyorlar. Yetmiş Üçün komiseri telefonda.”</span></p>

  <p class="calibre25"><span class="font1">“Ya, buldular o halde. E, yola düşün Yoldaş Şakoev. Kaputu da ona giydirin. Hoşça kalın Gravdeyska'lar. Yoldaş Momiş-Uli siz gelin.”</span></p>

  <p class="calibre25"><span class="font1">Oda eşiğinde telefondan gelen gürültü vardı. Düzgün kaputu ve iyi gerilmiş kemeriyle yüzbaşı Dorfman almacı kulağına hafifçe uzak tutmuş duruyordu. Masanın yanında, hep yanında taşıdığı tümen harekât haritasının içinde olduğu dosya vardı.</span></p>

  <p class="calibre25"><span class="font1">“Bir saniye,” dedi. “Telefona generalim geldi.”</span></p>

  <p class="calibre25"><span class="font1">Panfilov iskemle alıp otururken bize de seslenmeyi ihmal etmedi:</span></p>

  <p class="calibre25"><span class="font1">"Oturun arkadaşlar, buyrun.”</span></p>

  <p class="calibre25"><span class="font1">“Yoldaş Lavritenko? Bizimle bağlantı kurmanız için uzunca bekledik... Dinliyorum, dinliyorum. Telaşlanmayın.”</span></p>

  <p class="calibre25"><span class="font1">Almaçtan tıkırdayan sesler geldi. Panfilov'un bazı soruları vardı:</span></p>

  <p class="calibre25"><span class="font1">“Peki alay karargâhı? Saat kaçtı? Sizi kim korumuştur? Hım... Orada başka güçleriniz var mı ki? Yoldaş Dorfman haritayı uzatın bana.”</span></p>

  <p class="calibre37"><span class="font1">Haritayı dizlerine serip ekledi:</span></p>

  <p class="calibre25"><span class="font1">"Ugrünov da mı?” Panfilov'un ansızın yaşlanmış gibiydi. Ağız kıyısındaki kırışıklıkları daha görünürleşti. “Georgiev de mi? Epey. Görüyorum. Sağ kalan? Durun bir dakika not edeyim.” General, Dorfman'a döndü. Bir şeydemek i stiyordu fakat sadece, haritada kırmızı kalemle bir noktayı daire içine aldı. Ve tekrar almaca uzandı. Yüzündeki gölge silindi. Huyu baskın çıktı. Askerin zalim kurtarıcısı, huy. Panfilov tekrar gülümseyip şaka-laşabilirdi.</span></p>

  <p class="calibre25"><span class="font1">"Geceyi geçirmek için hazırlanın Yoldaş Lavritenko. Ben mi? Buradayım. Evet uysalca oturuyorum burda.”</span></p>

  <p class="calibre25"><span class="font1">Panfilov'un üst dudağı gülümsemesini bastırabilmek için tekrar büküldü. Bunları konuşmanın onu mutlu ettiği belliydi.</span></p>

  <p class="calibre25"><span class="font1">“Evet birazı sayenizde Yoldaş Lavritenko. Yarın buradaki yerimi değiştireceksiniz. Beni anladınız mı?"</span></p>

  <p class="calibre25"><span class="font1">Panfilov'un sesi artık şakacıydı. Sürdürdü:</span></p>

  <p class="calibre25"><span class="font1">“Karşımda duvar aynası duruyor. Fakat çatladı."</span></p>

  <p class="calibre37"><span class="font1">Generalin ses tonu başkalaşımları beni şaşırttı. İşte yeniden: “Tümenimizin bugün Gravdeyska madalyasıyla onurlandığını duyurun. Evet. .. Tümünü adıma kutlayın. Tümünün ellerinden sıkıp teşekkür ettiğimi belirtin.”</span></p>

  <p class="calibre37"><span class="font1">Panfilov almacı usulca yerine bıraktı. Haritayı Dorman’a iade etti.</span></p>

  <p class="calibre25"><span class="font1">“Teğmen Ugrünov'u anımsıyor musunuz?”</span></p>

  <p class="calibre25"><span class="font1">Kısaca yanıtladım:</span></p>

  <p class="calibre25"><span class="font1">“Anımsıyorum."</span></p>

  <p class="calibre25"><span class="font1">Ağırbaşlı teğmeni nasıl unuturum? Bir defasında ters Vahi-tov'un köylü sanıp bulamaç vermediği teğmeni nasıl unuturdum...</span></p>

  <p class="calibre25"><span class="font1">“Vurularak öldürülmüş. Politik yönetici Georgiev’i de bilirsiniz değil mi? O da aynı. Birliklerini savaş neredeyse tüketmiş. Fakat tanklara geçit vermemişler. Dokuzunu havaya uçurmuşlar kalanlar kaçmış. Görüyorsunuz Yoldaş Dorfman, mesele açığa çıkıyor. Fakat bilinemeyenleri hâlâ epey sayıda.” Panfilov başını kaşıdı. "Sayfaları eksik bir kitap gibi. Bunlar yitmemeli. Onları bulup bu kitabı okumalıyız."</span></p>

  <p class="calibre27"><span class="font1">Masaya yeniden haritayı yayarak Dorfman’a seslendi:</span></p>

  <p class="calibre27"><span class="font1">“Gidebilirsiniz Yoldaş Dorfman, çalışın.”</span></p>

  <p class="calibre27"><span class="font1">"Başüstüne. Fakat affınızı dilerim Yoldaş General, zamanı gelmedi mi?"</span></p>

  <p class="calibre27"><span class="font1">"Taşınmak için mi? Kolay. Düşüncenize teşekkürler. Gidebilirsiniz.”</span></p>

  <p class="calibre27"><span class="font1">Panfilov'la yalnız kaldık.</span></p>

  <p class="calibre27"><span class="font1">Ve tanıdık edasıyla parmaklarını havada döndürdü. Sesli düşüneceğini sürekli bu hareketi açıklardı.</span></p>

  <p class="calibre27"><span class="font1">“Oysa henüz çocuktu...”</span></p>

  <p class="calibre27"><span class="font1">Ugrünov'dan söz ettiğini anladım.</span></p>

  <p class="calibre27"><span class="font1">“Çocuk... Yoldaş Momiş-Uli onun nitelikli olduğunun farkın-daydım... Fakat bu... Bunu ummazdım."</span></p>

  <p class="calibre27"><span class="font1">Yüzüme eğilmiş, ne düşündüğümü anlamak için merakla yüzümü izliyordu. Ne demeliydim? Sessiz olduğumuz bir dakika aktı.</span></p>

  <p class="calibre27"><span class="font1">“Evet Yoldaş Momiş-Uli, anlatın bakalım.” Panfilov’un gözleri kısıldı. “Nasıl bir çorba kaynattınız? Telaşlanmayın vaktim var.”</span></p>

  <p class="calibre27"><span class="font1">Yaşadıklarımızı anlatmaya koyuldum. Almanlar’ın mevzi almış askerlerimi roketlerle imha etme deneyinden söz ettim. Duraksamalarımı, yaralıları görüşümü ve içlerinden birinin “Böyle direnirsek, yapamayacağız demektir,” deyişini tekrarladım.</span></p>

  <p class="calibre133"><span class="font1">Panfilov sözümü hiç bölmedi.</span></p>

  <p class="calibre134"><span class="font1">Fakat ara vermeliyim. Dışardan bir otomobil sesi geldi ve bir kapı kapanma sesi duyuldu. Panfilov doğrulunca ben de doğruldum. “Gelen Zvagin mi?” diye akıl yürüttüm.</span></p>

  <p class="calibre27"><span class="font1">Teğmen Uşko geldi.</span></p>

  <p class="calibre27"><span class="font1">“Yoldaş General yine gazeteciler. Çok rica ediyorlar."</span></p>

  <p class="calibre49"><span class="font1">Panfilov saatine göz attı.</span></p>

  <p class="calibre66"><span class="font1">“Eskilerden mi?"</span></p>

  <p class="calibre50"><span class="font1">"Evet Moskova’ya gideceklermiş aceleleri var. Bugün onlarla görüşemeyeceğinizi belirttim.”</span></p>

  <p class="calibre25"><span class="font1">“Hımm...Onlara sözüm vardı. Sabahleyin bunu getirdiklerinde söz almışlardı. -Yeniden ‘Vardeyska’ madalyonunu çıkardı. -Onları bilgilendirmeliyim. Hayır şimdi olmaz. Affetsinler. Onlardan özür dilediğimi söyle Yoldaş Uşko.”</span></p>

  <p class="calibre25"><span class="font1">"Başüstüne!”</span></p>

  <p class="calibre25"><span class="font1">Fakat henüz tekrar oturmuş ve Panfilov "Devam edin Yoldaş Momiş-Uli devam edin,” demişti ki Uşko tekrar geldi.</span></p>

  <p class="calibre25"><span class="font1">“Yoldaş General anlattım fakat ısrar ve rica ediyorlar..”</span></p>

  <p class="calibre25"><span class="font1">"E,eee?”</span></p>

  <p class="calibre25"><span class="font1">"İçeri girip tek bir soru sormalarına izin rica ediyorlar.”</span></p>

  <p class="calibre25"><span class="font1">“Tek bir soru mu?" Panfilov güldü. "Uyanık davranmaya uğraşıyorlar. Elden bir şey gelmez, bunu kabullenmeliyiz Yoldaş Momiş-Uli.”</span></p>

  <p class="calibre25"><span class="font1">Ardından sorulu bakışlarla yüzüme baktı. ‘Evet’ dememi ister gibiydi. Gidip kapıyı açtı.</span></p>

  <p class="calibre25"><span class="font1">"Buyrun arkadaşlar. Daha uzun bir biçimde konuşmak isterdim fakat. .. Anlaşalım: Tek bir soru. Rica ederim, rica ederim...”</span></p>

  <p class="calibre25"><span class="font1">Kapıdan ilk giren</span> <span class="font8">Frontova llüstratsiya</span> <span class="font1">dergisinin muhabiri Nefkov'du. Sarı saçlarını şapkası biraz kapatıyordu. Yeni aldığı ve kokusu daha gitmeyen deri ceketinin kimi bölümleri çamurluydu. Galiba Nefkov boynundaki fotoğraf makinesiyle siperlerde gezinip yerlere de yatmıştı. Dinç yüzü, hafif utangaç gülümseyişi, allaşan yanakları, mesaisinden memnun kaldığını ele veriyordu. General’i selamladı.</span></p>

  <p class="calibre25"><span class="font1">“İyi akşamlar Yoldaş...” Panfilov kısık Moğol gözlerini kırıştıran bir gülümsemeyle: "Yoldaş bakış açısı.”</span></p>

  <p class="calibre25"><span class="font1">Nefkov'un dostu orta boylu, ceketi bayağı kırışık, yüzünü rüzgârın yaktığı biri afallamış olarak konuştu:</span></p>

  <p class="calibre25"><span class="font1">“Nasıl, anlamadım? Ne dediniz Sayın General?”</span></p>

  <p class="calibre49"><span class="font1">Panfilov gülümsedi.</span></p>

  <p class="calibre66"><span class="font1">“Sorur.uz bu muydu bana?"</span></p>

  <p class="calibre50"><span class="font1">Gazeteci dostunuz -adı Grineviç olsun,- Şaşkınlık belirtisi göstermedi:</span></p>

  <p class="calibre25"><span class="font1">"Yoldaş General ne diyorsunuz?.. Şu an sadece soruyoruz.”</span></p>

  <p class="calibre25"><span class="font1">"Hımm... Üzülerek söyleyeyim ki bakış açısına felsefe yapmamıza vakit yok. Konuşmaya bir kez başlamışsak da... Yoldaş Nefkov ikimiz arasındaki benzerliği fark etmişti. -Beni gösterdi-Biz benzeşiyormuşuz. Bakış açımız da aynıymış... Evet az daha unutuyordum. Yoldaş Grineviç, benim ihtiyat kuvvetler komutanım Yoldaş Momiş-Uli, tanışın. Oturun arkadaşlar, rica ederim. Bir dakikalığına da olsa oturun. Ayakta durmakla elimize bir şey geçmez."</span></p>

  <p class="calibre25"><span class="font1">İçerdekiler sandalyelere ilişti. Grineviç generale fikrini anımsattı.</span></p>

  <p class="calibre25"><span class="font1">“Evet ondan özetleyerek söz edeyim. Daha geçkin kuşaklarda, elleriyle devrimi gerçekleştirenlerde ödev bilinci siz genç kuşaklardan daha farklıdır. Onlar kime karşı ve niçin çarpışacaklarını kararlaştırmak zorunda olmuşlardır. Sizse... bizim gelecekteki kuşaklarımıza bakmaktasınız. Babasından geçen ne var onda diyorsun. Babasını çağrıştırmıyor gibi geliyor. Bakış açılarıysa eş. Beni anladınız mı?”</span></p>

  <p class="calibre49"><span class="font1">General onlara da sonuç sorusunu harfiyen sormuştu.</span></p>

  <p class="calibre66"><span class="font1">"E, haydi bekliyorum sorunuzu”</span></p>

  <p class="calibre50"><span class="font1">"Siz bizi yanıtladınız artık Yoldaş General. Fazla vaktinizi almayalım.”</span></p>

  <p class="calibre25"><span class="font1">"Yanıtladım mı sizi?”</span></p>

  <p class="calibre25"><span class="font1">“Evet. Biz çağımız savaşlarını bir-iki sözcükle açıklayın diye soracaktık. Bunlar söylendi artık. Teşekkürler. Ne yazacağımıza karar verdik. İzninizle gidelim generalim.”</span></p>

  <p class="calibre25"><span class="font1">Panfilov doğruldu. Ceket yakaları kırışmış boynunu ortada bırakıyordu. Hafifçe öne eğikti. Dudakları büzülü ve kederliydi. Nesi vardı? Bitkin miydi ve mutsuz muydu? Onu mutlu etmeyen neydi?</span></p>

  <p class="calibre49"><span class="font1">“Yani mesele açıklandı mı sizin için?'’</span></p>

  <p class="calibre66"><span class="font1">“Açıklandı Yoldaş General. Artık yazmaya başlayabilirim.”</span></p>

  <p class="calibre50"><span class="font1">Bir sessizlik oluştu. Şeytan götürsün Panfilov gazetecilerin gitmesine niçin izin vermiyor?</span></p>

  <p class="calibre25"><span class="font1">“Benim için açıklanmadı," dedi.</span></p>

  <p class="calibre25"><span class="font1">Kamburlaştı, başı öne eğik haldeydi. Odayı dolaştı.</span></p>

  <p class="calibre25"><span class="font1">“Bir-iki sözcükle mi? Yoo Yoldaş Grineviç. Biz sizinle bunu halletmedik. -Bakış açısı- Hımm... Bu hayatın ve savaşın tamamı için kullanılabilir. Fakat şimdi..."</span></p>

  <p class="calibre49"><span class="font1">Panfilov elini gazeteye değdirip tarihini gösterdi.</span></p>

  <p class="calibre50"><span class="font1">“Bugün ayın on yedisi. Bu tarih bir şeyler gizliyor.”</span></p>

  <p class="calibre25"><span class="font1">Başını kaşıdı. Yine gezindi ve esmer gazetecinin önünde durup gözlerini izledi ve onlardaki ilgiyi fark etti. Gülümseyip tekrar konuştu.</span></p>

  <p class="calibre25"><span class="font1">“Galiba Volter bir mektubunda -affedin.- diyor uzun yazdığım için affedin, kısasına vaktim yoktu.- sadece bunu tekrarlayabilirim.”</span></p>

  <p class="calibre25"><span class="font1">Biraz daha zaman geçti. Gazeteciler dikkatlice hareket ederek susuyordu Panfilov kollarını çekiştiriyordu.</span></p>

  <p class="calibre25"><span class="font1">“Yoldaş Grineviç yanınızda harita bulunur mu?”</span></p>

  <p class="calibre25"><span class="font1">Gazeteci, çantasından harita çıkarıp masaya açtı. Panfilov bana yöneldi:</span></p>

  <p class="calibre25"><span class="font1">“Yoldaş Momiş-Uli biraz daha yaklaşın."</span></p>

  <p class="calibre25"><span class="font1">Elinde kalemle haritanın üstünde durakladı.</span></p>

  <p class="calibre25"><span class="font1">“Evet arkadaşlar, benim için daha açığa çıkmamış bir mesele var... Bilemiyorum nereden çıktı benim bu ihtiyatlarım?"</span></p>

  <p class="calibre25"><span class="font1">Tekrar bana baktı.</span></p>

  <p class="calibre25"><span class="font1">"Yoldaş Momiş-Uli bugün bölüğü Görünü'den Matrönino’ya taşımayı istediğimden dolayı şaşırmışsınızdır. Doğru değil mi? Oysaki bunun olduğu sıralarda ben cepheyi bölen düşman tanklarının Görünu’deki mevzilerinizin karşısına çıkacağını umuyordum."</span></p>

  <p class="calibre25"><span class="font1">Panfilov harita üstünde Alman tank tümenin hedeflediği bölgeyi işaret etti. Kabaca bir ok çizerek tümenin ileri hattını gösterdi.</span></p>

  <p class="calibre27"><span class="font1">“Burada,” diye devam ederek: “Tanklar, topçularımız arasından geçecek yol buldu. Onlara pahalıya mal olsa da geçtiler.”</span></p>

  <p class="calibre27"><span class="font1">Ardından, bu yolda yürüyen tankların Volokolamsk şosesine gidecek bir yol sağladıklarını belirtti. Açıkladığına göre bu yolu elinde tutmak için piyade baskısı da sürüyormuş.</span></p>

  <p class="calibre27"><span class="font1">“Bu anda, arkadaşlar kendi kendime Görünü'deki tanksavarlarımızın da çökeceğini ve yolun düğümlendiği noktanın da düşmesi gündeme gelecek diye akıl yürütüyordum. Ama Alman tankları oraya dek sokulamadı... Meçhul bir bölgeden çıkıp saldıran ihtiyatlarımız onların karşısına çıkarak onların yolunu kesmiş. Bunu kim yaptı dersiniz? Bundan habersizdik. Alay karargâhıyla haberleşemiyoruz. Orada topçumuz dahi yok sadece bir avuç piyade. Arkadaşlar düne kadar askerlik bilimi -Panfilov bunu söylerken bana baktı, kısık gözleri gülümsüyordu.- böyle bir olaya tanık değildi.”</span></p>

  <p class="calibre27"><span class="font1">Panfilov konuşkanlaşmıştı. Şüphesiz ki, iyi niyetli gazetecilerle fikir paylaşımında bulunup onları bilgiye doyurmaya çabalıyordu.</span></p>

  <p class="calibre27"><span class="font1">Kalemiyle haritayı göstermeye devam ediyordu. “İşte burada, biri, kimliği meçhul biri, dağılan taburundan artanlar ve beraberindeki hafif silahlarla her tarafından saldıran düşman karşısına çıkıp düşmana yorucu ve ölümcül saatler yaşatmaya girişmiş. Peki tanksavar mangalarımız!..” Panfilov, teğmen Ugrünov ile politik yönetici Georgiev'in komutasındaki birliklerin yiğitliğini dillendirmeden edemedi.</span></p>

  <p class="calibre27"><span class="font1">“Çocuk yaştaki biri. Fakat beraberindekilerle yirmi tankı önleyip öldü. Evet özveri duygusuna sahipti fakat zekice öldü."</span></p>

  <p class="calibre27"><span class="font1">Kavramaya başlamıştım. Panfilov benimleyken söz etmeye başladıklarına dönmüştü: kendi kendine sorar gibiydi:</span></p>

  <p class="calibre27"><span class="font1">“Bu arkadaşımızdaki bu ruhsal zenginliğin kaynağı nedir?”</span></p>

  <p class="calibre27"><span class="font1">Grineviç usul bir sesle yanıtladı:</span></p>

  <p class="calibre27"><span class="font1">“Bakış açısından,” dedi.</span></p>

  <p class="calibre25"><span class="font1">“Salt bu değil, bu kadarcık değil... Bakış açısını ben eskiden de biliyordum. Fakat bugün yaşananlar, bunu açıklayamıyorum. Ben bir komutan olarak savaş öncesi kimi taslaklar hazırladım, taktik çalışmaları yaptım. Askeri içermeyen fikir anlamsızdır arkadaşlar. Tasarılarımın tümü artık geçildi arkadaşlar."</span></p>

  <p class="calibre25"><span class="font1">Generalin öne uzanık açık parmakları donuverdi. Aklından ne geçiyor acaba?..</span></p>

  <p class="calibre25"><span class="font1">“İşte arkadaşlar bulmak istediğim sözcük bu sözcük. Geçmek. Geride bırakmak. Askerler ve komutanlar kendi güçlerini aştı. Meçhul ihtiyatlar böyle davrandı. Beni anladınız mı?”</span></p>

  <p class="calibre25"><span class="font1">Düşünerek ekledi:</span></p>

  <p class="calibre25"><span class="font1">“Elbette, elimde sadece ilk duyumlar var. Uzun zamandır iki alay karargâhımla haberleşemiyorum. Komutanları nerede, yaşıyor mu? Haberim yok. Şimdilik bu ‘geçmek' sözcüğü ve bir ‘giriş' sonrasını daha gelecekte buluruz. Belki de daha basitini bulup söyleriz. Yaşayacağımız daha zorlu zamanlar gelecek. Buna da hazırlıklı olmalıyız. Evet arkadaşlar, artık size hoşça kalın diyebilirim.”</span></p>

  <p class="calibre25"><span class="font1">Haritaya uzandıysa da vazgeçti.</span></p>

  <p class="calibre25"><span class="font1">“Gece karanlığını kullanıp askerlerimizi arkadaki ikinci hatta çekerek düşmanın cephemizi bölmesini engelleyeceğiz.”</span></p>

  <p class="calibre25"><span class="font1">Panfilov haritayı sahibine iade etti.</span></p>

  <p class="calibre49"><span class="font1">“Ve artık bir daha görüşünceye dek yolunuz açık olsun.”</span></p>

  <p class="calibre50"><span class="font1">Nefkov yanaklarını çukurlaştırarak gülümsedi. Fotoğraf makinesini boynuna taktı.</span></p>

  <p class="calibre25"><span class="font1">“Yoldaş General izniniz olursa bir fotoğranızı çekeyim. Bu halinizle, şu deliğin önünde.” Eliyle, aynadaki şarapnelinizi işaret ediyordu. “Odanız hafif magnezyum kokacak fakat kısa zamanda dağılır.”</span></p>

  <p class="calibre25"><span class="font1">“Sabahleyin Almanlar yüzünden gözümüzü açamadık, bir de siz yapmayın. Rica ederim Yoldaş Nefkov lütfen.”</span></p>

  <p class="calibre25"><span class="font1">“Yoldaş General, bu denli güzel bir meselede.”</span></p>

  <p class="calibre54"><span class="font1">“Olabilir. Bundan güzelleri de var. Gusinevo'ya uğrayın. Orada istihbaratta bir Alman yüzbaşı olacak. Esaslı bir parça. Tutsak</span></p>

  <div class="calibre33">
    <p class="calibre12"><span class="font1">529</span></p>
  </div>

  <p class="calibre55"><span class="font11">Moskova</span> <span class="font1">Önlerinde/F. 34 düşüren Moskovalı bir genç var. Strojkin. Kendisini orada bulabilirsiniz." Panfilov saate göz attı. “Yetişebilirsiniz. Şimdi telefonla bildiririm. Orada fotoğraflarını çekin. Çocuk yaşında denecek genç bir asker ve beraberinde düşman tabur komutanı. Moskova bunun için sevinecektir. Yoldaş Nefkov beni çekmeye epey vaktiniz olacak. Yarın gelin. Dışarı çıkacağım. Arkadaşlarla çekersiniz. Evet anlaştık mı?”</span></p>

  <p class="calibre25"><span class="font1">Kısa ceketli gazeteci haritasını sallayıp lafa daldı:</span></p>

  <p class="calibre25"><span class="font1">"Nefkov ısrar etme. Yoldaş General sözlerinize teşekkürlerimizi sunuyoruz.”</span></p>

  <p class="calibre57"><span class="font1">Selamlayıp çıktılar. Arabalarının motoru işledi.</span></p>

  <p class="calibre58"><span class="font1">Panfilov bana “bekleyin," deyip gazetecilerin peşi</span> <span class="font8">sıra</span> <span class="font1">yan odaya gitti. Telefondan yayılan boğuk sesini duydum.</span></p>

  <p class="calibre25"><span class="font1">Dorfman'ın olduğu odada biraz kaldı. Kimi zaman kısık sesi geliyordu. Kulak vermedim. Nihayet geldi.</span></p>

  <p class="calibre25"><span class="font1">“Oturunuz, oturunuz."</span></p>

  <p class="calibre25"><span class="font1">Düşünceli halde biraz dolaşıp konuştu:</span></p>

  <p class="calibre25"><span class="font1">"Malih’i ve Yurasov’u hâlâ bulamadık."</span></p>

  <p class="calibre25"><span class="font1">Oturdu. Bir paket Kazbek çıkarıp attı.</span></p>

  <p class="calibre25"><span class="font1">“Alınız. İçelim Yoldaş Momiş-Uli.”</span></p>

  <p class="calibre25"><span class="font1">Kibrit yakıp bana tuttu. Alçakgönüllü edasından cesaretlenip sordum:</span></p>

  <p class="calibre25"><span class="font1">“Çakmağınız ne oldu Yoldaş General?"</span></p>

  <p class="calibre25"><span class="font1">“A, -sebebini bilmiyorum fakat kurnazca göz kırptı - Bugün birine verdim. Ona bunu vermemin bir nedeni olduğunu söyledim. Bir aralar size hediye etme fikrindeydim. Gerekçem aynıydı. Anlıyor musunuz?"</span></p>

  <p class="calibre25"><span class="font1">Evet, bilmiştim. Üstelik yarım kalan söyleşimizden önce bile bilmiştim. Panfilov bir-iki sözle dillendirmeden önce arkadaşça göz kırparak içimi ferahlatmıştı.</span></p>

  <p class="calibre25"><span class="font1">“Evet anlatın bakalım. Devam edin."</span></p>

  <p class="calibre25"><span class="font1">Tek bir şeyi gizlemeden anlattım ve hayatımdan daha üstün olan onurumdan vazge&lt;;meye karar aldığım andan bahsettim. Emri ne halde verdiğimi, Tolstunov'un bana nasıl arka çıktığını, karşı atağın başarıyla nasıl sonuçlandığını söyledim. General Zvagin'in telefonunu, köyü terk etmediğim halde ona doğruyu söylemediğimden söz ettim.</span></p>

  <p class="calibre25"><span class="font1">Artık fitili almıştım. General beni görevden aldığı halde akşama dek komutaya devam ettiğimi anlattım.</span></p>

  <p class="calibre25"><span class="font1">“Hım. .. Yani iki cephede birden savaş vermişsiniz. Düşmanla ve komutanla.”</span></p>

  <p class="calibre25"><span class="font1">General, konuşmasını bitirmişti ki asıl açıklamam gerekeni açıklamadığımı hatırladım.</span></p>

  <p class="calibre25"><span class="font1">“Yoldaş General, affedin... Ben elinizi fark ettim ve karar aldım."</span></p>

  <p class="calibre25"><span class="font1">“Ne eli?”</span></p>

  <p class="calibre49"><span class="font1">“İşte... Altını çizdiğiniz üç çizgiyi fark ettim ve karar aldım.”</span></p>

  <p class="calibre66"><span class="font1">“Panfilov ansızın gülmeye koyuldu.</span></p>

  <p class="calibre50"><span class="font1">“Benim üzerime mi yıkmaya niyetlisiniz?"</span></p>

  <p class="calibre25"><span class="font1">“Yoldaş General size yıkma niyetim yok. İnanmanızı rica ediyorum harfiyen böyleydi.”</span></p>

  <p class="calibre25"><span class="font1">“Şu halde ben de sizinle beraber oradaydım.”</span></p>

  <p class="calibre25"><span class="font1">Kararlılıkla:</span></p>

  <p class="calibre25"><span class="font1">“Evet,” dedim. “Benimleydiniz. Komuta sizdeydi.”</span></p>

  <p class="calibre25"><span class="font1">“Oho fazla kurusıkı atıyorsunuz, ölçüye uyun."</span></p>

  <p class="calibre25"><span class="font1">“Yoldaş General, komuta görevin anlaşılmasından oluşur, dememiş miydiniz?”</span></p>

  <p class="calibre25"><span class="font1">Panfilov güldü. Galiba bir-iki defa ondan duyduğum bu ifadeleri bugün oldukça beğenmişti. Devam ettim:</span></p>

  <p class="calibre25"><span class="font1">“Yoldaş General size karşı açıklıkla konuşuyorum. Ayın yirmisine dek direniş buyruğu vermiştiniz. Bugün on yedisi. Bu ger-çekleşmesiydi, söylediklerimi başarmasaydım, onurumla ölürdüm fakat o tarihe dek direniş imkânsızdı. Ben kafamdan bir bilanço hazırlayıp karar aldım.”</span></p>

  <p class="calibre25"><span class="font1">Panfilov eliyle yönetmelikleri okşadı.</span></p>

  <p class="calibre25"><span class="font1">‘“Cezalandırılır' yadsımıyorum Yoldaş Momiş-Ul'. suçun yarısını üstleniyorum. Fakat başarıya da ortağım. Kedere de, sevince de ortağım. Evet mi?"</span></p>

  <p class="calibre25"><span class="font1">“Teşekkür ederim Yoldaş General."</span></p>

  <p class="calibre25"><span class="font1">“Savaş değerlendirmemiz nasıl olabilir? Bu bir serüvenin başarıyla sonuçlanması mıdır? Değil bu bir kanundur. Evet bu başarı bir kanun içerir. Siz düşmanın zaafını saptayıp onu kullanmışsınız Yoldaş Momiş-Uli."</span></p>

  <p class="calibre25"><span class="font1">Görseydiniz, Panfilov’un biriyle tartışmasını değil, deliller aradığını düşünürdünüz.</span></p>

  <p class="calibre25"><span class="font1">“Fakat Yoldaş Momiş-Uli, emir emirdir. Bu gece ordu komutanına uğrayacağım. Komutana olanı biteni rapor olarak veririm. Bunu değiştiremesem de uygulamayı erteleyebilirim. Taburunuza dönün. Geceleyin size telefonla haber veririm. Bu yönetmeliğinizi de bende kalsın -sayfalarını karıştırdı-. komutan da baksın.”</span></p>

  <p class="calibre25"><span class="font1">“Artık gidebilir miyim?”</span></p>

  <p class="calibre25"><span class="font1">“Az bekleyin. Zamanınızı biraz daha alacağım."</span></p>

  <p class="calibre25"><span class="font1">Panfilov, Dorfman’ın tam anlaşılamayan kimi sözlerinin geldiği odaya gitti, tokmağı tuttu ve ansızın enerjik bir tavırla bana doğru döndü:</span></p>

  <p class="calibre49"><span class="font1">“Şu halde bugün sizinleydim ha?"</span></p>

  <p class="calibre158"><span class="font1">Güldü. Karşılığımı beklemeden kapıda kayboldu.</span></p>

  <p class="calibre159"><span class="font1">Onun bir süre olmayışını kullanalım. Panfilov’un fikirlerinden söz edeceğim size. Onun fikirleri benimkileri de içerir.</span></p>

  <p class="calibre25"><span class="font1">Bu defa yarım saatir beraberdik ve daha önce farkında olmadığım bir tavrını yakaladım. Yapacak işi olmadığı için sıkılıp, kollarını çekiştiriyordu. Bugün düşmanların, başşehrimize karşı başlattıkları bir saldırının bozguna uğratıldığı ve ikinci savunma hattının sonucunun alınacağı tarihsel bir gündü! İşte bugün Panfilov birliklerine komuta etmekten mahrumdu. Şişkino köyünde, emrine hazır karargâhta tek başınaydı, savaş virajındaki birliklerinden kopmuştu. Sağda solda, ufak gruplar, dağılan bataryalar, takımlar komutadan yoksun savaşır gibiydi.</span></p>

  <p class="calibre25"><span class="font1">Her şeye rağmen, erlerin, ve savaşın komutası söz konusuydu.</span></p>

  <p class="calibre25"><span class="font1">Kitlesel kahramanlıklar sık rastlanırolaylar değildir. Bizim ca-kasız, boş boğaz olmayan generalimiz, bizi bugüne, bu savaşa hazırlamıştı. Kendisi bu savaşın yapısını incelemiş, azimle çaba-laşmış, kişisel fikirlerini bizim beynimize kendi elleriyle işlemişti. Bir daha belirteyim ki eski yönetmeliğimizde “Karşı saldırının düğüm noktası," veya “zorlu yeri," gibi hususlar bulunmuyordu. Bunları öğrenmeye bizi savaş zorladı. Bunları ilk defa kendi kafasından geçtiği zaman Panfilov'un kulakları işitmiş ve savaşın o ilk anlatılarını ele alan komutanlardan biri haline gelmişti.</span></p>

  <p class="calibre25"><span class="font1">Savaşın her şeyden kopardığı en küçük bir birlik dahi “düğüm noktası" veya “zorlu yer" olabilir. Panfilov komutanlarıyla her toplanışında bu fikirleri aklımıza yazmaya çabalardı.</span></p>

  <p class="calibre25"><span class="font1">Şimdi yaşananlar savunma risklerinin ne denli isabetli olduğunu ve askeri eğitimde ne denli gelişkin olduğunu ona gösteriyordu.</span></p>

  <p class="calibre42"><span class="font1">Bu gece yaptığı işlerin ne denli önemli olduğunun farkındaydı. Fakat alçakgönüllülüğü kendisine ilişkin konuşmasına mani oluyordu. Fakat ben onun içini titreten, hayatı onun için çekilir hale getirenin ne olduğunu seziyordum. Söylediklerimin ne kadar hoşuna gittiğini de biliyordum.</span></p>

  <p class="calibre43"><span class="font1">Kapı önünden gelen nal sesiyle ürperdim. Zihnimde tekrar Zvagin belirdi.</span></p>

  <p class="calibre25"><span class="font1">Dışardan bir ses işitildi:</span></p>

  <p class="calibre25"><span class="font1">“General burada mı?"</span></p>

  <p class="calibre25"><span class="font1">Hafit kısık bu ses topçu albayı Arseniev'indi. Albay uyuşan ayağını azıcık çekerek içeri girdi. Kalpağı kaputu buzlanmıştı. O an Panfilov da geldi.</span></p>

  <p class="calibre25"><span class="font1">“Buyrun Nikolay Vikentieviç."</span></p>

  <p class="calibre25"><span class="font1">Arseniev:</span></p>

  <p class="calibre25"><span class="font1">“Hava beter soğuk ha," dedi.</span></p>

  <p class="calibre25"><span class="font1">Eldivenlerinden çıkardığı kızarmış ellerini ovuşturdu.</span></p>

  <p class="calibre25"><span class="font1">“Üstünüzü çıkarmayın burası da fazla sıcak sayılmaz.”</span></p>

  <p class="calibre25"><span class="font1">Albay beni tanımıştı.</span></p>

  <p class="calibre25"><span class="font1">“A, Momiş-Uli? Seni sıkı bir biçimde haşlamalıyım.”</span></p>

  <p class="calibre25"><span class="font1">Panfilov:</span></p>

  <p class="calibre25"><span class="font1">“Haşlamak mı?" diye afallamışçasına sordu.</span></p>

  <p class="calibre25"><span class="font1">“Evet efendim... Artık gerilemeye koyulmuştuk. Onun yiğitleri bizimkileri engellemiş. .. ”</span></p>

  <p class="calibre25"><span class="font1">Arseniev parmağıyla beni işaret etti. "Engellemişler adamlarımı. Adamlar bizimkilere karşı çıkmaya başlamış (o eski ve soylu bir ailenin üyesi olan Arseniev kimi zaman bu tür kelimeler ederdi). Esaslı amcaların var be Momiş-Uli, önlemişler bizimkileri. Haniyse yeri kazdıracak ve içine sokacaklardı. Bir arabaya dahi izin vermemişler."</span></p>

  <p class="calibre25"><span class="font1">Bu söyledikleriyle beni paylar gibiydi. Halbuki bunlarla iltifat ediyordu.</span></p>

  <p class="calibre25"><span class="font1">"Bunu yaptıklarında seninkileri bir güzel haşlamak istedim fakat gönlümü aldılar.”</span></p>

  <p class="calibre25"><span class="font1">Albayın şiş parmakları kaput cebinden bir içki şişesi çıkardı. Şişesi yabancı bir etiket taşıyordu.</span></p>

  <p class="calibre25"><span class="font1">Bu bir Martefdi. Beğeniyle izledim. Hayır sağ olun demeliyim fakat, bu yıllanmış konyağa dayanamadım.</span></p>

  <p class="calibre25"><span class="font1">“Onların bana da hediyeleri oldu,” dedi Panfilov. Sesi sevecendi. “Dorfman’ın odasına gidip hediyeleri keyifle izleyin Niko-lay Vikentieviç. Tamamı düşmandan alınma. Bugünün hatırası olarak izleyin onları ve rica ederim istediğinizi alın. Şimdi elinizde duranı ise Yoldaş Momiş-Uli ile bitireceğiz.”</span></p>

  <p class="calibre25"><span class="font1">Albay şişeyi masaya bıraktı ve dilini şapırdattı. Peşi sıra da aceleyle o odaya seyirtti.</span></p>

  <p class="calibre25"><span class="font1">Panfilov arkadaşça bakan gözleriyle sürekli mesai arkadaşı olan albayın gidişini izledi.</span></p>

  <p class="calibre49"><span class="font1">“Bana haritayı uzatın Yoldaş Momiş-Uli."</span></p>

  <p class="calibre50"><span class="font1">Haritayı serdim.</span></p>

  <p class="calibre25"><span class="font1">“E, şimdi ne yapacağız ona bakalım. Önce geceyi kullanıp gerileyen askerleri saflarınızdan ilerleteceksiniz. Buna hazırdınız değil mi?"</span></p>

  <p class="calibre25"><span class="font1">“Hazırdım Yoldaş General.”</span></p>

  <p class="calibre25"><span class="font1">Panfilov bana tümenin yeni savunma hattını haritada işaret etti. Çektiği çizgi artık Gorodnin'in arkasındaydı.</span></p>

  <p class="calibre25"><span class="font1">“Fakat bu şu an elimizdeki bölüme düşman çarpışmadan giremeyecektir. Ormanın her parçasını ve köyü onlara çok pahalıya ödeteceğiz. Bedelini ödemezse ileri bir adım bile attırmayacağız. İşte böyle davranarak onun damarlarını kesip, saldırı hareketini yok edeceğiz.”</span></p>

  <p class="calibre25"><span class="font1">“Yoldaş Momiş-Uli yarın o denli tek başınıza hissetmeyeceksiniz siz. Dün birlikte hissettiklerimizden daha ferah soluklanabileceksiniz. Ama tersi de mümkün. Görelim Almanlar yarın yedeklerini ilerletebilecekler mi? Zaev'in bölüğü eski yerinde değil mi?”</span></p>

  <p class="calibre25"><span class="font1">“Evet Yoldaş General."</span></p>

  <p class="calibre25"><span class="font1">"Görünova'ya hazır dursunlar. Yarın Şişkino yakınlarında mevzi alma olasılığımız güçlü. Fakat biraz bekleyeceğiz anladınız mı?”</span></p>

  <p class="calibre25"><span class="font1">“Sizin görevinizse değişmedi Yoldaş Momiş-Uli. Yirmisine dek direniş. Yirminin sabahıyla kalkıp gidin. Bugün artık güvenliyim. Görüşeceğiz."</span></p>

  <p class="calibre25"><span class="font1">Elini uzattı. Moğol gözleriyle yüzüme son kez bakıyordu. Gözlerinde inanç vardı ... İnanç. Bunu bir daha büyük harflerle yazın. Fısıldar gibiydi:</span></p>

  <p class="calibre82"><span class="font1">“C ■ Kazak.”</span></p>

  <h5 class="calibre164" id="sigil_toc_id_42"><a id="bookmark53"></a><span class="font14">ONSEKİZE HAZIRLANAN GECE</span></h5>

  <p class="calibre165"><span class="font1">Baurdcan sessizleşti.</span></p>

  <p class="calibre50"><span class="font1">Biz bu anlatının kahramanıyla yine, siper önlerinde, güneş altında oturuyorduk. Ateşin çıtırdattığı çam dallarının isli dumanlarıyla sivrisinekleri kaçırtmaya uğraşıyordum.</span></p>

  <p class="calibre25"><span class="font1">Momiş-Uli, daha önce de birkaç kere yaşadığımız gibi şarkı söylemeye koyuldu... “Senin ateşinle yandım,” şarkısını söylüyordu. Nihayet öğrenmiştim.</span></p>

  <p class="calibre25"><span class="font1">Sözlerindeki anlamı artık epey kavrıyordum. Esmer elleri yere yasladığı kılıcındaydı. Baurdcan fısıldayarak:</span></p>

  <p class="calibre49"><span class="font1">“Generalden ayrıldım...”dedi.</span></p>

  <p class="calibre66"><span class="font1">Düşündeki sözcükler şarkısı eşliğindeydi.</span></p>

  <p class="calibre50"><span class="font1">Anlatmaya devam etti:</span></p>

  <p class="calibre25"><span class="font1">Sapa bir dağ yolu sonunda Volokolamsk şosesine ulaştım. Görünü’nün yanından geçen yol gerimize doğru ilerliyordu. Kavşakta atımı durdurup birkaç dakika izledim.</span></p>

  <p class="calibre25"><span class="font1">Nedir bu? Bozgun halindeki bir ordu mu? Kaputlu insanlar gidiyordu. Tükenmiş, başları eğik, darmadağınık, küçük gruplar olarak ilerliyorlardı. Omuzlarındaki tüfekler onları yere çeker gibiydi. Kimileri yol kıyısına oturuyor, fakat yatmıyordu. Güç bela doğruluyor ve var güçleriyle çabalayarak bir şeyden kurtulurca-sına yürüyorlardı. Kalkmaları kimi kez usulca gerçekleşiyor kimi kez ağızlarından bir “Off...” çıkıyordu. Yürüyüşlerinin istikameti Moskova’yaydı.</span></p>

  <p class="calibre25"><span class="font1">Komutanlarıyla bir birlik geçti önümden. Takım mıydı, bölük müydü bilinemiyordu. Ve sonra birbirinden kopuk askerler yine dizilendi.</span></p>

  <p class="calibre25"><span class="font1">Bir ses koptu. Aralarından birisi bağlı olduğu alaydan biriyle karşılaşmıştı:</span></p>

  <p class="calibre25"><span class="font1">“Nikolay sen misin arkadaşlar nerde?”</span></p>

  <p class="calibre25"><span class="font1">Sorunun yöneltildiği asker elini sallıyor. Yaptığı hareketin anlattığı tek bir şey var: Ölmüşler.</span></p>

  <p class="calibre25"><span class="font1">Sapaktan ayrılmadan arkaya döndüm. Panfilov'un emriyle Pokrovsko köyünde oluşturulan önleme merkezine baktım. Dağılanlar orada durdurulup, düzenleniyorlardı. Bunu bildiğim halde tasalanmadan edemiyorum.</span></p>

  <p class="calibre25"><span class="font1">Kendime bir daha soruyorum: Nedir bu? Bunlar dağılmış, tükenmiş ve güçten düşmüş bir ordu mu? Bunlar Moskova'ya doğru kaçışan insanlar mı?</span></p>

  <p class="calibre25"><span class="font1">Fakat ben Panfilov’un yanından geliyordum. Onun ‘geçmek' sözünü işitmiştim. Ve daha önemlisi, tümenin düşman hücumuna direndiğini ve onu önlediğinden haberdarım.</span></p>

  <p class="calibre25"><span class="font1">Bunu yapan kimdi? İşte şu tükenmiş askerler değil mi? Şimdi karanlıkta kargaşalıkla yiten bunlar değil mi? Bugün onlar çarpışmış, düşmana ateş açmış, komutan ve arkadaşlarını yitirmişti. Utkun sayılırlardı. Yine de yorgundular ve zor bela ilerliyorlardı. Onlar kazandıklarının farkında değillerdi.</span></p>

  <p class="calibre25"><span class="font1">Yaya gerileyenlerin karşısında at sürüyordum.</span></p>

  <p class="calibre25"><span class="font1">Görünü'nün bir dizi halindeki evleri belirdi.</span></p>

  <p class="calibre25"><span class="font1">“Baurdcan.”</span></p>

  <p class="calibre25"><span class="font1">Karanlıkta da olsa karşıdan gelen yalpalayan yürüyüşüyle Tolstunov'u seçtim. Attan inip dizginleri seyise verdim.</span></p>

  <p class="calibre25"><span class="font1">“Nereye Fedor?”</span></p>

  <p class="calibre25"><span class="font1">“Nöbetçileri şöyle bir denetlemeye. Artık beklemek de sıkıyordu. Neyse ki sen de döndün.”</span></p>

  <p class="calibre25"><span class="font1">Kendisindeki kemikleşmiş bir unutma huyuyla bana ilişkin soru sormadan devam ediyordu.</span></p>

  <p class="calibre25"><span class="font1">“İlerleyelim,” dedim.</span></p>

  <p class="calibre25"><span class="font1">Tolstunov ilk kez koluma girdi. Tanıştığımızdan beri ilk defa böyle yürüdük. Sorusu yok. Beklediğini fark ettim ve özetledim:</span></p>

  <p class="calibre25"><span class="font1">“Zvagin yoktu. Bizim general ise buyruğu değiştiremem fakat uygulanışını erteleyebilirim, dedi. Beni de geri yolladı.”</span></p>

  <p class="calibre49"><span class="font1">“Tamam. Bunu şimdilik noktaladı.”</span></p>

  <p class="calibre66"><span class="font1">“Bilmiyorum. Öyle de olabilir, böyle de. Bunlara rağmen . .. ”</span></p>

  <p class="calibre50"><span class="font1">“Kalsın,” biraz duraksadı sonra karar vermişcesine sürdürdü: “Politik bölüme bir uğrasam iyi olacak.”</span></p>

  <p class="calibre49"><span class="font1">“Ne sebep var ne de ihtiyaç."</span></p>

  <p class="calibre50"><span class="font1">“O halde kafayı buna takma. Bilmelisin. Eski bir siyasiye inan. Mesele kapanmıştır."</span></p>

  <p class="calibre25"><span class="font1">“Yani sigara içip, unutalım arkadaşlar."</span></p>

  <p class="calibre25"><span class="font1">Tolstunov bana bakınca gülümseyişimi fark etti.</span></p>

  <p class="calibre25"><span class="font1">“Tamamı bu işte. Buna ilişkin artık laf konuşmayalım Baurdcan.”</span></p>

  <p class="calibre25"><span class="font1">“Tamam,” dedim.</span></p>

  <p class="calibre25"><span class="font1">Tolstunov’la karargâhtaki odama geldim. Hayat boyu aklımdan silinmeyecek olan odam düzenlenmişti. Sadece olması gerekenler bulunuyordu. Rahimov, Bozjanov ve santral. Bir köşeye birikmiş ganimetler bir tenteyle örtülmüştü. Rahimov galiba onlardan aldığı beyaz bir kâğıtla masasını kaplamış ve onu köşelerinden masaya tutturmuştu. Şu ana dek kimsenin düzeltmeyi ak-letmediği kopuk perde de raptiyeyle tutturulmuştu. Odanın öğlene dek taşıdığı unutulmuşluk kokusu artık dağılmıştı.</span></p>

  <p class="calibre25"><span class="font1">Bozjanov'un içimi okuyan bakışları endişeyle üstüme dikildi, peşi sıra da Tolstunov'a yöneldi.</span></p>

  <p class="calibre25"><span class="font1">Rahimov tasasızca kalkıp rapor sunmaya koyuldu. Ben yokken anormal bir şey yaşanmamıştı.</span></p>

  <p class="calibre25"><span class="font1">Tolstunov sordu:</span></p>

  <p class="calibre25"><span class="font1">“Kombat, generalle akşam yemeğine oturdun mu?”</span></p>

  <p class="calibre25"><span class="font8">“Hayır,</span> <span class="font1">buna zaman kalmadı."</span></p>

  <p class="calibre25"><span class="font1">"Biz de sizsiz yemedik. Açız. Haydi, bir şeyler yiyelim."</span></p>

  <p class="calibre25"><span class="font1">Ben de:</span></p>

  <p class="calibre25"><span class="font1">“Olur," dedim.</span></p>

  <p class="calibre25"><span class="font1">Tolstunov:</span></p>

  <p class="calibre25"><span class="font1">“Bozjanov hadi bakalım,” dedi.</span></p>

  <p class="calibre25"><span class="font1">Nihayet Bozjanov çocuksu gülümsedi. Olumsuz bir sorun çıkmadığını anlayınca yüzü ışıdı, keyiflendi. İzin istemeden mutfağa koştu.</span></p>

  <p class="calibre25"><span class="font1">Masaya oturduk. Bordo Burgonya şarap şişeleri açılmıştı. Şarapla, İspanyol sardalyası ve domuz yağıyla haşlanmış pirinci ıslattık.</span></p>

  <p class="calibre25"><span class="font1">Sundurmadan hafif bir gürültü geldi. En küçük rütbelimiz Bozjanov koştu. Hemen sonra sonra kapı bir daha açıldı. Tavana asılı gaz lambasının ışığında İslamkulov göründü. Bozjanov peşinden geliyordu.</span></p>

  <p class="calibre25"><span class="font1">Onu karşılamaya ayağa kalktım. Başından bir şeyler geçtiği belli. Yüzü ölü gibi sarı. Kusursuz görünüşü, zarif çizgileri hepten kaybolmuş. Dudakları titrek. ..</span></p>

  <p class="calibre25"><span class="font1">“Muhammedkul hayrola?"</span></p>

  <p class="calibre25"><span class="font1">Çevreye göz gezdirdi ve dost insanlar görünce yanıtladı:</span></p>

  <p class="calibre25"><span class="font1">“Berbat... Kepazelik.”</span></p>

  <p class="calibre49"><span class="font1">“Niye, ne oldu?"</span></p>

  <p class="calibre50"><span class="font1">“Kepazelik... kaçtık. Kaçırttılar bizi . Baurdcan sen asla bu denli aşağılanma görmemişsindir." Bir daha tekrarladı: “Kaçırttılar bizi."</span></p>

  <p class="calibre25"><span class="font1">“Üstünü çıkar," dedim. “Biz de yemeğe oturacaktık. Bir şeyler iç ve yemek ye."</span></p>

  <p class="calibre25"><span class="font1">“Yoo istemiyorum. Yiyesim yok. Sen askerlerimi doyur Baurdcan."</span></p>

  <p class="calibre25"><span class="font1">“Kaç adamın var?"</span></p>

  <p class="calibre25"><span class="font1">“Yirmi. İçlerinde alay karargâhından teğmen Gureev de mevcut. O da birliğinden kopmuş. Sürekli bizimleydi. O da aşa-ğılanmışlık duygusuyla dolu."</span></p>

  <p class="calibre25"><span class="font1">O, onurlu, Kazak bozkırının entelektüeli, gizlemeyi başaramadığı kederiyle iskemleye çöktü.</span></p>

  <p class="calibre25"><span class="font1">Onun adamlarının doyurulmalarını buyurdum. Otuzlarında olmasına rağmen saçları epey dökük olan teğmen Gureev'i de sofraya buyur ettik.</span></p>

  <p class="calibre25"><span class="font1">Tolstunov vaziyeti hiçbir şey geçmemişcesine yönetiyordu.</span></p>

  <p class="calibre25"><span class="font1">“Kaputlarınıza verin bakayım. İslamkulov seninle ilgilenmeliyiz. Bir sigara yak bakalım. Rahimov, arkadaşlarımızın onuruna biraz cömert davran. Yedekleri çıkar bakalım."</span></p>

  <p class="calibre25"><span class="font1">Sigara dumanları lambaya doğru çıkmaya başladı. Gure-ev'in dibini görmeden ağzını bardaktan ayırmadı.</span></p>

  <p class="calibre25"><span class="font1">Hemen sonra İslamkulov sigarasından derin bir yudum aldı ve ruhunun yollarını açıp sıkıntılarını uğurladı. Misafirlerimizin öyküsü anlatılmaya başlandı.</span></p>

  <p class="calibre25"><span class="font1">Eksik sayfa... O bunlardan biri, generalin: Tamamlamalıyız,” dedikleri için. İşte bu kâğıt parçası, bu düzensiz kitabın başlığı: “Ayın on yedisi.”</span></p>

  <p class="calibre25"><span class="font1">Yadrovo köyünün ileri hattında bölüğü bulunan İslamkulov’u tabur komutanı akşam üstü yanına çağırmış. Yanına bir makineli tabanca ve bir muhabereci alıp orman yoluna düşmüş. Bu yol onu seyyar mutfakların yer aldığı düzlüğe götürmüş. Aşçılar top ve silah uğultularıyla elleri yağlı, belleri önlüklü, işleriyle ilgileniyormuş. İslamkulov tam mutfağın yanından geçerken arkadaki ormandan Alman piyadeleri fırlamış. Ürkütücü bir anmış. Ansızın makineliler işlemiş, mermiler uçuşmuş, bağırtılar kopmuş.</span></p>

  <p class="calibre25"><span class="font1">Taş kesilse de serinkanlılığını koruyan soydaşım -kendisi ‘onur ölümü yener' der.- buyurucu sesiyle bağırmış:</span></p>

  <p class="calibre25"><span class="font1">“Buraya gelin. Emrimi dinleyin."</span></p>

  <p class="calibre25"><span class="font1">Deyip ilk ateşe o başlamış. Tesadüfen, karargâhta görevli Gureev de oradaymış. O da sakince komutanının buyruğuna uymuş. Nöbetçi erler ve aşçılar çabucak İslamkulov’un yanına koşuşmuşlar. Komutayla salvo ateşine onlar da başlamış. İslamkulov kanadın birine Gureev de diğerine komuta ediyormuş. Düşmanın sokulmasına izin vermemişler. Onları önleyip yatmaya mecbur bırakmışlar.</span></p>

  <p class="calibre25"><span class="font1">Tesadüfen yan yana gelen bu insanlar önemli bir iş başarmış. Bir komutan olarak beğeniyorum. Onların taburlarına epey bir yardımı olmuş. Taburun mevzi almış erlerinin sırtı Almanlar’a çevriliymiş. Yüzlerinin döndürülmesi imkânsızmış. Yirmi erin kesintisiz salvoları siperdeki erlerin her birini, “arkamızda düzensiz şeyler yaşanıyor,” diye düşünmeye sevk etmiş...</span></p>

  <p class="calibre25"><span class="font1">... Masada öykü anlatımı sürüyordu. Grueev karargâha dönmeye çabalamış, yol kesikmiş... İslamkulov taburun komuta merkezine dek erişebilmiş fakat yalnızca boş duvarlarla karşılaşmış. Almanlar onun küçük grubunu kuşatmış. Şoseye doğru gerileyin emri vermiş. Orada da düşmanla karşılaşmışlar. Almanlar da onları fark edip, ormana kovalamış. Nihayet uzun ko-valamacaların ardından bir yerlere gizlenip karanlığı beklemişler.</span></p>

  <p class="calibre25"><span class="font1">Çocukluğundan bu yana bir onur ve namus anlayışıyla yetişen İslamkulov bunları anlatırken içtenlikle üzülüyordu.</span></p>

  <p class="calibre25"><span class="font1">Ona:</span></p>

  <p class="calibre25"><span class="font1">“Sen çok yiğit birisin İslamkulov," dedim.</span></p>

  <p class="calibre25"><span class="font1">“Ben mi?"</span></p>

  <p class="calibre25"><span class="font1">“Yalnızca sen değil. Yiğitler bugün epeyi fazla. Son anıma dek erlerimin başarısıyla övüneceğim. Yaklaşık yüz yiğit Filimov komutasında Alman taburun perişan etti. Zaev’in bölüğü tankı bile tutsak düşürdü. Fakat sen de kendi alanında yiğitmişsin.”</span></p>

  <p class="calibre25"><span class="font1">“Neler söylüyorsun Baurdcan?"</span></p>

  <p class="calibre25"><span class="font1">“Biz düşmana saldırmak için hazırdık. Sense hazır olmadığını yenmişsin. Sen serinkanlılığını koruyup, onları yenmişsin... Panfilov artık anlayacaktır. ..”</span></p>

  <p class="calibre25"><span class="font1">“Neler söylüyorsun? Anlayacağı ne?"</span></p>

  <p class="calibre25"><span class="font1">“General, bugün kendi kendine, bu ihtiyatlar nereden çıkmış sorusunu soruyordu. Oysa bu işte."</span></p>

  <p class="calibre25"><span class="font1">“Kaçan ihtiyatlar."</span></p>

  <p class="calibre25"><span class="font1">“Bu da doğrularına dahil."</span></p>

  <p class="calibre25"><span class="font1">“Tavşan canavarın bakmasına direndi. Anımsıyor musun?”</span></p>

  <p class="calibre25"><span class="font1">İslamkulov artık kendindeydi.</span></p>

  <p class="calibre25"><span class="font1">“Anımsadın mı Baurdcan, General kendisini yemeğe buyur eden aşçıyı tüfeği kirli olduğu için nasıl paylamıştı. İşte anlattığım olay neredeyse orada yaşandı."</span></p>

  <p class="calibre25"><span class="font1">“Peki aşçı da var mıydı?"'</span></p>

  <p class="calibre25"><span class="font1">“Evet."</span></p>

  <p class="calibre25"><span class="font1">“Ateş açıyor muydu?"</span></p>

  <p class="calibre25"><span class="font1">“Evet.”</span></p>

  <p class="calibre25"><span class="font1">“Tüfeği temiz miydi?”</span></p>

  <p class="calibre25"><span class="font1">“Bilemiyorum. Fakat uzanarak ateş ediyordu.”</span></p>

  <p class="calibre25"><span class="font1">Bardaklara şarap koydum. Başka zaman olsa onura kaldırmazdım. Fakat bugün farklıydı, kadehimi kaldırdım. Açıklamak-sızın:</span></p>

  <p class="calibre49"><span class="font1">“Babalarımıza içelim."</span></p>

  <p class="calibre152"><span class="font1">Fakat dilersiniz öğrenin: Bana, size, asker olanlara onur ve namus duygularını veren babalarımızı ve dedelerimizi kast etmiştim.</span></p>

  <p class="calibre96"><span class="font1">Oturuyorduk, Vahitov çay getirip sundu. İslamkulov artık ölçülü oturma ve konuşmasına tekrar kavuşmuştu.</span></p>

  <p class="calibre25"><span class="font1">Sundurmadan tekrar ayak sesleri geldi. Kapı açıldı ve peş peşe yeni misafirler geldi. İlk giren Türkmenistan güneşinin neredeyse kararttığı, orduya çok yıllar hizmeti olan Albay Malih'di. Yüzünün bütün kanı çekilmişti. Peşinde genç yüzbaşı Dormidov vardı.</span></p>

  <p class="calibre25"><span class="font1">Sofradakilerin hepsi kalktı. Albaya iskemle verdim. Malih kafasını kaldırıp istemediğini söyledi ve yavaş yavaş köşeye çekilip yere boylu boyunca kapandı.</span></p>

  <p class="calibre25"><span class="font1">“Albay Yoldaş bir şeyler yemek ister misiniz?"</span></p>

  <p class="calibre25"><span class="font1">“Hayır. Yorgunum. Çok bitkinim. Biraz uyuyacağım. Dört beş dakika geçince generale yerimi haber verin."</span></p>

  <p class="calibre25"><span class="font1">Güç bela doğrulup, harita çantasını çıkardı, yastık niyetine başının altına aldı ve kaputuyla uzandı, arkadaşı, masaya oturup yemeklere girişti. Malih yattı.</span></p>

  <p class="calibre25"><span class="font1">Bunlara rağmen bitkinlikten yere devrilmiş komutan, karargâh komutanındaki sessizlik mağlup oldukları hissini veriyordu.</span></p>

  <p class="calibre25"><span class="font1">Bunun ardı sıra Alma-Atı'dan tanışıklığımın olduğu, biraz Rus biraz Tatar, alay komiseri Hayrulin de misafirlerimize eklendi. Kaputunun yarı belinin altında soğuktan henüz donmamış kanlar vardı. İradem dışında bağırdım.</span></p>

  <p class="calibre25"><span class="font1">“Neyin var?”</span></p>

  <p class="calibre25"><span class="font1">“Yok bir şeyim. Dorço'yu altımda katlettiler.”</span></p>

  <p class="calibre25"><span class="font1">Hayrulin, ev sahibiymişmişcesine masaya sokularak salamdan bir parça kesti. Çavdar ekmeğinin üstüne de kalınca bir yağ sürdü.</span></p>

  <p class="calibre25"><span class="font1">“Geriliyoruz, Momiş-Uli,” ağzındakileri çiğnerken bir yandan da konuşuyordu. “Buradaki süngü sayımız iki yüz. Bir o kadar da yaralımız. Sizin kazanlardaki çorbalarınıza el koydum. Adamlarımı doyurmaları emrini verdim. Tabii öncelik yaralılarda.”</span></p>

  <p class="calibre25"><span class="font1">"İyi düşünmüşsün.”</span></p>

  <p class="calibre49"><span class="font1">"Buraya epey zorlukla ulaşabildik. Yürüyorve tökezliyorduk.”</span></p>

  <p class="calibre66"><span class="font1">“Buyur otur."</span></p>

  <p class="calibre50"><span class="font1">"Zaman yok dostum. Yapacak işler var daha. Bitiremiyorum.”</span></p>

  <p class="calibre25"><span class="font1">Soluğu normale dönen albaya baktı.</span></p>

  <p class="calibre25"><span class="font1">“Yatmadan önce, beş dakika sonra generali arayıp varlığından haberdar etmemi istedi,” dedim.</span></p>

  <p class="calibre25"><span class="font1">“Ben haber veririm artık," dedi. “Yaralıları taşımak için sağlık bölümünden kamyonetler istedim. Bırak bir saat daha uyusun... Ben de...”</span></p>

  <p class="calibre25"><span class="font1">Bir parça salam daha kesip aldı. Ekmeklerden bir kabuk aldı ve Dormidov'a yönelip:</span></p>

  <p class="calibre25"><span class="font1">“Tamam Dormidov, ayakların tutuldu fakat benimle gelmelisin."</span></p>

  <p class="calibre25"><span class="font1">"Başüstüne,” denildi.</span></p>

  <p class="calibre25"><span class="font1">“Yolunuz uzak mı?” diye sordum.</span></p>

  <p class="calibre57"><span class="font1">“Bıraktığımız izleri izleyerek ormana gideceğiz. Kayıplarımızı derleyelim. Sana bir daha uğrarım. Hepimiz oturur çay içeriz. Mutlaka sıcak olsun.”</span></p>

  <p class="calibre58"><span class="font1">Telefonda önce Filimov'u ardından Zaev'i aradım.</span></p>

  <p class="calibre25"><span class="font1">“Semyon, ne âlemde sizin orası?”</span></p>

  <p class="calibre25"><span class="font1">Zaev keyiflendi:</span></p>

  <p class="calibre25"><span class="font1">“Allah’a şükür Yoldaş Kombat, nihayet beni aradınız. Ben artık şarkılar mırıldanmaya başlamıştım."</span></p>

  <p class="calibre49"><span class="font1">"Ne şarkısı bu?"</span></p>

  <p class="calibre50"><span class="font1">“Ne şarkısı mı?" Zaev kısılı sesiyle kederli bir Kazak şarkısı söylemeye koyuldu.</span> <span class="font8">“Terk edilmiş, örselenmiş gencecikken</span><span class="font1">...”</span></p>

  <p class="calibre25"><span class="font1">"Artık saçmalama. Ciddi ol.”</span></p>

  <p class="calibre25"><span class="font1">"Sessizlik bunaltıcı Yoldaş Kombat. Bir yandan ayaz da kavuruyor. Zaev tekrar şakalaştı. “Sizi kızdırdım, şu an yüreğim biraz daha ısındı."</span></p>

  <p class="calibre25"><span class="font1">"Zorlu bir gecen olacak," dedim. "Yarın halimiz ne olacak göreceğiz bakalım. Anladın mı?"</span></p>

  <p class="calibre25"><span class="font1">“Evet Yoldaş Kombat."</span></p>

  <p class="calibre25"><span class="font1">Ansızın almaçtan farklı bir ses duyuldu:</span></p>

  <p class="calibre25"><span class="font1">"Momiş-Uli sen misin?”</span></p>

  <p class="calibre25"><span class="font1">"Evet. Sen kimsin?"</span></p>

  <p class="calibre25"><span class="font1">Konuşanın, alay komutanı binbaşı Yurasov olduğunu anladım. Ormandaki telefon tellerine saplama yöntemiyle girmiş.</span></p>

  <p class="calibre25"><span class="font1">“Sana nasıl gelelim, Momiş-Uli?”</span></p>

  <p class="calibre25"><span class="font1">“Telefon teli boyunca rahat rahat yürüyün. Almanlar’la karşılaşmayacaksınız."</span></p>

  <p class="calibre25"><span class="font1">Yaklaşık bir saat sonra Yurasov alay emir subayıyla geldi. Karşısında esas duruşumu aldım. O sıkılganca durup konuşmuyordu. Emir subayı konuştu.</span></p>

  <p class="calibre25"><span class="font1">"Gezinip durduk. Neredeyse doğru yola çıkmaktan umudumuzu kesmiştik."</span></p>

  <p class="calibre25"><span class="font1">“Sayınız kaç yoldaş binbaşı? Doyurulmalarını emredeceğim."</span></p>

  <p class="calibre25"><span class="font1">Yurasov'un yanakları allaştı ve yanıtlamadı.</span></p>

  <p class="calibre25"><span class="font1">“Sadece iki kişi misiniz?"</span></p>

  <p class="calibre25"><span class="font1">Yurasov baş sallamakla yetindi. Başka bir sorum olmadı. Afaflayışımı hiç göstermedim. Sadece ikisi, bu her şeyi anlatmıştı. Alay komutanını, savaşın rüzgarı bir yerlere savurmuş, alayını yitirmiş, karargâhı elden çıkmış, gece yarılarına dek ormanda gezinmiş, sadece emir subayını bulabilmişti. Bu sonucu suçlarının bedeli gibi algılıyordu. Teselliyi, Panfilov sistemini düşünerek bulabiliyordu. Yurasov ise daha önceden de söylediğim gibi buna dikkat etmemiş, inanmamış ve eski alışkanlığına uygun taktikler denemişti. isabetsiz hareket edişi ona pahalıya mal oldu.</span></p>

  <p class="calibre25"><span class="font1">Yurasov, İslamkulov’u fark etti.</span></p>

  <p class="calibre25"><span class="font1">“Bölüğünle beraber misin?"</span></p>

  <p class="calibre49"><span class="font1">“Yirmi kişiyle geldim Yoldaş Binbaşı.”</span></p>

  <p class="calibre50"><span class="font1">Yurasov bir daha sustu. Kalpağını çıkardı. Açık renkli saçları göründü. Masaya oturdu. Vahitov'dan uzanan tabağı aldı ve açgözlülükle yemeğe girişti.</span></p>

  <p class="calibre25"><span class="font1">Gece yarısının iki saat sonrasıydı. Derlenen yatağım boş, içime işleyen askerlik nedeniyle, üst rütbeliye duyduğum saygı ona yatmamı önlüyordu. Bomboş köyde gezinişim sonrasında dönüp artık uyanmış albayın yerine uzandım.</span></p>

  <p class="calibre25"><span class="font1">“Girebilir miyim?”</span></p>

  <p class="calibre49"><span class="font1">Kapıda ilk kez gördüğüm bir teğmen vardı.</span></p>

  <p class="calibre50"><span class="font1">“Yoldaş Tabur Komutanı, sizi ordu karargâhından istiyorlar.”</span></p>

  <p class="calibre25"><span class="font1">Artık haberliyim. Çok yakınımıza Görünü’ye yerleşen ordu haberleşme merkezi telleri döşemiş ve ordu sol kanadına yetişmişti. Kalktım. Bozjanov da benimle fırladı. Panfilov’un yanından geldiğim bir-iki saatten bu yana Bozjanov benden ayrılmıyor. Ça-ğırmasam da sürekli yanımda.</span></p>

  <p class="calibre25"><span class="font1">Şose artık kimsesizleşmiş. Gecenin bu vaktinde her şey ölü gibi. Ama varlığını duyururcasına bazen top sesleri geliyor.</span></p>

  <p class="calibre25"><span class="font1">Teğmenle birlikte ordu haberleşme takımının olduğu bir eve gittik. Kuvvetli bir elektrik ışığı ansızın gözlerimi körleştirdi. Odada kulaklıklarıyla telefoncular duruyordu. Alıştığımdan daha büyüğünü verdiler.</span></p>

  <p class="calibre25"><span class="font1">“Konuşunuz.”</span></p>

  <p class="calibre25"><span class="font1">Aynı anda almaçtan gelen sesi duydum:</span></p>

  <p class="calibre25"><span class="font1">“Yoldaş Momiş-Uli?”</span></p>

  <p class="calibre54"><span class="font1">Panfilov'u kısıkça sesinden tanıdım. Fakat sesi hayrete düşürecek denli kuvvetli ve yakından geliyordu. Almacı gayri ihtiyari kulağımdan uzaklaştırdım.</span></p>

  <div class="calibre33">
    <p class="calibre12"><span class="font1">545</span></p>
  </div>

  <p class="calibre48"><span class="font1">Moskova Önlerınde/F. 35</span></p>

  <p class="calibre86"><span class="font1">“Evet. Sizi dinliyorum.”</span></p>

  <p class="calibre87"><span class="font1">"Ne var ne yok Yoldaş Momiş-Uli."</span></p>

  <p class="calibre85"><span class="font1">“Allah'a şükür, şimdilik normal. Birliklerim görev başındalar.” “Ordu karargâhından arıyorum, şimdi ordu komutanı ve Yoldaş Zvagin de burada anladınız mı?”</span></p>

  <p class="calibre37"><span class="font1">“Anladım.”</span></p>

  <p class="calibre37"><span class="font1">“Oralarda olanları detaylarıyla anlatın bana."</span></p>

  <p class="calibre37"><span class="font1">“Duyuruyorum: Teğmen İslamkulov yirmi kişiyle geldi. Mutfak görevlileri. Almanlar’ın saldırısına uğramışlar.”</span></p>

  <p class="calibre37"><span class="font1">“Mutfakla ilgili bir şeyler söylemiştiniz? Anlatın.” İslamkulov’un beraberinde getirdiklerine dair öğrendiklerimi aktardım. Panfilov detayların tamamını istiyor. Tuhaf!.. Tümen komutanı, yanında ordu komutanı varken yirmi kişinin nasıl hareket ettiklerine dair detaylı bilgi istiyor.</span></p>

  <p class="calibre62"><span class="font1">“Onlara teşekkürlerimi iletin... Yudrovo düşman elinde mi?" “Galiba.”</span></p>

  <p class="calibre37"><span class="font1">“Evet... başka?”</span></p>

  <p class="calibre25"><span class="font1">“Binbaşı Yurasov burada. Adamlarıyla birbirlerini yitirmişler. Tek başına denebilecek halde çekilmiş. Ateş açıp kendini savunmuş. Sabaha doğru da burayı bulabilmiş.”</span></p>

  <p class="calibre37"><span class="font1">“Malih’in alayının durumu ne?”</span></p>

  <p class="calibre37"><span class="font1">“O da burada. Yaralılarını ve iki yüz süngüsünü de getirebilmiş. Komiser ile karargâh amiri de burada.”</span></p>

  <p class="calibre37"><span class="font1">“Malih neler anlattı?”</span></p>

  <p class="calibre37"><span class="font1">“Çarpışmaları gün boyu sürmüş. Komuta elden gitmiş fakat birlikler çarpışmaya devam etmiş.”</span></p>

  <p class="calibre37"><span class="font1">“Almanlar’ın gece tekrar saldırı başlatacaklarına ilişkin bir belirti var mı?"</span></p>

  <p class="calibre86"><span class="font1">“Şu an öyle bir şey görünmüyor.”</span></p>

  <p class="calibre85"><span class="font1">“Dikkatinizi artırın Yoldaş Momiş-Uli. Gece baskını olasılığı var. Beni anladınız mı?”</span></p>

  <p class="calibre37"><span class="font1">“Evet hazırlıkları kontrol edeceğim.”</span></p>

  <p class="calibre37"><span class="font1">“Tamamen öyle, tamamen öyle ... Şimdi bir dakikalığına bekleyin.”</span></p>

  <p class="calibre27"><span class="font1">Almaçtan bazı konuşmalar duyuluyor, kağıt hışırtıları geliyor. Panfilov Zvagin'in emrine ilişkin konuşacak mutlaka. Olan biteni değerlendirdiğimde Tolstunov’un o eski siyasinin varsayımları galiba gerçekleşiyor... Mesele kapanmıştır.</span></p>

  <p class="calibre27"><span class="font1">Kimsenin önlemediği Bozjanov kapıda dikilmiş... “Bekleyin”. Almaçtan duyulur derecede çıkan sesi galiba o da duydu. Şimdi Bozjanov da bana neler söyleyeceklerini bekliyor.</span></p>

  <p class="calibre133"><span class="font1">Panfilov’un sesi tekrar duyuldu.</span></p>

  <p class="calibre137"><span class="font1">“Dinliyor musunuz beni?”</span></p>

  <p class="calibre134"><span class="font1">“Evet.”</span></p>

  <p class="calibre27"><span class="font1">“Yoldaş Momiş-Uli, Görünü'deki bütün Kızıl Ordu gruplarının komutasını alın.”</span></p>

  <p class="calibre27"><span class="font1">O anda bunun anlamını kavrayamadım. Acaba doğru mu duydum?</span></p>

  <p class="calibre27"><span class="font1">“Ne, ne dediniz anlayamadım.”</span></p>

  <p class="calibre27"><span class="font1">Elimde olmaksızın almacı kulağıma iyice dayadım. Kulak zarıma çekiçle vuruluyor gibi.</span></p>

  <p class="calibre27"><span class="font1">“Size ordu komutanını emrini söylüyorum: Görünü’deki bütün birliklere komuta etme görevi sizin. Ve ben de bunu en hızlı biçimde üstlenmenizi rica ediyorum. Düşman saldırısının an meselesi olduğunu düşünüp hızla harekete geçin.”</span></p>

  <p class="calibre133"><span class="font1">“Fakat nasıl olur burada bir albay var?”</span></p>

  <p class="calibre137"><span class="font1">Panfilov’un hımhımı:</span></p>

  <p class="calibre134"><span class="font1">“Siz Yoldaş Momiş-Uli, komutanlarımın beni paylamalarını istiyorsunuz galiba. (Ses tonu biraz alaycı, zihnimde siyah dörtgen bıyıklarının altındaki gülümsemesini canlandırıyorum.) “Em-rimdekilerin verilen emirlere karşı geldikleri için paylanmamı istiyorsunuz galiba."</span></p>

  <p class="calibre133"><span class="font1">Nihayet “Başüstüne!" diyebildim.</span></p>

  <p class="calibre137"><span class="font1">“Ha tamam... Sorunuz var mı?"</span></p>

  <p class="calibre134"><span class="font1">“Yaralıları doyurmalıyız. Albay Malih’in askerlerini de. Yiyeceğimiz azaldı.”</span></p>

  <p class="calibre27"><span class="font1">“Benim emrimle erzak arabalarını. kamyonların tümünü durdurup alın.”</span></p>

  <p class="calibre49"><span class="font1">"Başüstüne.”</span></p>

  <p class="calibre50"><span class="font1">“Göreviniz değişmedi. Anladınız mı? Dikkatli olunuz. Hoşça kalın Yoldaş Momiş-Uli.”</span></p>

  <p class="calibre25"><span class="font1">O, telefonu kapadı. Ben de kapatıyorum. Bozjanov'a döndüm. Bembeyaz dişlerini ortaya çıkaran çocuksu bir sevgiyle beni izliyor.</span></p>

  <p class="calibre49"><span class="font1">“Niye seviniyorsun?"</span></p>

  <p class="calibre66"><span class="font1">"Aksakal!”</span></p>

  <p class="calibre50"><span class="font1">Bozjanov genellikle böyle sesleniyordu. Ama kullanışında sahici bir yücelik var.</span></p>

  <p class="calibre25"><span class="font1">“Aksakal, bu mükemmel,” sözünü seçerek iki elini kaldırıyor: “Artık iktidarız."</span></p>

  <p class="calibre49"><span class="font1">"Keyfinden neredeyse oynayacaksın."</span></p>

  <p class="calibre158"><span class="font1">Gülümsemesini sürdürerek esas duruşunu alıyor.</span></p>

  <p class="calibre159"><span class="font1">Karargâha döndüm. Peşimden yarım adım arayla Bozjanov yürüyor.</span></p>

  <p class="calibre25"><span class="font1">Geceyi karargâhımda geçirmek için kalanların tümü beni bekliyor. Tümü merakta: haberleşme merkezine niçin çağrıldım?</span></p>

  <p class="calibre25"><span class="font1">Albay Malih yatakta oturuyor. Biraz uykudan sonra o da askerlerini dolaşıp gelmiş. Yorgunluktan bitmesine rağmen istencinin gücüyle ayakta kalmaya çabalıyor. Çökük yanakları hâlâ kansız.</span></p>

  <p class="calibre25"><span class="font1">"Otur Momlş-Uli," diyor "Buyur."</span></p>

  <p class="calibre25"><span class="font1">Bunu nasıl söylerim ona? Elli yaşındaki albayın artık emrim altında olduğunu nasıl bildireceğim? Hayır dilim bana itaatsiz. Bunu diyemeyecek. Hayır, komutanın çok acele ettiği ortada. Ayakta kalmam da yersiz, oturmam da. Sürdürüyorum:</span></p>

  <p class="calibre25"><span class="font1">“Tümen komutanı, ordu komutanının yanından telefonla aradı. Yoldaş Zvagin de yanlarındaydı. (Hangi şeytan Zvagin'in de adını söyletiyor bana?) General düşmanın gece baskını yapabileceğini duyurdu... Sizi sordu bana Yoldaş Albay."</span></p>

  <p class="calibre49"><span class="font1">Of, diyemiyorum işte bir türlü...</span></p>

  <p class="calibre50"><span class="font1">“Haydi neler söyledi anlatsana?"</span></p>

  <p class="calibre25"><span class="font1">"Ona burada olduğunuzu, karargâhınızı, adamlarınızı derlediğinizi ve burada kıdemli olanın siz olduğunu belirttim."</span></p>

  <p class="calibre25"><span class="font1">İşi öyle bir uzatıp söylemeye uğraşıyorum ki... Bu sözlere göre Malih'ih komutayı üstlenmesi gerekli, yönetmelik öyle buyuruyor.</span></p>

  <p class="calibre25"><span class="font1">Ve ansızın katı ve öfkeli bir ses bağırırcasına:</span></p>

  <p class="calibre25"><span class="font1">“Aksakal!"</span></p>

  <p class="calibre25"><span class="font1">Bozjanov'a bakıyorum.</span></p>

  <p class="calibre25"><span class="font1">“Aksakal! Niye söylemiyorsun? Emre itaat et."</span></p>

  <p class="calibre25"><span class="font1">Bu katı ve gerçekçi uyarı beni güçlendirdi. Bu bir tür borç. Bu kutsal sözcüğü de de koca harflerle yazın: Görev borcu. Bozjanov'un sesiyle o beni işitiyordu ve bağırdı. “Emre itaat et."</span></p>

  <p class="calibre25"><span class="font1">Cesaretsizliğim çabucak kayboldu. Doğruldum ve alabildiğine ciddi ve resmi bir biçimde konuştum:</span></p>

  <p class="calibre25"><span class="font1">“Arkadaşlar, tümen komutanı Görünova'da bulunan bütün grupları komutama almamı emretti. Yoldaş Albay, kuvvetlerinize ait sayıyı bildirin."</span></p>

  <p class="calibre25"><span class="font1">Kısa bir sessizlik yaşandı. Albay doğruldu. Yorgun, bitkin, üstelik onuru da darbelenmiş. Kendine egemen oldu. Karargâh Komutanına döndü:</span></p>

  <p class="calibre49"><span class="font1">“Dormidoviç ne diyorsun, kaç kişiyiz?"</span></p>

  <p class="calibre50"><span class="font1">“Şimdilik Yoldaş Albay, yüz yetmiş-yüz seksen kişi. Başka da toplayacağız.”</span></p>

  <p class="calibre25"><span class="font1">Dormidov daha sonra silahlara ilişkin bilgi de verdi: tanksavar bombaları ve makinelileri bulunuyormuş.</span></p>

  <p class="calibre49"><span class="font1">Tümünü birer birer bildirdiler.</span></p>

  <p class="calibre50"><span class="font1">Yeni komuta merkezini köyün az arkasındaki demiryolu binasına taşınmasını sağladım. Ön odada soba yakıldı, lamba ışıttı ortalığı. Odalardan daha büyük olanına da telefon ve Rahi-mov'un çalışma masası yerleştirildi. Timoşin yeni askerlerimle bağlantımı sağladı. Çalışkan Rahimov çabucak ‘önce göz görsün' diyerek yeni durumumuzu haritaya işledi. 1 rılstunov ve Bozjanov'u kontrol etsinler diye bölüklere yolladım.</span></p>

  <p class="calibre25"><span class="font1">Gece nasıl geçti bilemedim. Düşmanın halini askeri tabirle belirtirsek: hareket etmedi. İş ığı kamufle edip perdeyi aralayarak dışarı bakmak istediğim bir anda Panfilov aradı:</span></p>

  <p class="calibre25"><span class="font1">“Günaydın, Yoldaş Momiş-Uli.”</span></p>

  <p class="calibre25"><span class="font1">Selamına karşılık verip cesaretle konuştum:</span></p>

  <p class="calibre49"><span class="font1">“Fakat gece henüz bitmedi."</span></p>

  <p class="calibre50"><span class="font1">“Gece bitti. Onu artık kâr hanenize kaydedebilirsiniz. Kazandık. Onu onlardan çaldık. O, bunu istemedi fakat biz onu oyalayıp aldık ve durmaya mecbur ettik.”</span></p>

  <p class="calibre25"><span class="font1">Panfilov güne ve geceye dair esprisini yineleyip güldü. Onun fikrince biz kârlı geceyi arkada bırakmış gündoğumuna yetişmiştik. Panfilov:</span></p>

  <p class="calibre25"><span class="font1">“Ben bunu görüyorum,” dedi.</span></p>

  <p class="calibre25"><span class="font1">Endişelenmek yersizdi. O, gündoğumunu epey keyiflenerek karşılıyordu. Son şafağın atışını.</span></p>

  <p class="calibre25"><span class="font1">“Ben şimdi çay içip kahvaltı ediyorum,” diye devam etti. “Yeni görevinizi tebrik ediyorum. Beni anladınız mı?”</span></p>

  <p class="calibre25"><span class="font1">“Ben komuta yerini değiştirdim. Bir demiryolu yapısına taşındım. Toparlanan birliklere buradan komuta ediyorum."</span></p>

  <p class="calibre25"><span class="font1">“Toplanan askerlerden ayrılmalısınız Yoldaş Momiş-Uli. Albay Malih’i bütün adamlarıyla emrime yollayın. Henüz karanlık dağılmadan buraya doğru yola çıksınlar.”</span></p>

  <p class="calibre37"><span class="font1">Sonra Binbaşı Yurasov'u da yollamamı emretti. “İslamkulov'un takım komutası onda olsun. Binbaşı askerlerin başında olsun. Yirmi kişi de olsa asker yine askerdir. Beni anladınız mı?”</span></p>

  <p class="calibre25"><span class="font1">Panfilov yine emrindekilerin onurunun kırılacağını hiç düşünmemişti. O anın büyük tehlikesi bunu düşündürtmeye izin vermezdi. Fakat artık yersiz küçülmelerden onları çekip almaya uğraşıyordu. Esasen bu komutanların ruhları yara almıştı.</span></p>

  <p class="calibre25"><span class="font1">“Salt kendi gücünüze güvenin Momiş-Uli, salt kendinize. Sadece kendi taburunuza. Dünkü kârınızla da kendinizi kandırmayın. Siz de ben şunu şeyi bilmeliyiz. Kâr ve kayıp aynı arabada yolcudur... Her yöne bakınız. Sağdan ve arkadan korunun. Zaev'in bölüğünü oradan çekin.”</span></p>

  <p class="calibre25"><span class="font1">Daha dün akşam Zaev'in bölüğü hakkında konuşurken “Bekleyeceğiz" demişti. Şimdi daha sabah olmadan emrediyordu: ‘Çekin'. Sonraki savunma hattını hazırlar ve taburumu bütün güçlerin önünde bırakırken, daha önceleri davrandığı gibi yine çok belirgin konuşuyor, geleceğe dair hiçbir şeyin sözünü vermiyordu. Gerçeği avuntunun yalancı örtüsüne gizlemiyordu.</span></p>

  <p class="calibre25"><span class="font1">“Durun gözlerinize bir kere daha bakayım," diye espri yaptı. “Hım. Hayır dillendirmeyeceğim dillendirmeyeceğim ... Çünkü bakarsınız kibirsizliğinizi yitirirsiniz. Onu asla unutmayın Yoldaş Momiş-Uli, anladınız mı?”</span></p>

  <p class="calibre25"><span class="font1">“Başüstüne. Hiç unutmayacağım."</span></p>

  <p class="calibre25"><span class="font1">“Bugün bağlantımız sürer herhalde. Bana olup bitenleri haber verin. Size en iyi dileklerimi sunuyorum Yoldaş Momiş-Uli."</span></p>

  <p class="calibre25"><span class="font1">Konuşmanın etkisiyle, kollarımı kavuşturmuş durumda biraz daha telefonun yanında kaldım. “Kibirsizliğinizi yitirmeyin.” Panfilov sadece yeni başlayan günü dikkate almıyordu, bu gelecekteki yıllar için de bir öneriydi. “Umut içinizi ısıtsın. .." Bu bir kılavuzdu, fakat o şimdi bunu başka biçimde sağlıyordu. Üstelik daha güvenlik içinde.</span></p>

  <p class="calibre54"><span class="font1">Duygulara vakit yoktur. Telefonu açıp generalin emrini uygulamaya koydum.</span></p>

  <h5 class="calibre114" id="sigil_toc_id_43"><a id="bookmark54"></a><span class="font14">BİR ÜÇ GÜN DAHA</span></h5>

  <p class="calibre30"><span class="font1">Baurdcan:</span></p>

  <p class="calibre25"><span class="font1">“Öykümüzün bitimine yaklaşıyoruz,” diye ekledi. “Kederli sayfalar yavaşça beliriyor. İçimden bir ses kısa ve öz konuşmamı gerektiriyor.”</span></p>

  <p class="calibre25"><span class="font1">... Sisli bir sabah başlıyor. Dondurucu bir rüzgâr esiyor. Şosede gerilme tekrarlanıyor. Askerler diziler halinde ilerliyor. Nöbetçilerin sonuncuları da onlara ekleniyor. Tam ve özenli bir gerileme bu. İstihkâmlar peşleri sıra mayınlı tarlalar bırakıp çekiliyor.</span></p>

  <p class="calibre27"><span class="font1">. . . Silah gürültüleri tekrar başladı. Görünü üstüne, bizim tepenin yükseltilerine, ormanın ön kısmına farklı silahların ateşleri kusuluyor. Ormana gizlenmiş topçu tümenimiz de onlara karşı ses veriyor ve salvolarla dövüyor. Bulunduğum yerden sürekli yer sarsıntılarını duyabiliyorum.</span></p>

  <p class="calibre27"><span class="font1">. . . Yanımda kara sakallı bir yüzbaşı oturuyor.</span> <span class="font8">Katyuşa</span> <span class="font1">Tanksavar komutanı. Seri atışlı bu ürkütücü silahı Görünü'ye Panfilov yolladı. Atışlarını yapıp çabucak kamyonlarla çekilecekler. Vakit yitirmeden konum değiştirerek, karşı ateşten korunacaklar. Onların hedeflerini Panfilov belirliyor: "Filanca yere hazırlanın. Ardından ben orkestra çubuğunu indireceğim."</span></p>

  <p class="calibre27"><span class="font8">Katyuşalar'ın</span> <span class="font1">çalışmasını gözlüyorum. Ateş ... Kuvvetli bir gürültü bütün diğer sesleri altında bırakıyor. Gorki köyündeki hedef saptanmış. Diğer hedef Rojdestrevo köyü. Burası generalin bizimle sofraya oturduğu köy. Oraya bir salvo daha gidiyor. Ve işte başka bir emir:</span></p>

  <p class="calibre27"><span class="font1">“Şişkino’ya hazırlan.”</span></p>

  <p class="calibre27"><span class="font1">Bu halde Şişkino da bırakılmış... Gün ağır ağır ilerliyor, tümen köyleri peş peşe bırakıyor.</span> <span class="font8">Katyuşa’\ar</span> <span class="font1">tepemizde yaylar çiziyorlar.</span></p>

  <p class="calibre27"><span class="font1">Zaev ise henüz görünürlerde değil. Şeytan alsın, artık Şişkino tarafı bize açık.</span></p>

  <p class="calibre27"><span class="font1">Nihayet Zaev göründü. Kemerinde bomba çıkını, belinde kılıflı silahı. Eski günlerdeki gibi otomatik tabancası boynuna takılı.</span></p>

  <p class="calibre133"><span class="font1">“Nerelere kayboldun?"</span></p>

  <p class="calibre134"><span class="font1">“Askerlerin evlerde ısınmalarına bir saatlik izin verdim Yoldaş Kombat. Donmuşlar ayakta güçlükle duruyorlardı."</span></p>

  <p class="calibre27"><span class="font1">“Kimden izin aldın? Siper kazarak ısınacağız. Derhal şimdi harekete geç ve Şişkino yolunu kes. Düşman şimdi orada."</span></p>

  <p class="calibre27"><span class="font1">Zaev kanıksamışlıkla:</span></p>

  <p class="calibre133"><span class="font1">“Orasını bana bırakın,” diyor.</span></p>

  <p class="calibre134"><span class="font1">Ormanda yaşadığı iki günde kızıl sakalları uzamıştı. Çökük gözleri ve bükük kaşları bana sadakat ve cesaretle bakan bakışlarını gizlemiyor.</span></p>

  <p class="calibre27"><span class="font1">Ve ekliyor:</span></p>

  <p class="calibre27"><span class="font1">“Sizi dinliyorum Yoldaş Kombat.”</span></p>

  <p class="calibre27"><span class="font1">“Orman kenarına yerleş, adamlarını iyi sakla, yolu ateş altında bırak. Tanklar göründüğünde piyade ateşiyle bitir.”</span></p>

  <p class="calibre27"><span class="font1">... Mermiler seri bir halde Şişkino’ya yağdı. Kara sakallı yüzbaşı verilecek emri bekliyor. Muhabereci onu telefona çağırdı emri alınca bana elini uzattı.</span></p>

  <p class="calibre27"><span class="font1">“Çok isabetli ateş ettik. Hiç zaman yitirmeden Görünü’ye gitmem emredildi. Allah göstermesin bu topların düşman eline geçmemesi gerekiyor.”</span></p>

  <p class="calibre27"><span class="font1">... Teğmen Şakoev’i çağırdım. Karşılamak üzere dışarı çıktım. Kudurmuş gibi esen bir rüzgâr tozdan bulutlar halinde karlar savuruyor. Tanksavar takım komutanı kamburumsu bir yürüyüşle geliyor. Kar ayaklarının altında yağlanmışcasına kayıyor. Peşi sıra ona ulaşmaya uğraşan Kuzminiç yürüyor.</span></p>

  <p class="calibre27"><span class="font1">“Politik yönetici siz niçin burdasınız?”</span></p>

  <p class="calibre27"><span class="font1">Kuzminiç:</span></p>

  <p class="calibre133"><span class="font1">“Ben mi?” diye afallayıp soruyor, “Ben onlarlayım.”</span></p>

  <p class="calibre134"><span class="font1">“Tamam.”</span></p>

  <p class="calibre27"><span class="font1">Ve Şakoev'e dönüp görevini anlattım.</span></p>

  <p class="calibre27"><span class="font1">Şişkino köyünden gelecek tankları bekliyorum. Şakoev'in bölgesinden geçecekler.</span></p>

  <p class="calibre27"><span class="font1">“Diğerleri piyadeyi önleyecek. Sen de tankları karşılama hazırlıkları yap. Takımın buraya intikal etsin. Kavşağa iyice sokulun. Arkanızı hep kollayın. Burada hemen yakınımızda bulunmana ihtiyaç duyabiliriz.”</span></p>

  <p class="calibre27"><span class="font1">“Başüstüne.”</span></p>

  <p class="calibre27"><span class="font1">... Görünü etrafına yerleşmiş olan topçular da yerlerini terk ediyor. Penceremden traktörlerin çektiği uzun menzilli topların geçişi görülebiliyor.</span></p>

  <p class="calibre25"><span class="font1">Ordu muhabereci takımı dahi gitti. İşte şimdi gerçekten bir başımızayız.</span></p>

  <p class="calibre25"><span class="font1">Düşman bugün Matrönino istasyonuna dokunmuyor. Hitler ordularının huyu bu. Bir tarafta canı yanmışsa artık oraya yaklaş-mayıp etrafından dolaşıyor.</span></p>

  <p class="calibre57"><span class="font1">Saldırıyı nereden beklemeli acaba?</span></p>

  <p class="calibre58"><span class="font1">Rengârenk giysili bir teğmen içeri girdi. Giydiği kaput epey yıpranmış, ezik kalpağı sarı saçlarını kapatıyor. Selam verip kendini tanıttı. “Süvari alayı muhabereci subayı”</span></p>

  <p class="calibre25"><span class="font1">Sözcükleri tane tane söylüyor. Bizim birliği sor..ıp Katyuşa ateşinin cephe soluna niye kaydığını soruyor. Peşi sıra da kendi durumlarından söz ediyor. Cephe parçalanmış, onlar geriliyor-muş.</span></p>

  <p class="calibre49"><span class="font1">“ ... Doğru deyişle kirişi kırıyoruz," diyor.</span></p>

  <p class="calibre50"><span class="font1">“Kendi bileceğiniz şey. Bana verdiğiniz bilgilere teşekkür ederim.”</span></p>

  <p class="calibre25"><span class="font1">“Peki sen ne yapacaksın?’’</span></p>

  <p class="calibre49"><span class="font1">“Burada kalacağım.”</span></p>

  <p class="calibre66"><span class="font1">“Şuna da bakın hele. Amma da yiğit. Toprağın gani olsun."</span></p>

  <p class="calibre50"><span class="font1">Son sözünü de keyifle söylemişti. Rahimov'a da alacalı bir Alman sigarası paketi atıp gitti. Gerileyiş umurunda bile değildi.</span></p>

  <p class="calibre25"><span class="font1">... Tanklar... Onlar, ne sağ ne sol ne de arkadan geldi. Sonradan, Moskova'ya uzanan yolda göründüler. Almanlar Matrönino, istasyonunu ele geçiremeden boş bir yanımızı yakalayıp ilerledi. Fakat bizim Görünü’deki yerleşim yerimiz, şoseyi her tarafından önlüyor. Düşmanın boğazına yumruk gibi tıkalıyız.</span></p>

  <p class="calibre25"><span class="font1">Her şey bir anda hareketlendi... Demiryolu binasında otururken ansızın bir gürültü geldi. Hemen aynı zamanda hafif bir çatırtıyla bir zırhlı mermisi duvardan girip telefonu parçaladı, karşı duvarı da delip öne geçti. Tabancamı kaputumun kemerine takıp dışarı fırladım. Ahçı Vahitov, tasasızca sobanın üstünde bir şeyler kaynatıyordu.</span></p>

  <p class="calibre25"><span class="font1">Yarı açık kapıdan, tipiye rağmen tankları seçtim. Ürkütücü bir gürültüyle geliyorlardı. Sayıları yaklaşık on veya yirmiydi. Yayılmış avcı zinciri düzeninde gibi ilerliyorlardı. İçlerinde piyadeler bulunmuyordu. Koca bir tank (mutlaka komutan tankı) binamızın altındaydı. Kulesi al bir tenteyle kapatılmıştı. İnce anteni yukarı doğru çıkıyordu. Kuleden beline dek uzanmış bir tankçı etrafı kolaçan ediyordu. Beni fark etmedi.</span></p>

  <p class="calibre25"><span class="font1">Ateş açsam mı? Hemen ateş etmeyi düşünememiştim. Al tente üstündeki kırık düşman haçıyla afallamıştım. Binadan çılgınlar gibi fırlayan Kuzminiç eldiven takmadığı elinde bir tank bombasının tutamağını sıkıyordu. Hareketleri çok ağır gibi geldi bana. Alman da onu görünce titreyerek eğildi.</span></p>

  <p class="calibre25"><span class="font1">O an ateş ettim. Kuzminiç de sakince, hesabı iyi yapılmış bir sallamayla bombayı tanka fırlattı. Tanktaki nişancı, makinelinin tetiğine basabildi. Benim ateş açmam, makinelinin mermi kusması, ince namlunun alevden bir dille uzanması ve tankın patlaması aynı zamanda gerçekleşti.</span></p>

  <p class="calibre25"><span class="font1">Makinelinin çatırtısı sustu.</span></p>

  <p class="calibre25"><span class="font1">“Kuzminiç, bir daha!" diye haykırdım.</span></p>

  <p class="calibre25"><span class="font1">Aynı yavaşlıkta hareketlerle bir tane daha fırlatıp düştü. Ona doğru fırlayıp kaldırdım. Ağzından kan boşalıyor, kırmızı kabarcıklar çıkıyordu.</span></p>

  <p class="calibre25"><span class="font1">Kuzminiç'in bombaları patlatışı savaş işareti gibiydi. Gerideki iki küçük top işledi ve tanksavar bombalarının patlayışı başladı.</span></p>

  <p class="calibre25"><span class="font1">Cebimden sargı bezi alıp, Kuzminiç'in kaputunu çözdüm, Sinçenko yanıma fırladı</span></p>

  <p class="calibre25"><span class="font1">“Tut!” diye haykırdım. “Politik yöneticiyi içeri taşıyalım. Sonra koş ve Krieev'e haber ver."</span></p>

  <p class="calibre25"><span class="font1">Kuzminiç’in gömleği ıslanmıştı. Islıklı soluklarıyla konuşmaya çabaladı:</span></p>

  <p class="calibre25"><span class="font1">“Hayır, artık kalkamayacağım. Asker olamayacağım.”</span></p>

  <p class="calibre25"><span class="font1">Ölümün gölgeleri bakışlarını koyulttu. Bu büyük savaşta ilk defa asker kaputunu giymiş, cesaretin en niteliklisini ortaya koymuştu. Kederini açığa vuruyordu: "Asker olamayacağım bir daha...”</span></p>

  <p class="calibre27"><span class="font1">... Uç tank dumanlarla kaplanmıştı. Etrafa kurum savuruyorlardı. Bir tankın zinciri kopmuş, dönüp duruyordu.</span></p>

  <p class="calibre27"><span class="font1">Almanlar bize tekrar şarapnel, havan ve top atışları yağdırıyordu. Ormana kaçan tanklar bile mermi yüklerini köye döküyordu. Fakat bu hesapsızlıklarının dersini artık vermiştik. Onları, pi-yadesiz yürüyemeyeceklerine ikna etmiştik herhalde.</span></p>

  <p class="calibre27"><span class="font1">Koşup Brudni'ye giderek yeni görevini açıkladım. Piyadeyi tankların yanından uzaklaştıracaktı, ve düşman ateşimiz karşısında yatınca, karşı atağa geçecekti.</span></p>

  <p class="calibre27"><span class="font1">Brudni söylediklerimi anlayıp baş salladı.</span></p>

  <p class="calibre27"><span class="font1">... İşte başka bir saldırı daha.</span></p>

  <p class="calibre27"><span class="font1">Tanklar karda yavaş yavaş emeklemeye bir daha başladı. Bu defa epey yavaşlar. Mavzerli piyadeyi geçmemek için uğraşıyorlar.</span></p>

  <p class="calibre27"><span class="font1">Onlar tüfek ateşimiz altındalar. Bloha’nın makinelisi de ölüm kusuyor. Bozjanov makinecilerin yanına gitmek için benden ayrıldı.</span></p>

  <p class="calibre27"><span class="font1">Yeşil üniformalılar sabredemeyip yattı. Tanklar bunları görmek istercesine hız azalttı. Hafif toplarımız da savaşa eklendi. Mermilerin bazıları, siyah ve artık kımıltısız sayılacak denli yavaşlayan bedenlere isabet ediyor. Bir an duraksayan toplar ve tanklar bizi tekrar yanıtlamaya koyuldu. Üstümüze ateş ediyorlar. Biz de ısrarla ateşe devam ediyoruz...</span></p>

  <p class="calibre27"><span class="font1">Tankların geri dönüşü başladı. Peşleri sıra da piyadeler koşarak geriledi.</span></p>

  <p class="calibre27"><span class="font1">İkinci atakları da püskürtüldü.</span></p>

  <p class="calibre117"><span class="font1">Nihayet karanlık çöktü. Bir geceyi daha Moskova önlerindeki karlara gömüyoruz.</span></p>

  <p class="calibre118"><span class="font1">Ayın on dokuzu. Şafak söküyor. Görünü savunmasının bitim günü.</span></p>

  <p class="calibre27"><span class="font1">. . .Üç taraftan ateş açılıyor. Durgun tek yer Matrönino istasyonu. Oraya, Filimov'un yanına sağlık merkezini ve yaralıları geceleyin taşıdık. Biraz ferahladık.</span></p>

  <p class="calibre25"><span class="font1">Brudni'nin tankları köyü savunuyor. Karşımızda düşman ormanın farklı kesimlerine tank ve piyadeler diziyor. Karşılıklı ateş değişimindeyiz. Almanlar, silahlarımızı birer birer imha ediyor.</span></p>

  <p class="calibre25"><span class="font1">Silahlarımız azalınca arabacı Garkuşa bir çare buldu. Bir makineli kızağa yerleştirilip at koşuldu. O cephenin bir ucundan diğer ucuna giderek farklı yerlerden ateşi kesintiye uğratmıyor.</span></p>

  <p class="calibre25"><span class="font1">Her saniye kuvvetten biraz düşüyoruz.</span></p>

  <p class="calibre25"><span class="font1">İrikıyım biri olan Galiulin arkaüstü karlara serilmiş! Kaputunun yüreğine yakın bir yeri delinmiş. Son anında bir elini göğsüne bastırıp öylece kalmış. Bir uyku anında komutanına “Özür dilerim,” dercesine duruyor.</span></p>

  <p class="calibre25"><span class="font1">Murin biçimsizce bükülüp kalmış, Gözlükleri ölü gibi sararmış sivri burnundan çıkıp düşmüş, ama ipten yaptığı sapı kulağında kalmış.</span></p>

  <p class="calibre25"><span class="font1">Çok defa esas duruşu öğrettiğim ve hep uyardığım konservatuar asistanın cesedi karşısında şimdi ben esas duruşumu alıyorum.</span></p>

  <p class="calibre25"><span class="font1">“Kombat ne yapıyorsun. Bir mermi yemeğe mi niyetlisin?"</span></p>

  <p class="calibre25"><span class="font1">Tolstunov beni süratle geriye çekti. Karla karışık toprağa bir dizimle çöktüm.</span></p>

  <p class="calibre25"><span class="font1">. . . Ölen makinelicilerin dostu Bloha’nın boynunu bir şarapnel çizmiş, fakat o, silahını elinde tutuyor. Kızağın yağdırdığı ateş yuvasının komutası onda.</span></p>

  <p class="calibre25"><span class="font1">İşte kızak tekrar harekete başladı. Başı öne eğik, Bloha'nın yanında bir saman yığınına oturan Bozjanov hedef gözlemekte.</span></p>

  <p class="calibre25"><span class="font1">Dizginler, atı kırbaçlayıp koşturan Garkuşa’da.</span></p>

  <p class="calibre25"><span class="font1">Elimdeki sağlam tek makinelim bu.</span></p>

  <p class="calibre25"><span class="font1">. . . Almanlar bir defa daha, onlara terk ettiğimiz demiryolu binası tarafından atak başlattı. Peşlerinden piyadenin yürüdüğü tanklar yamacı çıkıp köyün kıyıdaki evlerine ve samanlıklarına sokuluyor. Göz açtırmayan ateşimiz piyadeyi yatmaya mecbur etti fakat tanklar köye girdi.</span></p>

  <p class="calibre25"><span class="font1">Yan tf.-pelerden koşaradım askerler geldi ve bağırıp düşmana süngü hücumu başlattı. Brudni bize destek olmak için gelmişti. Alman piyadeleri bir daha geriledi.</span></p>

  <p class="calibre25"><span class="font1">Köy ve evler arasında sokaklarda tanksavar bombalarının sesleri geldi. Tanksavar takımı ölüm makinelerini kundakladı. Sağda solda katranlı dumanlar saçıp parçalanan tanklar yanıyor. Sağ kalanlar köyde barınamayarak süratle köyden çıkıp tepelere kaçtı.</span></p>

  <p class="calibre25"><span class="font1">Görünü yine elimizdeydi. Tank ve topların oluşturduğu çukurlar karlarda siyah lekeler gibi duruyor. Düşündüklerimiz de eş renkte.</span></p>

  <p class="calibre25"><span class="font1">Yakışıklı Şakoev'i ölüm bir tankı imha ederken bulmuş. Aynı yerde bölükteki adı “ihtiyar” olan, sigaradan bıyıkları sararan Be-rezanski'yi de bulmuş. Tanksavar takımının tamamından kalan sadece dört kişi.</span></p>

  <p class="calibre25"><span class="font1">Zaev'le ufak tefek Dcilbaev kara çökmüş, yaralılara pansuman yapıyorlar.</span></p>

  <p class="calibre25"><span class="font1">“Yoldaş Kombat, bende öyle..."</span></p>

  <p class="calibre25"><span class="font1">Dcilbaev tankı nasıl bombaladığından söz ediyor. Savaşın coşkusu onu bırakmamış.</span></p>

  <p class="calibre25"><span class="font1">Gözlerini yanan tankların, evlerin, kaputlarıyla karlara cansızca uzanmışların ve nihayet komutanın üstünde dolaştırıyor.</span></p>

  <p class="calibre25"><span class="font1">“Yoldaş Kombat, şimdi... Şimdi yapacağımız ne?"</span></p>

  <p class="calibre25"><span class="font1">“Savaşa devam Dcilbaev."</span></p>

  <p class="calibre25"><span class="font1">Düşman piyadesini kovalayanlar döndü. Bir kaputun ıçıne sardıkları komutanlarını taşıyorlar. Bu vahşi saldırı sonucunda kahverengi gözlü Brudni de artık yoktu.</span></p>

  <p class="calibre25"><span class="font1">Ufak tefek haberci Muradov, iriyarı Panikov, sıkılgan Gurzist ve Dordiya yürekten gelen kederleriyle canlılığını yitirmiş yüzleri izliyor.</span></p>

  <p class="calibre25"><span class="font1">Hoşça kal yiğit Brudni, hoşça kal dostum. Onların önünde bir daha biraz ‘Hazırol’da bekledim.</span></p>

  <p class="calibre25"><span class="font1">Artık bölüğü devredeceğim biri yok. Bozjanov'u biricik makinelimizin başından alabilir miyim? Yanımda yine Tolstunov var.</span></p>

  <p class="calibre49"><span class="font1">“Fedya bölüğü devral. Başka kimsemiz yok.”</span></p>

  <p class="calibre50"><span class="font1">Kıdemli politik yönetici sanki benden rütbece büyüklüğünü aklından çıkardı:</span></p>

  <p class="calibre25"><span class="font1">“Başüstüne Kombat.”</span></p>

  <p class="calibre25"><span class="font1">... Almanlar, köyü zapt etmek için hücuma geçmeden kuşatma başlattı. Demiryolu binasının arkalarından ormana dek uzanan sekiz yüz metrelik bölge ve birkaç kıyı ve samanlık kontrollerinde.</span></p>

  <p class="calibre25"><span class="font1">. . . Uzundur Zaev'le haberleşemiyorum. Bağlantımızı sağlayan telefon kablosunu galiba şarapneller koparmış. Kimi zaman bizden ormanın bir kısmıyla ayrılan Zaev’in bölgesinden tüfek sesleri duyuluyor.</span></p>

  <p class="calibre25"><span class="font1">Sadece Filimov'la bağlantıdayım. Muhabereciler kopan hatları sürekli ateş altında kalıp bağlıyorlar.</span></p>

  <p class="calibre25"><span class="font1">istasyon yolununun geçtiği düzlük bizim üzerimizde yer alan Filimov'un bölüğünce ateş altında bulunduruluyor. Alman piyadesinden bir tek asker dahi ateş altındaki bu düzlüğe yaklaşamıyor.</span></p>

  <p class="calibre25"><span class="font1">... Çarpışmamız sürüyor. Almanlar evleri birer birer alıyor biz de ev ev gerilemedeyiz. Bahçelerin her birinde biraz mevzi alıp düşmanı kurşunlarla karşılıyoruz.</span></p>

  <p class="calibre49"><span class="font1">Keşke Volokolamsk’ı da böylece tutabilseydik.</span></p>

  <p class="calibre50"><span class="font1">. . . Akşam bastırdı. Köyü Almanlar' la yarı yarıya bölüştük. Karanlığı kullanıp cesetleri gömdük.</span></p>

  <p class="calibre25"><span class="font1">Sağlıkçı erleri (sayıları epey azaldı.) yaralıları usulca Matrönino köyüne taşıdı. Sadece Krieev son grupla gerilemek için bizimle kaldı.</span></p>

  <p class="calibre25"><span class="font1">... Nihayet gece. On dokuzu geçip yirmiyi gösteriyor saat. İçimi kederi de içeren bir sevinç bürüdü. Panfilov'un verdiği görevi tamamladık. Askeri ödevimizi onurluca yerine getirdik. Artık Görünü'yi terk edebiliriz.</span></p>

  <p class="calibre25"><span class="font1">Apansız karanlıkta ateş edilmeye başlandı. Düşmanlar keşfe sokulmuş, Ruslar’ın durumunu öğrenmeye çabalıyorlar. Onları tüfeklerimizle halletik.</span></p>

  <p class="calibre27"><span class="font1">... Ruslar'ın savunmalarının sürdüğünü öğrenen düşmanlar havan mermileri yağdırmaya koyuldu. Biraz gizlenip saldırının bitişini bekledik. Tekrar ortalık sakinleşti.</span></p>

  <p class="calibre27"><span class="font1">Sokağa çıktım. Yangınların alevinde Timoşin'in hesaplı adımlarla yürüyüp telefon tellerini toparladığını seçtim.</span></p>

  <p class="calibre27"><span class="font1">Yanıma gelmesi için çağırdım. Çatısı ateşler sonucu tahrip olmuş buz gibi bir eve girdik. Timoşin'e iki asker alıp Zaev’e yaklaşmasını emrettim. Buluşma yeri olarak Gusenova köyü civarlarındaki ormanın bir noktasını saptadık. Söz konusu yeri Timo-şin’in haritasına da işaretledim. Cep fenerlerinin ışığı bir günde çökmüş bu genç insanın yüzünü ortaya çıkarıyor.</span></p>

  <p class="calibre27"><span class="font1">. . . Uzak sayılmayacak ormana yerleşmiş mutfak ve diğer ağırlık bölümlerinin olduğu yerlere de birilerini yolladım. Onlar vakit yitirmeden toparlanıp istasyona doğru gerileme emirimi bildirecekler.</span></p>

  <p class="calibre27"><span class="font1">. . . Adamlarımı savunma bölgelerinden aldım. Tümü etrafıma toplandı. Rahimov köyün son savunmacılarının sayısını aldı. Biz sadece yirmi dört kişiyiz. İki hafif top ve tek makinelimiz mevcut.</span></p>

  <p class="calibre27"><span class="font1">Görünü'yü usulca arkamızda bıraktık. Önümüzde Rahimov var. Dizi bitiminde de Tolstunov yürüyor.</span></p>

  <p class="calibre27"><span class="font1">Matrönino istasyonunu da karanlıkta geride bırakabildik.</span></p>

  <p class="calibre27"><span class="font1">Şafağı yürürken karşıladık. Ormanda yürüyoruz. Filimov’la Brudni’nin bölüğünden artanlar. .. artık onlar Bozjanov komutasında bir kızağa yan yana yerleştirilmiş yaklaşık on yaralı ve yük arabalarımızla iki hafif top. Tümü bu.</span></p>

  <p class="calibre27"><span class="font1">Ormanın iç yollarından Zaev'le buluşma noktamıza doğru ilerliyoruz. Hantal asker postalları incecik kar katmanını toprağa dek eziyor. Çam dallarında apak kalpaklar bulunuyor. Diğer ağaçlardan sürekli yapraklar aşağı düşüyor. İnce bir şeridi andıran yol sarı yapraklarla kaplı.</span></p>

  <p class="calibre27"><span class="font1">Kimi zaman baltalarla ince ağaçları kesmek ve çalılıkları ayıklamak gerekiyor. Üstümüzdeki yükleri böyle geçirebiliyoruz.</span></p>

  <p class="calibre27"><span class="font1">Epey bir yol aldık. İzimiz Rahimov'un haritasında uzun bir kavis gibi belirdi. Almanlar'la karşılaşmadan, ormanı yürüyüp Vo-lokolamsk şosesine ulaştık. Ağaçsızlaştırılmış bir bölümden karşıya geçmeliydik. Kelleşmiş ormanda bekleyerek etrafı kolaçan ettik.</span></p>

  <p class="calibre25"><span class="font1">Moskova tarafından Alman kamyonlarının gelip gelmediğine bakıyoruz. Bir taşıt dizisi göründü. Kamyon ve otomobiller süratle ilerliyor. Kamyonlar paketlenmiş askeri donanımla yüklü. Bazı kamyonlarda askerler bulunuyor. Elleri ceplerinde büzülmüşler. Şapkaları bayağı inik ve yakaları kalkık.</span></p>

  <p class="calibre25"><span class="font1">Tekerlekler karın tozlarını havalandırıp geçti. Saldırsak mı? Hemen peşlerinden Almanlar'ın bir motorize birliği sokuldu. Galiba cepheye ihtiyat birlikleri sevk ediyorlar. Yeni ataklar için zinde güçler yani.</span></p>

  <p class="calibre25"><span class="font1">Bakalım kanımız daha ne kadar akıtılacak? Bekledik. Şoseden taşıtlar kimi kez seyrek kimi kez sık ilerliyor. Kahretsin! Tamamını beklemeye imkân yok. Onlara ateş emri verdim. Böyle-ce hızlarını çoğaltabileceklerdi.</span></p>

  <p class="calibre25"><span class="font1">İşte bir dizi daha. Ateş! pras ... pras.</span></p>

  <p class="calibre25"><span class="font1">Kamyonlar rüzgâr gibi ilerledi. Peşlerinden karargâh arabası ilerliyor. Sürücüler ani ateşle afallayarak fren yaptı. Subayın biri şoseye fırladı ve mermilenerek yere devrildi. Sürücü de öldürüldü.</span></p>

  <p class="calibre25"><span class="font1">Emrettim: “İleri!"</span></p>

  <p class="calibre25"><span class="font1">Tümümüz karşıya koştuk. Atları kırbaçlanan yük arabalar: askerleri geride bıraktı. Alman arabasına doğru koştum. Yeni devrilmiş bir subayın bileğinde bir saat kordonunun izi var. Biri onu çabucak iç etmiş, Arabadan bir telsiz ve belge çantası alıp ayrıldım.</span></p>

  <p class="calibre25"><span class="font1">Şoseyi ardımızda bırakıp düzenli bir halde yürümeye koyulduk.</span></p>

  <p class="calibre25"><span class="font1">Yol Rahimov’un gözcülüğünde. Zaev’le randevulaştığımız yere yürüyoruz.</span></p>

  <p class="calibre25"><span class="font1">Demiryolu hattındayız. Onu geçmeliyiz. Karşımızdaki yamaç hayli dik. Toprakların çeşitli yerlerinde karlar var.</span></p>

  <p class="calibre54"><span class="font1">Toplara burayı aşırtmamız olanaksız.</span></p>

  <p class="calibre27"><span class="font1">Orman kıyısından yola düştük. Geçit verecek elverişli bir yer bulmak istiyoruz. Almanca konuşma sesleri duyuluyor. İstasyon binası ellerinde.</span></p>

  <p class="calibre27"><span class="font1">Geriye baktım: Yan binada da onlar bulunuyor. Şimdi ne yapmalıyız? Silahları terk etme durumundayız. Düşünceli bir halle sapa yamaca geldim. Arkada; ağaçların arasında askerler var. Döndüm: Tümünün gözleri bana saplanmış. Yüz ifadelerini okudum: Bizi imha mı edeceksin, kurtaracak mısın? Bakışlar sözlerden yine etkili.</span></p>

  <p class="calibre27"><span class="font1">Ansızın kararlılıkla doldum:</span></p>

  <p class="calibre27"><span class="font1">“Dinleyin, atlar çözülsün. Silahlarımızı ellerimizle geçireceğiz. İleri!”</span></p>

  <p class="calibre27"><span class="font1">İlk duruş noktamızdan, uçurummuşcasına sapa yamaçtan öne fırladık. Askerler yaşama sevinciyle o denli doluydular ki topların tekerleri havadaydı. Bunun peşi sıra atları ve kızakları rahatça geçirdik.</span></p>

  <p class="calibre27"><span class="font1">Savaşta her an şunu öğreniyorum: askere inan!</span></p>

  <p class="calibre27"><span class="font1">Bu inançla yapılacağı hayal bile edilemeyen şey gerçek haline geliyor.</span> <span class="font8">Kendini ilerletip, gücünün de üstüne çıkıyor</span> <span class="font1">insan. Generalimizin bu tespiti içimi doldurdu.</span></p>

  <p class="calibre27"><span class="font1">Rahimov yürüyüş kolunu, kimsenin bilmediği yerlerden ilerletip engellerden kurtularak hedefimize götürüyor. Tümümüzün ona ona güveni var. Yürüyüş kolu izler bırakarak yürüyor. Öncüleri çıkarmadık. Aslında bu durumlarda öncüler yancılar ve artçılar çıkartmalıyız fakat ben yapmadım. Ormanda yön tayini zor i ş. Genç teğmenlerimiz, okuldan çabucak mezun olmuşlardı, yerbilimden bihaberlerdi. Öncü veya yancı grup ana kolu bırakınca yi-tebilirdi. İşin yoksa onları bulmaya çalış dur.</span></p>

  <p class="calibre133"><span class="font1">Öğlen olmadan buluşma yerimize ulaştık.</span></p>

  <p class="calibre137"><span class="font1">Zaev soğuk nedeniyle kısılmış sesiyle bağırdı.</span></p>

  <p class="calibre134"><span class="font1">“Kalk! Hazırol.”</span></p>

  <p class="calibre27"><span class="font1">Ve koşaradım yanıma geldi. Görmeye alışık olduğum tabancalarından birini beline diğerini koynuna sokmuş. Artık boynunda sallandırdığı yeni bir otomotik silahı da var. Kaput ceplerinde bir şeylerin takırdayan sesi geliyor. Mermi doldurmuş olmalı. Küt parmaklarını yağ karartmış. Bizim buraya gelişimizi beklerken bozuk silahları tamir ettiği belli. Çukura kaçmış gözlerindeki yeşilimsi bakışları sevinçli. Büyük ağzını yaymış, sigaradan sararan dişlerini ortaya çıkaran bir gülümseyişle duruyor. Tek bir olumsuz hissi ve gücenikliği yoktu. Karşılaşmamızın verdiği mutluluğu bütün hücrelerinde duyuyordu.</span></p>

  <p class="calibre49"><span class="font1">Bu defasında hiçbir tuhaflığa başvurmadan raporunu verdi:</span></p>

  <p class="calibre50"><span class="font1">“Bölük üstlendiği savaş görevini başarıyla bitirmiş, gerileme emri verilince de Şişkino yönünde yola çıkmıştır."</span></p>

  <p class="calibre25"><span class="font1">Zaev'in raporunu adamları esas duruşta dinliyordu.</span></p>

  <p class="calibre25"><span class="font1">“Rahat!” dedim.</span></p>

  <p class="calibre25"><span class="font1">Rahimov’a da tabura mola vermesini ve yolda pişirdiğimiz yemekleri dağıttırmasını emrettim.</span></p>

  <p class="calibre166"><span class="font1">Tabur. .. Bu adı içtenlikli bir onur ve memnuniyetle anıyorum.</span></p>

  <p class="calibre159"><span class="font1">Ormanda moladayız. Kesili ağaçların arasında kendilerine birer yer seçen askerler, kütüklere dayanıp çorba içti. Sigaralarını zevkle içiyorlar. Ganimet sigaralarımızdan epey stokumuz bulunuyor. Çevremizde (kaybolabilecekleri için fazla uzağa yollamadığımız) nöbetçiler var.</span></p>

  <p class="calibre25"><span class="font1">Rahimov’a da orman bitimine dek gidip ortalığı kolaçan etmesini emrettim.</span></p>

  <p class="calibre25"><span class="font1">Sigara içip Rahımov’u bekliyoruz. Çözük atlar önlerindeki yemlerini yiyor. Bu yemin saman olduğunu şaşırarak fark ettim.</span></p>

  <p class="calibre25"><span class="font1">Garkuşa göründü. Yüzünü soğuk morartmış. Çağırdım:</span></p>

  <p class="calibre25"><span class="font1">“Garkuşa nerden aldın bunları?”</span></p>

  <p class="calibre25"><span class="font1">“Ufak bir birikinti vardı. Onu aldık. Nazilere bırakacak değildik ya."</span></p>

  <p class="calibre25"><span class="font1">Ve ansızın birkaç asker itişe kakış koşup bağırdı:</span></p>

  <p class="calibre25"><span class="font1">“Almanlar, Almanlar!”</span></p>

  <p class="calibre25"><span class="font1">Bulunduğumuz düzlükte bir fırtına çıkmış gibi oldu. Panik fırtınası.</span></p>

  <p class="calibre25"><span class="font1">Tümü, oturan veya uyuyanlar birdenbire ormana uzaklaştı. Afallayan tabur apansız bir halde karıştı. Çelikleşen, utkuyu tadan, düşmanı çiğneyen erler, artık bir felakete kapılmışlardı.</span></p>

  <p class="calibre25"><span class="font1">Düzlük ıssızlaştı: Atlar uysalca samanlarını yiyordu. Yetimle-şen silahlarımız orta yerde çatılmış. Canlı birıleri yok yanlarında. Peki ben? Ayağa kalkıp onlara dikkatle bakıyorum. Zorlanmalarımızın hiçbirinde, bütün kuşatmalarımızda onları bırakmamıştık. Şu tanksavarları kucakta taşımıştık. Novlânskoe'den ta buraya dek bütün kuşatmaları beraber yarmıştık. Ormana yöneldim. Ağaçların arasından Almanlar görünüyordu. Yaklaşık otuz kişiydi. Beyaz giysi ve aynı renk kasklarıyla zincir oluşturmuş ilerliyorlardı. Bu halleriyle ilk görüyordum. Donakalmıştım. Yavaşca, sakınarak gidiyorlardı. Açık alana çıkmak üzerelerdi.</span></p>

  <p class="calibre25"><span class="font1">Ansızın Zaev'in fısıltısı:</span></p>

  <p class="calibre25"><span class="font1">“Yoldaş Kombat ne dikilip duruyorsun? Yat. Şimdi onları ikimiz kaçırtacağız."</span></p>

  <p class="calibre25"><span class="font1">O anda teklifsizce sesleniyordu. Gözlerini onlara dikmişti. Az daha otomatik silahını ateşleyecekti. Tam o anda arkamdan Tolstunov'un sesi geldi:</span></p>

  <p class="calibre25"><span class="font1">“Komutanınız duruyor. Nereye kaçışıyorsunuz? Peşimden peşimden gelin."</span></p>

  <p class="calibre25"><span class="font1">Tolstunov, bunun ardından analarını da dahil ederek sövdü. Bu günlerde anayı her tarafta bol bol hatırlıyoruz (!)</span></p>

  <p class="calibre25"><span class="font1">Tabur bu kez düzlüğe fırladı. Zaev’in otomatik silahı çalıştı. Askerler ‘hurra’ bağırışlarıyla düşmana doğru koştu. Tüfeğini alan ateş açıyordu. En ileriye Tolstunov'la Filimov koştu. Hemen sonra diğerlerı onları geride bıraktı. İçlerinde Garkuşa da vardı. Yüzünün o gülünç ifadesi silinmiş, öfkeden çarpılmıştı. Polzu-nov'u, Dcilbaev’i ve Kurbatov’u fark ettim. Artık dehşet salan bir görünümleri vardı.</span></p>

  <p class="calibre25"><span class="font1">Öfkeyle saldırdılar. Bu ifadeyi bir yerlere kaydedin. Bunu onlara, benim askerlerime yazın.</span></p>

  <p class="calibre25"><span class="font1">Almanlar kaçışmaya girişti. Bizimkiler de peşlerindeler. Ormanda bomba sesleri var.</span></p>

  <p class="calibre25"><span class="font1">Bağırdım:</span></p>

  <p class="calibre25"><span class="font1">“Zaev buraya.”</span></p>

  <p class="calibre25"><span class="font1">Koşarak geldi. Olgun, ilgili ve katı, emrimi bekliyor.</span></p>

  <p class="calibre25"><span class="font1">“Semyon, koş ve adamlarımızı engelle. Yoksa şamarı neremizle yeriz."</span></p>

  <p class="calibre49"><span class="font1">“Başüstüne.”</span></p>

  <p class="calibre50"><span class="font1">Taburun derlenmesiyle biraz uğraştım. Ormanda uzaklaşan-ların "U-hu-hu-hu” diye bağıran seslerini duydum.</span></p>

  <p class="calibre25"><span class="font1">Nihayet hepsi toplanmıştı. Takım ve mangalar yerlerine geçti. Tabur, sıralanıp yürüyüş düzeni aldı.</span></p>

  <p class="calibre25"><span class="font1">Tamamı diziler halinde orman bitimi yönünde yola düştük. Oradan Gusenovo köyü epey yakınımızda olacak. Panfilov'un belirttiğine göre tümen karargâhının buraya yerleşmesi gerek. Onun ihtiyat kuvveti olduğumuz için karargâhı aramalıyız. Şimdiki amacımız karargâhı bulmak.</span></p>

  <p class="calibre25"><span class="font1">Adımlarımızla yine ormanı ölçüyoruz. Bir öncü grubu hazırladık. Onlar, haritada çizilen doğru çizgiden sapınca Filimov'u öne yolladım. Dizi hâlâ sallanıyor. Zaev'i yolladım ve doğru yolu izlemesini emrettim yine de sallantımız bitmedi. Nihayet kendim, Görünü'de savaşan bölükten bir grup alarak önlerine geçtim.</span></p>

  <p class="calibre25"><span class="font1">Orman bitimine vardık. Sabahtan bu yana duyduğumuz topların sesi burada açıkça geliyor. Hava rüzgârlı ve soğuk kendisini ısrarla hissetiriyor. Artık ormanın koruyucu kanatları yok. Küçük bir yokuşun üstünde Gusenovo köyünün evleri belirdi. Rüzgar bulutları alıp gidiyor. Köy alevler içinde. Aramızdaki mesafe yaklaşık bir buçuk kilometre.</span></p>

  <p class="calibre49"><span class="font1">Köyü kim tutuyor acaba? Bizimkiler mi, yoksa onlar mı?</span></p>

  <p class="calibre50"><span class="font1">Dcilbaev, Muradov ve üç asker daha çağırdım. Onları keşif için yollayacağım. Köyün bizde olması mümkün. Öyle olursa taburun tamamıyla oraya gideceğiz. Eğer onların elindeyse, yerlerini saptasınlar. Ödevleri bu. Onları ateşe zorlayacaklar. Tüfekleri ellerinde biz buradayız dercesine yürüyecekler. Bizimkilerin elindeyse eğer mesele yok. Elbette karşılarlar. Düşmanlarsa anlayacağız. Onlar ateş etmeden yatmamalarını emrettim. Köyde</span></p>

  <p class="calibre167"><span class="font1">Almanlar bulunuyorsa biz buradan adamlarımızı koruyacağız.</span></p>

  <p class="calibre50"><span class="font1">Keşif grubu ormandan çıktı. Kardaki beş er kendilerini gizlemeye gerek görmeden sakınımlı yürüyor. Ağır postalları kara batıp derin izler oluşturuyor. Arada durup çevreyi gözlediler. Peşlerinden seslendim:</span></p>

  <p class="calibre49"><span class="font1">“Korudan ayrılın. Daha çabuk ilerleyin.”</span></p>

  <p class="calibre50"><span class="font1">Ormanın kıyısına yaklaşıncaya dek yürüdük. Bütün dizi burada bir araya geldi. Köye en yakın bölgedeyiz. Oraya vardığımızda düzlükte keşif grubu görünmüyordu. Apak çimenlik bomboş. Askerler nereye gitmiş olabilir?</span></p>

  <p class="calibre25"><span class="font1">Gusenova'dan boğuk bir uğultu duyuluyor. Tank motorlarının homurtulu sesleri geldi. Bu tanklar kime ait acaba? Çevreyi bir daha gözledim. Yine kimsecikler görünmüyor.</span></p>

  <p class="calibre25"><span class="font1">Çimenliği yine dikkatle kolaçan ettim. Ortada dalları yağan kardan neredeyse kırılacak bir köknar bir başına duruyor. Askerler bu ağacın altında, anaç tavuğun altındaki civcivler gibiler. Tamamı uzanmış.</span></p>

  <p class="calibre25"><span class="font1">İçimde bir öfke dalgası oluştu. Beynime bir ateş saldırıyor. Ah korkaklar. .. Siz komutanınızı kandırmak niyetinde misiniz? Size taburun geleceğini emanet etmişler, sizse haince gizlenmişsiniz.</span></p>

  <p class="calibre25"><span class="font1">Bağırdım:</span></p>

  <p class="calibre25"><span class="font1">“Kalk! Emri gerçekleştir. İleri!”</span></p>

  <p class="calibre25"><span class="font1">Hayır, sesim onlara erişmiyor. Köknarın altında kımıltı yok. Yanımdaki askerin tüfeğini alıp onlara doğru bir-iki el ateş ettim. Mermi vızıltısı onları kımıldatsın istedim.</span></p>

  <p class="calibre25"><span class="font1">Bu onları bizim tarafımıza baktırdı. Bir-iki el daha ateş ettim. İlkin Dcilbaev fırladı. Eliyle beni izleyin diyen bir hareket yaptı. “Yiğitler” diye bağırma isteği duydum bu defa. Şimdi içime dolan sevgi az önceki öfkem kadar güçlü. Beşi birden zincirleme köye doğru yürümeye koyuldu. Muradov, sabırsızlıkla arkadaşlarını geride bıraktı. Alevlerin sardığı köy hareketlendi ve Alman tüfekleri işledi. Tamam: Köy Almanlar’la dolu. Askerlerim yere atıp, parça parça geriye emeklemeye koyuldu. Almanlar onları yakalamak için uğraşmadı. Bu küçük gruba önem vermedikleri belli. Ateşe erken son verdiler.</span></p>

  <p class="calibre25"><span class="font1">Ormanın kıyısında Dcilbaev, bana ezikçe bakarken raporunu kekeleyerek verdi.</span></p>

  <p class="calibre25"><span class="font1">“Tamam,” dedim. “Takımın komutası yine sende.”</span></p>

  <p class="calibre25"><span class="font1">Bir daha dizilip ormana daldık. Doğuya yürüyüşümüz tekrar başladı.</span></p>

  <p class="calibre25"><span class="font1">Önde bir yerde, Moskova'ya doğru sıkıştırılmış tümenimiz farklı savunma mevzilerinde savaşıyor.</span></p>

  <p class="calibre25"><span class="font1">Ormanın kestiği salvo sesleri azaldı. Onlar ormanın sessizliğini bozmaya yetmiyormuş gibi. Ağaçların tepeleri ışıltılı. Akşama epey var fakat buraya alacakaranlık çöktü bile.</span></p>

  <p class="calibre25"><span class="font1">Yine öndeyim. Kendimize düz bir yol açma çabamız sürüyor. Yolumuz bizi yine, ıssız ve izsiz karın bürüdüğü şoseye getirdi. Buraya çıktık ve apansız...</span></p>

  <p class="calibre25"><span class="font1">Ağacın birinin altından askeri üniformalı bir kız çıktı. Omuzunda sağlıkçı çantası var. Varya Zaovrajina. Buna ikimiz de çok şaşırdık. Sürpriz tek bu değildi.</span></p>

  <p class="calibre25"><span class="font1">Varya, öne doğru atıldı ve daha gözümü kırpamadan sarılarak yüzünü kaputuma gömdü. Az sonra toparlandı ve geriye sıçradı. Kıpkırmızı olmuştu. Selamlamak için elini kalpağına attı fakat tek kelime edemedi. Ben de bu karşılaşmadan dolayı şaşırmış diyecek bir şey bulamıyordum.</span></p>

  <p class="calibre25"><span class="font1">Varya’dan sonra bir asker daha çıktı. Boynunda Kızılhaç çantası vardı. Uzun armutu andıran burnunun üzerinde sıkmalı bir gözlük görünüyordu. Belenkov taburun eski doktoru. Sağlıkçı yüzbaşıdan korkaklığı nedeniyle rütbesi sökülmüştü. Selamını yanıtladım. Fakat söyleyecek söz gelmiyordu aklıma. İçim sevinçle dolmuştu. Bizimkiler...</span></p>

  <p class="calibre25"><span class="font1">Bugünkü yürüyüşümüzde bulmayı istediğimiz ilk Ruslar’dı onlar. Tolstunov yalpalayarak yaklaştı.</span></p>

  <p class="calibre25"><span class="font1">“A, Varya nereden böyle?”</span></p>

  <p class="calibre25"><span class="font1">Ardından Belenkov'u da selamladı.</span></p>

  <p class="calibre25"><span class="font1">Tolstunov devam etti:</span></p>

  <p class="calibre25"><span class="font1">"E, Varya yeter bu kadar kızarmak, anlat bakalım.”</span></p>

  <p class="calibre25"><span class="font1">Şeytan götürsün bakışları hiçbir şeyi kaçırmıyordu. Varya bir daha kızardı ve sustu.</span></p>

  <p class="calibre25"><span class="font1">Belenkov:</span></p>

  <p class="calibre25"><span class="font1">"Bizi size yolladılar," dedi. "Sizi bulmak istiyorlardı," deyip sürdürdü: “Onlar taburda bir-iki askerin kaldığını ve komutanının da ormanda ağır yaralı olarak yattığı duyumunu almışlar.”</span></p>

  <p class="calibre25"><span class="font1">Güldü. Savaşta, sahiden epey öykü ve söylentiler uydurulur ve onlar büyük bir hızla yayılır. Ağızdan ağıza geçip hayli büyütülürler.</span></p>

  <p class="calibre25"><span class="font1">Belenkov biraz susup yeni haberler iletti:</span></p>

  <p class="calibre37"><span class="font1">"Emir kişisel olarak Zvagin'den geldi. Mutlaka sizi aramamızı istedi. Almanlar'ın içinde de olsanız sizi bulmamızı emretti.” “Almanlar’ın içinde mi?" Varya'ya baktım. "O mu yolladı, kendisi mi gönüllüydü?”</span></p>

  <p class="calibre25"><span class="font1">Varya biraz susup konuştu:</span></p>

  <p class="calibre37"><span class="font1">"İşte... Görevi biz üstlendik... O, Yoldaş Kombat... -Belen-kov'a göz attı - O, kendisinin gönüllü yollanması için yalvardı.” “Sağ olun doktor.”</span></p>

  <p class="calibre25"><span class="font1">Belenkov'a böyle diyerek seslenirken, söktüğüm rütbelerini iade eder gibiydim. Evet, o bunu tekrar hak etmişti.</span></p>

  <p class="calibre25"><span class="font1">"Yanımda durun Yoldaş Belenkov. Tekrar tabur doktorumuz olacaksınız. Bunu General Panfilov’a ben duyururum.”</span></p>

  <p class="calibre25"><span class="font1">Uzunca bir sessizlik yaşandı. Anormal bir şeylerin varlığını anladım.</span></p>

  <p class="calibre25"><span class="font1">Nihayet Varya mırıldandı:</span></p>

  <p class="calibre54"><span class="font1">“General Panfilov artık yok."</span></p>

  <h5 class="calibre168" id="sigil_toc_id_44"><a id="bookmark55"></a><span class="font14">O ÖLMEYECEKTİR</span></h5>

  <p class="calibre30"><span class="font1">“Bunun ardından,” diye devam etti. Baurdcan Momiş-Uli. “Tanık olanlardan Panfilov'un ölüm biçimini öğrenme fırsatım oldu. Bu, orman kıyısında yangın alevleriyle gördüğümüz Guseno-vo’da gerçekleşmiş...”</span></p>

  <p class="calibre25"><span class="font1">Panfilov’la o gün konuşmaş ve Kafyuşalar'ın hedeflerini kişisel ifadesiyle orkestranın şeflik sopasına benzetmişti.</span></p>

  <p class="calibre25"><span class="font1">Tümen köy köy gerilemekteymiş. Bu gerileyişte de düşmanın ilerleyişinin bedeli kan oluyormuş. Panfilov, Gusenovo'daki karargâhtaymış. Kimi zaman komutanlarıyla haberleşiyormuş. Konuşmalara, işaretlere bakıp bu yabani savaşın gelişmeleriyle ilgileniyormuş. Düşmanın elinden bir günü daha çekip alışımızı görüyormuş.</span></p>

  <p class="calibre25"><span class="font1">Savunmanın bir açığını bulup geçen düşman piyadesi roketatarlarla Gusenovo'ya ateşe başlamış.</span></p>

  <p class="calibre25"><span class="font1">Yorulmak nedir bilmez generalimiz yarım kaputunu giyip boynuna dürbününü takarak, düşmanın atış mevziini öğrenmek için dışarı çıkmış. Sokağı patlamalar karartıyormuş. Albay Arseniev, bir-iki adım atmış generalin -onun son adımlarıymış bunlar.- yürümesini engellemiş. Roketin çoğalan gürültüsü gelmiş. Patlamanın alevleri generalin ayaklarının altından fışkırmış. Panfilov düşmüş. Arseniev ona doğru koşmuş. Küçük, nohut tanesi kadar bir demir parçası, ceketini delip, sinesinin sol yanına, iç savaşlarda hak ettiği “Kızıl Bayrak," madalyasının takılı olduğu yere saplanmış.</span></p>

  <p class="calibre25"><span class="font1">Öyle sanıyorum ki sanki son anında onunla beraberdim. Sanki şu an dahi onun siyah, güzel bıyıklı ve şaşırmış gibi çatılan yüzüne yayılan, ansızın kuşatan ölümcül sarılığı görür gibiyim.</span></p>

  <p class="calibre25"><span class="font1">Arseniev iradesine baş kaldıran parmaklarla sökercesine generalin düğmelerini açmaya çabalamış. Panfilov albayın heyecan ve kederini görmüş. Yalnızca fısıldayabilmiş:</span></p>

  <p class="calibre49"><span class="font1">“Bir şeyim yok, bir şeyim yok. .. Yaşayacağım."</span></p>

  <p class="calibre66"><span class="font1">Son sözleri bunlarmış.</span></p>

  <p class="calibre50"><span class="font1">Bir daha söylüyorum. Panfilov'un ölüm biçimini uzun zaman sonra öğrendim.</span></p>

  <p class="calibre25"><span class="font1">İncecik orman yolunda onun öldüğünü ilk defa söylediklerinde inanamadım. Doğrusu bunu kabullenemedim ve bir siper palavrası diye düşündüm. Askerle de bunu hiç konuşmadım.</span></p>

  <p class="calibre25"><span class="font1">Tabur yürümeyi devam ettirdi. Artık yeni öncümüz Varya Za-ovrajina'ydı. Çocukluğu ve gençliği bir orman kıyısında geçen bu korkusuz kız, bizi bulmak için yürüdüğü bütün yolları ezberine almıştı. Gözüyle işaretlediği yerleri izleyerek şimdi bize rehberlik ediyordu.</span></p>

  <p class="calibre25"><span class="font1">Yaklaşık bir-iki saat kadar yürüyüp orman bitimine çıktık. Karşımızda bir kızak yolu vardı. Çift atın çektiği, mermi sandıklarıyla yüklü, gri kalpaklı Kızıl Ordu neferlerini fark ettik. Koşaradım yola düştük. Bizimkiler, bizimkiler... Tabur kendi kendine onlara yetişmişti.</span></p>

  <p class="calibre25"><span class="font1">Tabura mola emri verdim ve ilk gördüğüm teğmene Panti-lov’u bir daha sordum. Yanıt değişmemişti:</span></p>

  <p class="calibre25"><span class="font1">“Öldü.”</span></p>

  <p class="calibre25"><span class="font1">Yine de inanmıyordum. Teğmen bunu sezdi ve harita çantasından cephe gazetesini alarak gösterdi.</span></p>

  <p class="calibre25"><span class="font1">Son derece değer verdiğim bir yüzü kapkara bir yas çerçevesi sarıyordu. Fotoğrafaltında da ‘Bu fotoğraf değerli komutanın ölmesinden çok az önce çekilmiştir' yazısı vardı. Verdiği sözü hep tutan Panfilov, foto muhabirine verdiği sözünü de tutmuş, Gusenova’da açıkta bu fotoğrafı çektirmişti. Fotoğraf epey canlıydı. Siyah deri ceketinin kolundan uzanmış eli dürbünlüydü. Hafif kısık Moğol gözleri uzaklara bakıyor, ışıltılar çıkarıyor gibiydi. Göz kıyılarındaki kırışma, dudaklarındaki keskin çizgiler yani her şeyinde düşünceli bir hal göze çarpıyordu. Evet düşünce ve beceri.</span></p>

  <p class="calibre25"><span class="font1">Ölümünden söz eden haberde, general, kurmay başkanı, cephe komutanı, ordu komutanı, askeri şura üyeleri ve en yakın mesai arkadaşlarının Panfilov'un savaşa getirdiği yeni yorumları ve askeri dehasına ilişkin sözleri yer alıyordu ve ondan savunma savaşını sanat haline getiren kişi olarak bahsediyorlardı.</span></p>

  <p class="calibre25"><span class="font1">Panfilov, ‘Hareketli savunma'nın ilkelerini kavramış ve hayata geçirmişti.</span></p>

  <p class="calibre25"><span class="font1">İçim eziierek gazeteye bakıyordum. Düşünmeye dalmıştım. Ansızın silkindim ve Bozjanov’a taburu dizmesini emrettim.</span></p>

  <p class="calibre25"><span class="font1">Askerlerim, eksi yirmi derecede, kızak yolunun kıyısına dizildi. İki kişi -Varya Zaovrajina ve Belenkov- bir kıyıda bekliyordu.</span></p>

  <p class="calibre25"><span class="font1">Yüksek perdeden çağırdım:</span></p>

  <p class="calibre25"><span class="font1">“Yoldaş Doktor rica ederim siz de diziye girin."</span></p>

  <p class="calibre25"><span class="font1">‘Rica ederim'i özellikle eklemiştim. Taburun duymasın istiyordum. Belenkov’un yanakları allaştı... mutluluğun ve utancın lekeleriydi bunlar. Sağlıkçı takımının dizilerine karıştı. Göz ucuyla bakışını yakalama beklentisiyle Varya'ya baktım. Hayır o gözleriyle de yakarmıyordu. Önüne bakıp duruyordu.</span></p>

  <p class="calibre25"><span class="font1">“Zaovrajina sen de.”</span></p>

  <p class="calibre25"><span class="font1">Şayet biri, önceleri, bir kadına bunu söylemem için emredeceğimi söyleseydi ona çok gülerdim. Ama her şey nasıl değişmişti. Galiba İslamkulov haklıydı. Bu büyük savaş bütün yorumları farklı hale getiriyordu. Daha önce akıldan bile geçirilmeyen şeyler doğallaşıyordu.</span></p>

  <p class="calibre25"><span class="font1">Onsuz edemediği -sadece benim gördüğümü sandığım bir şey de olabilir - bir gülümseme Varya'nın dudaklarında belirdi. Selamlayıp uzun adımlarla diziye yürüdü ve sararmış yüzüyle onu izleyen üvey babası. merhametli, ihtiyar sağlık eri Krieev’in yanına gidip durdu.</span></p>

  <p class="calibre25"><span class="font1">İkişerli diziler olarak, tüfekleri ayaklarının ucunda, yüzleri soğuktan morarmış, zorlu bir yol yürümüş erlerim karşımdaydı. Halbuki tümen karargâhına dek hâlâ on kilometrelik bir mesafe vardı. Askere okşayıcı bir-iki laf ederek içini ısıtmalıydım.</span></p>

  <p class="calibre25"><span class="font1">Beni tümünün görebilmesi için Lisanka'ya bindim ve küçük bir söylev verdim:</span></p>

  <p class="calibre25"><span class="font1">Onları kutlayarak başladım. Sovyet kurtarıcılarının korkusuzluk ve yiğitliklerinden bahsettim. Filimov bölüğündeki yüz yirmi gözü pek adam, bütün kahramanlığını göstermiş düşman taburunu ezmişti. Dünün Moskova’lı öğrencisi er Strojkin düşman komutanını tutsak etmişti.</span></p>

  <p class="calibre25"><span class="font1">“Strojkin! Üç adım öne. Yüzün arkadaşlarına dönük olsun. Seni görsünler. Fakat bununla şımarma. Şımarırsan ısırganotu toplar ve onunla okşanırsın."</span></p>

  <p class="calibre25"><span class="font1">Bu yöntem taburda uzun zamandır biliniyordu. Buna rağmen bitkin yüzlf,r tekrar ışıdı, üşümüş boğazlardan gülüşler çıktı. Devam ettim:</span></p>

  <p class="calibre25"><span class="font1">“Teğmen Zaev’in seksen askeri Sovyet erinin onurunu yükseltti. Öyle bir saldırdılar ki düşmanın üç tankını tutsak ettiler. İçleri talan ettikleri paçavralarla dolu, yurdumuzu çiğnemeye çabalayan bu hırsızları perişan ettiler."</span></p>

  <p class="calibre25"><span class="font1">Bunun peşi sıra, ölen Brudni'nin yiğit bölüğüne dokundum.</span></p>

  <p class="calibre25"><span class="font1">“Bu arkadaşlarınız yok yere ölmedi,” dedim. “Düşmanın çembere aldığı bu bölük Volokolamsk şosenin düğüm noktasında iki gün direndi ve faşistlerin motorlu araçlarının şoseden yürümesini engelledi. Şanlı ve şerefli bu kardeşlerimizi yurdumuz hep hatırlayacaktır.</span></p>

  <p class="calibre25"><span class="font1">Görünü'deki yiğitlere dair konuştuğumda Bloha'yı çağırıp yüzünü tabura döndürdüm. Bu saçları beyaz erin boynunda sargı vardı. Bir şarapnelle yaralandığı halde silah başından ayrılmamış ve çarpışmaya devam etmişti. Çekilişimizde de makinelisini terk etmemişti."</span></p>

  <p class="calibre25"><span class="font1">Nihayet “Panfilov’a dair konuşmanın zamanı geldi, diye düşünüp," devam ettim:</span></p>

  <p class="calibre25"><span class="font1">“İnsancıldı. Hisliydi. Askere saygısı vardı. Bize, komutanlara, hep, savaşın geleceğinin askerin elinde olduğunu anımsatırdı. O, savaşta en dehşet verici silahın askerin ruhu olduğunu belirtirdi. Onun utku anlayışı buydu, işte buna yoğunlaşıyordu. O, yaratıcılığın vereceği en kusursuz mutluluğunu tadarak aramızdan ayrıldı. Onun belirlediği taktikle ordumuz, düşmanın en ürkütücü saldırılarına direndi. O üzerine düşen en önemli işi yaptı. Ve yok yere bir düşüncesizlikle bizi terk etmedi. Savaş ateşiyle komutanlarının omuzunu tutup koşulları olgunlaşmamış çekilişleri engelliyor ve bununla ülkesini koruyor, düşman atağını önlüyordu. Ve işte Alman saldırısının beşinci gününde, işte bu yol, işte bu çimenlik, işte bu hat bizimse ve tümenimiz daha kuvvetliyse bunu biz ona borçluyuz. O zekânın generaliydi, ölçülülüğün generaliydi, serinkanlılığın generaliydi, direnişin generaliydi ve gerçekliğin."</span></p>

  <p class="calibre25"><span class="font1">Soluklandım, verdiğim soluk beyaz bir duman gibiydi. Düşündürn. Sabırla düşündüm ve söylediklerimin bana yetmediğini fark ettim.</span></p>

  <p class="calibre25"><span class="font1">Devam ettim:</span></p>

  <p class="calibre25"><span class="font1">“Doğuş, eğitim ve yetişme tarzıyla o bütünlüklü bir Rus’tu. O, Rusya'yı oluşturan ulusların tarihini biliyor ve seviyordu. Onun yiğit evlatlarıyla, onların yaptıklarıyla gurur duyardı. Diğer ulusların tümüne de saygısı vardı."</span></p>

  <p class="calibre25"><span class="font1">Panfilov’un en önemli taraflarını arayıp açıklamakta zorlanıyordum. Bakışlarım dizilerde gezinirken Zaev’e takıldı. Kalın kaşları çatık halde beni ilgiyle dinliyordu.</span></p>

  <p class="calibre25"><span class="font1">“Teğmen Zaev."</span></p>

  <p class="calibre25"><span class="font1">“Buyrun."</span></p>

  <p class="calibre25"><span class="font1">“Arkadaşlar, tümünüz ikinci bölük komutanı Zaev'i tanırsınız. Girdiği çarpışmalarda öyle yiğitçe davrandı ki ona yiğitler yiğidi demek doğru olur. O, bir kezinde generalimiz için yol açıcı nitelemesini kullanmıştı. O anda ne kast ettiğini anlayamamıştım. Şimdi tekrarlıyorum Yoldaş Zaev senin bu nitelemeni. Evet General Panfilov, kutsal özleyişimizin yol açıcısıydı. Ondan gelen her söz buna hayat vermiştir. Çalışanların, emekçilerin büyük özlemini o hissettirmiştir.”</span></p>

  <p class="calibre25"><span class="font1">Görünmez bir tel beni ve taburu sıkıca birbirine bağlamıştı. Şimdi istediğim olmuştu. Beni anlamışlardı.</span></p>

  <p class="calibre25"><span class="font1">“Arkadaşlar, ben Panfilov için demin gerçeğin generali demiştim. Yoo onun için bu çok az. O, dürüstlüğün generaliydi.”</span></p>

  <p class="calibre25"><span class="font1">Askerlere onun nasıl doğrudan doğruya ve yalana sapmadan bana “Sizin için hayli zorlu geçecek. Zorlu yaşanacak,” dediğini aktarma niyetindeydim. Durakladım... Askerlerimi usulca izledim. Biz dönmüştük o yoktu ... Ekledim.</span></p>

  <p class="calibre42"><span class="font1">“İvan Vasileviç Panfilov'un hatırası, bizim başardıklarımızda, kendi tümeninin kahramanlıklarıyla anılacaktır.”</span></p>

  <p class="calibre43"><span class="font1">Karargah, köyde bir zamanlar pazaryeri olan enli bir alanla bakışımlı taş bir yapıya kurulmuştu. Buraya ulaştığımızda emrettim:</span></p>

  <p class="calibre25"><span class="font1">"Tabur dur!"</span></p>

  <p class="calibre25"><span class="font1">Komutanların birkaçı bizi karşılamaya çıkmıştı. Ortada, siyah deri paltosu, yakası gri kuzu derisinden kalpağıyla general üniformalı biri vardı. Zvagin'i irikıyımlı yapısıyla fark edip bağırdım:</span></p>

  <p class="calibre25"><span class="font1">“Hazır ol. Sağa bak."</span></p>

  <p class="calibre25"><span class="font1">Kılıcımı çekip biz askerlerin tabiriyle sivrisiyle selamlayarak bütün meydanı tören adımlarıyla geçerken kocaman kırmızılığıyla güneş batıyordu. Işıklar, kılıcın sivri ucunda dans ediyordu.</span></p>

  <p class="calibre25"><span class="font1">İçimde farklı duygular birbiriyle savaş halindeydi. Onur da -yalana ne gerek var?- mutluluk da: Al sana kılıçlı partizan.</span></p>

  <p class="calibre25"><span class="font1">Zvagin yanına gitmeme fırsat vermeden basamakları koşa-radım indi ve kılıcı tutan elime yapışıp onu yana çekerek:</span></p>

  <p class="calibre25"><span class="font1">“Şakayı bırak Momiş-Uli!” dedi.</span></p>

  <p class="calibre25"><span class="font1">Omuzlarıma sarılarak beni Rus tarzıyla dudağımdan öptü.</span></p>

  <p class="calibre25"><span class="font1">İçimden taşan bir coşkuyla bu eli ağır generalin yüzüne bakıyordum. Üç gün öncesinde komutayı devretmemi emretmişti. Şu ansa lüzumsuz tören sözcüklerine başvurmadan sade bir sarılış ve basit bir öpücükle o emri geri almıştı.</span></p>

  <p class="calibre25"><span class="font1">Bir defa daha selamlayıp, konuşmaya çabaladım.</span></p>

  <p class="calibre25"><span class="font1">“Yoldaş General. Tümen komutanı ihtiyat taburu...”</span></p>

  <p class="calibre25"><span class="font1">Zvagin:</span></p>

  <p class="calibre25"><span class="font1">“Yeter Momiş-Uli!” diye haykırdı. “Adamların yok yere yorulmasın.”</span></p>

  <p class="calibre25"><span class="font1">Güçlü ve bir çanın sesini andıran sesiyle emri o verdi:</span></p>

  <p class="calibre25"><span class="font1">“Rahat. Sigara içebilirsiniz."</span></p>

  <p class="calibre25"><span class="font1">Cebinden kaliteli bir sigara paketi çıkarıp bana ikram etti:</span></p>

  <p class="calibre25"><span class="font1">“Yak!”</span></p>

  <p class="calibre25"><span class="font1">Sigarayı aldım. Zvagin tekrar cebini araştırdı... Ve sağlam parmaklarında Panfilov'un çakmağı belirdi. Demek ki Panfilov ona hediye etmişti. O, ‘Bir gerekçeyle birine hediye ettim,' demişti. Yani o Zvagin'di. Ordu komutan yardımcısı, çakmağı avuçlarında biraz bekletti. Panfilov’un hediye etme gerekçesinden haberdar mıydı dersiniz?</span></p>

  <p class="calibre49"><span class="font1">Zvagin'in gözleri nemlenmişti.</span></p>

  <p class="calibre50"><span class="font1">Şeytan götürsün, belki de Panfilov'un onu bana vermek istediğinden haberi vardı. Buna ilişkin bir tek şey söylemeyip bakıştık.</span></p>

  <p class="calibre57"><span class="font1">“Çıt," çakmak tutuştu. Sigaralarımızı yaktık.</span></p>

  <p class="calibre58"><span class="font1">Baurdcan Momiş-Uli “Nokta, büyükçe bir noktayla noktalayın," dedi. Panfilovlular'a dair hikâyeyi bununla sonlayacağız.</span></p>

  <p class="calibre25"><span class="font1">Tarih Yirmi <sup class="calibre15">Ü</sup>ç Kasım Bin Dokuz Yüz Kırk Bir'di. Tabur komutanlığı görevim bitti. Ordu komutanlığına çağrıldım; beni Alay komutanlığına atadılar.</span></p>

  <p class="calibre25"><span class="font1">Taburumu İslamkulov'a devrettim.</span></p>

  <p class="calibre25"><span class="font1">Alayım, Panfilov’un açtığı yoldan gidip faşistlere ateşten tokatlar indirerek sürekli çekiliyordu. Krükovo istasyonu civarındaki köye dek çekildik.</span></p>

  <p class="calibre25"><span class="font1">Orada, Leningrad şosesinde, Kızıl Ordu'nun diğer birlikleriyle altı gün savaşlarına direnip tarihin akışını ters döndürdük ve düşmanı Moskova'dan kovduk.</span></p>

  <p class="calibre25"><span class="font1">Buna dair ‘Leningrad Yolu’ diye başka bir kitap yazılabilir. Şimdi bu kitap tamamlanmıştır. Geleceğe ilişkin sadece bir söz verebilirim bunun için ...</span></p>

  <p class="calibre25"><span class="font1">Momiş-Uli, kusursuz ellerini kılıcının üzerine koydu ve apan-sızca çekip çıkardı. Çelik, siperin loşluğunda ışıdı. Tıpkı henüz sonuçlanan kitabın ilk sözlerindeki gibi:</span></p>

  <p class="calibre25"><span class="font1">“Sadece bir şey,” diye tekrarladı. “Doğruyu yazmazsanız sağ elinizi masanın üstüne koyacaksınız. Rap! O el yok. Sözünüzün arkasında mısınız?"</span></p>

  <p class="calibre25"><span class="font1">Gülümseyişimi gizledim. Benim, iyi niyetlerle yarattığım çok güçlü Baurdcan’ım sen burada kendi kişiliğine bağlı duruyorsun.</span></p>

  <p class="calibre25"><span class="font1">Fakat yazarın içtenliği olmalı.</span></p>

  <p class="calibre54"><span class="font1">“Evet," dedim.</span></p>

  <p class="calibre169"><span class="font7">SON</span></p>
</body>
</html>
