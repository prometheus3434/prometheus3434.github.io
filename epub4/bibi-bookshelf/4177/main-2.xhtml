<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>——■ET.</h1>
<p>1. Basım: 1999</p><div><div><img src="main-7.jpg" alt=""/></div></div>
<p>30. Basım: 5000 adet, Şubat 2014 ISBN 978-975-510-942-8&#160;Historia de una gaviota y del gato&#160;que le ensenö a volar, Luis Sepülveda&#160;© Luis Sepülveda, 1996/ Dr. Ray-Güde Mertin,&#160;Literarische Agentur, Bad Homburg, Germany&#160;© Can Sanat Yayınları Ltd. Şti., 1999&#160;Bu eserin Türkçe yayın hakları&#160;Akçalı Telif Hakları Ajansı aracılığı ile alınmıştır.</p>
<p>Tüm hakları saklıdır. Tanıtım için yapılacak kısa alıntılar dışında yayıncının izni olmaksızın&#160;hiçbir yolla çoğaltılamaz.</p>
<p>. <sup>Y</sup>^cı Sertifika <sub>No;î07</sub>;;<sup>SanayİLTO</sup></p>
<p>&quot;** K i”® 56 75</p>
<p>Kapak Baskı: Azra Matbaası; Sertifika No: 27857 Adres: Litros Yolu 2. Matbaacılar Sitesi D Blok Kat: 3&#160;No: 3/2 Topkapı, Zeytinburnu, İstanbul&#160;iç Baskı ve Cilt: Ekosan Matbaası; Sertifika No; 19039&#160;Adres: Litros Yolu 2. Matbaacılar Sitesi 2 NF 4/8&#160;Topkapı, İstanbul</p><div>
<p>■■■</p></div><div><div><img src="main-8.jpg" alt=""/></div></div>
<p>-Ru kitabı* salibi:</p><div><div><img src="main-9.jpg" alt=""/></div></div>
<p>1949 yılında Şili’de doğdu. Gençliğinde içinde yer aldığı politik etkinlikler&#160;nedeniyle işkenceye uğradı ve yirmi&#160;beş yaşında ülkesini terk etmek&#160;durumunda kaldı. Bunun ardından,&#160;birçok Güney Amerika ve Avrupa&#160;ülkesinde yaşadı. 1980 yılında&#160;Almanya’ya taşındı; ailesiyle birlikte&#160;bir süre bu ülkede yaşadı. Sepûlveda,&#160;1997’den beri ispanya’da, Asturias’ta&#160;yaşıyor. Dünyanın hemen her yerini&#160;dolaşmış olan yazar, Greenpeace&#160;Örgütü’nün üyesidir; Unesco'nun&#160;kimi çalışmalarında da görev almıştır.&#160;Sürgüne gittiği dönemde yazmaya&#160;başladı; yaşamı, doğa, ülkeler ve halklar&#160;hakkında, kısa öykü, roman, oyunlar,&#160;radyo oyunları ve deneme türünde&#160;yapıtlar verdi; yapıtları birçok ödül aldı.</p>
<p>MARTIYA</p>
<p>UÇMAYI ÖĞRETEN KEDİ</p>
<p>İçindekiler</p>
<p>Birinci Bölüm</p>
<p>Kuzey Denizi, 11</p>
<p>Kocaman, Şişko Bir Kara Kedi, 15 Ufukta Hamburg, 23&#160;Bir Uçuşun Sonu, 29&#160;Öğüt Peşinde, 33&#160;Garip Bir Yerde, 39&#160;Her Şeyi Bilen Bir Kedi, 45&#160;Zorba, Sözlerini Tutmaya Başlıyor, 51&#160;Hüzünlü Bir Gece, 55&#160;İkinci Bölüm</p>
<p>Anaç Bir Kedinin Portresi, 61 Anne Olmak Kolay Değil, 65&#160;Fırsat Kollayan Tehlike, 71&#160;Tehlike Dur Durak Bilmiyor, 77&#160;Yavru Dişi Martı mı, Yavru Erkek Martı mı?, 85&#160;Şanslı, Gerçekten de Şanslı, 91&#160;Uçmayı Öğreniyoruz, 97</p>
<p>Kediler Bir Yasağı Delmeye Karar Veriyorlar, 103 İnsanın Seçimi, 107</p>
<p>Bir Dişi Kedi, Bir Erkek Kedi ve Bir Şair, 111 Uçuş, 119</p><div>
<p>I</p></div><div><div><img src="main-10.jpg" alt=""/></div></div>
<p>Hayalimdeki en iyi tayfalar olan çocuklarım Sebastiân, Max ve Leön'a.&#160;Hamburg Umam’na, çünkü oradan&#160;gemiye bindiler ve tabii ki kedi Zorba'ya.</p><div><div><img src="main-11.jpg" alt=""/></div></div><div><img src="main-12.jpg" alt=""/></div><div><img src="main-13.jpg" alt=""/></div><div><img src="main-14.jpg" alt=""/></div><h2>Kuzey Denizi</h2><div><img src="main-15.jpg" alt=""/></div>
<p>&quot;İskele tarafında ringa sürüsü,&quot; diye haber verdi gözcü; Kızıl Kum Feneri'nden gelen martı sürüsü&#160;haberi çığlıklarla karşıladı, rahatlamışlardı.</p>
<p>Altı saatten beri durmaksızın uçuyorlardı; kılavuz martılar onları okyanusun üzerinde süzülmelerini&#160;sağlayan hoş sıcak hava akımlarından geçirmiş olsalar da güçlerini toplama gereksinimi duyuyorlardı;&#160;bunun en iyi çaresi de midelerini ringalarla şöyle tıka&#160;basa doldurmaktı.</p>
<p>Elbe Irmağı'nın Kuzey Denizi'ne kavuştuğu yerin üzerinde uçmaktaydılar. Aşağıda, peş peşe dizilmiş&#160;gemileri görüyorlardı, gemiler dünyanın dört bir yanındaki limanlara yönelmek üzere açık denizlere&#160;ulaşmak için sıra bekleyen sabırlı ve disiplinli deniz&#160;yaratıklarına benziyorlardı.</p>
<p>Gümüşsü tüyleri olan martı Kengah, özellikle ge-</p>
<p>milerin bandıralarına bakmayı severdi, çünkü bilirdi ki her biri ayrı bir konuşma tarzını dile getirir, nesneleri farklı biçimlerde, değişik sözcüklerle adlandırır.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;İnsanların işi ne kadar güç. Biz martılar, dünyanın her yerinde aynı biçimde çığlık atarız,&quot; diye bağırdı bir gün Kengah, uçuş arkadaşlarından birine.</p>
<p>&quot;Haklısın. En şaşırtıcı olan da, arada bir kendi aralarında anlaşmayı başarabilmeleri,&quot; diye yanıtladı&#160;arkadaşı.</p>
<p>Kıyı çizgisinin ötesindeki manzaranın rengi kopkoyu bir yeşildi. O uçsuz bucaksız çayırda su bentlerinin gölgesinde otlamakta olan koyunlarla yel değirmenlerinin tembel kanatları seçiliyordu.</p>
<p>5 &#160;&#160;&#160;Kızıl Kum Feneri martıları sürüsü, kılavuzların ta</p>
<p>limatları üzerine bir soğuk hava akımının içine daldı ve ringa sürüsüne doğru pike yaptı. Yüz yirmi beden&#160;denizi ok gibi deldi; sudan çıkarlarken, her martının&#160;gagasında bir ringa vardı.</p>
<p>Mis gibi ringalar. Lezzetli ve tombul. Den Hel-der'e kadar sürecek uçuştan önce güçlerini toplamaları için gereken tam da buydu işte. Den Helder'de, s&#160;&#160;&#160;&#160;Frisonnes Adaları'ndan gelen martı sürüleriyle bulu-</p>
<p>5 &#160;&#160;&#160;şacaklardı.</p>
<p>* &#160;&#160;&#160;Uçuş planına göre, Den Helder'den sonra Pas-de-</p>
<p>Calais'ye ve Manş'a kadar gideceklerdi; Seine Kıyıları sürüleri ve Saint-Malo sürüleri onları orada karşıla-</p>
<p>yacak ve Biscaye semalarına kadar onlara eşlik edeceklerdi.</p><div>
<p>Luis Sepulveda MARTIYA UÇMAYI ÖĞRETEN</p></div>
<p>Böylece hızlı mı hızlı, gümüşsü bir bulutu andıran bin martı olacaklardı; Belle-Ile, Oleron, Machic-haco, Apio ve Penas burunlarından gelen sürülerin de katılımıyla, sayıları iyice artacaktı. Deniz ve rüzgârın&#160;yasalarının izin verdiği tüm martılar Biscaye göklerinde uçmaya başladıklarında, Baltık Denizi, Kuzey&#160;Denizi ve Atlantik martılarının büyük kurultayı başlayabilecekti.</p>
<p>Güzel bir toplantı olacaktı bu. Kengah, üçüncü ringasını avlarken aklından bunu geçiriyordu. Her&#160;sene olduğu gibi güzel öyküler anlatılacaktı; özellikle&#160;de Penas Burnu'ndan gelme martılarınkiler pek ilginç&#160;olurdu; kimi zaman Kanarya Adaları’na ya da Yeşil&#160;Burun Adaları'na dek uçan yorulmak bilmez yolculardı o martılar.</p>
<p>O ve öteki dişi martılar sardalyelerden ve kalamarlardan büyük ziyafet sofraları hazırlarken, erkekler bir yalıyarın kıyısında yuva kuracaklardı. Dişiler yuvalara yumurtlayacak, her türlü tehlikeden uzak&#160;kuluçkaya yatacak ve civcivler tüy çıkarmaya başlar&#160;başlamaz da, yolculuğun en hoş bölümü başlayacaktı: Biscaye göklerinde onlara uçmayı öğretmek.</p>
<p>Kengah dördüncü ringasını yakalamak için suya daldı, böylece havayı delip geçen alarm çığlığını duymadı.</p>
<p>&quot;Sancak tarafında tehlike, acil kalkış!&quot;</p><div>
<p>Luis Sepûlveda MARTIYA UÇMAYI ÖĞRETEN KEDİ</p></div>
<p>Kengah kafasını sudan çıkardığında, koskoca okyanusun üzerinde yapayalnızdı.</p><h2>Kocaman, Şişko Bir Kara Kedi</h2>
<p>W</p>
<p>&quot;Seni yalnız başına bırakmak bana çok zor geliyor,&quot; dedi çocuk kocaman şişko kara kedinin sırtını okşayarak.</p>
<p>Sonra sırt çantasını doldurmaya devam etti. En sevdiği müzik gruplarından biri olan PUR'un kasetini&#160;alıyor, çantaya yerleştiriyor, sonra çıkarıyor, sonra da&#160;onu yeniden çantasına mı koysun, yoksa masanın&#160;üzerinde mi bıraksın bilemiyordu. Tatile giderken yanına neleri alacağına, neleri evde bırakacağına bir&#160;türlü karar veremiyordu.</p>
<p>Kocaman şişko kara kedi en çok sevdiği yer olan pencere kenarına kurulmuş, dikkatle onu seyrediyordu.</p>
<p>&quot;Deniz gözlüğümü aldım mı yanıma? Zorba, gözlüğümü gördün mü? Yok yok, sen onu bilmezsin, sen suyu sevmezsin ki. Neler kaçırdığının farkında değil-</p>
<p>sin. Yüzme, en eğlenceli sporlardan biridir. Çikolata?&quot; diye önerdi çocuk, bir paket kedi çikolatasını eline&#160;alarak.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Kediye her zamankinden daha fazla çikolata verdi, kocaman şişko kara kedi de zevki iyice çıksın&#160;diye çikolatayı ağır ağır çiğnemeye koyuldu: Amma&#160;lezzetli çikolatalardı; çıtır çıtır, balık tadında! &quot;Muhteşem bir çocuk bu,&quot; diye geçirdi içinden, ağzı dolu&#160;dolu. &quot;Muhteşem de ne demek; çocukların en iyisi o,&quot;&#160;diye düzeltti yutkunurken.</p>
<p>Kocaman şişko kara kedi Zorba'nın böyle düşünmekte haklı nedenleri vardı; çocuk cep harçlığını ona tadına doyulmaz çikolatalar almak için harcar,&#160;çişini yaptığı kutunun içindeki kumları değiştirir,&#160;üstelik önemli şeylerden söz ederek onu eğitirdi.</p>
<p>Birlikte balkona kurulup saatler boyunca Hamburg Limanı'ndaki bitmek bilmez koşuşturmacayı seyrederlerdi, o zamanlarda çocuk ona örneğin şöyle&#160;derdi:</p>
<p>&quot;Şu gemiyi görüyor musun Zorba? Nereden geldiğini biliyor musun? Liberya'dan geliyor gemi, çok ilginç bir Afrika ülkesidir orası, çünkü köleler tarafından kurulmuştur. Ben büyüyünce bir yelkenlinin&#160;kaptanı olup Liberya'yı görmeye gideceğim. Sen de&#160;benimle geleceksin Zorba. İyi bir deniz kedisi olacaksın. Buna eminim.&quot;</p>
<p>Limanın bütün çocukları gibi, o da uzak ülkelere</p>
<p>yolculuklar yapmayı hayal ederdi. Kocaman şişko kara kedi onu mırmırlanarak dinler, kendini de denizleri yara yara giden bir yelkenlinin güvertesinde&#160;görür gibi olurdu.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Evet. Kocaman şişko kara kedi bu çocuğa karşı büyük sevgi besler ve yaşamını ona borçlu olduğunu&#160;akimdan çıkarmazdı.</p>
<p>Zorba bu borcun altına, tam da yedi kardeşiyle paylaştığı sepeti terk ettiği gün imza atmıştı.</p>
<p>Annesinin sütü ılık ve tatlıydı, ama o, çarşıdaki insanların büyük kedilere verdikleri balık kafalarının&#160;tadına bakmak istiyordu. Bir balık kafasını olduğu&#160;gibi mideye indirmek değildi derdi, yok yok, kafayı&#160;sepete kadar sürüklemek ve miyavlayarak kardeşlerine:</p>
<p>&quot;Yeter artık zavallı annemizin sütünü emdiğimiz! Ne kadar zayıfladığını görmüyor musunuz? Alın balık</p><div><div><img src="main-16.jpg" alt=""/></div></div><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>yiyin, liman kedilerinin yiyeceği budur,&quot; demek istiyordu yalnızca.</p>
<p>Sepeti terk etmeden az önce, annesi ciddiyetle miyavlamıştı ona:</p>
<p>&quot;Hem çeviksin, hem de cin gibi, bu çok güzel, ama dikkatli olmalı ve sepetten dışarı çıkmamalısın.&#160;Yarın ya da öbür gün insanlar gelip senin ve kardeşlerinin kaderi hakkında karar verecekler. Kesinkes&#160;çok sevimli isimler takarlar sizlere, hem beslenip bakılacağınız sıcak birer yuvanız olur. Bir limanda doğmak büyük bir şanstır, çünkü limanlarda kediler sevilir ve korunur. İnsanların bizden bekledikleri tek&#160;şey, fareleri kovalamamız. Evet çocuğum, liman kedisi olmak büyük bir şanstır ama, dikkatli olmalısın,&#160;çünkü sende mutsuz olmana neden olabilecek bir şey&#160;var. Çocuğum, kardeşlerine bakarsan onların kürklerinin gri ya da kaplanlarınki gibi çizgili olduğunu görürsün. Sen ise, çenenin altındaki küçük beyaz leke&#160;dışında kapkara doğdun. Bazı insanlar kara kedilerin&#160;uğursuzluk getirdiğine inanırlar; işte bu yüzden yavrucuğum, sepetten dışarı çıkmamalısın.&quot;</p>
<p>Ne var ki, o zamanlar küçük bir kömür topağı olan Zorba, sepetten çıkıverdi. Balık kafalarının tadına bakmak istiyordu. Birazcık da dünyayı tanımaktı&#160;niyeti.</p>
<p>Fazla uzağa gitmedi. Titrek kuyruğu dimdikti; bir balıkçı tezgâhına doğru pıtı pıtı yürürken, kafasını</p><div><div><img src="main-17.jpg" alt=""/></div></div>
<p>eğmiş uyuklamakta olan kocaman bir kuşun önünden geçti. Gagasının altında koskoca bir torbası olan çirkin mi çirkin bir kuştu bu. Birden kedicik ayaklarının yerden kesildiğini hissetti, ne olduğunu anlayamadan kendini havada takla atarken buldu. Annesinin ilk derslerinden birini anımsayarak dört ayak&#160;üstüne düşebileceği bir yer arandı, ama kuş aşağıda&#160;gagasını açmış bekliyordu. Küçük kedi kuşun torbasının içine düştü, içerisi çok karanlıktı, üstelik korkunç pis kokuyordu.</p>
<p>&quot;Bırak çıkayım! Bırak çıkayım,&quot; diye miyavladı umutsuzca.</p>
<p>&quot;Bak sen. Konuşuyorsun demek. Sen ne tür bir hayvansın,” diye gakladı kuş gagasını açmadan.</p><div>
<p>Luis Sepûlveda MARTIYA UÇMAYI ÖĞRETEN KEDİ</p></div>
<p>&quot;Bırak çıkayım, yoksa seni tırmalarım,&quot; diye gözdağı verdi kedi miyavlayarak.</p>
<p>&quot;Bence sen bir kurbağasın. Bir kurbağa mısın sen,&quot; diye gakladı kuş, ağzı hâlâ kapalıydı.</p>
<p>&quot;Boğuluyorum, salak kuş,&quot; diye miyavladı minik Zorba.</p>
<p>&quot;Evet. Sen bir kurbağasın. Kara bir kurbağa. Ne kadar garip,&quot; diye gakladı kuş.</p>
<p>&quot;Ben bir kediyim, üstelik çok öfkeliyim! Çıkar beni buradan, yoksa pişman olursun,&quot; diye miyavladı&#160;minik Zorba karanlık torbada tırnaklarını geçirebileceği bir yer ararken.</p>
<p>&quot;Sen benim bir kediyle bir kurbağa arasındaki farkı bilmediğimi mi sanıyorsun? Kediler tüylü olurlar, hızlı hareket ederler ve ev terliği kokarlar. Sen bir&#160;kurbağasın. Bir keresinde kurbağa yemiştim, ama o&#160;yeşildi. Söylesene, yoksa sen zehirli bir kurbağa mısın,&quot; diye gakladı kuş kaygıyla.</p>
<p>&quot;Evet! Ben zehirli bir kurbağayım, üstelik uğursuzluk getiririm!&quot;</p>
<p>&quot;Bu da dert mi! Geçen gün zehirli bir kirpi yuttum, hiçbir şey de olmadı. Bu da dert mi! Seni yutsam mı, yoksa tükürsem mi...&quot; diye kafa yormaya başladı&#160;kuş, ama bir daha gaklayamadı, çünkü birden sarsılarak kanat çırpmaya başladı, en sonunda gagasını&#160;açtı.</p>
<p>Her yanı salyaya bulanmış olan küçük Zorba kafasını dışarı çıkarıp yere atladı. O anda, kuşu boynundan tutmuş silkelemekte olan çocuğu gördü.</p>
<p>&quot;Kör müsün nesin? Salak pelikan! Gel kediciğim. Az kalsın kuşun midesini boyluyordun,&quot; dedi çocuk,&#160;sonra kediyi kollarına aldı.</p>
<p>Beş yıldır sürmekte olan dostluk, işte böyle başlamıştı.</p>
<p>Çocuğun, kafasına kondurduğu öpücük Zorba'yı anılarından uzaklaştırdı. Çocuk sırt çantasını yüklenip kapıya doğru yürüdü, orada bir kez daha hoşça&#160;kal dedi.</p>
<p>&quot;İki ay sonra görüşmek üzere. Her gün seni düşüneceğim Zorba, söz veriyorum.&quot;</p>
<p>&quot;Hoşça kal Zorba! Hoşça kal şişkocuğum,&quot; diye bağırdı çocuğun iki küçük erkek kardeşi.</p>
<p>Kocaman şişko kara kedi kapının iki kez kilitlendiğini duydu ve manevi ailesini uzaklaşmadan görebilmek için sokağa bakan pencereye koştu.</p>
<p>Kocaman şişko kara kedi mutlu mutlu göğüs geçirdi. İki aylığına evin efendisi ve sahibi oydu. Bir aile dostu her gün gelip ona bir kutu mama açacak ve&#160;kumunu değiştirecekti. Thm iki ay boyunca koltukların, yatakların üzerinde yan gelip yatabilecek, balkona&#160;çıkabilecek, çatılara tırmanabilecek, yaşlı kestane&#160;ağacının dallarına çıkıp sonra ağacın gövdesinde kayarak avluya kadar inebilecekti, mahallenin kedileri&#160;hep orada olurlardı. Canı sıkılmayacaktı. Hem de hiç.</p><div>
<p>Luis Sepülveda MARTIYA UÇMAYI ÖĞRETEN</p></div><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>İşte böyle düşünüyordu kocaman şişko kara kedi Zorba, çok yakında başına geleceklerden haberi&#160;yoktu çünkü.</p><div><img src="main-18.jpg" alt=""/></div><h2>Ufukta Hamburg</h2><div><img src="main-19.jpg" alt=""/></div>
<p>Kengah yeniden uçuşa geçmek için kanatlarını açtı, ama dalga daha hızlı davranarak her yerini kaplayıverdi. Sudan çıktığında çevresi karanlıktı; kafasını&#160;deli gibi salladıktan sonra, denizlerdeki lanet yüzünden gözlerinin görmez olduğunu anladı.</p>
<p>Gümüş tüylü martı Kengah, petrolle kaplı göz-bebeklerine azıcık ışık vurana dek kafasını defalarca suya daldırıp çıkardı. O vıcık vıcık, yapışkan leke, o&#160;kara veba kanatlarını gövdesine yapıştırıyordu; var&#160;gücüyle yüzüp kara dalgadan kurtulmak umuduyla&#160;ayaklarını çırpmaya koyuldu.</p>
<p>Tüm kasları harcadığı çabadan kasılmış durumdayken, petrollü bölümü aşıp temiz suyun serinliğine kavuştu. Gözlerini kırpıştırıp kafasını suya daldıra&#160;daldıra gözlerini temizlemeyi başardığında gökyüzüne baktı; denizle kocaman gökkubbe arasında dola-</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>nan birkaç buluttan başka bir şey göremedi. Kızıl Kum Feneri sürüsündeki arkadaşları uzakta, çok&#160;uzaktaydılar herhalde.</p>
<p>Yasa böyleydi. Kendisi de ölümcül kara dalgalara yakalanmış martılar görmüş, onlara yardım etmenin&#160;olanaksız olduğunu bile bile yanlarına gitmek için&#160;yanıp tutuşmuş, ama arkadaşlarının ölümünde hazır&#160;bulunmayı yasaklayan yasaya saygı göstererek uzaklaşmıştı.</p>
<p>Gövdelerine yapışmış kanatlarını oynatamayan martılar büyük balıklar için güzel avdılar, bazen de,&#160;tüylerinin arasından sızıp tüm gözeneklerini tıkayan&#160;petrolden zehirlenerek ağır ağır ölürlerdi.</p>
<p>Onu bekleyen yazgı da buydu; iri bir balığın gırtlağında çabucak kaybolmayı diledi Kengah.</p>
<p>Kara leke. Kara veba. Kengah kaçınılmaz sonunu beklerken, insanlara lanet okudu.</p>
<p>&quot;Hepsi öyle değil. Haksızlık etmemek gerek,&quot; diye bağırdı güçsüzce.</p>
<p>Büyük petrol tankerlerinin, sisli günlerden yararlanarak depolarını açık denizde nasıl temizlediklerini gökyüzünden sık sık görmüştü. Denize boşalttıkları&#160;binlerce litrelik yoğun ve çok pis kokan maddeyi dalgalar uzaklara taşırdı.</p>
<p>Tankerlerin yanına yaklaşıp depolarını boşaltmalarını engelleyen küçük tekneler gördüğü de olmuştu. Ne yazık ki, gökkuşağının renklerini taşıyan bu küçük gemiler denizlerin zehirlenmesini engellemek&#160;için gereken zamanda yetişemezlerdi her zaman.</p>
<p>Kengah suyun üzerinde yaşamının en uzun saatlerini geçirdi, şaşkına dönmüş, &quot;yoksa ölümlerin en kötüsünü mü tadacağım&quot;, diye soruyordu kendi kendine; bir balığa yem olmaktan ya da zehirlenmekten&#160;daha kötüsü, açlıktan ölmekti.</p>
<p>Ağır ağır ölmek düşüncesiyle umutsuzluğa düşerek kanatlarını oynattığında, kanatlarının gövdesine yapışmış olmadığını anlayıp şaşırdı. O yoğun madde tüylerinin içine işlemişti ama, hiç olmazsa&#160;kanatlarını iki yana açabiliyordu.</p>
<p>&quot;Belki de buradan kurtulmak için hâlâ bir şansım vardır, hem kim bilir, yükseklere, çok yükseklere&#160;uçarsam, güneş eritir belki de petrolü.&quot;</p>
<p>Frisonnes Adaları'ndan gelme yaşlı bir martının anlattığı bir öykü geldi aklına. Öyküde İkarus diye bir&#160;insanoğlundan söz ediliyordu; uçma hayalini gerçekleştirmek için kendine kartal tüylerinden kanat yapmış ve çok yükseklere, güneşin çok yakınına uçmuştu, o kadar ki, sıcaklık tüyleri sırtına yapıştıran bal-mumunu eritmiş, böylece İkarus da suya düşmüştü.</p>
<p>Kengah kanat çırptı, bacaklarını kıvırdı, birkaç santimetre yükseldikten sonra tekrar suya düştü. Uçmayı yeniden denemeden önce kanatlarını tümüyle&#160;suya daldırarak suyun altında oynattı. Bu sefer düşmeden önce bir metre kadar yükseldi.</p><div>
<p>Luis Sepulveda MARTIYA UÇMAYI ÖĞRETEN</p></div><div>
<p>LuiS Sepülveda MARTIYA UÇMAYI ÖĞRETEN KEDİ</p></div>
<p>Şu lanet olasıca petrol, kuyruk tüylerini birbirine yapıştırmıştı, o yüzden de yükselirken bedenini istediği gibi yönlendiremiyordu. Yeniden suya dalarak&#160;kuyruğunu kaplayan pislik tabakasını gagasıyla çekiştirdi. Kuyruğu biraz olsun temizlenene kadar, tüylerinin yolunmasının verdiği acıya katlandı.</p>
<p>Kengah beşinci denemede uçmayı başardı.</p>
<p>Umutsuzca kanat çırpıyordu, çünkü petrol tabakasının ağırlığı havada süzülmesini engelliyordu. Bir an duraklasa düşecekti. Neyse ki gençti, kaslarının&#160;gücü yerindeydi.</p>
<p>Çok yükseğe uçtu. Kanat çırpmayı kesmeden aşağı baktığında, beyaz bir çizgiyi andıran kıyıyı gördü. Ayrıca, mavi bir örtünün üzerindeki minnacık nesneleri andıran birkaç gemi çarptı gözüne. Daha yükseğe&#160;çıktı, ama güneş beklediği etkiyi yapmıyordu bir türlü. Belki güneş ışınlarının ısısı yetersizdi, belki de&#160;petrol tabakası fazla yoğundu.</p>
<p>Kengah daha fazla kanat çırpmaya gücünün yetmeyeceğini anladı; konacak bir yer bulmak için Elbe irmağı'nın yeşil, kıvrımlı çizgisini izleyerek karanın&#160;içlerine doğru uçmaya başladı.</p>
<p>Kanat çırpışı gitgide ağırlaştı. Gücü kalmamıştı artık. O kadar yüksekten uçamıyordu.</p>
<p>Yeniden yükselebilmek için umutsuz bir çabaya girişerek gözlerini kapadı ve son gücünü kullanarak&#160;kanat çırpmaya koyuldu. Ne kadar zaman gözü kapalı uçtuğunu bilemiyordu, ama gözlerini açtığında, al&#160;tından bir rüzgâr gülüyle süslenmiş bir kulenin üstündeydi.</p>
<p>&quot;Saint-Michel,&quot; diye haykırdı, Hamburg Kilisesi'</p>
<p>nin kulesini tanıyarak.</p>
<p>Kanatları onu daha ileri götürmeyi reddetti.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div><div><img src="main-20.jpg" alt=""/></div><div><div><img src="main-21.jpg" alt=""/></div></div><div>
<p></p></div><h2>Bir Uçuşun Sonu</h2>
<p>Kocaman şişko kara kedi mırmırlayarak balkonda güneşlenirken bir yandan da, karnı havaya dikip pati-leri kıvırıp kuyruğu iyice gererek güneş ışınlarını üzerinde hissetmenin ne kadar keyifli olduğunu düşünüyordu.</p>
<p>Tam sırtını güneşe vermek üzere tembel tembel dönerken, ne olduğunu anlayamadığı, büyük bir hızla&#160;yaklaşan uçan bir nesnenin vızıltısını duydu. Kaygıyla&#160;bir hamlede dört patisinin üzerine dikildi ve balkona&#160;kapaklanan martıdan kıl payı kurtulabildi.</p>
<p>Çok pis bir kuştu bu. Kapkara, iğrenç kokan bir madde bedeninin her yerine işlemişti.</p>
<p>Zorba, kuşa yaklaştı. Martı kanatlarını sürüyerek ayağa kalkmaya çalıştı.</p>
<p>&quot;Pek zarif bir iniş değildi doğrusu,&quot; diye miyavladı kedi.</p>
<p>&quot;Üzgünüm. Elimden bu kadarı geldi,&quot; diye gakladı martı.</p><div><div><img src="main-22.jpg" alt=""/></div></div>
<p>&quot;Şu haline bak, ne tuhaf bir durumdasın sen öyle... Üzerindeki bu şey de ne? Ne kadar da pis kokuyorsun!&quot;</p>
<p>&quot;Bir kara dalgaya yakalandım. Kara veba. Denizlerin laneti. Öleceğim ben,&quot; diye gakladı martı sızıldanarak.</p>
<p>&quot;Ölmek mi? Adını bile anma bunun. Yorgun ve pissin, hepsi bu. Neden hayvanat bahçesine kadar gitmiyorsun? Pek uzakta değil, üstelik orada sana yardım edebilecek veterinerler var,&quot; diye miyavladı Zorba.</p>
<p>&quot;Yapamam. Bu benim son uçuşumdu,&quot; diye gakladı martı zar zor duyulan bir sesle, sonra gözlerini kapadı.</p>
<p>&quot;Ölme sakın! Dinlen biraz, göreceksin, her şey</p>
<p>daha iyi olacak. Aç mısın? Sana biraz kendi yemeğimden vereyim, ama sakın öleyim deme,&quot; diye miyavladı Zorba, bayılan martının yanına yaklaşarak.</p>
<p>Kedicik, kusmamak için kendini zor tutarak kuşun kafasını yaladı. Kuşu kaplayan maddenin tadı korkunçtu. Dilini boğazının üzerinde gezdirirken, kuşun&#160;nabzının gitgide zayıfladığını fark etti.</p>
<p>&quot;Dinle dostum. Sana yardım etmek istiyorum ama, nasıl yapacağımı bilemiyorum. Ben gidip hasta&#160;bir martıya ne yapılması gerektiğini öğreneyim, sen&#160;de dinlen biraz,&quot; diye miyavladı Zorba, çatının tepesine tırmanmadan önce.</p>
<p>Martının sesi kulağına geldiğinde kestane ağacına doğru ilerlemekteydi.</p>
<p>&quot;Sana biraz yiyecek bırakmamı ister misin,&quot; diye miyavladı rahatlayarak.</p>
<p>&quot;Bir yumurta çıkartacağım. Kalan son gücümle bir yumurta çıkartacağım. Kedi, dostum, besbelli iyi&#160;birisin sen, soylu duygulara sahipsin. Senden üç şey&#160;için söz vermeni isteyeceğim. Yapar mısın bunu,&quot;&#160;diye sordu martı, ayağa kalkmak için boş bir çabada&#160;bulunup ayaklarını beceriksizce kıvırarak.</p>
<p>Zorba zavallı martının sayıklamakta olduğunu düşündü; bu kadar acınası durumdaki bir kuşun her&#160;isteği yerine getirilmeliydi.</p>
<p>&quot;İstediğin her şeye söz veriyorum. Ama şimdi dinlen biraz,&quot; diye miyavladı merhametle.</p><div>
<p>Luis Sepülveda MARTIYA UÇMAYI ÖĞRETEN</p></div><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Dinlenecek vaktim yok. Yumurtayı yemeyeceğine söz ver,&quot; dedi martı gözlerini açarak.</p>
<p>&quot;Yumurtayı yemeyeceğime söz veriyorum.&quot;</p>
<p>&quot;Civciv çıkana kadar yumurtaya göz kulak olacağına söz ver,&quot; diye gakladı başını kaldırarak.</p>
<p>&quot;Civciv çıkana kadar yumurtaya göz kulak olacağıma söz veriyorum,&quot; diye miyavladı Zorba.</p>
<p>&quot;Ve ona uçmayı öğreteceğine söz ver bana,&quot; diye gakladı martı, dosdoğru kedinin gözlerinin içine&#160;bakarak.</p>
<p>O zaman Zorba, martının sayıklamakla kalmayıp iyiden iyiye keçileri kaçırdığını düşündü.</p>
<p>&quot;Ona uçmayı öğreteceğime söz veriyorum. Şimdi artık dinlen sen, ben yardım çağıracağım,&quot; diye miyavladı Zorba çatının üzerine zıplayarak.</p>
<p>Kengah gökyüzüne baktı, ona eşlik eden güzel rüzgârlara teşekkür etti, tam son soluğunu verdiği&#160;anda, mavi lekeli, ufacık, beyaz bir yumurta, petrole&#160;batmış bedeninin yanına yuvarlandı.</p><div><div><img src="main-23.jpg" alt=""/></div></div><h2>Öğüt Peşinde</h2><div><img src="main-24.jpg" alt=""/></div>
<p>Zorba hızla kestane ağacının gövdesinden aşağıya kaydı, sokağa dökülmüş serseri köpeklere gö-zükmemeye dikkat ederek son hızla avluyu geçip sokağa çıktı, araba olmadığından emin olduktan&#160;sonra karşıya geçti ve limandaki İtalyan lokantalarından biri olan Cuneo'ya kadar koştu.</p>
<p>Bir çöp kutusunu koklamakta olan iki kedi onun geçtiğini gördüler.</p>
<p>&quot;Hey ahbap, sen de benim gördüğümü görüyor musun? Ne şirin bir şişkocuk bu böyle,&quot; diye miyavladı kedilerden biri.</p>
<p>&quot;Öyle dostum. Kara olduğu için bir yağ topağı değil, katran topağı denebilir ona. Nereye gidiyorsun&#160;küçük katran topağı,&quot; diye sordu öteki.</p>
<p>Kafası martıyla meşgul olsa da, Zorba bu iki serserinin kışkırtmalarına pabuç bırakacak değildi. Böy-</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>lece durdu, sırt tüylerini kabartarak çöp tenekesinin kapağına zıpladı.</p>
<p>Ön patilerinden birini yavaşça gerdi, bir kibrit uzunluğundaki tırnaklarından birini çıkarıp kışkırtıcılardan birinin burnuna dayadı.</p>
<p>&quot;Hoşuna gitti mi? Aynısından dokuz tane daha var bende. Tbdına bakmak ister misin,&quot; diye miyavladı sakin sakin.</p>
<p>Tırnağı burnunun dibinde gören kedi yanıt vermeden önce şöyle bir yutkundu; gözlerini de tırnaktan ayırmıyordu.</p>
<p>&quot;Yok efendim. Ne güzel bir gün! Öyle değil mi?&quot;</p>
<p>&quot;Ya sen ne dersin?&quot; diye sordu Zorba öteki kediye.</p>
<p>&quot;Ben de tam çıkıp hava alınacak güzel bir gün diyorum, belki birazcık serin.&quot;</p>
<p>Bu iş böylece çözümlendikten sonra Zorba lokantanın kapısına varana kadar durmadı. Garsonlar içerde öğlen müşterileri için masaları hazırlıyorlardı.&#160;Zorba üç kez miyavladıktan sonra eşiğe oturup beklemeye koyuldu. Az sonra, yalnızca burnunun iki yanından sarkan iki tanecik bıyığı olan sıska sokak kedisi Sekreter yanına geldi.</p>
<p>&quot;Çok üzgünüz ama, yer ayırtmadıysanız sizi ağırlayanlayız. Yerimiz kalmadı,&quot; diye miyavladı selam niyetine.</p>
<p>Daha başka şeyler de ekleyecekti ama Zorba sözünü kesti:</p>
<p>&quot;Albay'la miyavlaşmalıyım. Çok acil!&quot;</p>
<p>&quot;Acil! Acil işler hep son dakikaya kalır zaten. Elimden geleni yapacağım, ama yalnızca acil bir iş&#160;olduğu için,&quot; diye miyavladı Sekreter, sonra lokantanın içine girdi.</p>
<p>Albay yaşı bilinmeyen bir kediydi. Kimileri şimdi onu barındıran lokantayla aynı yaşta olduğunu söylüyorlar, kimileri de daha yaşlı olduğunu savunuyorlardı. Ama bunun önemi yoktu, çünkü Albay sorunları olanlara öğütler vermek konusunda tuhaf bir yeteneğe sahipti, hiçbir sorunu çözebilmiş değilse de,&#160;öğütleri kedilerin içine su serperdi. Yaşı ve yeteneği&#160;nedeniyle Albay liman kedileri arasında yetkili bir&#160;kişiydi.</p>
<p>Sekreter koşarak geri geldi.</p>
<p>&quot;Beni izle. Albay bir ayrıcalık yaparak seni kabul edecek.&quot;</p>
<p>Zorba onu izledi. Salondaki masalarla sandalyelerin altından geçerek mahzenin kapısına ulaştılar. Dar merdivenin basamaklarını atlayarak indiler, aşağıda Albay karşılarına çıktı; kuyruğunu dikmiş şampanya şişelerinin tıpalarını incelemekteydi.</p>
<p>&quot;Porca miseria! (Allah kahretsin!) Fareler dükkândaki en iyi şampanyanın mantarını kemirmişler. Zorba, caro amico (sevgili dostum),&quot; diye selam verdi&#160;Albay, İtalyanca sözcükler miyavlamak gibi bir huyu&#160;vardı.</p><div>
<p>Luis Sepülveda MARTIYA UÇMAYI ÖĞRETEN</p></div><div><div><img src="main-25.jpg" alt=""/>
<p>“İşinin ortasında seni rahatsız ettiğim için özür dilerim, ama önemli bir sorunum için öğütlerine gereksinimim var,&quot; diye miyavladı Zorba.</p></div></div>
<p>&quot;Ben bunun için buradayım, caro amico (sevgili dostum). Sekreter! Mi amico'ya (dostuma) bize bu&#160;sabah verdikleri şu lasagnes al forno'dan (fırında la-zanya) ikram et,&quot; diye emretti Albay.</p>
<p>&quot;İyi de siz hepsini yediniz! Ben onları koklayamadım bile,&quot; diye sızlandı Sekreter.</p>
<p>Zorba aç olmadığını söyleyerek teşekkür etti ve martının olaylı gelişini, dokunaklı halini ve ona vermek zorunda kaldığı sözleri bir solukta anlattı. Yaşlı&#160;kedi sessizce dinledi, uzun bıyıklarını sıvazlayarak&#160;düşündü, sonunda canlı bir sesle miyavladı.</p>
<p>&quot;Porca miseria! (Allah kahretsin!) Zavallı martının yeniden uçabilmesi için bir çare bulmak gerek.”</p>
<p>&quot;İyi de nasıl,&quot; diye sordu Zorba.</p>
<p>&quot;En iyisi Profesör’e danışmak,&quot; diye yol gösterdi Sekreter.</p>
<p>&quot;Ben de tam bunu salık verecektim. Niye hep miyavımı ağzımdan alıyor ki bu,&quot; diye parladı Albay.</p>
<p>&quot;Tamam mı? İyi fikir bu. Ben gidip Profesör'ü göreyim,&quot; diye onayladı Zorba.</p>
<p>&quot;Birlikte gidelim. Liman kedilerinden birinin derdi, liman kedilerinin hepsinin derdi demektir,&quot; dedi Albay büyük bir ciddiyetle.</p>
<p>Üç kedi mahzenden çıkıp Profesör'ün tapınağına varana dek, limanın karşısında sıralanmış evlerin avlularının oluşturduğu dolambaçta koşturdular.</p><div>
<p>Luis Sepûlveda MARTIYA UÇMAYI ÖĞRETEN KEDİ</p></div><div><div><img src="main-26.jpg" alt=""/></div></div><div><img src="main-27.jpg" alt=""/></div><h2>Garip Bir Yerde</h2>
<p>Profesör anlatılması çok güç bir yerde oturuyordu; ilk bakışta burası elden düşme tuhaf eşyaların satıldığı bir dükkân, bir zırvalar müzesi, artık kullanılmayan makineler deposu, dünyanın en karmaşık&#160;kitaplığı ya da adlandırılması olanaksız aygıtlar icat&#160;eden bir bilginin laboratuvarı gibi görünüyordu. Ama&#160;bunlardan hiçbiri değildi, daha doğrusu hepsinden&#160;fazla bir şeydi.</p>
<p>O yerin adı &quot;Harry, Liman Çarşısı&quot;ydi; sahibi Harry de yaşlı bir deniz kurduydu; dolaşmadık deniz&#160;bırakmadığı elli yıllık denizcilik yaşamı boyunca,&#160;geçtiği yüzlerce limandan türlü nesneler toplamıştı.</p>
<p>Yaşlılık kemiklerini sızlatmaya başlayınca Harry, denizleri bırakıp kara denizcisi olmaya ve topladığı&#160;bütün nesnelerle bir dükkân açmaya karar verdi. Liman yolunda üç katlı bir ev kiraladı, ama ev o tuhaf</p>
<p>koleksiyonuna dar geliyordu, öyle ki yandaki iki katlı evi de kiralamak zorunda kaldı, ama yer gene yetmedi. Sonunda üçüncü bir ev kiraladıktan sonra tüm&#160;eşyalarını düzenlemeyi başardı - elbette kendine&#160;özgü pek özel düzenleme anlayışına göre.</p><div>
<p>Luis Sepûlveda MARTIYA UÇMAYI ÖĞRETEN KEDİ</p></div>
<p>Koridorlar ve dar merdivenlerle birbirine bağlanan üç evde yaklaşık bir milyon tane nesne bulunuyordu, aralarında kayda değer olanlar:</p>
<p>Rüzgârda uçsunlar diye kenarları yumuşak yapılmış 7200 şapka</p>
<p>Dünya turu yapmaktan midesi bulanmış 160 gemi dümeni</p>
<p>En yoğun sislere meydan okumuş 245 gemici feneri</p>
<p>Öfkeli kaptanlar tarafından ezilmiş 12 telgraf ay-, gıtı</p>
<p>Asla kuzeyi şaşmamış 256 pusula</p>
<p>Doğal büyüklükte 6 tahta fil</p>
<p>Savanı seyreden içi doldurulmuş 2 zürafa</p>
<p>İçi doldurulmuş bir kutup ayısı, karnında da Norveçli bir kâşifin eli bulunuyordu; el de şimdi doldurulmuş durumda</p>
<p>Kanatları tropikal bölgelerde alacakaranlıkta çıkan serin meltemleri anımsatan 700 vantilatör</p>
<p>Hintkenevirinden yapılma, en güzel düşleri gördüreceği güvencesi verilen 1200 tane hamak</p>
<p>Yalnızca aşk öykülerinde rol almış olan 1300 tane Sumatralı kukla</p><div>
<p>Luis Sepülveda MARTIYA UÇMAYI ÖĞRETEN</p></div>
<p>İnsanın her zaman mutlu olabileceği yerleri gösteren 123 dia makinesi 47 dilde 54000 roman</p>
<p>Biri yarım milyon dikiş iğnesinden, diğeri üç yüz bin kürdandan yapılmış 2 Eyfel Kulesi maketi</p>
<p>Kolombiya'daki Cartagena Limanı'na saldırmış olan bir İngiliz korsan gemisinden gelme 3 top&#160;Kuzey Denizi'nin dibinde bulunmuş 17 çıpa&#160;Ünlü yazarlara ait 17 yazı makinesi&#160;Boyu 2 metreden daha uzun erkekler için 128&#160;uzun paçalı don</p>
<p>Cüceler için 7 adet frak Lüle taşından 500 pipo</p>
<p>Güney Haçı'nın konumunu göstermekte inat eden bir adet usturlab</p>
<p>İçinde uzaktan uzağa eski zamanlarda batmış gemilerin seslerinin yankılandığı 7 dev denizkabuğu 12 kilometre kırmızı ipek</p>
<p>Denizaltılarda bulunan türden 2 adet ambar ka-pağ!</p>
<p>Ve de saymakla bitmeyecek daha bir sürü şey.</p>
<p>Harry'nin dükkânını ziyaret etmek için girişte para ödemek gerekiyordu; içeriye girdikten sonra da&#160;penceresiz odalardan, dar koridorlardan ve üç evi</p>
<p>birbirine bağlayan merdivenlerden oluşan labirentte kaybolmamak için çok iyi bir yön bulma duygusuna&#160;sahip olmalıydı insan.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Harry'nin iki maskotu vardı: Girişte paraları toplayan, güvenliği sağlayan ve yaşlı denizciyle dama oynayan -çok kötü oynardı elbette- Matias adlı şempanze; bira içer, para üstü verirken hep hile yapmaya&#160;çalışırdı.</p>
<p>İkinci maskot ise, vaktinin en büyük bölümünü dükkândaki binlerce kitabın incelenmesine adamış&#160;olan ufak tefek, sıska, gri kedi Profesör'dü.</p>
<p>Albay, Sekreter ve Zorba, kuyruk havada dükkânın içine girdiler. Tezgâhın arkasında Harry'yi göremediklerine üzüldüler, çünkü yaşlı denizci onları hep şefkatli sözler ve sosislerle karşılardı.</p>
<p>&quot;Durun bakalım pire torbaları! Giriş parası ödemeyi unuttunuz,&quot; diye ciyakladı Matias.</p>
<p>&quot;Biz kediler, ne zamandan beri para veriyoruz?&quot; diye sordu Sekreter.</p>
<p>&quot;Kapının üzerinde yazıyor: Giriş iki mark. Kedilerin bedava girdiği hiçbir yerde yazılı değil. Ya sekiz mark verin, ya da basın gidin,&quot; diye ateşli ateşli ciyakladı şempanze.</p>
<p>&quot;Bay maymun, korkarım matematiğiniz pek iyi değil,&quot; diye miyavladı Sekreter.</p>
<p>&quot;Ben de tam bunu söyleyecektim. Gene miyavımı ağzımdan aldınız,” diye itiraz etti Albay.</p>
<p>&quot;VIRVIRVIRVIR! Ya ödeyin, ya basın gidin,&quot; diye bağırdı Matias.</p><div>
<p>Luis Sepulveda MARTIYA UÇMAYI ÖĞRETEN KEDİ</p></div>
<p>Zorba tezgâhın üzerine zıplayıp gözlerini şempanzenin gözlerine dikti. Matias göz kırpıp ağlamaya başlayana kadar da gözlerini kaçırmadı.</p>
<p>&quot;Peki, aslında altı mark eder. Herkes yanılabilir,” diye ürkek ürkek yeniden konuşmaya başladı Matias.</p>
<p>Zorba gözlerini onun gözlerinden kaçırmadan, sağ ön patisinin tırnaklarından birini çıkardı.</p>
<p>&quot;Sen bunu seviyor musun, Matias? Bende aynısından dokuz tane daha var. Onların hep açık duran kırmızı kıçına saplandıklarını hayal edebiliyor musun,&quot; diye miyavladı sakin sakin.</p>
<p>&quot;Bu seferlik gözlerimi yumuyorum. Girebilirsiniz,&quot; diye ciyakladı şempanze yatışmış görünerek.</p>
<p>Kuyrukları gururla dikleşen üç kedi, koridorların oluşturduğu dolambaçta gözden kayboldular.</p><div><div><img src="main-28.jpg" alt=""/></div></div><div><img src="main-29.jpg" alt=""/></div><h2>Her Şeyi Bilen Bir Kedi</h2>
<p>&quot;Korkunç! Korkunç! Korkunç bir şey oldu,” diye miyavladı Profesör onları görünce.</p>
<p>Yerde açık duran kocaman bir kitabın önünde sinirli sinirli dolaşıyor, zaman zaman ön patileriyle&#160;kafasını ovuşturuyordu. Gerçekten de, hiç avutulacak&#160;gibi değildi.</p>
<p>&quot;Ne oldu,&quot; diye miyavladı Sekreter.</p>
<p>&quot;Ben de tam onu soracaktım. Miyavlarımı ağzımdan almak sizde saplantı olmuş galiba!&quot; diye sinirlendi Albay.</p>
<p>&quot;Haydi. O kadar da önemli değil,&quot; diye araya girdi Zorba.</p>
<p>&quot;Ne! O kadar da önemli değil mi? Korkunç bir şey bu! Korkunç. Şu lanet olasıca fareler, Atlas'ın bütün&#160;bir sayfasını yediler. Madagaskar haritası yok oldu.&#160;Korkunç bir şey bu,&quot; diye diretti Profesör bıyıklarını&#160;çekiştirerek.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Sekreter, bana şu Masagas... Masagamas... aman canım, ne demek istediğimi anlıyorsunuz işte;&#160;hatırlatın da orayı yiyenlere karşı bir sürek avı düzenleyelim, &quot; diye miyavladı Albay.</p>
<p>&quot;Madagaskar,&quot; diye düzeltti Sekreter.</p>
<p>&quot;Devam ediniz. Miyavlarımı ağzımdan almaya devam ediniz. Porca miseria! (Allah kahretsin)&quot; diye&#160;parladı Albay.</p>
<p>&quot;Sana yardımcı olacağız Profesör, ama büyük bir sorunumuz nedeniyle burada bulunuyoruz şimdi, sen&#160;de o kadar şey bildiğine göre belki bize yardım edebilirsin,&quot; diye miyavladı Zorba, sonra ona martının&#160;hüzünlü öyküsünü anlattı.</p>
<p>Profesör onu dikkatle dinledi. Zaman zaman kafasını oynatarak onaylıyordu; bir yandan da, kimi zaman sinirli sinirli oynamaya başlayıp Zorba'nın mi-yavlarının onda uyandırdığı duyguları fazlaca açığa vuran kuyruğuna da arka ayaklarıyla sahip çıkmaya&#160;çalışıyordu.</p>
<p>&quot;... ve onu öylece, çok kötü bir halde bıraktım, biraz önce...&quot; diye sözünü bağladı Zorba.</p>
<p>&quot;Korkunç bir öykü bu! Korkunç! Durun bakalım, kafayı çalıştırayım biraz. Martı, petrol... petrol... martı... hasta martı... işte bu! Ansiklopediye bakmak gerek,&quot; diye bağırdı sevinçle.</p>
<p>&quot;Neye, neye,&quot; diye miyavladı üç kedi.</p>
<p>&quot;An-sik-lo-pe-di. Bilgi kitabı. 13 ve 16. Ciltlere, M ve P harflerine bakmalıyız,&quot; diye belirtti Profesör kararlı bir sesle.</p>
<p>&quot;Bakalım şu ontikle... apmikto... hum,&quot; diye önerdi Albay.</p>
<p>&quot;An-sik-lo-pe-di,&quot; diye ağır ağır heceledi Sekreter.</p>
<p>&quot;Ben de tam bunu söyleyecektim. Gördüğüm kadarıyla, miyavlarımı ağzımdan almaktan kendinizi bir türlü alıkoyamamaktasınız,&quot; diye kızdı Albay.</p>
<p>Profesör içinde çok etkileyici gözüken tuğla gibi kitapların dizili olduğu büyük bir dolaba tırmandı; M&#160;ve P harflerini bulduktan sonra, o iki harfin olduğu&#160;iki cildi yere attı. Aşağı indi, kitap karıştırmaktan yıpranmış kısa tırnağıyla sayfaları çevirdi. Zor anlaşılan&#160;birtakım miyavlamalar mırıldanırken, öteki üç kedi&#160;saygı dolu bir sessizlik içindeydiler.</p>
<p>&quot;Sanırım başaracağız. Ne kadar ilginç! Peçeli Baykuş... Amma ilginç! Dinleyin şunu: Anlaşılan bu&#160;peçeli baykuş korkunç bir kuş! Korkunç! Yırtıcı kuşların en acımasızlarından biri olarak kabul ediliyor!&#160;Korkunç,&quot; diye bağırdı Profesör coşkuyla.</p>
<p>&quot;Peçeli baykuş bizi hiç ilgilendirmiyor. Biz bir martı için buradayız,&quot; diye sözünü kesti Sekreter.</p>
<p>&quot;Miyavlarımı ağzımdan almaktan vazgeçmek inceliğini gösterir misiniz lütfen,&quot; diye homurdandı Albay.</p>
<p>&quot;Özür dilerim. Ama ansiklopediye karşı koyamıyorum bir türlü. Ne zaman sayfalarını karıştırsam,</p><div>
<p>Luis Sepülveda MARTIYA UÇMAYI ÖĞRETEN</p></div><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>yeni bir şeyler öğreniyorum. Morina. Martı. İşte bulduk,&quot; diye bağırdı Profesör.</p>
<p>Ama ansiklopedide martılar hakkında yazılanların onlara pek yararı olmadı. Kafalarını meşgul eden martının gümüşsü türden olduğunu, bu adın da tüylerinin renginden kaynaklandığını öğrendiler.</p>
<p>Petrol hakkında buldukları da martıya nasıl yardım edebilecekleri konusunda onlara yardımcı olmadı, üstelik Profesör'ün 70'li yıllarda yaşanmış bir petrol savaşı hakkındaki bitmek bilmez bir söylevine&#160;katlanmak zorunda kaldılar.</p>
<p>&quot;Kirpiler batsın bize! Hâlâ başladığımız yerdeyiz,&quot; diye miyavladı Zorba.</p>
<p>&quot;Bu korkunç! Korkunç! İlk kez ansiklopedi beni düş kırıklığına uğratıyor,&quot; diye haykırdı Profesör&#160;üzüntüyle.</p>
<p>&quot;Peki bu anpliko... ansimole... neyse, anlayın işte. Orada petrol lekelerinin nasıl temizleneceği gibi basit&#160;bilgiler yok mu,&quot; diye sordu Albay.</p>
<p>&quot;Harika! Gerçekten harika! İşe buradan başlamalıydık. Derhal çıkıp 12 numaralı cilde, L harfine, leke-çıkarıcıya bakıyorum,&quot; diye bildirdi Profesör dolabın üzerine tırmanırken.</p>
<p>&quot;Görüyor musunuz, miyavlarımı ağzımdan almak yönündeki dayanılmaz alışkanlığınızdan vazgeçmiş&#160;olsaydınız, işin çaresini çoktan bulmuştuk,&quot; dedi Albay suspus duran Sekreter'e.</p><div><div><img src="main-30.jpg" alt=""/></div></div>
<p>&quot;Lekeçıkarıcı&quot; sözcüğüne ayrılmış olan sayfada reçel, çini mürekkebi, kan ve ahududu şurubu lekelerinin nasıl çıkarılacağından başka, petrol lekelerini&#160;gidermenin yolunu da buldular.</p>
<p>&quot;'Lekeli yüzey, benzine batırılmış bir bezle silinir.' Tümamdır bu iş,&quot; diye miyavladı Profesör keyifle.</p>
<p>&quot;Hiç de tamam değil! Peki benzini nereden bulacağız,&quot; diye homurdandı Zorba açıkça belli olan bir kızgınlıkla.</p>
<p>&quot;Yanlış hatırlamıyorsam, lokantanın mahzeninde içine birtakım fırçaların batırıldığı benzin dolu bir</p><div>
<p>Luis Sepûlveda MARTIYA UÇMAYI ÖĞRETEN KEDİ</p></div>
<p>kap var. Sekreter ne yapması gerektiğini biliyor,&quot; diye miyavladı Albay.</p>
<p>&quot;Bağışlayın beyefendi, ama düşüncenizi tam olarak kavrayamadım,&quot; diye özür diledi Sekreter.</p>
<p>&quot;Çok basit: Kuyruğunuzu güzelce benzine buluyorsunuz, sonra gidip o zavallı martıyla ilgileniyoruz,&quot; diye yanıtladı Albay başka tarafa bakarak.</p>
<p>&quot;Ah, hayır! Daha neler! Şakası bile kötü,&quot; diye karşı çıktı Sekreter.</p>
<p>&quot;Bu akşamki menüde iki porsiyon kremalı ciğer olduğunu hatırlatırım size,&quot; diye fısıldadı Albay.</p>
<p>&quot;Kuyruğumu benzine batırmak... kremalı ciğer mi dediniz,&quot; diye miyavladı Sekreter üzgün üzgün.</p>
<p>Profesör onlara eşlik etmeye karar verdi, dört kedi koşarak dükkânın çıkışına yöneldiler. Az önce&#160;bir şişe bira yuvarlamış olan şempanze, yanından&#160;geçen kedilerin yüzüne karşı yüksek sesle geğirdi.</p><div><div><img src="main-31.jpg" alt=""/></div></div>
</body>
</html>