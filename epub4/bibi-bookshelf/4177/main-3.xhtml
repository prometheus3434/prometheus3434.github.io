<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Zorba, Sözlerini Tutmaya Başlıyor</h2><div><div><img src="main-32.jpg" alt=""/></div></div>
<p>Balkona ulaştıkları zaman dört kedi çok geç kaldıklarını anladılar. Albay, Profesör ve Zorba martının cansız bedenine saygıyla bakarlarken, Sekreter de&#160;benzin kokusu çıksın diye kuyruğunu rüzgâra karşı&#160;sallayıp duruyordu.</p>
<p>&quot;Sanırım kanatlarını kapatmak gerek. Bu gibi durumlarda böyle yapılır,&quot; diye bildirdi Albay.</p>
<p>Petrole bulanmış yaratığın karşısında tiksintilerini bastırarak, martının kanatlarını bedenine bitiştirdiler, martının yerini değiştirirken de mavi lekeli beyaz yumurtayı keşfettiler.</p>
<p>&quot;Yumurta! Yumurtlamayı başarmış,&quot; diye haykırdı Zorba.</p>
<p>&quot;Garip bir öyküye bulaştın, caro amico, çok garip bir öyküye,&quot; diye görüşünü söyledi Albay.</p>
<p>&quot;Ne yapacağım şimdi ben bu yumurtayla,&quot; diye</p><div>
<p>Luis Sepûlveda MARTIYA UÇMAYI ÖĞRETEN KEDİ</p></div>
<p>kendi kendine sordu, içini iyiden iyiye sıkıntı basan Zorba.</p>
<p>&quot;Yumurtayla çok şey yapılır. Örneğin omlet,&quot; diye önerdi Sekreter.</p>
<p>&quot;Ah, doğru! Ansiklopediye bir göz attık mı, en güzel omletlerin nasıl hazırlanacağını hemen öğreniriz. Bu konu 15. ciltte, O harfinde ele alınıyor,&quot; diye&#160;onayladı Profesör.</p>
<p>&quot;Omlet momlet yok. Tek bir miyav daha istemiyorum! Zorba o zavallı martıya yumurtayla ve civcivle ilgileneceğine ilişkin söz verdi! Bir liman kedisinin&#160;onuru üzerine verdiği bir söz, limanın tüm kedileri&#160;için geçerlidir. Ayrıca bu yumurtaya kimse elini bile&#160;sürmeyecek,&quot; diye bildirdi Albay büyük bir ciddiyetle.</p>
<p>&quot;Ama ben bir yumurtaya nasıl bakılacağını bilmem ki! Benim hiç yumurtam olmadı,&quot; diye miyavladı, umutsuzluğa kapılan Zorba.</p>
<p>Bunun üzerine kediler Profesör'e baktılar. Belki o ünlü an-sik-lo-pe-disinde bu konuda bir şeyler&#160;vardı.</p>
<p>&quot;En son cildin Y harfini incelemeliyim. Orada yumurtalarla ilgili bilmemiz gereken her şey vardır kesinlikle, ama ben şimdilik ısı, beden ısısı, çok çok beden ısısı öneriyorum,&quot; diye belirtti Profesör bilgiç&#160;ve öğretici bir havayla.</p>
<p>&quot;Bu, yumurtanın üzerine uzanmak, ama onu kırmamak demek,&quot; diye açıklamada bulundu Sekreter.</p>
<p>&quot;Ben de tam bunu salık verecektim. Miyavlarımı ağzımdan alma yeteneğiniz gerçekten ürkütücü. Zorba, sen yumurtanın yanında kal, biz Profesörle gidip&#160;anpilo... ansimo... neyse, anlarsın işte, onda ne yazdığına bakalım. Bu akşam bilgilerle geliriz, şu zavallı&#160;martıyı da gömeriz,&quot; diye karara vardı Albay çatının&#160;üzerine atlamadan önce.</p>
<p>Profesör ve Sekreter onu izlediler. Zorba, balkonda yumurta ve ölü martıyla baş başa kaldı. Büyük bir dikkatle yere uzanıp yumurtayı karnına doğru çekti.&#160;Kendini gülünç hissediyordu. Sabahki o iki serseri şu&#160;halimi görseler, benimle ne biçim alay ederler, diye&#160;düşünüyordu.</p>
<p>Ama söz sözdür; içini ısıtan güneş ışıklarının altında, karnında mavi lekeli beyaz yumurtayla uyukladı durdu.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div><div><div><img src="main-33.jpg" alt=""/></div></div><div><img src="main-34.jpg" alt=""/></div><h2>Hüzünlü Bir Gece</h2>
<p>Sekreter, Profesör ve Zorba ay ışığının altında kestane ağacının dibine bir çukur kazdılar. Az önce&#160;hiçbir insanoğlunun onları görmemesi için kılı kırk&#160;yararak martıyı balkondan avluya atmışlardı. Martıyı&#160;çabucak çukura koyup toprakla örttüler. Sonra Albay&#160;ciddiyetle miyavlamaya koyuldu:</p>
<p>&quot;Kedi dostlar, bu gece, adını bile bilmediğimiz zavallı bir martının ölüsüne elveda diyoruz. Dostumuz Profesör’ün bilgileri sayesinde hakkında öğrendiğimiz tek şey, gümüşsü martılar türünden olduğu&#160;ve çok uzaktan, ırmağı denize kavuştuğu ülkeden&#160;gelmiş olabileceği. Hakkında pek az şey biliyoruz,&#160;ama önemli olan ölmek üzereyken bizlerden biri olan&#160;Zorba'nın evine gelip ona gözü kapalı güvenmiş olması. Zorba onun ölmeden önce çıkardığı yumurtaya,&#160;doğacak olan civcive bakmaya ve en zoru dostlar,&#160;yavruya uçmayı öğretmeye söz verdi...&quot;</p><div>
<p>Luis Sepûlveda MARTIYA UÇMAYI ÖĞRETEN KEDİ</p></div>
<p>&quot;Uçmak, cilt 23, U harfi,” diye mırıldandığı duyuldu Profesör'ün.</p>
<p>&quot;Bay Albay da tam bunu söyleyecekti. Miyavlarım ağzından alma,&quot; diye öğütledi Sekreter.</p>
<p>&quot;... Tutulması zor sözler,&quot; diye devam etti Albay soğukkanlılıkla, &quot;ama hepimiz biliriz ki, liman kedileri miyavlarına daima sadık kalırlar. Zorba'ya bu konuda yardımcı olmak için, dostumuzun kendisine&#160;yavru doğana dek yumurtanın yanından ayrılmamasını, dostumuz Profesör'e de şeyine... anpliko... antip-lo... neyse işte, kitaplarında uçma sanatı hakkında&#160;yazan her şeye bakmasını emrediyorum. Ve şimdi insanların neden olduğu felaketin kurbanı olan bu martıya elveda diyelim. Boynumuzu aya doğru uzatıp liman kedilerinin veda şarkısını miyavlayalım.&quot;</p>
<p>Dört kedi yaşlı ağacın dibinde uzun, hüzünlü bir şarkı miyavlamaya koyuldular, miyavlamaları çok çabuk çevredeki kedilerinkilere karıştı, sonra ırmağın&#160;öbür yakasındaki kedilerinkilere ve miyavlamalar köpeklerin havlamalarıyla, kafesteki kanaryaların ve&#160;yuvalarındaki serçelerin dertli cıvıltılarıyla, kurbağaların hüzünlü vıraklamalarıyla, hatta şempanze Ma-tias'ın düzensiz ciyaklamalarıyla bütünleşti.</p>
<p>Hamburg'daki tüm evlerin ışıkları yandı; evlerdeki insanlar hayvanları birdenbire saran bu garip hüzün üzerine kafa yordular.</p><div><img src="main-35.jpg" alt=""/></div><div><img src="main-36.jpg" alt=""/></div><div><img src="main-37.jpg" alt=""/>
<p>İkinci Bölüm</p></div><div><div><img src="main-38.jpg" alt=""/></div></div><div><div><img src="main-39.jpg" alt=""/></div></div><div><div>
<p>I</p><img src="main-40.jpg" alt=""/>
<p>&gt;</p></div></div><div><div><img src="main-41.jpg" alt=""/></div></div><h2>Anaç Bir Kedinin Portresi</h2>
<p>Kocaman şişko kara kedi, günler boyunca yumurtayla koyun koyuna yattı; bazen, kıpırdanırken istemeden onu kendinden birkaç santimetre uzaklaştırdığında, kadife gibi patisinin tüm şefkatiyle yumurtayı hemen kendine doğru çekiyordu. Uzun, rahatsız günlerdi bunlar, hatta bazen boşa zaman harcadığını&#160;düşünüyordu, çünkü mavi lekeli beyaz bir yumurta&#160;olsa bile, yaşamayan bir nesne, kırılgan bir taştı&#160;özenle baktığı.</p>
<p>Albay'ın emirleri gereği yalnızca yemek yemek ve çişini yaptığı kutuya gitmek için yumurtanın yanından ayrıldığından, hareketsizlikten her yerinin uyuştuğu bir gün, o kireçten merminin içinde gerçekten&#160;bir civcivin büyüyüp büyümediğinden emin olmak&#160;istedi. Böylece önce bir kulağını, sonra ötekini&#160;yumurtaya yaklaştırdı, ama hiçbir şey duyamadı.&#160;İçindekileri görmek için yumurtayı ışığın altına yer-</p><div>
<p>Luis Sepulveda MARTIYA UÇMAYI ÖĞRETEN KEDİ</p></div>
<p>leştirmesi de işe yaramadı. Mavi lekeli beyaz kabuk epey kalındı, arkasında ne olduğu görünmüyordu.</p>
<p>Albay, Sekreter ve Profesör her gece geliyor, Al-bay'ın deyimiyle &quot;umut edilen&quot; gelişmelerin görülüp görülmediğini anlamak için yumurtayı inceliyor, ama&#160;yumurtanın ilk günkünden hiçbir farkı olmadığını&#160;görünce konuyu değiştiriyorlardı.</p>
<p>Profesör ansiklopedisinin kesin kuluçka süresini vermemesine ve koca kitaplarında bulduğu en kesin&#160;verinin annenin ait olduğu türün özelliklerine göre&#160;kuluçkanın 17 ile 30 gün arasında sürebileceği olmasına üzülüp duruyordu.</p>
<p>Kocaman şişko kara kedi için kuluçkaya yatmak hiç kolay değildi. Ona göz kulak olma işini üstlenmiş&#160;aile dostunun, evin tozlandığını düşünüp elektrik süpürgesini açmaya karar verdiği sabahı unutamıyordu&#160;bir türlü.</p>
<p>Her sabah, aile dostunun eve geldiği saatte Zorba yumurtayı balkondaki çiçek saksılarının ortasına saklıyor, böylece kumunu değiştirip mama kutularını&#160;açan bu iyi insana birkaç dakika ayırmış oluyordu.&#160;Ona minnettarlıkla miyavlıyor, bacaklarına sürtünüyor, insanoğlu da kendi kendine, &quot;Ne sevimli kedi bu&#160;böyle,&quot; diyerek gidiyordu. Ama o sabah Zorba, onun&#160;oturma odasını ve yatak odalarını elektrik süpürgesiyle süpürdükten sonra, şöyle söylediğini duydu:</p>
<p>&quot;Şimdi sıra balkonda. Saksıların olduğu yer leş gibi.&quot;</p>
<p>Q</p>
<p>LU</p>
<p>*</p><div>
<p>Luis Sepülveda MARTIYA UÇMAYI ÖĞRETEN</p></div>
<p>Havalanıp bin parçaya ayrılan bir komposto kâsesinin sesiyle mutfağa koşan aile dostu, kapıda durup bağırmaya başladı:</p>
<p>&quot;Zorba, delirdin mi sen? Gel de gör ne yaptığını!</p>
<p>Çık buradan, aptal kedi! Bir patine cam batması eksikti zaten.&quot;</p>
<p>Ne kadar haksız hakaretler! Zorba, süklüm püklüm, kuyruğunu bacaklarının arasına kıstırıp pıtı pıtı balkona yollandı.</p>
<p>Yumurtayı bir yatağın altına yuvarlamak kolay olmadı, ama başardı ve orada komşunun temizliği&#160;bitirip gitmesini bekledi.</p>
<p>Yirminci günün akşamı Zorba uyuklamaktaydı, yumurtanın kımıldandığını fark etmedi, çok hafifçe,&#160;ama olsun, sanki yerde yuvarlanmak ister gibi kımıldanıyordu yumurta.</p>
<p>Karnının hafifçe gıdıklanmasıyla uyandı. Gözlerini açtı ve yumurtadaki bir çatlaktan ufacık sarı bir noktanın bir görünüp bir kaybolduğunu görünce olduğu yerde zıplayıverdi.</p>
<p>Zorba yumurtayı ön patilerinin arasına alınca yavrunun yumurtayı delmek için kabuğa darbeler indirdiğini gördü; az sonra delikten beyaz, nemli bir&#160;kafa uzandı.</p>
<p>&quot;Anne,&quot; diye bağırdı bebek martı.</p>
<p>Zorba ne yanıt vereceğini bilemedi. Kapkara olduğunu biliyordu, ama heyecanın ateşinden mosmor kesildiğini hissediyordu.</p><div><img src="main-42.jpg" alt=""/></div><h2>Anne Olmak Kolay Değil</h2>
<p>&quot;Anne! Anne,&quot; diye bağırdı yumurtasını terk eden yavru.</p>
<p>Süt gibi beyazdı, incecik, kısacık, seyrek tüyleri bedeninin ancak yarısını kaplıyordu. Birkaç adım atmaya çalıştı ama, Zorba'nın karnına doğru devriliver-di.</p>
<p>&quot;Anne! Acıktım,&quot; diye cıvıldadı kedinin derisini gagasıyla çekiştirerek.</p>
<p>Ne yemek verecekti şimdi ona? Profesör bu konuda hiçbir şey miyavlamamıştı. Zorba, martıların balıkla beslendiğini bilirdi ama, nereden bulacaktı şimdi balığı? Zorba mutfağa koştu ve bir elmayı önüne&#160;katıp yuvarlayarak geri döndü.</p>
<p>Civciv gene titreyen bacaklarının üzerinde dikilip meyveye yöneldi. Küçük sarı gaga elmanın kabuğuna&#160;dokununca, sanki kauçuğa değmiş gibi kıvrılıverdi,</p>
<p>düzelirken de civciv geriye doğru fırlayıp yere kapaklandı.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Acıktım! Anne! Acıktım,&quot; diye bağırdı öfkeyle.</p>
<p>Zorba daha civciv doğmadan yemeğini silip süpürmüş olduğuna dövünerek, ona önce bir patatesi, sonra kendi çikolatalarını gagalatmaya çalıştı - aile&#160;tatildeyken seçenekler sınırlıydı. Yapılacak hiçbir şey&#160;yoktu. Küçük gaga henüz yumuşaktı ve patatese&#160;değince yamuluyordu. Zorba böylece iyice umutsuzluğa kapılmışken, civcivin bir kuş olduğunu, kuşların&#160;da böcek yediklerini anımsayıverdi.</p>
<p>Balkona çıkıp bir sineğin pençesine düşmesini bekledi. Çok geçmeden bir tane yakalayıp aç civcive&#160;verdi.</p>
<p>Civciv sineği gagasına aldı, iyice sıktı, sonra gözlerini kapatıp yuttu.</p>
<p>&quot;Güzel! Daha! Anne, daha,&quot; diye bağırdı coşkuyla.</p>
<p>Zorba balkonun bir ucundan diğerine atlayıp duruyordu. Beş sinek, bir de örümcek avlamıştı ki,&#160;karşı evin çatısından birkaç gün önce tanışmış olduğu serseri kedilerin sesleri yükseldi.</p>
<p>&quot;Şuna bak! Küçük şişko jimnastik yapıyor. Ne beden ama, gerçek bir dansçı,&quot; diye miyavladı biri.</p>
<p>&quot;Bence aerobik yapıyor. Ne kadar da şirin, küçük bir şişkocuk bu böyle! Ne kadar da zarif, hele dans&#160;edişi! Dur biraz yağ tulumu, güzellik yarışmasına mı&#160;katılacaksın,&quot; diye miyavladı öteki.</p><div><img src="main-43.jpg" alt=""/></div>
<p>Avlunun öteki yanında güvencede olan iki serseri gülüp duruyorlardı.</p>
<p>Zorba tırnaklarının keskin yanını seve seve tat-tırırdı onlara, ama uzaktaydılar, bu nedenle biriktirdiği böceklerle aç martı yavrusunun yanına döndü.</p>
<p>Yavru martı beş sineği afiyetle mideye indirdi ama örümceğin tadına bakmayı reddetti. Karnı tıka&#160;basa doyunca civcivi hıçkırık tuttu, sonra iyice Zor-ba'nın karnına sokuldu.</p>
<p>&quot;Anne, uykum geldi.&quot;</p>
<p>&quot;Dinle, üzgünüm ama ben senin annen değilim,&quot; diye miyavladı Zorba.</p>
<p>&quot;Tabii ki sen benim annemsin. Üstelik çok iyi bir annesin sen,&quot; dedi civciv gözlerini kaparken.</p>
<p>Albay, Sekreter ve Profesör geldiklerinde, yavruyu Zorba'nın karnına yaslanmış uyurken buldular.</p>
<p>&quot;Tebrikler! Çok tatlı bir civciv bu. Kaç kilo doğdu,&quot; diye sordu Profesör.</p>
<p>&quot;Ne biçim soru bu? Ben bu civcivin annesi değilim,&quot; diye karşılık verdi Zorba.</p><div>
<p>Luis Sepulveda MARTIYA UÇMAYI ÖĞRETEN KEDİ</p></div>
<p>&quot;Geleneksel sorudur bu. Yanlış anlama. Gerçekten çok sevimli bir civciv,&quot; diye miyavladı Albay.</p>
<p>&quot;Korkunç! Korkunç,&quot; diye miyavladı Profesör pa-tileriyle ağzını kapatarak.</p>
<p>&quot;Neymiş o korkunç olan, bize de söyler misin?&quot; diye sordu Albay.</p>
<p>&quot;Yavrunun yiyecek hiçbir şeyi yok. Korkunç! Korkunç,&quot; diye ısrar etti Profesör.</p>
<p>&quot;Haklısın. Ona sinek yedirmek zorunda kaldım, sanırım karnı çok çabuk acıkacak gene,&quot; diye miyavladı Zorba.</p>
<p>&quot;Sekreter, ne bekliyorsunuz?&quot; diye sordu Albay.</p>
<p>&quot;Bağışlayın beyefendi, ama sizi dinlemiyordum,&quot; diye kendini savundu Sekreter.</p>
<p>&quot;Lokantaya gidip bir sardalye getiriniz,&quot; diye emretti Albay.</p>
<p>&quot;Peki neden ben? Ha? Niye hep ben yapıyorum alışverişi? Niye ben daldırıyorum kuyruğumu benzine? Niye sardalyeyi ben getiriyorum? Niye hep ben?&quot;&#160;diye karşı çıktı Sekreter.</p>
<p>&quot;Çünkü bayım, bu akşam yemekte marullu kalamar var. Bu yeterli bir neden değil mi sizce?&quot; diye belirtti Albay.</p>
<p>&quot;Peki ya hâlâ pis pis benzin kokan kuyruğum ne olacak?.. Marullu kalamar mı demiştiniz?..&quot; diye sordu Sekreter çatıya zıplarken.</p>
<p>»Anne, bunlar kim?&quot; diye bağırdı civciv kedileri göstererek.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Anne! Sana anne dedi! Korkunç yürek sızlatıcı bir şey bu!..&quot; demeyi başardı Profesör, Zorba'nın bakışları ona çenesini kapamasının daha iyi olacağını&#160;öğütlemeden önce.</p>
<p>&quot;Peki, caro amico, ilk sözünü tuttun, İkincisini yerine getirmektesin, bir tek üçüncüsü kaldı geriye,&quot;&#160;diye bildirdi Albay.</p>
<p>&quot;En kolayı! Ona uçmayı öğretmek,&quot; diye miyavladı Zorba alaylı alaylı.</p>
<p>&quot;Başaracağız. Ansiklopediyi inceliyorum, ama bilgi edinmek zaman ister,&quot; diye güvence verdi Profesör.</p>
<p>&quot;Anne, karnım acıktı,&quot; diye lafa karıştı civciv.</p><div>
<p></p></div><div><div><img src="main-44.jpg" alt=""/></div></div><h2>Fırsat Kollayan Tehlike</h2>
<p>Doğumun ertesi günü zorluklar baş gösterdi. Zorba aile dostunun kuşu fark etmemesi için canını&#160;dişine takmak zorunda kaldı. Kapının açıldığını duyar&#160;duymaz, boş bir saksıyı yavrunun üzerine kapaklayıp&#160;üzerine oturdu. Neyse ki gelen kişi balkona çıkmadı,&#160;civcivin isyankâr çığlıkları da mutfaktan duyulmuyordu.</p>
<p>Aile dostu her zamanki gibi kutuyu temizledi, kumu değiştirdi, mama kutusunu açtı, gitmeden önce&#160;de balkon kapısına geldi.</p>
<p>&quot;Umarım hasta değilsindir, Zorba, ilk defa bir mama kutusunu açtığımda koşup gelmedin. O saksının üzerinde oturmuş ne yapıyorsun öyle? Sanki bir&#160;şey saklıyor gibisin. Neyse, haydi, yarın görüşürüz,&#160;çılgın kedi!&quot;</p>
<p>Peki ya bir de saksının altına bakmayı akıl etsey-</p><div>
<p>Luis Sepulveda MARTIYA UÇMAYI ÖĞRETEN KEDİ</p></div>
<p>di? Bunu düşünmek bile Zorba'nın karnına ağrılar girmesine neden oldu, kutusuna koşturmak zorunda&#160;kaldı.</p>
<p>Rahatlamış bir halde orada durdu, kuyruğunu iyice havaya dikip insanoğlunun söyledikleri hakkında kafa patlatmaya koyuldu.</p>
<p>&quot;Çılgın kedi.&quot; &quot;Çılgın kedi&quot; demişti. Belki de haklıydı, çünkü civcivi görmesine izin verse, her şey daha kolay olurdu. Aile dostu kuşu yemeye niyetli&#160;olduğunu düşünür, onu alıp götürür, büyüyene kadar&#160;da ona bakardı. Ama o, kuşu alıp bir saksının altına&#160;gizlemişti, çılgın mıydı acaba o?</p>
<p>Hayır, hiç değil. O yalnızca liman kedilerinin onur yasasını titizlikle uygulamaktaydı, hepsi bu. Can çekişen martıya, yavrusuna uçmayı öğreteceğine söz&#160;vermişti, bunu yapacaktı da. Nasıl olacağını bilmiyordu, ama yapacaktı.</p>
<p>Zorba tam özenle pisliklerinin üzerini örtüyordu ki, civcivin korku dolu çığlıkları balkona koşmasına&#160;neden oldu.</p>
<p>Ve gördüğü şey, kanını dondurdu.</p>
<p>İki serseri, civcivin karşısındaydılar, heyecanla kuyruklarını oynatıyorlardı; içlerinden biri de kuyruğuna bastırdığı tırnağıyla yavruyu tutuyordu. Neyse&#160;ki sırtları Zorba'ya dönüktü, onun geldiğini görmediler. Zorba'nın tüm kasları gerildi.</p>
<p>&quot;Kim derdi böyle bir öğle yemeği bulabileceğimizi, dostum? Küçük ama çok lezzetli görünüyor,&quot; diye miyavladı biri.</p>
<p>&quot;Anne, imdat!&quot; diye çığlık atıyordu civciv.</p>
<p>&quot;Kuşların en sevdiğim yeri kanatlarıdır. Bununki-ler küçük görünüyor, ama baldırlar etli etli,&quot; diye bildirdi öteki.</p>
<p>Zorba zıpladı. Havadayken ön patilerinin on tırnağını da çıkardı, iki serserinin arasına düşerken, patileriyle kafalarını yere yapıştırdı.</p>
<p>Yerden kalkmayı denediler, ama başaramadılar, çünkü her ikisinin de birer kulağı birer tırnak tarafından yere çivilenmiş durumdaydı.</p>
<p>&quot;Anne! Beni yemek istiyorlardı,&quot; diye bağırdı civciv.</p>
<p>&quot;Biz mi, çocuğunuzu yemek mi? Hayır, bayan. Asla,&quot; diye miyavladı biri kafası yere çakılı halde.</p>
<p>&quot;Biz vejetaryeniz, bayan, en koyusundan vejetaryeniz,&quot; diye destekledi öbürü.</p>
<p>&quot;Ben 'bayan' değilim, aptallar,&quot; diye miyavladı Zorba onu görebilsinler diye iki kediyi kulaklarından&#160;çekerek.</p>
<p>Onu tanıyınca iki serserinin sırt tüyleri dikleşti.</p>
<p>&quot;Çok sevimli bir yavrunuz var, dostum. Çok güzel bir kedi olacak,&quot; diye görüş bildirdi serserilerden&#160;biri.</p>
<p>&quot;Evet, daha uzaktan belli oluyor bu. Ne sevimli bir kedicik,&quot; diye doğruladı öteki.</p><div>
<p>Luis Sepülveda MARTIYA UÇMAYI ÖĞRETEN</p></div>
<p>&quot;O bir kedi değil! O bir martı yavrusu, salaklar!&quot;</p>
<p>&quot;Arkadaşıma hep söylemişimdir, kedi dediğin martı doğurmalıdır! Yalan mı,&quot; diye belirtti birinci&#160;kedi.</p>
<p>Zorba bu güldürüye son vermeye karar verdi, ama o iki sersem tırnaklarının tadını unutmayacaklardı. Kararlı bir tavırla patilerini kıvırdı, böylece tırnakları o iki alçağın kulaklarını yırttı. Acıyla miyavlayarak koşa koşa kaçtılar.</p>
<p>&quot;Çok cesur bir annem var,&quot; diye cıvıldadı yavru.</p>
<p>Zorba balkonun güvenli bir yer olmadığını anladı, yavruyu evin içine de alamazdı, her yeri kirletirdi, aile&#160;dostu da onu keşfederdi böylece. Güvenli bir yer bulmak gerekiyordu.</p>
<p>&quot;Gel, dolaşmaya çıkacağız,&quot; diye miyavladı Zorba onu kibarca dişlerinin arasına almadan önce.</p><div>
<p>Luis Sepûlveda MARTIYA UÇMAYI ÖĞRETEN</p></div><div><img src="main-45.jpg" alt=""/></div><h2>Tehlike Dur Durak Bilmiyor</h2>
<p>Harry'nin dükkânında toplanmış olan kediler, yavrunun artık evde kalamayacağına karar verdiler.&#160;Çok fazla tehlike vardı evde ve bunların en büyüğü&#160;de o iki serserinin tehdit edici varlıkları değil, aile&#160;dostunun gelip gitmesiydi.</p>
<p>&quot;Ne yazık ki insanların sağı solu belli olmaz! Sık sık, iyi niyetlerle yola çıkıp en kötü felaketlere neden&#160;olurlar,&quot; diye bildirdi Albay.</p>
<p>&quot;Bu çok doğru. Örneğin Harry'yi ele alalım, iyi bir adamdır, iyi yüreklidir, ama o şempanzeye zaafı olduğu ve onun bira sevdiğini bildiği için, maymun ne&#160;zaman susasa bir şişe bira verir ona. O zavallı Matias&#160;utanma duygusunu kaybetmiş bir alkolik olup çıktı&#160;sonunda, kafayı bulduğu zaman ciyak ciyak korkunç&#160;şarkılar söylemeye başlar. Korkunç,&quot; diye miyavladı&#160;Profesör.</p>
<p>&quot;Bile bile verdikleri zararlar da cabası. İnsanların denizleri pisliklerle zehirlemek gibi lanet olasıca bir&#160;saplantısı yüzünden yaşamını yitiren o zavallı martıyı&#160;düşünün,&quot; diye ekledi Sekreter.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Kısa bir tartışmadan sonra, uçmayı öğrenene dek Zorba ile kuşun dükkânda yaşamasına karar verdiler.&#160;İnsanın kaygıya kapılmaması için Zorba her sabah&#160;evine gidecek, sonra gelip yavruyla ilgilenecekti.</p>
<p>&quot;Bu küçük kuşa bir ad koysak hiç fena olmaz,&quot; diye öneride bulundu Sekreter.</p>
<p>&quot;Ben de tam bunu önerecektim. Miyavlarımı ağzımdan almayı bırakmak, korkarım yeteneklerinizi aşıyor,&quot; diye sızlandı Albay.</p>
<p>&quot;Kabul. Bir adının olması gerek, ama önce dişi mi, yoksa erkek mi olduğunu bilmeliyiz,&quot; diye miyavladı Zorba.</p>
<p>Daha cümlesini yeni bitirmişti ki, Profesör kütüphaneden ansiklopedinin bir cildini yere indirmişti bile: C harfine denk düşen 3. ciltte, sayfaları çevirerek &quot;cinsiyet&quot; sözcüğünü arıyordu.</p>
<p>Ne yazık ki ansiklopedide bir martı yavrusunun cinsiyetinin nasıl anlaşılacağına ilişkin tek kelime&#160;yoktu.</p>
<p>&quot;Şu senin ansiklopedinin pek isimize yaramadığını söylemek gerek,&quot; diye homurdandı Zorba.</p>
<p>&quot;Ansiklopedimin yararı konusunda kuşkuya düşülmesini kabul etmiyorum! Bütün bilgi bu kitaplardadır, &quot; diye yanıtladı gocunan Profesör.</p>
<p>&quot;Martı. Deniz kuşu. Pupa-yelken; yavrunun dişi mi yoksa erkek mi olduğunu anlamamıza yardım&#160;edebilecek tek kişi Pupa-yelkendir,&quot; diye miyavladı&#160;Sekreter.</p><div>
<p>Luis Sepülveda MARTIYA UÇMAYI ÖĞRETEN</p></div>
<p>&quot;Ben de tam bunu miyavlayacaktım. Miyavlarımı ağzımdan almanızı yasaklıyorum,&quot; diye söylendi Albay.</p>
<p>Kediler miyavlarken, yavru da bir düzine doldurulmuş kuşun arasında dolaşıp duruyordu. Bülbüllere, papağanlara, tukanlara, tavuskuşlarına, kartallara, şahinlere korkuyla bakıyordu. Birden kan çanağı gibi gözleri olan, üstelik doldurulmuş olmayan, canlı&#160;bir hayvan yolunu kesti.</p>
<p>&quot;Anne! İmdat,&quot; diye bağırdı umutsuzlukla.</p>
<p>Yanına ilk ulaşan Zorba oldu, üstelik tam zamanında, çünkü tam o sırada sıçanın biri ön ayaklarını yavrunun boğazına doğru uzatmıştı.</p>
<p>Sıçan, Zorba'yı görür görmez duvardaki bir yarığın içinde kayboldu.</p>
<p>&quot;Beni yemek istiyordu,&quot; diye bağırdı yavru, Zorba'ya sokularak.</p>
<p>&quot;Bu tehlike hiç aklımıza gelmemişti. Sanırım sıçanlarla miyavlaşmak gerekecek,&quot; diye bildirdi Zorba.</p>
<p>&quot;Tamam. Ama o küstah yaratıklara fazla ödün verme,&quot; diye öğütledi Albay.</p>
<p>Zorba yarığa yaklaştı. İçerisi çok karanlıktı, ama sıçanın kıpkırmızı gözlerini seçmeyi başardı.</p>
<p>&quot;Başkanınızı görmek istiyorum,” diye miyavladı kararlı bir sesle.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Ben sıçanların başkanıyım,&quot; diye yanıt geldi karanlığın içinden.</p>
<p>&quot;Eğer sıçanların başkanı sensen, sizden korkmaya bile gerek yok. Başkanına haber ver,&quot; diye diretti Zorba.</p>
<p>Zorba sıçanın uzaklaştığını duydu. Tırnakları üzerinde kaydığı boruyu gıcırdatıyordu. Birkaç dakika sonra kırmızı gözler yeniden karanlıkta belirdi.</p>
<p>&quot;Başkan seni kabul edecek. Denizkabuklarının olduğu mahzende, korsan sandığının arkasında bir&#160;giriş var,&quot; diye ciyakladı sıçan.</p>
<p>Zorba mahzene kadar indi. Sandığın arkasını iyice arayınca duvarda, geçebileceği büyüklükte bir&#160;delik gördü. Örümcek ağlarını bozarak sıçanların&#160;dünyasına doğru süzüldü. Nem ve çöp kokuyordu her&#160;yer.</p>
<p>&quot;Kanalizasyon borularını izle,&quot; diye bağırdı göremediği bir sıçan.</p>
<p>Söyleneni yaptı. Karnının üzerinde sürünerek ilerledikçe derisinin toza ve pisliğe bulandığını hissediyordu. Karanlığın içinde, zayıf bir güneş ışınının&#160;zor zor aydınlattığı bir hazneye kadar ilerledi. Zorba&#160;dışarda, caddenin altında olduğunu, güneş ışığının&#160;da ızgaradan sızdığını tahmin etti. İçerisi iğrenç kokuyordu, ama tavan dört ayak üzerine kalkabileceği</p><div><img src="main-46.jpg" alt=""/></div>
<p>kadar yüksekti. Tam ortada iğrenç suların aktığı bir kanal vardı. İşte o anda gördü sıçanların başkanını,&#160;her yeri yara izleriyle dolu, esmer, kocaman bir kemirgendi; tırnağıyla kuyruğundaki halkaları temizlemeye çalışıyordu. &quot;Şu işe bak hele! Kimler gelmiş bizi&#160;görmeye! Şişko kedi,&quot; diye ciyakladı sıçanların başkanı.</p>
<p>&quot;Şişko! Şişko,&quot; diye ciyakladı hep bir ağızdan, Zorba'nın yalnızca kırmızı gözlerini görebildiği onlarca sıçan.</p>
<p>&quot;Civcivi rahat bırakmanızı istiyorum,&quot; diye miyavladı kararlılıkla.</p>
<p>&quot;Demek ki kedilerin artık bir civcivi var. Biliyordum. Kanalizasyonlarda pek çok şey dolaşır dillerde. Söylenenlere göre çok lezzetli bir civcivmiş. He! He!&#160;He,&quot; diye ciyakladı sıçan.</p>
<p>&quot;Gerçekten de çok lezzetli! He! He! He,” diye yineledi sıçanlar korosu.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Büyüdüğü zaman mı yiyeceksiniz onu? Bizi davet etmeden mi? Benciller sizi,&quot; diye ciyak ciyak bağırdı sıçan.</p>
<p>&quot;Benciller! Benciller,&quot; diye yineledi öteki sıçanlar.</p>
<p>&quot;Senin de bildiğin gibi, hakladığım sıçanların sayısı, tüylerimin sayısından daha fazla. O civcivin başına herhangi bir şey gelirse, saatleriniz sayılı demektir,&quot; diye belirtti Zorba soğukkanlılıkla.</p>
<p>&quot;Dinle yağ tulumu, buradan nasıl çıkabileceğini düşündün mü? Senden güzel bir kedili börek yapabiliriz,&quot; diye gözdağı verdi sıçan.</p>
<p>&quot;Kedili börek! Kedili börek,&quot; diye yineledi öteki sıçanlar.</p>
<p>Bunun üzerine Zorba sıçanların başkanının üzerine atıldı. Kafasını tırnaklarının arasında sıkıştırarak sırtına çöreklendi.</p>
<p>&quot;Gözlerini kaybetmek üzeresin. Adamların belki benden kedili börek yaparlar, ama sen de bunu göremezsin. Söyle bakalım, civcivi rahat bırakacak mısınız,&quot; diye miyavladı Zorba.</p>
<p>&quot;Ne kadar terbiyesizsin! Tamam Ne kedili börek, ne civcivli börek. Kanalizasyonda her konuda pazarlık&#160;yapılabilir,&quot; diye tiz bir çığlık attı sıçanların başkanı.</p>
<p>&quot;Anlaşalım. Civcivin yaşamına saygı göstermek</p>
<p>karşılığında benden ne istiyorsunuz?&quot; diye sordu Zorba.</p><div>
<p>Luis Sepülveda MARTIYA UÇMAYI ÖĞRETEN</p></div>
<p>&quot;Avluya serbest geçiş hakkı. Albay dükkândan geçen yolun bize kapatılmasını emretti. Avluya serbest geçiş hakkı,&quot; diye zırıldadı sıçanların başkanı.</p>
<p>&quot;Avluya serbest geçiş hakkı,&quot; diye yineledi koro.</p>
<p>&quot;Tamam. Avluya geçebileceksiniz, ama geceleyin, insanların sizi göremeyecekleri saatte. Biz kediler,&#160;saygınlığımızı korumaya özen göstermek zorundayız,&quot; diye bildirdi Zorba sıçanın kafasını bırakırken.</p>
<p>Sıçanların başkanından ve ona nefretle bakan onlarca kırmızı gözden gözünü ayırmadan, geri geri&#160;giderek kanalizasyondan çıktı.</p><div>
<p></p></div><div><div><img src="main-47.jpg" alt=""/></div></div><h2>Yavru Dişi Martı mı, Yavru Erkek Martı mı?</h2>
<p>Bir deniz kedisi, gerçek bir deniz kedisi olan Pu-pa-yelken'i üç gün sonra görebildiler.</p>
<p>Pupa-yelken, Elbe Irmağı'nm dibindeki kör kayaları temizleyip kaldırmakla görevli bir taraklama gemisi olan Hannes Il'nin maskotuydu. Hannes ll'nin&#160;tayfaları, ırmağın taraklanmasına ilişkin güç çalışmalarda can yoldaşı olarak gördükleri bal rengi tüylü,&#160;mavi gözlü kedi Pupa-yelken'i çok severlerdi.</p>
<p>Fırtınalı günlerde onu, boyuna uygun, sarı bir denizci muşambasına sararlardı, Pupa-yelken de&#160;kötü havayı göğüsleyen denizcilerin karamsar havasıyla güvertede dolaşırdı.</p>
<p>Hannes II Rotterdam, Anvers, Kopenhag limanlarını temizlemişti, Pupa-yelken bu yolculuklarla ilgili eğlenceli öyküler anlatırdı. Evet. Gerçek bir deniz kedisiydi o.</p>
<p>&quot;Ahoy,&quot; diye miyavladı Pupa-yelken dükkâna girerken.</p><div>
<p>Luis Sepûlveda MARTIYA UÇMAYI ÖĞRETEN KEDİ</p></div>
<p>Her adımda sağa sola yalpalayan ve kuruluşun kasiyerine saygı göstermesi gerektiğini bilmeyen kediyi gören şempanze, şaşkın şaşkın gözlerini kırpıştırdı.</p>
<p>&quot;Günaydın demeyi bilmiyorsun, hiç olmazsa giriş ücretini öde, pire torbası,&quot; diye ciyakladı Matias.</p>
<p>&quot;Sancakta bir salak! Baraküda balığının dişleri adına! Sen bana pire torbası mı dedin? Bil ki bu kürkün altındaki deri, dünyanın bütün limanlarının bütün böcekleri tarafından sokulmuştur. Bir gün sana&#160;sırtımın üzerine yerleşen bir kenenin öyküsünü miyavlayacağım, o kadar ağırdı ki, elimle kaldırmaya&#160;gücüm yetmiyordu. Balinanın sakalı adına! Ve sana,&#160;karınlarını doyurmak için iştah açıcı niyetine yedi&#160;adamın kanını emmek zorunda olan Cacatua Adası&#160;bitlerini miyavlayacağım. Köpekbalığının yüzgeçleri&#160;adına! Demir al, makak. Rüzgârımı kesme,&quot; diye emretti Pupa-yelken ve şempanzenin yanıtını beklemeden yoluna devam etti.</p>
<p>Kitapların bulunduğu odaya gelince, orada toplanmış olan kedileri kapının eşiğinden selamladı.</p>
<p>&quot;Miaou,&quot; diye miyavladı yarı-sert, yarı-yumuşak Hamburg şivesiyle miyavlamayı seven Pupa-yelken.</p>
<p>&quot;Sonunda geldin, capitano. Sana ne kadar ihtiyacımız olduğunu bilemezsin,&quot; diye yanıtladı Albay.</p>
<p>Ona çabucak martıya Zorba'nın verdiği sözlerin öyküsünü anlattılar, sözler, diye yinelediler, hepsini&#160;bağlıyordu.</p><div>
<p>Luis Sepulveda MARTIYA UÇMAYI ÖĞRETEN</p></div>
<p>Pupa-yelken, kaygılı bir havayla, kafasını sallayarak dinledi.</p>
<p>&quot;Mürekkep balığının mürekkebi adına! Denizlerde korkunç şeyler oluyor. Bazen bazı insanların çıldırıp çıldırmadığını soruyorum kendime, okyanusu kocaman bir çöplük haline getirmeye çalışıyorlar. Geçenlerde Elbe'nin ağzını tarakladım, gel-gitlerin önüne katıp sürüklediği çöpleri bir görseniz! Kaplumbağanın kabuğu adına! Varillerce böcek ilacı, araba lastikleri, insanların kumsalda bıraktığı tonlarca lanet olasıca plastik şişe çıkardık,&quot; diye belirtti Pupa-yel-ken öfkeyle.</p>
<p>&quot;Korkunç! Korkunç! Eğer böyle devam ederse, 'kirlilik' sözcüğü ansiklopedinin 11. Cildinin bütün K&#160;harfini kaplayacak,&quot; diye haykırdı kanı beynine sıçrayan Profesör.</p>
<p>&quot;Bu zavallı kuş için ben ne yapabilirim,&quot; diye sordu Pupa-yelken.</p>
<p>&quot;Denizi tanıyan sensin, onun erkek mi, yoksa dişi mi olduğunu bize sen söyleyebilirsin,&quot; diye yanıtladı&#160;Albay.</p>
<p>Onu yavrunun yanına götürdüler; yavrucak, Al-bay'ın emirleri doğrultusunda onun beslenmesi işini üstlenen Sekreter'in getirdiği bir mürekkep balığının</p>
<p>işini gördükten sonra, tıka basa doymuş bir halde uyuyakalmıştı.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div><div>
<p>I</p></div>
<p>Pupa-yelken kuşun bir ayağını öne doğru çekti, kafasını inceledi, ardından kuyruğunun üzerinde çıkmaya başlayan tüylerini kaldırdı. Yavru, korku dolu&#160;gözleriyle Zorba'yı aradı.</p>
<p>&quot;Akrebin ayakları adına! Bir gün benim kuyruğumdaki kıllar kadar çok yumurta yumurtlayacak şirin bir dişi bu,&quot; diye haykırdı deniz kedisi keyifle.</p>
<p>Zorba yavru kuşun kafasını yaladı. Kuşun annesine adını sormadığına üzüldü, çünkü eğer kızı, insanların adamsendeciliği yüzünden kesilen annenin uçuşunu devam ettirecekse, aynı adı taşıması&#160;güzel olurdu.</p>
<p>&quot;Kuşun bizim korumamıza girme şansını yakalamış olmasını göz önüne alarak, ona Şanslı adını takmayı öneriyorum,&quot; dedi Albay.</p><div><div><img src="main-48.jpg" alt=""/></div></div>
<p>&quot;Barlam balığının solungaçları adına! Güzel bir ad bu. Baltık Denizi'nde rastladığım çok hoş bir martıyı anımsattı bana. Onun adı da buydu, Şanslı, bembeyazdı üstelik,&quot; diye miyavladı Pupa-yelken.</p>
<p>&quot;Bir gün çok dikkate değer, çok olağanüstü bir şey yapacak, adı da ansiklopedide Ş harfine yazılacak,” diye kendinden emin bir şekilde miyavladı Profesör.</p>
<p>Oybirliğiyle Albay'ın önerdiği adı kabul ettiler. Böylece beş kedi dişi kuşun çevresinde halka oldular,&#160;arka patilerinin üzerinde dikilip tırnaklardan bir çatı&#160;oluşturmak üzere ön patilerini öne uzattılar, sonra&#160;liman kedilerinin vaftiz ayinini miyavladılar.</p>
<p>&quot;Seni selamlıyoruz Şanslı, kedilerin dostu!&quot;</p>
<p>&quot;Ahoy! Ahoy! Ahoy,&quot; diye bağırdı Pupa-yelken mutlulukla.</p><div>
<p>Luis Sepülveda MARTIYA UÇMAYI ÖĞRETEN</p></div><div><img src="main-49.jpg" alt=""/></div><h2>Şanslı, Gerçekten de Şanslı</h2>
<p>Kedilerin şefkatiyle sarılıp sarmalanan Şanslı çabucak büyüdü. Daha bir ay geçmeden, gümüş rengi ipeksi tüyleri olan, incecik, genç bir martı olup çıkmıştı; Harry'nin dükkânında oradan oraya koşturuyordu.</p>
<p>Turistler dükkânı ziyarete geldiklerinde, Albay'ın öğrettikleri doğrultusunda saman dolu kuşların arasında kımıldamadan duruyor, doldurulmuş kuş taklidi yapıyordu. Ama akşamleyin, müze kapanıp yaşlı&#160;deniz kurdu da ortalıktan elini eteğini çekince, deniz&#160;kuşlarına özgü o beceriksiz yürüyüşle bütün odaları&#160;birer birer dolaşmaya çıkar, içlerindeki bin çeşit&#160;nesne karşısında hayran kalırdı. Profesör de bu arada&#160;eline geçen her kitapta Zorba'nın kuşa uçmayı öğretebilmesi için gereken yöntemi arıyordu.</p>
<p>&quot;Uçmak havayı geriye ve aşağıya doğru itmeyi</p>
<p>gerektirir. Güzel! İşte önemli bir şey bu,&quot; diye mırıldanıyordu burnunu kitaplara gömüp.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Peki, niye uçmak zorundayım ben?&quot; diye soruyordu kanatlarını bedenine iyice yapıştıran Şanslı.</p>
<p>&quot;Çünkü sen bir martısın ve martılar uçarlar. Bu korkunç! Uçmayı bilmemen ne kadar korkunç,&quot; diye&#160;yanıtlıyordu Profesör.</p>
<p>&quot;Ama ben uçmak istemiyorum. Ben martı olmak da istemiyorum. Ben kedi olmak istiyorum, kediler de&#160;uçmazlar,&quot; diye karşı çıkıyordu Şanslı.</p>
<p>Bir gün akşam vakti, girişteki tezgâha yaklaşarak şempanzeyle sevimsiz bir sohbete girişti.</p>
<p>&quot;Sakın gelip buraya kaka yapayım deme, kuş beyinli seni,&quot; diye ciyakladı Matias onu görür görmez.</p>
<p>&quot;Niçin böyle söylüyorsunuz, Bay Maymun,&quot; diye cıvıldadı martı çekinerek.</p>
<p>&quot;Kuşlar bir tek onu bilirler. Kaka yapmayı. Sen de bir kuşsun,&quot; diye yineledi öteki, açıklamasından son&#160;derece emindi.</p>
<p>&quot;Yanılıyorsunuz. Ben bir kediyim, üstelik çok temiz bir kediyim. Profesör'le aynı kaka kutusunu&#160;kullanıyorum,&quot; diye cıvıldadı martı ötekinin sevgisini&#160;kazanmaya çalışarak.</p>
<p>&quot;Ah! Ah! O pire torbaları çetesi seni de onlardan biri olduğuna inandırdılar. Git de aynaya bak: Senin&#160;iki ayağın var, kedilerinse dört. Senin tüylerin var, kedilerinse kürkü. Ya kuyruğa ne demeli? Ha? Nerede</p>
<p>senin kuyruğun? Sen de vaktini kitap okuyup miyavlamakla geçiren o kedi kadar çatlaksın: Korkunç! Korkunç! Seni gidi aptal kuş! Peki dostlarının seni&#160;neden pohpohladıklarını bilmek ister misin? Çünkü,&#160;güzel bir ziyafet çekmek için senin şişmanlamanı&#160;bekliyorlar! Tüylerinle müylerinle, bir lokmada yutacaklar seni,&quot; diye ciyakladı şempanze.</p><div>
<p>Luis Sepûlveda MARTIYA UÇMAYI ÖĞRETEN</p></div>
<p>O akşam kediler, martının gelip en sevdiği yemeği yememesine şaşırdılar: Sekreter'in, lokantanın mutfağından aşırdığı kalamarlardan vardı yemekte.</p>
<p>Kaygıyla martıcığı aradılar, doldurulmuş hayvanların arasında kolu kanadı kırık, üzgün bir şekilde otururken onu bulan Zorba oldu.</p>
<p>&quot;Acıkmadın mı Şanslı?&quot; diye sordu Zorba, &quot;Yemekte kalamar var.&quot;</p>
<p>Martı gagasını açmadı.</p>
<p>&quot;İyi değil misin? Hasta mısın?&quot; diye diretti Zorba kaygıyla.</p>
<p>&quot;Semireyim diye mi yememi istiyorsun?&quot; diye sordu martı yüzüne bakmadan.</p>
<p>&quot;Büyümen, güçlü ve sağlıklı olman için,&quot; diye yanıtladı Zorba.</p>
<p>&quot;Sonra, ben tombullaşınca, beni yemek için sıçanları davet edecek misin?&quot; diye bağırdı, gözlerinden yaşlar süzülerek.</p>
<p>&quot;Nereden çıktı bu saçmalık,&quot; diye miyavladı Zorba heyecanla.</p>
<p>Şanslı, hıçkırıklarını tutarak Matias'ın ona ciyakladığı her şeyi anlattı. Zorba, martının gözyaşlarını yaladı, sonra, o güne dek hiç söylemediği şeyleri&#160;miyavlarken buldu kendini.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Sen bir martısın. Şempanze bu konuda haklı, ama yalnızca bu konuda. Hepimiz seni seviyoruz,&#160;Şanslı. Seni seviyoruz, çünkü sen bir martısın, çok&#160;sevimli bir martısın hem de. Sen bir kedi olduğunu&#160;haykırdığında karşı çıkmıyoruz, çünkü bizim gibi olmak istemen bize gurur veriyor, ama sen farklısın ve&#160;biz senin farklı olmanı seviyoruz. Annene yardım&#160;edemedik, ama sana edebiliriz. Yumurtadan çıktığından beri seni koruduk. Seni bir kediye dönüştürmeyi&#160;düşünmeden sana bütün sevecenliğimizi verdik. Seni&#160;bir martı olarak seviyoruz. Senin de bizi sevdiğini,&#160;bizim senin dostların, ailen olduğumuzu hissediyoruz ve bil ki senin sayende biz, göğsümüzü gururla&#160;kabartan bir şey öğrendik: Farklı bir varlığı beğenmeyi, sevmeyi ve ona saygı göstermeyi. Bize benzeyenleri kabullenmek ve sevmek çok kolaydır, ama farklı&#160;biriyle bu çok zordur ve sen bunu başarmamızda bize&#160;yardım ettin. Sen bir martısın ve martıların yazgısını&#160;izlemek zorundasın. Uçmalısın. Bunu başardığında&#160;Şanslı, mutlu olacaksın, böylece senin bize karşı duyguların ve bizim sana karşı duygularımız daha yoğun&#160;ve güzel olacak, çünkü birbirinden tamamıyla farklı&#160;varlıklar arasındaki bir sevgi olacak bu.&quot;</p>
<p>&quot;Uçmaktan korkuyorum,&quot; diye cıvıldadı Şanslı doğrularak.</p><div>
<p>Luis Sepulveda MARTIYA UÇMAYI ÖĞRETEN</p></div>
<p>&quot;O an geldiğinde, ben de yanında olacağım. Annene söz verdim,&quot; diye miyavladı Zorba, martının kafasını yalayarak.</p>
<p>Genç martıyla kocaman şişko kara kedi yürümeye koyuldular. Kedi şefkatle martının kafasını yalıyordu, martı da bir kanadıyla kedinin sırtını sarmıştı.</p><div><div><img src="main-50.jpg" alt=""/></div></div><div><img src="main-51.jpg" alt=""/></div><h2>Uçmayı Öğreniyoruz</h2>
<p>&quot;Başlamadan önce, son bir kez teknik konulan özetleyelim,&quot; diye miyavladı Profesör.</p>
<p>Albay, Sekreter, Zorba ve Pupa-yelken, bir kitaplığın en üst rafından aşağıda olup bitenleri seyrediyorlardı. Aşağıda, kalkış pisti denilen bir koridorun bir başında Şanslı duruyordu, öteki başında da, ansiklopedinin L harfine denk düşen 12. Cildinin üzerine&#160;eğilmiş olan Profesör. Kitabın Leonardo da Vinci'ye&#160;ayrılmış olan sayfalarından biri açıktı; sayfada büyük&#160;ustanın &quot;uçma makinesi&quot; adını taktığı garip bir aygıtın çizimi vardı.</p>
<p>&quot;Lütfen, öncelikle dayanak noktaları olan (a) ve (b)nin sağlamlığını denetleyelim,&quot; diye miyavladı&#160;Profesör.</p>
<p>&quot;(a) ve (b) noktaları denetlendi,&quot; diye yineledi Şanslı önce sol, sonra sağ ayağının üzerinde zıplayarak.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Mükemmel. Şimdi (c) ve (d) noktalarının geri-limini denetleyelim,” diye miyavladı, kendini bir NASA mühendisi kadar önemli hisseden Profesör.</p>
<p>&quot;(c) ve (d) noktalarının gerilimi denetlendi,&quot; diye bağırdı Şanslı, iki kanadını alabildiğine açarak.</p>
<p>&quot;Mükemmel. Hepsini bir kere daha tekrar edelim,&quot; diye emretti Profesör.</p>
<p>&quot;Kalkanbalığının bıyıkları adına! Bırak da bir kere uçsun,” diye haykırdı Pupa-yelken.</p>
<p>&quot;Size uçuş sorumlusu olduğumu hatırlatırım! Her şey iyice gözden geçirilmeli, çünkü sonuçlar Şanslı için&#160;korkunç olabilir. Korkunç,&quot; diye yanıtladı Profesör.</p>
<p>&quot;Haklı. Ne yaptığını biliyor,&quot; diye araya girdi Sekreter.</p>
<p>&quot;Ben de tam bunu miyavlayacaktım. Acaba bir gün miyavlarımı ağzımdan almaktan vazgeçecek misiniz?&quot; diye homurdandı Albay.</p>
<p>Şanslı orada, ilk uçuş denemesini gerçekleştirmek üzereydi. Geçen hafta meydana gelen iki olay kedilere, isteğini çok güzel gizlese de, martının gönlünden uçmak geçtiğini göstermişti.</p>
<p>İlk olay, bir ikindi vakti Harry'nin dükkânının çatısında güneşlenirlerken meydana gelmişti; Şanslı&#160;da yanlarındaydı. Boylu boyunca uzanmış, güneşin&#160;sımsıcak ışınlarından yararlanırlarken, üzerlerinde,&#160;çok çok yükseklerde üç martının süzüldüğünü gördüler.</p><div><div><img src="main-52.jpg" alt=""/></div></div><div><div><img src="main-53.jpg" alt=""/></div></div>
<p>Mavi gökyüzünde karaltı halinde beliren martılar güzel, görkemliydiler. Bazen kımıltısız görünüyor,&#160;yalnızca kanatlarını açıp havada süzülüyorlardı, ama&#160;kanatlarını azıcık oynatınca hemen ilerleyiveriyorlar-di; bunu yaparken o kadar zarif ve çekiciydiler ki,&#160;insanın canı onlarla birlikte gökyüzünde olmak istiyordu. Birden kediler yukarıya bakmaktan vazgeçerek gözlerini $anslı'ya diktiler. Genç martı türdeşlerinin uçuşunu izliyor ve farkında olmadan kanatlarını&#160;açıyordu.</p>
<p>&quot;Şuna bakın. Uçmak istiyor,&quot; diye dikkat çekti Albay.</p>
<p>&quot;Evet! Uçmasının vakti geldi. Artık büyük ve güçlü bir martı o,&quot; diye onayladı Zorba.</p>
<p>&quot;Şanslı. Uç! Dene,&quot; diye önerdi Sekreter.</p>
<p>Arkadaşlarının miyavlamalarını duyan Şanslı kanatlarını kapatarak yanlarına geldi. Zorba'nın yanına yatıp gagasını açıp kapayarak horlama taklidi yapmaya başladı.</p>
<p>İkinci olay ertesi gün, Pupa-yelken, çevresinde toplanan kedilere öykü anlatırken gerçekleşti.</p>
<p>&quot;... Ve size miyavladığım gibi, dalgalar o kadar büyüktü ki, kıyıyı göremiyorduk, ispermeçet balinasının yağı adına, yetmezmiş gibi pusulamız da kırılmıştı.&#160;Beş gün beş gecedir fırtınanın içindeydik, artık kıyıya&#160;doğru mu gidiyoruz, yoksa açık denizlere mi dalıyoruz,&#160;bilemiyorduk. Böyleyken, tam kendimizi kaybolmuş&#160;hissederken, serdümen uçan bir martı sürüsü gördü.&#160;O ne mutluluktu dostlar! Martı sürüsünü izlemek için&#160;olanca gücümüzü harcadık ve karaya ulaşmayı başardık. Baraküda balığının dişleri adına! O martılar bizim&#160;hayatımızı kurtardı. Eğer onları görmemiş olsak, ben&#160;şimdi burada olup size bu öyküyü miyavlayamazdım.&quot;</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Deniz kedisi ne zaman öykü anlatsa kulak kesilen Şanslı, gözlerini kocaman kocaman açmış onu dinliyordu.</p>
<p>&quot;Martılar fırtınalı günlerde uçarlar mı?&quot; diye sordu.</p>
<p>&quot;Yılan balığının kıvranması adına! Martılar dünyanın en güçlü kuşlarıdırlar. Hiçbir kuş bir martı kadar iyi uçamaz,&quot; diye belirtti Pupa-yelken.</p>
<p>Kedilerin miyavlan Şanslı’nın yüreğinin en derin yerlerine işliyordu. Ayaklarıyla yeri dövüyor, gagasını&#160;sinirli sinirli oynatıyordu.</p>
<p>&quot;Uçmak mı istiyorsun, genç kız?&quot; diye sordu Zorba.</p>
<p>Şanslı yanıt vermeden önce, teker teker hepsinin gözünün içine baktı.</p>
<p>&quot;Evet, lütfen, bana uçmayı öğretin.&quot;</p><div>
<p>Luis Sepülveda MARTIYA UÇMAYI ÖĞRETEN</p></div>
<p>Kediler sevinçlerini miyavladıktan sonra hemen işe giriştiler. Uzun zamandır umutla bu ânı beklemişlerdi. Yalnızca kedilere özgü bir sabırla, genç martının uçma isteğine onları ortak etmesini beklemişlerdi, çünkü kedilerin o eski bilgelikleri sayesinde uçmanın son derece kişisel bir karar olduğunu anlamışlardı. İçlerinde en mutlusu da, ansiklopedinin 12.&#160;Cildinde, L harfinde uçmanın ilkelerini bulmuş olan&#160;Profesör'dü; bu durumda eylemi o yönetecekti.</p>
<p>&quot;Kalkış için hazır mısınız?&quot; diye sordu Profesör.</p>
<p>&quot;Kalkış için hazırım,&quot; diye bağırdı Şanslı.</p>
<p>&quot;(a) ve (b) dayanak noktalarının yardımıyla yeri iterek pistte ilerlemeye başlayınız,&quot; diye emretti Profesör.</p>
<p>Şanslı ilerlemeye başladı, ama ağır ağır, sanki aşınmış patenlerle kayıyormuş gibi.</p>
<p>&quot;Daha hızlı,&quot; diye buyurdu Profesör.</p>
<p>Genç martı biraz hızlandı.</p>
<p>&quot;Şimdi (c) ve (d) noktalarını geriniz,&quot; diye bildirdi Profesör.</p>
<p>Şanslı ilerlemeye devam ederken kanatlarını açtı.</p>
<p>&quot;Şimdi (e) noktasını kaldırınız!&quot;</p>
<p>Şanslı kuyruk tüylerini havaya kaldırdı.</p>
<p>&quot;Ve şimdi havayı aşağı iterek (c) ve (d) noktalarını aşağı yukarı sallayınız, aynı anda (a) ve (b) noktaları-</p>
<p>nı katlayınız,&quot; diye miyavladı Profesör.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Şanslı kanat çırptı, ayaklarını karnına doğru kıvırdı, birkaç santimetre yükseldi, ama hemen boş bir çuval gibi yere düştü.</p>
<p>Kediler bir sıçrayışta yere inip martının yanına koştular. Gözleri dolu doluydu.</p>
<p>&quot;Beceriksizin tekiyim ben! Beceriksizin tekiyim ben,&quot; diye yineleyip duruyordu dertli dertli.</p>
<p>&quot;Kimse bir kerede uçamaz. Başaracaksın. Sana söz veriyorum,&quot; diye miyavladı Zorba, kafasını yalayarak.</p>
<p>Profesör, Leonardo da Vinci’nin uçma makinesini bir kere daha inceleyerek hatanın nerede olduğunu&#160;bulmaya çalışıyordu.</p><div><div><img src="main-54.jpg" alt=""/></div></div><div>
<p>L</p></div>
</body>
</html>