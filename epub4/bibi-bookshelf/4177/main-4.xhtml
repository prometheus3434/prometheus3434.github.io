<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Kediler Bir Yasağı Delmeye Karar Veriyorlar</h2><div><img src="main-55.jpg" alt=""/></div>
<p>Şanslı on yedi kez havalanmayı denedi ve on yedi kez birkaç santimetre yükselmeyi başardıktan sonra&#160;yere düştü.</p>
<p>İğne ipliğe dönmüş olan Profesör, ilk on iki başarısızlık karşısında bıyıklarının tüylerini teker teker yolmuştu; titrek miyavlarla kendini temize çıkarmaya&#160;çalışıyordu.</p>
<p>&quot;Anlamıyorum. Uçuş kuramını büyük bir özenle gözden geçirdim, Leonardo da Vinci'nin verdiği bilgileri, ansiklopedinin 1. Cildinde, A harfinde, 'Aerodinamik' maddesinde bulunan her şeyle karşılaştırdım,&#160;gene olmadı, gene olmadı. Korkunç! Korkunç!&quot;</p>
<p>Kediler ona hak veriyorlardı, tüm dikkatleri, her başarısız uçuş denemesinden sonra iyiden iyiye&#160;üzüntüye ve melankoliye kapılan Şanslı'nın üzerinde&#160;yoğunlaşıyordu.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Son başarısızlıktan sonra Albay denemeleri durdurmaya karar verdi, deneyimlerine dayanarak martının kendine olan güvenini yitirmeye başladığını görüyordu, eğer gerçekten uçmak istiyorsa bu çok&#160;tehlikeli bir durumdu.</p>
<p>&quot;Belki de yapamıyor. Belki de çok uzun süre bizimle yaşadı ve uçma yeteneğini yitirdi,&quot; diye fikir yürüttü Sekreter.</p>
<p>&quot;Eğer teknik bilgilere uyulur, aerodinamik yasalarına saygı gösterilirse, uçulabilir. Unutmayınız ki, her şey ansiklopedidedir,&quot; diye belirtti Profesör.</p>
<p>&quot;Kedibalığının kuyruğu adına! Bu bir martı ve martı dediğin uçar,&quot; diye karşı çıktı Pupa-yelken.</p>
<p>&quot;Uçmak zorunda. Annesine söz verdim bunun için, kendisine de söz verdim, uçmak zorunda,&quot; diye&#160;yineledi Zorba.</p>
<p>&quot;Ve bu sözü tutmak hepimizin görevi,&quot; diye ekledi Albay.</p>
<p>&quot;Ona uçmayı öğretme yeteneğinden yoksun olduğumuzu ve kediler dünyasının dışında yardım aramak gerektiğini kabul edelim,&quot; diye önerdi Zorba.</p>
<p>&quot;Daha açık miyavla Zorba. Sözü nereye getirmek istiyorsun,&quot; diye sordu Albay ciddiyetle.</p>
<p>&quot;Hayatımda ilk kez yasağı delmek için izin istiyorum,&quot; diye miyavladı Zorba, dostlarının gözlerinin içine bakarak.</p>
<p>&quot;Yasağı delmek mi,&quot; diye miyavladı kediler tırnaklarını çıkarıp kabararak.</p>
<p>&quot;İnsanların dilinde miyavlamak yasaktır.&quot; Kedi yasası böyleydi; ama, insanlarla iletişim kurmak çıkarlarına uymadığından değil. Tehlikeli olan, insanların göstereceği tepkiydi. Konuşan bir kediyi ne yaparlardı? Büyük olasılıkla alıp bir kafese kapatır, bin&#160;türlü aptalca deney uygularlardı üzerinde, çünkü insanlar genellikle kendilerinden farklı bir varlığın onları anlayıp kendini ifade edebileceğini kabullenmeyi&#160;beceremezler. Örneğin, kediler yunusların hüzünlü&#160;yazgısından haberdardılar; insanlara akıllı olduklarını belli etmişler, onlar da yunusları su gösterilerinde&#160;palyaçoluk yapmaya mahkûm etmişlerdi. Bunun dışında kediler, insanların kendilerine zeki ve anlayışlı&#160;davranan hayvanları nasıl aşağıladıklarını da bilirlerdi. Örneğin aslanlar, o koca kediler, parmaklıklar arkasında yaşayıp sersemin tekinin kafasını ağızlarına&#160;sokmasını kabul etmek zorunda kalmışlardı, papağanlar da kafesteydiler ve birtakım saçma sapan sözleri yineleyip duruyorlardı. Bu nedenle, insan dilinde&#160;miyavlamak kediler için büyük bir riskti.</p>
<p>&quot;Şanslı'nın yanında kal. Biz dileğini tartışmak üzere çekiliyoruz,&quot; diye buyurdu Albay.</p>
<p>Kedilerin toplantısı uzun saatler sürdü. Zorba' nın, uçmayı beceremediği için ne kadar üzüldüğünü&#160;saklamayan martının yanı başında uzanıp kaldığı&#160;uzun saatler.</p>
<p>Toplantı bittiğinde gece çökmüştü. Zorba kararı öğrenmek üzere kedilerin yanına gitti.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Biz kediler, bir kereliğine yasağı delmene izin veriyoruz. Tek bir insanla miyavlaşacaksın, kim olacağına da birlikte karar vereceğiz,&quot; diye bildirdi Albay ciddiyetle.</p><div><div><img src="main-56.jpg" alt=""/></div></div><h2>İnsanın Seçimi</h2><div><img src="main-57.jpg" alt=""/></div>
<p>Zorba'nın miyavlaşacağı insanı seçmek hiç kolay olmadı. Kediler tanıdıkları bütün insanların bir listesini yaptılar, sonra da adları birer birer listeden çıkarttılar.</p>
<p>&quot;Aşçı Rene kuşkusuz dürüst ve iyi bir insan. Özel yemeklerinden bir parçayı mutlaka bizim için ayırır;&#160;Sekreter ve ben de zevkle yeriz. Ama Rene'nin anladığı tek konu baharatlar ve tencerelerdir, sorunumuzu çözmekte bize pek yardımı olmaz,&quot; diye miyavladı&#160;Albay.</p>
<p>&quot;Harry de iyi adamdır. Herkese karşı sevecen ve anlayışlıdır, hatta Matias'ın korkunç sapkınlıklarını&#160;bile bağışlar. Korkunç! Örneğin, durup dururken tefa-rikotuna bulanmak şeklindeki sapkınlıklardır bunlar,&#160;korkunç bir kokusu vardır o esansın, korkunç! Harry&#160;denizden ve denizcilikten çok iyi anlar, ama sanırım</p><div>
<p>Luis Sepulveda MARTIYA UÇMAYI ÖĞRETEN KEDİ</p></div>
<p>uçmak hakkında en ufak bir fikri yok,&quot; diye belirtti Profesör.</p>
<p>&quot;Lokantadaki garsonların şefi olan Carlo benim ona ait olduğumu söylüyor, ben de ses çıkarmıyorum, çünkü çok iyi biri. Futboldan, basketboldan, voleyboldan, at yarışından, bokstan, her tür spordan&#160;anlar, ama ne yazık ki uçmaktan söz ettiğini hiç duymadım,&quot; diye anlattı Sekreter.</p>
<p>&quot;Denizlalesinin kirpikleri adına! Benim kaptan da, Anvers'deki bir barda giriştiği son kavgada kendisine hakaret eden on iki kişiye karşı koymuş ve yalnızca yarısını kavga dışı bırakmış, son derece tatlı bir&#160;adamdır. Öte yandan, sandalyenin tepesine çıksa midesi bulanır. Ahtapotun dokunaçları adına! Bize yararlı olacağını sanmıyorum,&quot; diye belirtti Pupa-yel-ken.</p>
<p>&quot;Benim evdeki çocuk beni anlardı. Ama tatilde. Hem bir çocuk uçmak hakkında ne bilebilir?&quot; diye&#160;miyavladı Zorba.</p>
<p>&quot;Porca miseria! (Allah kahretsin!) Listenin sonuna geldik,&quot; diye üzüldü Albay.</p>
<p>&quot;Hayır. Listede olmayan bir insan var. Minnoş'un evinde yaşayan,&quot; diye miyavladı Zorba.</p>
<p>Minnoş, balkondaki çiçeklerin arasında uzun saatler geçiren, siyah beyaz, güzel bir dişi kediydi. Limanın bütün kedileri, bedenlerinin esnekliğini, özenle baktıkları kürklerinin parlaklığını, bıyıklarının</p><div><img src="main-58.jpg" alt=""/></div>
<p>uzunluğunu, dimdik kuyruklarının zarifliğini göstererek ağır ağır karşısında dolaşır, onu etkilemeye çalışırlardı. Ama Minnoş aldırmaz görünerek, bir tek yazı makinesiyle balkona yerleşen bir insanın onu okşamasına ses çıkarmazdı.</p>
<p>Bazen kendi yazdıklarını okuyup gülen, kimi zaman da makineden çekip çıkardığı sayfaları hiç okumadan buruşturup atan garip bir insandı bu. Balkonundan Minnoş'u uyutan ve yakınlardan geçen kedilerin derin derin iç çekmelerine yol açan tatlı ve melankolik bir müzik yayılırdı.</p>
<p>&quot;Minnoş'un insanı mı? Niye o?” diye sordu Albay.</p>
<p>&quot;Bilmem. Bana güven veriyor. Yazdıklarını okurken duydum onu. Dinleyeni neşelendiren ya da üzen, ama insanda hep dinleme zevki ve isteği uyandıran&#160;güzel sözcükler,&quot; diye açıkladı Zorba.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Bir şair. Yaptığına şiir denir. Ansiklopedinin 16. Cildi, Ş harfi,&quot; diye açıkladı Profesör.</p>
<p>&quot;Peki, bu insanın uçmayı bildiğini nereden çıkarıyorsun?&quot; diye meraklı meraklı miyavladı Sekreter.</p>
<p>&quot;Kuş kanatlarıyla uçmayı bilmiyor olabilir, ama onu dinlerken hep sözcüklerle uçtuğunu düşündüm,&quot;&#160;diye yanıtladı Zorba.</p>
<p>&quot;Zorba'nın Minnoş'un insanıyla miyavlaşmasını onaylayanlar sağ patilerini havaya kaldırsınlar,&quot; diye&#160;buyurdu Albay.</p>
<p>Zorba, şairle miyavlaşma iznini işte böyle aldı.</p><h2>Bir Dişi Kedi, Bir Erkek Kedi ve Bir Şair</h2><div><img src="main-59.jpg" alt=""/></div>
<p>Zorba, seçilen insanın balkonuna ulaşmak için çatının yolunu tuttu. Çiçeklerin arasında uzanmış&#160;Minnoş'u görünce, miyavlamadan önce göğüs geçirdi:</p>
<p>&quot;Minnoş, korkma. Çatının üstündeyim.&quot;</p>
<p>&quot;Ne istiyorsun? Kimsin,&quot; diye sordu kedi ayağa kalkarken.</p>
<p>&quot;Gitme, lütfen. Benim adım Zorba, çok yakında oturuyorum. Yardımına ihtiyacım var. Balkona inebilir miyim?&quot;</p>
<p>Dişi kedi kafasıyla işaret etti. Zorba balkona atlayıp oturdu. Minnoş kokusunu duymak için yanma geldi.</p>
<p>&quot;Kitap, nem, eski giysi, kuş, toz kokuyorsun, ama derinin temiz olduğu görülüyor,&quot; diye saptamada bulundu kedi.</p>
<p>&quot;Harry'nin dükkânının kokuları bunlar. Üzerimde bir de şempanze kokusu varsa, şaşırma,&quot; diye uyardı&#160;Zorba.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>Tatlı bir müzik balkona kadar geliyordu.</p>
<p>&quot;Ne güzel müzik,&quot; diye miyavladı Zorba.</p>
<p>&quot;Vivaldi. Dört mevsim. Benden ne istiyorsun?&quot; diye sordu Minnoş.</p>
<p>&quot;Beni içeri alıp insanına götürmeni.&quot;</p>
<p>&quot;İmkânsız. Şu anda çalışıyor, hiç kimse onu rahatsız edemez, hatta ben bile,&quot; diye belirtti Minnoş.</p>
<p>&quot;Lütfen. Bu çok acil. Bütün liman kedileri adına istiyorum bunu senden,&quot; diye yalvardı Zorba.</p>
<p>&quot;Onu neden görmek istiyorsun?&quot;</p>
<p>&quot;Onunla miyavlaşmalıyım!&quot;</p>
<p>&quot;Ama bu yasaktırl Git buradan,&quot; diye miyavladı Minnoş kabararak.</p>
<p>&quot;Hayır. Madem sen beni ona götürmek istemiyorsun, o zaman o buraya gelsin. Rock müzik sever misin, pisicik?&quot;</p>
<p>Evin içinde, insan daktiloda yazı yazıyordu. Mutluydu, çünkü bir şiiri bitirmek üzereydi, dizeler de şaşırtıcı bir akıcılıkla peş peşe sıralanıyordu. Birden&#160;balkondan Minnoş'undan başka bir kedinin miyavlamaları geldi. Uyumsuz, ama gene de az buçuk ritmik&#160;miyavlamalardı bunlar. Rahatsızlığa kapılarak kuşkuyla balkona çıktı ve gördüklerine inanabilmek için&#160;gözlerini ovuşturmak zorunda kaldı.</p><div><div><img src="main-60.jpg" alt=""/></div></div>
<p>Balkonda Minnoş ön patileriyle kulaklarını tıkamıştı, karşısında arka üstü oturmuş kocaman şişko kara bir kedi, ön patilerinden biriyle kuyruğunu bir&#160;müzik aleti gibi tutmuş, öteki patisini de bir gitar teliymiş gibi kuyruğunun üzerine sürtüp duruyor, bir&#160;yandan da insanın sinirini bozacak şekilde miyavlıyordu.</p>
<p>İnsan şaşkınlığı geçince gülmesini tutamadı, karnını tutarak iki büklüm olmuşken, Zorba fırsattan yararlanarak evin içine süzülüverdi.</p>
<p>İnsan gülmeye devam ederek içeri girdiğinde, kocaman şişko kara kedinin bir koltukta oturduğunu&#160;gördü.</p>
<p>&quot;Ne konserdi! Gerçekten ilgi çekici bir çapkınsın sen, ama korkarım Minnoş müziğini pek sevmedi,&quot;&#160;dedi insan.</p><div>
<p>Luis SepülvBda MARTIYA UÇMAYI ÖĞRETEN KEDİ</p></div>
<p>&quot;Çok kötü şarkı söylediğimi biliyorum. Kimse kusursuz değildir,&quot; diye yanıtladı Zorba insanların dilinde.</p>
<p>İnsan ağzını açtı, kendine gelmek için kafasına bir tane indirdi ve bir duvara yaslandı.</p>
<p>&quot;Ama sen... sen... konuşuyorsun,&quot; diye haykırdı insan.</p>
<p>&quot;Sen de konuşuyorsun ve ben buna şaşırmıyorum. Rica ediyorum sakin ol,&quot; diye miyavladı Zorba.</p>
<p>&quot;Konuşan bir... bir... kedi...&quot; dedi insan kanepenin üzerine yığılarak.</p>
<p>&quot;Ben konuşmuyorum, miyavlıyorum, ama senin dilinde. Ben birçok dilde miyavlamayı bilirim,&quot; dedi&#160;Zorba.</p>
<p>İnsan, kafasını ovuşturdu, sonra elleriyle gözlerini örterek, &quot;Yorgunluktan, yorgunluktan, fazla çalışıyorum,&quot; diye yineledi kendi kendine. Ellerini gözlerinden çektiğinde kocaman şişko kara kedi hâlâ koltuktaydı.</p>
<p>&quot;Bu bir hayal. Sen bir hayalsin, öyle değil mi?&quot; diye sordu insan.</p><div><div><img src="main-61.jpg" alt=""/></div></div>
<p>&quot;Hayır. Seninle miyavlaşan gerçek bir kediyim. Liman kedileri, büyük bir sorunu paylaşmak ve yardımını istemek üzere birçok insan arasından seni&#160;seçtiler. Deli değilsin. Ben gerçeğim,&quot; diye belirtti&#160;Zorba.</p>
<p>&quot;Ve yanlış anlamadıysam birçok dilde miyavlıyorsun, öyle mi?&quot; diye sordu insan kuşkuyla.</p>
<p>&quot;Evet, kanıt ister misin?&quot; diye önerdi Zorba.</p>
<p>&quot; Buon giorno (Günaydın),&quot; dedi insan.</p>
<p>&quot;Çok geç. Buona sera (İyi akşamlar) demek daha doğru,&quot; diye düzeltti Zorba.</p>
<p>&quot;Kalimera (Günaydın),&quot; diye diretti insan.</p>
<p>&quot;Kalispera (İyi akşamlar). Sana vaktin çok geç olduğunu söyledim.&quot;</p>
<p>&quot;Doberdan (Günaydın),&quot; diye bağırdı insan.</p>
<p>&quot;Dobreutra (İyi akşamlar). Artık bana inanıyor musun?&quot;</p>
<p>&quot;Evet. Hem tüm bunlar bir düşse bile, ne önemi var? Bu hoşuma gidiyor ve düş görmeye devam&#160;etmek istiyorum,&quot; diye yanıtladı insan.</p>
<p>&quot;Bu durumda artık konuya gelebilir miyim?&quot; diye sordu Zorba.</p>
<p>İnsan onayladı, ama insanların sohbet etme törenlerine saygı göstermesini istedi. Kediye bir tabak dolusu süt sundu, kendisi de elinde bir bardak kanyakla divana yerleşti.</p>
<p>&quot;Miyavla, kedi,&quot; dedi insan, Zorba da ona mar-</p><div>
<p>Luis Sepülveda MARTIYA UÇMAYI ÖĞRETEN</p></div><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>tının, yumurtanın, Şanslı'nın öyküsünü ve kedilerin ona uçmayı öğretmek yolundaki sonuçsuz çabalarını&#160;aktardı.</p>
<p>&quot;Bize yardım edebilir misin?&quot; diye sordu Zorba anlatmayı bitirince.</p>
<p>&quot;Sanırım evet. Üstelik hemen bu gece,&quot; diye yanıtladı insan.</p>
<p>&quot;Bu gece mi? Emin misin?&quot;</p>
<p>&quot;Pencereden dışarı bak, kedi, gökyüzüne bak. Ne görüyorsun?&quot; diye sordu insan.</p>
<p>&quot;Bulutlar, kara bulutlar. Yağmur yağacak,&quot; diye gözlemledi Zorba.</p>
<p>&quot;Tam da bu yüzden işte,&quot; dedi insan. &quot;Anlamıyorum. Üzgünüm, ama anlamıyorum,&quot;&#160;diye itiraf etti Zorba.</p>
<p>O zaman insan, masasının üstünden bir kitap alıp sayfalarını karıştırdı.</p>
<p>&quot;Dinle, kedi. Sana Bernardo Atxaga adlı bir şairden bir şey okuyacağım. 'Martılar' adlı bir şiirden dizeler.</p>
<p>Ama küçük yürek -bir cambazın yüreğidir o-hiçbir şey için acı çekmez&#160;bu aptal yağmur için olduğu kadar&#160;hemen her zaman rüzgâr getiren&#160;güneşi getiren hemen her zaman</p>
<p>&quot;Anlıyorum. Bize yardım edebileceğine emindim,&quot; diye miyavladı Zorba, koltuktan yere atlayarak.</p>
<p>Gece yarısı dükkânın kapısında buluşmayı kararlaştırdılar ve kocaman şişko kara kedi koşarak olanları arkadaşlarına anlatmaya gitti.</p><div>
<p>Luis Sepülveda MARTIYA UÇMAYI ÖĞRETEN</p></div><div><img src="main-62.jpg" alt=""/></div><h2>Uçuş</h2>
<p>Hamburg'a ince ince yağmur yağıyordu, bahçelerden nemli toprak kokusu yükseliyordu. Sokaklardaki asfalt parıldıyor, ışıklı tabelaların biçimsizleşen yansımaları ıslak zeminde titreşiyordu. Bir yağmurluğa sarınmış yalnız bir adam, liman sokağında Harry'&#160;nin dükkânına doğru yürüyordu.</p>
<p>&quot;Kesinlikle olmaz! Elli tırnağınızın ellisini birden popoma hatırsanız bile size kapıyı açmam,&quot; diye ciyaklıyordu şempanze.</p>
<p>&quot;Ama kimsenin senin canını yakmaya niyeti yok ki. Senden bir iyilik bekliyoruz. Hepsi bu,&quot; diye miyavladı Zorba.</p>
<p>&quot;Dükkân sabah dokuzdan akşam on sekize kada. açıktır. Yönetmelik böyle ve buna uyulmalıdır,&quot; diye&#160;ciyakladı Matias.</p>
<p>&quot;Morsun bıyıkları adına! Hayatında bir kerecik sevecen olamaz mısın, maymuncuk,&quot; diye miyavladı&#160;Pupa-yelken.</p><div>
<p>Luis Sepülveda MARTIYA UÇMAYI ÖĞRETEN KEDİ</p></div>
<p>&quot;Sizden rica ediyorum, Bay Maymun,&quot; diye yalvardı Şanslı.</p>
<p>&quot;Olanaksız! Yönetmelik, elimi uzatıp sürgüyü açmamı yasaklıyor, siz pire torbaları, parmağınız olmadığı için siz de açamazsınız,&quot; diye açıkladı Matias alaylı alaylı.</p>
<p>&quot;Sen korkunç bir maymunsun! Korkunç,&quot; diye bağırdı Profesör.</p>
<p>&quot;Dışarda bir insan var ve saatine bakıyor,&quot; diye uyardı pencereden bakmakta olan Sekreter.</p>
<p>&quot;Şair! Kaybedecek vakit yok,&quot; diye haykırdı Zorba var gücüyle pencereye koşarak.</p>
<p>Saint-Michel Kilisesi'nin çanları saat on ikiyi vurdu ve insan kırılan camların sesiyle irkildi. Kocaman şişko kara kedi bir cam yağmurunun içinde yolun ortasına düştü, ama kafasında açılmış olabilecek&#160;yaralara hiç aldırmadan ayağa kalktı Ve yeniden çıkmış olduğu pencereye atladı.</p>
<p>Kediler martıyı pencereye dikerlerken insan binaya yaklaştı. Bir şempanze gözlerini, kulaklarını ve ağzını gizlemeye çalışırken yüzünü gözünü mıncıklayıp duruyordu.</p>
<p>&quot;Ona yardım edin! Cam onu yaralamasın,&quot; diye miyavladı Zorba.</p>
<p>&quot;İkiniz de buraya gelin,&quot; dedi insan onları kollarına alarak.</p><div>
<p>Luis Sepülveda MARTIYA UÇMAYI ÖĞRETEN</p></div>
<p>İnsan hızla dükkânın kapısından uzaklaştı. Yağmurluğunun altında kocaman şişko kara bir kediyle, gümüşsü tüyleri olan bir martı taşıyordu.</p>
<p>&quot;Reziller! Haydutlar! Bunu ödeteceğim size,&quot; diye ciyakladı şempanze.</p>
<p>&quot;Sen kendin kaşındın! Yarın Harry'nin ne düşüneceğini biliyor musun? Camı kıranın sen olduğunu düşünecek,&quot; diye bildirdi Sekreter.</p>
<p>&quot;Caramba! Gene miyavlarımı ağzımdan almayı başardınız,&quot; diye karşı çıktı Albay.</p>
<p>&quot;Müren balığının sivri dişleri adına! Çatıya! Şanslımızın uçuşunu göreceğiz,&quot; diye bağırdı Pupa-yelken.</p>
<p>Kocaman şişko kara kedi ve martı yağmurluğun altına güzelce yerleşmişlerdi, hızlı ve kararlı adımlarla yürüyen insanın bedeninin sıcaklığını duyuyorlardı. Değişik ritimlerde, ama aynı yoğunlukta çarpan&#160;yüreklerinin sesini dinliyorlardı.</p>
<p>&quot;Kedi, yaralı mısın?&quot; diye sordu insan, yağmurluğunun astarında kan lekeleri görünce.</p>
<p>&quot;Önemli değil. Nereye gidiyoruz?&quot;</p>
<p>&quot;İnsan dilinden anlar mısın?&quot; diye sordu Şanslı.</p>
<p>&quot;Evet. Ve bu, sana uçmanda yardım edecek yürekli bir insan,&quot; diye martıyı yatıştırdı Zorba.</p>
<p>&quot;Martının dilinden anlıyor musun?&quot; diye sordu insan.</p>
<p>Nereye gittiğimizi söyle,&quot; diye diretti Zorba. Artık gitmiyoruz, geldik bile,&quot; diye yanıtladı in-</p><div>
<p>Luis Sepulveda MARTIYA UÇMAYI ÖĞRETEN KEDİ</p></div><div>
<p>ıı</p></div>
<p>san.</p>
<p>Zorba, kafasını çıkardı. Karşılarında büyük bir bina vardı. Gözlerini kaldırınca, projektörlerle aydınlatılan Saint-Michel Kulesi'ni tanıdı. Işık demetleri,&#160;zamanın, yağmurların ve rüzgârların yeşil bir cilayla&#160;kapladığı uzun ince yapıyı var güçleriyle dövüyorlardı.</p>
<p>&quot;Kapılar kapalı,&quot; diye miyavladı Zorba.</p>
<p>&quot;Hepsi değil. Yalnız başıma düşünmek ve sigara içmek için, fırtınalı günlerde sık sık buraya gelirim.&#160;Bir giriş biliyorum,&quot; diye yanıtladı insan.</p>
<p>Kulenin çevresini dolaşarak, insanın bıçağıyla açtığı bir yan kapıdan içeri girdiler. Cebinden bir fener çıkardı, fenerin zayıf ışığında, hiç bitmeyecek gibi&#160;gözüken sarmal merdivenleri tırmanmaya başladılar.</p>
<p>&quot;Korkuyorum,&quot; diye cıvıldadı Şanslı.</p>
<p>&quot;Ama uçmak istiyorsun, öyle değil mi?&quot; diye sordu Zorba.</p>
<p>Saint-Michel'in çan kulesinden bakınca bütün kent ayaklarının altındaydı. Yağmur televizyon kulesini kaplamıştı, limandaki vinçler ise, dinlenmekte&#160;olan hayvanlara benziyorlardı.</p>
<p>&quot;Şuraya bak, Harry'nin dükkânı görünüyor. Arkadaşlarımız orada,&quot; diye miyavladı Zorba.</p>
<p>Zorba çan kulesini koruyan parmaklığın üzerine</p>
<p>zıpladı. Aşağıdaki arabalar, parlak gözlü böcekler gibiydiler. İnsan martıyı ellerinin arasına aldı.</p><div>
<p>Luis Sepülveda MARTIYA UÇMAYI ÖĞRETEN</p></div>
<p>&quot;Hayır! Korkuyorum! Zorba! Zorba,&quot; diye bağırdı insanın ellerini gagalayarak.</p>
<p>&quot;Bekle! Onu parmaklığın üzerine koy,&quot; diye miyavladı Zorba.</p>
<p>&quot;Onu aşağı fırlatmaya niyetim yoktu,&quot; dedi insan.</p>
<p>&quot;Uçacaksın Şanslı. Soluk al. Yağmuru hisset. Yağmur sudur. Hayatın boyunca pek çok şey seni mutlu edecek; bunlardan biri sudur, biri rüzgâr, biri de, yağmurun ardından hep bir ödül gibi gelen güneş. Yağmuru hissediyor musun? Kanatlarını aç, diye miyavladı Zorba.</p>
<p>Martı kanatlarını açtı. Projektörler onu ışığa boğuyor, yağmur tüylerinin üzerine inciler saçıyordu. İnsanla kedi onun gözlerini kapatıp kafasını kaldırdığını gördüler.</p>
<p>&quot;Yağmur, su. Seviyorum!&quot;</p>
<p>&quot;Uçacaksın,” diye güvence verdi Zorba.</p>
<p>&quot;Seni seviyorum. Sen çok iyi bir kedisin,&quot; diye bağırdı martı parmaklığın kenarına yaklaşarak.</p>
<p>&quot;Uçacaksın. Bütün gökyüzü senin olacak,&quot; diye miyavladı Zorba.</p>
<p>&quot;Seni asla unutmayacağım. Öteki kedileri de,&quot; diye haykırdı martı, ayakları yarı yarıya parmaklığın&#160;dışındaydı, Atxaga'nın dizelerinde söylendiği gibi, küçük yüreği bir cambaz yüreğiydi.</p>
<p>&quot;Uç,&quot; diye miyavladı Zorba, bir patisini uzatıp hafifçe ona dokunarak.</p>
<p>Şanslı görüş alanlarından çıktı, insanla kedi en kötüsünden korktular; bir taş gibi yere mi çakılmıştı&#160;yoksa... Soluklarını tutarak kafalarını parmaklığın dışına uzattılar ve martının kanat çırparak otoparkın&#160;üzerinde uçtuğunu gördüler. Ardından, Saint-Michel’&#160;in eşsiz güzelliğini taçlandıran altın rüzgâr gülünden&#160;bile yükseğe çıktığını gördüler.</p>
<p>Şanslı, Hamburg gecesinde tek başına uçuyordu. Limandaki vinçlerin, gemilerin direklerinin üzerinde&#160;yükselmek için var gücüyle kanat çırparak uzaklaşıyor, sonra süzülerek geri geliyor ve kilisenin çan&#160;kulesinin çevresinde dönüyordu.</p>
<p>&quot;Uçuyorum! Zorba! Uçmayı biliyorum,&quot; diye bağırıyordu keyifle gri gökyüzünün sonsuzluğunda.</p><div>
<p>-</p></div><div><div><img src="main-63.jpg" alt=""/></div></div>
<p>İnsan kedinin sırtını okşadı.</p><div>
<p>Luis Sepulveda MARTIYA UÇMAYI ÖĞRETEN KEDİ</p></div>
<p>&quot;İşte böyle kedi,.başardık,&quot; dedi göğüs geçirerek.</p>
<p>&quot;Evet. Boşluğun kenarında en önemlisinin ne olduğunu anladı,&quot; diye miyavladı Zorba.</p>
<p>&quot;Ya, öyle mi? Peki neymiş anladığı,&quot; diye sordu insan.</p>
<p>&quot;Yalnızca cesaret edenler uçabilir,&quot; diye miyavladı Zorba.</p>
<p>&quot;Şu anda varlığımın seni rahatsız ettiğini düşünüyorum. Seni aşağıda bekliyorum.&quot; Ve insan gitti.</p>
<p>Zorba, kocaman şişko kara kedi, iyi kedi, soylu kedi, liman kedisi gözlerini bulandıranın yağmur mu&#160;yoksa gözyaşları mı olduğunu anlayamayacak hale&#160;gelene dek, orada durup martıyı seyretti.</p>
<p>Laufenburg, Kara Orman, 1996</p><div><div><img src="main-64.jpg" alt=""/></div></div>
</body>
</html>