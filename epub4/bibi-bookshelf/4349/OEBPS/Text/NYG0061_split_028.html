<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_29">Savaş Lobisine Karşı Barış Lobisi</h1>

  <p class="indentmetintek"><span class="idebold">Şu ana kadar yazılarınızdan ve konuşmalarınızdan edindiğim izlenim sizin Güneydoğu’daki düşük yoğunluklu savaşın Türkler ve Kürtler arasında olmadığı yönünde bir görüşe sahip olduğunuz. Bunu biraz daha açar mısınız?</span></p>

  <p class="normalnesil">Şunu söylemek istiyorum: Aslında Güneydoğu’da Türkler ve Kürtler savaşmıyor. Savaştan rant sağlayanlar ile barış isteyenler savaşıyor. Savaş lobisinin Türkleri ve Kürtleriyle, barış lobisinin Türkleri ve Kürtleri arasında geçen bir savaş bu.</p>

  <p class="indentmetintek"><span class="idebold">Bu anlattığınızı destekleyen bir olay da 2010’un Eylül ayında Güneydoğu’da okullar açılırken oldu. BDP, Kürt çocuklarını anadilde eğitim hakkı gerekçesiyle sokaklara döktü, çocukların okula gitmemesini istedi. Bunu talep etmenin daha demokratik yolları varken böyle bir yol tercih edildi. Savaş lobisinin tercih etmek isteyeceği bir yöntem değil mi bu?</span></p>

  <p class="normalnesil">Evet, öyle. Kürt çocukları üzerinden rant toplama eylemi yapıldı orada aslında. Anadilde eğitim temel hak ve özgürlüklerin bir parçasıdır. Siyaset bunu çocukları alet etmeden, onları okullarından mahrum edip, okul ortamında zor duruma düşürmeden söyleyebilirdi. Burada çocuklara aldırmayan siyasal bir harislik var.</p>

  <p class="indentmetintek"><span class="idebold">Türkiye Cumhuriyeti’nin Anadilde eğitim talebini dikkate almaması da bunda bir etken değil mi?</span></p>

  <p class="normalnesil">Kesinlikle öyle. Türkiye Cumhuriyeti’nin, vatandaşlarının temel hak ve özgürlükleri karşısındaki bu ceberut ve sağır duruşu bu kadar uzun süre devam ettirmesi inanılır gibi değil.</p>

  <p class="indentmetintek"><span class="idebold">Siz anadilde eğitime nasıl yaklaşıyorsunuz peki?</span></p>

  <p class="normalnesil">Anadilde eğitim denince, aklıma hep 1979 yılında ziyaret ettiğim Fransa’nın Bask Bölgesi geliyor. Bütün resmî binalarda hem Fransızca, hem de Bask dilinde yazılan yazılar vardı Bask bölgesinde. Biz bu düzeye otuz yıl sonra bile gelemedik. Üstelik kırk bin çocuğumuzu öldürmekle kalmadık, şimdi küçücük Kürt çocukları da bu işlere bulaştırılıyor.</p>

  <p class="normalnesil">Kürt kimliği talebi, anadilin eğitim sistemi içine yerleştirilmesi talebi, yerel yönetimlerin özerkliği, özerkleşmesi taleplerinin hepsinin AB kriterlerinde yeniden inşa edilecek bir demokratik Cumhuriyet içinde karşılığı var. Eğer anadilde eğitim, yerel yönetimlerin özerkliği, Kürt kimliğinin tanınması talepleri Avrupa Birliği kriterleri içinde var ise ve biz uzun yıllardır Avrupa Birliğine girmek için çabalıyorsak, neden bu kriterleri ortaya atan AB’ye girmek için bu kadar çok çabalıyoruz? Çünkü bu kriterler bölünmeyi değil, birleşmeyi sağlayacak kriterler. Buna benzer kriterleri uygulayan Avrupa Birliği’ne aday ülkeler bugün bölünmediler, buradan da bizdeki korkuların hayalî olduğu çıkıyor. Siyaset kurumunun yapması gereken, bütünlüklü bir sistem içinde bunu samimiyetle hedeflemektir.</p>

  <p class="normalnesil">Kimsenin Kürt halkının mutluluğu ve özgürlüğünü bahane ederek kendine koltukta ikbal aramaması gerekiyor. Bunları söylüyorum, çünkü bütün talepleri ve daha fazlasını AB kriterleri sağlıyor. Ama nedense bu talepler AB’yi anmadan, özellikle BDP’li siyasetçilerin işine yarayacak kısmı ile ifade ediliyor.</p>

  <p class="indentmetintek"><span class="idebold">Peki, BDP’nin bölgedeki Kürt halkının özgür iradesini dikkate almaması da çözümsüzlükte bir etken değil mi?</span></p>

  <p class="normalnesil">Bir kere demokrasi isteyen, kendi halkının iradesine ipotek koyamaz. Silahla onu tehdit de etmez. Burada bir berraklık olmaması savaş lobisi ile barış lobisi üzerinde bir ayrım yapamamamıza da neden oluyor. Bu durum barış lobisi içindeymiş gibi duranların saydamlığını da flulaştırıyor.</p>

  <p class="normalnesil">Bu nedenle BDP’nin PKK’dan bağımsız bir güç olması gerekiyor. Bunun için hem BDP’nin, hem de AK Parti’nin bazı adımlar atması gerekiyor. Dediğim gibi benim için bu açıdan en net ve kesin kriter AB sürecidir. AB reçeteleri, bizim tüm sorunlarımızı fazlasıyla çözebilecek kabiliyettedir. Hem demokratikleşme isteyip, hem AB sürecine şaşı bakmak bu nedenle benim açımdan koltukta ikbal arayışı anlamına geliyor.</p>
</body>
</html>
