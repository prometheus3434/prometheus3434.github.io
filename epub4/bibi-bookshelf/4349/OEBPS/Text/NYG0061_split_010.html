<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_11">Cumhuriyet’in Muhalifleri ve Chp</h1>

  <p class="indentmetintek"><span class="idebold">Siz, son otuz yıldır Birinci Cumhuriyet’i ve bu yapının bugüne kadar getirdiği sistemi eleştiriyorsunuz. CHP zihniyeti nasıl bir Cumhuriyet kurdu, nasıl bir Cumhuriyet şekillendirdi?</span></p>

  <p class="normalnesil">Bunu en iyi CHP’nin Cumhuriyet rejiminin muhaliflerine nasıl davrandığına bakarak anlayabiliriz. Örneğin 1923 yılında o zamanki Mecliste oluşan tablonun bir yanında Birinci Grup, diğer tarafında İkinci Grup vardı. İkinci Grup, Birinci Türkiye Büyük Millet Meclisi’nde Mustafa Kemal Paşa’ya muhalif milletvekillerince oluşturulan Meclis grubuydu. 10 Mayıs 1921 tarihinde Mustafa Kemal Müdafaa-yı Hukuk Cemiyetlerini, Mecliste Anadolu ve Rumeli Müdafaa-yı Hukuk Cemiyeti adı altında birleştirdi. Bu grubun kurulmasından sonra Erzurum mebusu Hüseyin Avni Bey önderliğinde bir muhalefet hareketi başladı. Bir yıl kadar örgütsüz bir şekilde muhalefet eden mebuslar, 1922 Temmuz’unda Mustafa Kemal Paşa’nın başkomutanlık süresinin üçüncü kez uzatılması ile ilgili görüşmeler başladığında resmen örgütlendiler.</p>

  <p class="normalnesil">Mesela İkinci Grup’un önemli isimlerinden Hüseyin Avni Ulaş başkomutanlık konusu gündeme geldiğinde “Büyük Millet Meclisi idaresi bugün birtakım müstebit kumandanların, valilerin elindedir. Zihniyet değişmiyor, yalnız sandalye değişiyor. Sonra bunlar istibdatlarını birbirlerine firavun postu olarak terk ediyorlar. İdarenin, bundan yüz sene öncesindekinden hiçbir farkı yoktur. Demokrat, halkçı bir hükümetin, bir milletin tarihine bakın ve mevcut durumla karşılaştırın” diyor.</p>

  <p class="indentmetintek"><span class="idebold">O günlerin ortamında söylenmesi gerçekten zor sözler bunlar. Bu sözler karşısında Birinci Grup’un tepkisi nasıl oldu?</span></p>

  <p class="normalnesil">Tepki şiddetli oldu elbette. CHP’nin kurduğu ve biçimlendirdiği tek parti rejimi, İkinci Grubu ceberut bir şekilde tasfiye etmekle kalmadı, onların resmen gerici ve Cumhuriyet düşmanı olduğu propagandasını ahlâksızca yapmaktan çekinmedi. Bu topraklardaki köhnemiş statüko, tüm demokrasi taleplerini ve demokratik Cumhuriyet arzularını gericilik olarak sunmaktan utanmamış, Kemalizm kendini bu yalan ve dolanlarla koruyagelmiştir.</p>

  <p class="indentmetintek"><span class="idebold">Peki, İkinci Grup gerici ve Cumhuriyet düşmanı mıydı gerçekten?</span></p>

  <p class="normalnesil">Size grubun başlıca etkinlikleri sıralayayım, bu soruya okuyucularımız dilediklerince cevap versinler.</p>

  <p class="normalnesil">• Meclis yetkilerinin onbeş kişilik bir Fevkalade Harp Komisyonu’na devrine ilişkin yasa tasarısına karşı koyuldu.</p>

  <p class="normalnesil">• İstiklal Mahkemeleri kararlarına karşı Meclis müzakeresi açılması ve mahkemelerin kaldırılması veya Başkumandanlık emrinden alınarak Meclis denetimine sokulmasına ilişkin teklifler yapıldı.</p>

  <p class="normalnesil">• Meclisin egemenlik haklarını Mustafa Kemal’e devreden Başkumandanlık Kanunu’nun üçüncü ve dördüncü kez uzatılmasına muhalefet edildi.</p>

  <p class="normalnesil">• Muhalif çıkışlarıyla tanınan Trabzon milletvekili Ali Şükrü’nün, Mustafa Kemal’in özel muhafız alayı komutanı tarafından öldürülmesi protesto edildi.</p>

  <p class="normalnesil">• Meclis rejimine muhalefeti vatan hainliği kapsamına alan ve böylece hükümete rejim muhaliflerini idam etme yetkisini veren Hıyanet-i Vataniye kanunu değişikliği teklifine muhalefet edildi.</p>

  <p class="normalnesil">• 1923 seçimlerinin, tek parti denetimi altında anti-demokratik bir gösteriye dönüşmesine, basın ve Meclis yoluyla karşı çıkıldı.</p>

  <p class="indentmetintek"><span class="idebold">Peki, böyle bir muhalefet stratejisi geliştiren İkinci Grup egemenliğin halka devredilmesi ve saltanat konusunda ne diyordu?</span></p>

  <p class="normalnesil">İkinci Grup egemenliğin kayıtsız şartsız millete aitliği ve saltanatın lağvı konularında Mustafa Kemal liderliğindeki Birinci Grup’tan hiçbir şekilde farklı düşünmüyordu. 1 Kasım 1922’de İkinci Grup, Osmanlı saltanatının kaldırılması lehine oy kullanmıştı. İkinci Grup tek adam yönetimine karşıydı ve hukukun üstünlüğünü savunuyordu ve onların bu tavrı onların yok edilmelerine yetti.</p>
</body>
</html>
