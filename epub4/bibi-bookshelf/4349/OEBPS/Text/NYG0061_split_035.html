<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_36">Havan Mermisi, Ceylan ve Kürt Sorunu</h1>

  <p class="indentmetintek"><span class="idebold">Solunum cihazlı kuvöz olmadığı için hayatını kaybeden Meryem’den havan mermisiyle bedeni parçalanan Ceylan hadisesine geçelim isterseniz. Ceylan nasıl öldü?</span></p>

  <p class="normalnesil">Bu haberi gazetelerde ilk okuduğumda kendimi aniden, aşırı yüksek perdeden çalmaya başlayan çok tiz bir alarma yakalanmış gibi hissettim.</p>

  <p class="indentmetintek"><span class="idebold">Bu olay nerede gerçekleşiyor?</span></p>

  <p class="normalnesil">Lice ile Genç ilçesi arasındaki Demirbağ köyünde gerçekleşiyor. Koyun otlatmak için evden ayrılan 14 yaşındaki Ceylan Önkol Tabantepe Alay Komutanlığı’ndan atıldığı öne sürülen havan mermisiyle paramparça oluyor. Ceylan’ın bedenini köylüler buluyor. Olayın askerî birliğe, haber verilmesinden sonra, ceset otopsi için Diyarbakır Hastanesi’ne götürülüyor.</p>

  <p class="indentmetintek"><span class="idebold">Taraf gazetesi bu olaydan sonraki gelişmeleri takip etti ve patlama yerine hiçbir yetkilinin gelmediği ile ilgili bazı bilgilere ulaştı, değil mi?</span></p>

  <p class="normalnesil">Evet, Ceylan Önkol’un hayatını kaybettiği patlama yerine hiçbir yetkili gelmemişti. Savcının can güvenliği nedeniyle olay yerine gelmediği öğrenilirken, otopsinin ise devlet hastanesinde çalışan bir temizlikçi ile Lice Adliyesi’nde görevli bir memur tarafından gerçekleştirildiği söyleniyordu. Abalı Karakolu’ndan bir imama ve köylüye fotoğraf makinesi ile kamera verilip olay yeri kayda aldırılmış, otopsi ise karakolun kapısında ayaküstü yapılmıştı.</p>

  <p class="indentmetintek"><span class="idebold">Aile konuyla ilgili ne diyordu?</span></p>

  <p class="normalnesil">Patlamanın meydana geldiği Şenlik köyü ve bazı mezralar 1993 yılında boşaltılmış, köylüler de çevre iller başta olmak üzere büyük şehirlere göç etmişlerdi. Olayda hayatını kaybeden Ceylan Önkol’un ailesi de göç eden ailelerden. Bu olay nedeniyle, geri döndüklerine çok pişmanlar.</p>

  <p class="indentmetintek"><span class="idebold">Bu arada Ceylan’ın ağabeyi Rıfat Önkol, hadiseyle ilgili detaylar veriyor ve bunun bilinçli bir olay olduğunu söylemiyor muydu?</span></p>

  <p class="normalnesil">Ağabey Rıfat Önkol atılanın fosfor mermisi olduğunu, bunun bilinçli bir şekilde yapıldığını ileri sürüyordu. Ceylan’ın ağabeyi havan mermisinin karın bölgesine isabet ettiğini, kızkardeşinin parçalarını ağaçların tepesinden topladıklarını ve Ceylan’ın vücudundaki bazı parçaları kendi elleriyle çıkardıklarını anlatıyordu. Altı saat boyunca savcı ve doktorun gelmesini beklemişler, sonra bazı milletvekillerini aramışlar.</p>

  <p class="normalnesil">Sonunda savcı, can güvenlikleri olmadığı gerekçesiyle cesedin Abalı Karakolu’na getirilmesini istemiş. Onlar da başka köyden tabut bularak, ceset parçalarını battaniyeye sararak kendi imkânlarıyla Bingöl’e bağlı Abalı Karakolu’na götürmüşler.</p>

  <p class="indentmetintek"><span class="idebold">Medyada bu konu daha sonra çok tartışıldı ve siz bu isimlerin başında geliyorsunuz. Bir yazınızda Ceylan’ın bir patlamada yaşamını yitirmesi sırasında olay yerine gidemeyen savcılığın, soruşturma dosyası için gizlilik kararı aldırmasına şüpheyle yaklaştığınızı söylüyordunuz. Neden böyle düşünmüştünüz?</span></p>

  <p class="normalnesil">Bende bu şüphenin iyice uyanmasına neden olan olay dosyadaki bilgi ve belgelerin kamu güvenliği açısından sakıncalı olduğunun söylenmesiydi. Bu benim çok garibime gitmişti. Savcılık dosyaya daha önceden gizlilik kararı koydurtmuştu.</p>

  <p class="indentmetintek"><span class="idebold">Neden gizlilik kararı konulmuştu?</span></p>

  <p class="normalnesil">Bilinmiyor. Şüphelerin iyice artmasına neden olan bir durumdu bu. Zaten daha önceden dosyaya gizlilik kararı koydurtan savcılık olayın meydana geldiği mezraya can güvenliği yok diye gitmemişti. Daha önceden de gizlilik kararı yokken gene aynı savcılık Önkol ailesinin avukatlarının Ceylan’ın otopsisine girmesine de izin vermemişti. Hem de, usule aykırı bir biçimde jandarma karakolunda yapılan otopsiyi avukatların izlemesine engel olmuştu.</p>

  <p class="indentmetintek"><span class="idebold">Resmî raporlar ne diyor bu konuda?</span></p>

  <p class="normalnesil">Resmî raporlara göre Ceylan’ın elindeki tahrayla yerdeki bombaya vurarak öldüğü açıklanıyordu. Olayın üzerinden de bir yıl geçti. Ama ortaya çıktı ki, Ceylan’ın tahrayı tuttuğu, yani bombayı patlattığı söylenen eli sapasağlamdı. Bomba Ceylan’ı paramparça etmişti, ancak nedense patlamaya neden olan tahra sapasağlamdı.</p>

  <p class="indentmetintek"><span class="idebold">Bu şüpheleri daha da arttırmıyor mu?</span></p>

  <p class="normalnesil">Hem de çok arttırıyor.</p>

  <p class="normalnesil">Soruşturmanın bilirkişisi Prof. Ümit Biçer, Ceylan’ın ellerinin sağlam olmasının resmî açıklamaları çürüttüğünü savunurken, resmî dosyadaki 5 çelişkiyi gözler önüne serdi.</p>

  <p class="indentmetintek"><span class="idebold">Nedir bu beş çelişki?</span></p>

  <p class="normalnesil">• Maktul Ceylan Önkol’un vücuduna isabet eden silahın cinsi neydi? Patlayan mayın mıydı, yoksa yerden havaya atılmak suretiyle kullanılan bir silah mıydı?</p>

  <p class="normalnesil">• Olaydan sonra Cumhuriyet Savcısı ve güvenlik güçlerinin olay yerine gitmeyerek, köy imamını olay yerine gönderip kamera ile çekim yapmasını istemesi hukuka ne derece uygundu?</p>

  <p class="normalnesil">• Olayın meydana gelmesinden üç gün sonra olay yerine giden Cumhuriyet Savcısı’nın aldığı nümuneler olayı teferruatlı bir şekilde aydınlatmaya yetti mi?</p>

  <p class="normalnesil">• Olay yerinde yapılması gereken otopsi güvenlik gerekçesiyle yapılmadı. Böylesi bir olayda güvenlik gerekçesi neydi ve bu ne kadar hukuka uygundu?</p>

  <p class="normalnesil">• Olay yerinde yapılmayan otopsinin herhangi bir sağlık kuruluşunda yapılması imkânı varken neden karakol nizamiyesinde yapılma ihtiyacı duyuldu?</p>

  <p class="normalnesil">Tüm bu sorular henüz cevaplanmamış bir şekilde ortada dururken Ceylan’ın dosyasına “kamu güvenliği” nedeniyle gizlilik kararı getirilmesi beni şaşırtmıştı.</p>

  <p class="indentmetintek"><span class="idebold">Soruşturma hâlâ devam ediyor, değil mi?</span></p>

  <p class="normalnesil">Evet, Önkol ailesinin avukatlarının Lice Cumhuriyet Savcılığı’na yaptıkları suç duyurusu üzerine başlatılan soruşturma hâlâ sürüyor. Ancak geçen bir yıla rağmen tek bir şüphelinin bile ifadesi alınmadı, kimse mahkeme önüne çıkarılmadı.</p>

  <p class="indentmetintek"><span class="idebold">Ceylan olayına az önce değindiğimiz gibi, kamuoyu çok tepki verdi. Ancak bir kesimde burada sessizliği tercih etti. Sizce neden?</span></p>

  <p class="normalnesil">Ergenekon sürecinde davanın suç ile ilgili iddialarını yok sayıp usüle abananlar, Ceylan’ın ölümü ile ortaya çıkan rezalete tek kelime bile değinmediler. Tutarlılık ve saygınlık ilke gerektirmez mi? Eğer amaç Ergenekon’u korumak değil, usül hukuku üzerinde titizlik ise, Ceylan’ın durumu neden aynı çevre ve kişiler tarafından dile getirilmez? Eğer sizin açınızdan yargı “Saray”a ulaştığı için “usül hukuku” önemsizse, Ceylan için neden isyan edilmiyor? Ergenekoncular paşa, Ceylan ise çoban kızı olduğu için mi?</p>

  <p class="normalnesil">Olayın ardından Diyarbakır Emniyet Müdürlüğü bomba uzmanları tarafından iki kez bilirkişi raporu hazırlandığını, Abalı Jandarma Karakolu yetkilileri tarafından hazırlanan fezlekede de şüpheli kısmının boş bırakıldığını hatırlatmak isterim. Aradan uzun zaman geçtiği halde bir sonuç alınamayacağını gören aile de AİHM’in kapısını çalarak dava açtı.</p>

  <p class="normalnesil">Sağlıklı bir ülkede toplumsal vicdanı evrensel hukuk kurallarına göre işleyen bir yargı sistemi sağlar. Bizde böyle bir ortak zemin olmadığı için herkes kendi meşrebine göre sahaya iniyor.</p>
</body>
</html>
