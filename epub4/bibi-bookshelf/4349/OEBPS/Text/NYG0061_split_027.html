<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_28">Cami Yakan Zihniyetten Barış Yapan Zihniyete...</h1>

  <p class="indentmetintek"><span class="idebold">Mehmet Bey 12 Eylül 2010’da tarihinde yapılan referandumda ezici çoğunlukta “Evet” oyu çıktı. Ve bu sonuç da yakın geçmişte gerçekleşen birçok kirli olayın günyüzüne çıkmaya başlamasına neden oldu. Bu sonuç, demokratik bir düzene doğru gitmeye başladığımızın bir kanıtı olabilir mi?</span></p>

  <p class="normalnesil">Görüyorsunuz işte. Demokratik taleplerin toplum tarafından ısrarlı bir şekilde dile getirilmesi ve siyasî idarenin bunun farkına varması Birinci Cumhuriyet zihniyetinin geçmişteki kanlı vukuatlarının gün ışığına çıkarılmasına neden oluyor. Turgut Özal’ın ve Eşref Bitlis’in ölümleri üzerinde bugüne kadar ürkek bir şekilde gündeme getirilen iddialar daha net bir şekilde gündeme getiriliyor.</p>

  <p class="normalnesil">Ahmet Özal babası Turgut Özal’a 1988 yılında yapılan suikast girişiminin ardında eski MGK Genel Sekreteri olduğundan bahsetti. Bu açıklamalar İstanbul özel yetkili cumhuriyet savcısının soruşturma başlatmasına neden oldu. Ahmet Özal’ı, babasına yönelik suikast girişimiyle ilgili sözleri nedeniyle ifadeye çağırdı. Rahmetli Özal’a 1988 yılında yapılan suikastı askerlerin düzenleyip düzenlemediği ile ilgili tartışmaların yargı sürecine girmesi çok önemli. Ergenekon davasının tutuklu sanıklarından JİTEM’in kurucusu emekli Albay Arif Doğan’a ait olduğu belirtilen bir ses kaydında da Özal’ın suikaste uğradığı ile ilgili ifadeler gündeme geldi.</p>

  <p class="indentmetintek"><span class="idebold">Eşref Bitlis’in uçak kazasında ölmesinin bu aşamada gündeme gelmesi de çok önemliydi sanırım.</span></p>

  <p class="normalnesil">Az önce bahsettiğim Arif Doğan’a ait olduğu belirtilen ses kaydında Eşref Bitlis’le ilgili ifadeler de vardı. Arif Doğan eski Jandarma Genel Komutanı Eşref Bitlis’in kendi yardımıyla Cem Ersever’in komutasındaki JİTEM ekibi tarafından öldürdüğünü söylüyordu. Bunun yanında en az bunun kadar çarpıcı olduğunu düşündüğüm bir ifşaatda Arif Doğan’ın JİTEM’in başında iken yedi bin ruhsatsız silah dağıtarak bölgede “terörist” yetiştirdiğini ifade etmesiydi.</p>

  <p class="normalnesil">Ama bence en önemli açıklama eski Özel Harp Komutanı Sabri Yirmibeşoğlu’ndan geldi. Kıbrıs’ta cami yakılma konusunun gündeme gelmesi Balyoz Darbe Planı’nın uydurma olduğunu iddia edenlere cevap niteliğinde olmalı. Sabri Yirmibeşoğlu ne diyor? “Özel Harp’te bir kural vardır; halkın mukavemetini arttırmak için düşman yapmış gibi bazı değerlere sabotaj yapılır. Bir cami yakılır. Kıbrıs’ta cami yaktık biz.”</p>

  <p class="normalnesil">Açıkçası benim yaştakiler için Kıbrıs denilince Binbaşı Nihat İlhan’ın eşi Mürüvvet İlhan, çocukları Murat, Kutsi ve Hakan’ın küvetteki kanlı resimleri geliyor. Bu tablolar bizim o tarihlerde “Rum mezalimi” adını verdiğimiz vahşetin simgesiydi. Ancak benim için bu tablolar şu an “yakılan camiler” gibi o dönemin acılarının bir kısmının da bizzat Özel Harp tarafından yapılmış olabileceğini düşündürüyor.</p>
</body>
</html>
