<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_32">İnsan Öldürmeyen Evler İnşa Edebilmek</h1>

  <p class="indentmetintek"><span class="idebold">Konu deprem nedeniyle yıkılan kamu binalarından açıldı madem. Elazığ’da Mart 2010’da meydana gelen depremle bu konuya devam etmek istiyorum. Elazığ’ın Kovancılar İlçesi’ne bağlı köylerde maalesef ellibir kişi hayatını kaybetti. Bir de Elazığ’ın ilçe ve köyleri Doğu Anadolu Fay Hattı’nın tam da başlangıç noktasında bulunuyor, değil mi?</span></p>

  <p class="normalnesil">Evet, maalesef böyle bir durum da var. Az önceki bölümde 1 Mayıs 2003’teki Bingöl depreminde, çeltik tarlasına yapılan Çeltiksuyu Yatılı İlköğretim Bölge Okulu’nun çöküntüsü altında can veren ve kamuoyunun çoktan hafızasından sildiği seksenbeş talihsiz öğrenciyi ve bu öğrencilerin kaldığı binayı yapan sorumluların çok cüzî cezalar aldığını konuşmuştuk. Mart 2010’da gerçekleşen depremde Elazığ köylerindeki insanlarımız da aynı Bingöl’de olduğu gibi insanı yok sayan bir rejimin mağduru olarak boş yere yitip gittiler.</p>

  <p class="normalnesil">Şiddetle gelen depremler insanımızın kılına dokunmadığında, insan odaklı yeni bir rejim ya da İkinci Cumhuriyet gerçekten kurulmuş olacak. Yoksa şimdiki durum sürecek.</p>

  <p class="indentmetintek"><span class="idebold">Diğer taraftan kendisi de Elazığlı olan İstanbul Teknik Üniversitesi Maden Fakültesi öğretim üyesi Prof. Dr. Naci Görür, can kaybının bu kadar çok olmasının uyarıların dikkate alınmamasından kaynaklandığını söylememiş miydi?</span></p>

  <p class="normalnesil">Görür daha fazlasını da söylemişti. Elazığ ve çevresinin bir deprem bölgesi olduğunun yakın zamanda yaptıkları toplantılarda tartışıldığından, ancak bölge halkının deprem konusunda çok bilgisiz olduğunu gördüklerinden bahsediyor.</p>

  <p class="indentmetintek"><span class="idebold">İl merkezînde can kaybı olmadı, ama...</span></p>

  <p class="normalnesil">Evet, il merkezînde can kaybı olmadı. Ölümler köylerde gerçekleşti. Köylüleri depremin değil, kerpiç evlerin öldürdüğü düşünülüyor. Çünkü ölümlerin yoğun olarak meydana geldiği altı köyde, kerpiç evler yıkıldı. Başbakan Erdoğan da, depremdeki can kaybının asıl sorumlusunun kerpiç evler olduğunu ve bu evler yüzünden vatandaşların hayatını kaybettiğini söyledi.</p>

  <p class="indentmetintek"><span class="idebold">Evler neden kerpiçten yapılıyor o zaman?</span></p>

  <p class="normalnesil">Yoksulluk nedeniyle yapılıyor tabiî ki. Kerpiç evin, Elazığ’daki köylerde yaşanan drama baktığımız zaman, öldürdüğünü görüyoruz. Ama kerpiç evle ilgili çok daha farklı bir boyut var. Eğer kerpiç evler, İstanbul Teknik Üniversitesi Mimarlık Fakültesi’nin yaptığı ve Maslak Kampüsü’nün bahçesinde duran örnek kerpiç ev gibi yapılırsa hiçbir şey olmaz. Çünkü kampüsün bahçesinde duran bu ev, 1999 depremini de görmesine rağmen, kar, tipi demeden hâlâ dimdik ayakta. Kerpiç ev, çaresiz bir yoksulluğun hacet kapısı olarak yapılırsa depremde öldürürken, gene aynı kerpiç ev örneği gözümüzün önünde duran uygun bir teknolojiye göre inşa edilirse top atsan hiçbirşey olmuyor. Sorun, yoksulluğun kerpiçlerini, insan odaklı bir anlayışla depreme dayanıklı bir şekle dönüştürememekten kaynaklanıyor.</p>

  <p class="indentmetintek"><span class="idebold">Buna benzer bir olay nedeniyle yapmış olduğunuz bir yorumda Türkiye’de enerji ile aklın buluşamadığından bahsemiştiniz. Nedir enerji ve aklın buluşamaması?</span></p>

  <p class="normalnesil">Evet, Türkiye’de enerji ile akıl buluşamıyor. Örneğin, Türkiye’nin çok farklı coğrafyalarında hayata adım atan ilkokul çocukları, mimari açıdan neredeyse tıpatıp aynı okullarda eğitim görmeye başlarlar. Bu okulları aslında, yarışmalarla belirlenecek mimarlara, bölgelerin coğrafî konumlarına uygun bir biçimde çok daha estetik ve sevecen bir mimariyle yaptırtmak mümkün. Bunun için fazladan bir harcamaya da gerek yok. Ama enerji ile akıl ortak noktada buluşamıyorlar Türkiye’de. İş yapacak enerji var, ama bunu akılla süslemek, estetize etmek ve sağlamlaştırmak yok. Nitekim görüyorsunuz, Elazığ köylerinde yıkılmış kerpiç evler ölüleriyle bir yanda dururken, İTÜ Mimarlık Fakültesi’nin örnek kerpiç evi diğer yanda duruyor.</p>
</body>
</html>
