<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_31">Hukuk, Bunun Neresinde?</h1>

  <p class="indentmetintek"><span class="idebold">Toplum olarak o kadar çok mağdur edilmişiz ki, konuştukça yeni mağduriyetler gündeme geliyor. Bunlardan birisi de Bingöl olayı. Biliyorsunuz, Bingöl’de Mayıs 2003’te bir deprem oldu ve bu depremde bir okul yıkıldı. Okul yıkılmakla kalmadı, seksendört öğrenci ve bir öğretmen yıkıntıların altında kaldı. Bütün bunların üzerine bir de hukuk cinayeti işlendi. Neydi karar?</span></p>

  <p class="normalnesil">Hukuk sistemimiz bu davayla ilgili olarak benim nefretle karşıladığım bir karar verdi. Yargıtay, Bingöl’de seksendört öğrenci ve bir öğretmene mezar olan okulun müteahhidi ve mühendisine verilen 3,5 yıllık cezayı onayladı.</p>

  <p class="indentmetintek"><span class="idebold">Burada belki asıl acı olan davanın yedi yıl sürmesiydi, değil mi?</span></p>

  <p class="normalnesil">Kesinlikle öyle. Bir gün bile tutuklu kalmayan müteahhit infaz yasası gereği onyedi ay, mühendis ise onüç ay hapis yatacaklar. Yargılanan diğer sekiz sanık da zamanaşımından beraat etti, çünkü, dediğin gibi, dava yedi yıl sürdü.</p>

  <p class="indentmetintek"><span class="idebold">Yıkılan okulun inşa süreci de diğer kamu binalarının hikayesiyle benzerlik gösteriyor. Bir de inşaatı yapan firmanın inşaat yapmasının yasak olması da sözkonusuydu. O süreci de anlatabilir misiniz?</span></p>

  <p class="normalnesil">Çeltiksuyu Pansiyonlu İlköğretim Okulu’na ait pansiyonun ihalesini Bingöllü Şeref Bozkuş ve Müttalip Bozkuş İnşaat Limited Şirketi kazandı. Valilik onayı ve Bingöl Bayındırlık Müdürlüğü’nün denetiminde yürütülen okul inşaatı, 1998 sonunda tamamlanabilmişti. Ancak Millî Eğitim Bakanlığı fazla para aldığı şikâyeti üzerine Bozkuş firmasını 2000 yılında yasaklı listesine aldı. Şirket eğitim ihalelerine girmekten men edildi. Firma birkaç yıl sonra da tüm devlet ihalelerinden yasaklandı.</p>

  <p class="normalnesil">Aslında bu bir cinayet ekonomisi, bir al gülüm ver gülüm sistemidir. Çocukları bile bile ölüme yollayan siyasetçi-müteahhit-bürokrat üçlüsü devlet eksenli inanılmaz bir cinayet ekonomisi güdüyor burada.</p>

  <p class="normalnesil">Çeltiksuyu katliamına giden serüven kimse tarafından önlenmedi. Kamu ihalelerinden men edilen bir müteahhidin eski inşaatlarını denetlemek amacıyla geri dönülüp bakılmadı. Zaten binanın yapıldığı yer Bingöl’ün en bereketli ovalarından biri. İnşaata başlandığında yeni deprem yönetmeliği yürürlükte olmasına rağmen, belli ki zemin etüdü de yapılmamış. Zeminin sulak olduğu kentin adından belli. Pansiyonun adı da Çeltiksuyu. Bunlar düz mantıkla bile insanı uyaran işaretler. İnşaatı denetleyen Bingöl Bayındırlık Müdürlüğü ve inşaata onay veren valilik yetkilileri kimdi acaba? Onları da cinayet listesine eklemek gerekir.</p>

  <p class="indentmetintek"><span class="idebold">Neden her depremde en önce devlet ve kamu binaları yıkılıyor peki?</span></p>

  <p class="normalnesil">Sürecin nasıl işlediğini anlatırsam neden devlet ve kamu binalarının her depremde ilk yıkılan binalar olduğunu anlayabilirsiniz. Devlet ihalesinden çalacak olan müteahhit önce siyasetçiyi destekliyor, siyasetçi de iktidara gelince ona devlet ihalelerinin yolunu açıyor. Müteahhit de saçtığı paranın acısını, ihale bedelini yükselterek, malzemeden çalarak çıkarıyor. O nedenle de depremde ilk önce devlet binaları yıkılıyor. </p>

  <p class="indentmetintek"><span class="idebold">Toplum da bu tür olaylara karşı duyarsız davranmıyor mu sizce?</span></p>

  <p class="normalnesil">Talan sisteminin bir yanı da aldırmayan toplum, omuz silken vatandaş elbette. Çocuklarını Çeltiksuyu Pansiyonlu İlköğretim Okulu’na gönderen dar gelirli aileler zemin etüdünden ihale sürecine kadar süren dehşet verici aşamaların denetleyicisi olsalar, bu facia ortaya çıkmayacaktı.</p>

  <p class="normalnesil">Halbuki devleti soyarak semirenlerin en büyük panzehiri AB sürecidir. Nitekim Ankara’nın değiştirmemekte direndiği Kamu İhale Yasası AB sayesinde gündeme geldi. Daha önce Gümrük Birliği de kamu ihalelerinin uluslararası rekabete açılmasını istiyordu. Siyaset-müteahhit-bürokrat üçlüsü bunu püskürtmüştü. Bununla yetinmedi, 2002 yılında AB standartlarında çıkarılan “Kamu İhale Yasası”nı yirmi kez değiştirdi. Muhalefetten de çıt çıkmadı.</p>

  <p class="normalnesil">Çocukların bile katledilmesine sebep olan bu sefil sistem bugüne kadar sloganlarla gizlenmeye çalışıldı. “AB’ye girelim, ama onurumuzla” demagojisi bugün Bingöl’de 85 yoksul aile çocuğunu katleden cinayet ekonomisini gözlerden saklayacak formülün adı kabul edildi.</p>
</body>
</html>
