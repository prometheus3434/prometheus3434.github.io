<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_22">Ulus Devletler ve Ötesi</h1>

  <p class="indentmetintek"><span class="idebold">Bugün ulus devletin iyice sorgulandığı görülüyor ve ulus devlet döneminin sona erdiğine yönelik tezler var. Ulusal pazar konusunu konuştuğumuz bölümde ulus devletin ekonomik yönden incelemiştik. Ben daha öncesine giderek ulus devletin nasıl ortaya çıktığını sormak istiyorum size?</span></p>

  <p class="normalnesil">Ulus devletin Fransız Devrimi sırasında tarih sahnesine çıkmış olduğu kabul ediliyor. Bu aynı zamanda feodalizmden kapitalizme geçiş sürecini belirleyen dönemdir. Feodal devlette hakim olan meşrutiyet anlayışına göre devletin sahibi ve meşrutiyetin kaynağı monarşiydi. Feodal sistemin zayıflamaya başlamasıyla birlikte güçlenen burjuvazi sınıfı, politik etkinliğini pekiştirmek için kitlelerin desteğini arkasına almak zorundaydı. Ulus devletin sermaye birikimini rahatlıkla yapabilmek için kendisinin mutlak hakim olduğu ekonomik bir pazara ihtiyacı vardı. Buradan hareketle egemenliğin kraldan alınarak halka verilmesi süreci içinde millîyetçi akımların güç kazanması, millî egemenlik fikrinin kitlelerde geniş yankı bulmasını sağlamıştı.</p>

  <p class="normalnesil">Ondokuzuncu yüzyıl Avrupa’sında, Sanayi Devrimi sürecinde yazılı basının gelişimi ve öğretimin kurumlaşması gibi etkenlere bağlı olarak ortak dil, kültür ve değerlerin yaygınlaşmasının önü açıldı. Böylece ulus devletin oluşumu hızlandı. Bugün ise kapitalist dönemden sanayi sonrası döneme geçiyoruz. Burjuvazinin yerini yaratıcı beyinler alıyor. Artık para değil, buluş çağındayız. Yerel, yani ulusal pazarlarda değil, yerkürenin tümünde ekonomik faaliyete ihtiyaç var. Bu nedenle örgütlenme modeli de değişiyor. Ulus ölçeğinde değil, küresel düzeyde, insan odaklı yeni bir çağ geliyor.</p>

  <p class="indentmetintek"><span class="idebold">Buna bir örnek verebilir misiniz?</span></p>

  <p class="normalnesil">Bakın, bunun ilk sinyali ulusüstü bir örgütlenme olan Avrupa Birliği’nden geldi. Uluslararası Adalet Divanı Kosova’nın 2008’de ilan ettiği bağımsızlık kararının meşru olduğu yönünde görüş bildirdi. Bunun çok önemli bir tarihsel anlamı var. Uluslararası Adalet Divanı’nın açıkladığı bu görüş, ilk olarak “coğrafi bir bölünme” konusunda aldığı ilk karar niteliğinde. Mahkeme, Sırbistan yönetimine karşı Kosovalı Arnavutların aldığı bağımsızlık kararının, uluslararası hukuku ihlal etmediğine karar verdi.</p>

  <p class="indentmetintek"><span class="idebold">Kosova’nın bağımsızlık süreci nasıl işlemişti?</span></p>

  <p class="normalnesil">Kosovalı Arnavutlar, 17 Şubat 2008’de bölgenin bağımsızlığını ilan etmişlerdi. Halen 69 ülke Kosova’nın bağımsızlığını tanıyor. Bunların arasında Türkiye, 22 AB üyesi ülke ve ABD de bulunuyor. Ancak Belgrad yönetimi, Kosova’nın bağımsızlığının uluslararası hukuka aykırı olduğunu savunuyor. Üstelik Uluslararası Adalet Divanı’nın görüşünün alınması için 2008 yılında BM nezdinde lobi faaliyetinde bulunan da Sırbistan olmuştu.</p>

  <p class="normalnesil">Hâlbuki Helsinki İnsan Hakları Komitesi’nin Sırbis-tan’daki Başkanı Sonja Biserko “Sırbistan’ın bölgenin gerçeklerini kabul etmesi gerekiyor. Buna Kosova’nın bağımsızlığı da dahil” demekte. Sırbistan yönetimi çağı okuyamadı, zamanın ruhunu anlayamadı, tarihin hangi tempoda gittiğini izleyemedi, yerküre üzerindeki “büyük resmi” göremedi.</p>

  <p class="normalnesil">Yani burada vurgulamak istediğim, ulus devletlerin dokunulmazlıklarının bittiğidir. Ulus devletlerin “bölünebilecekleri” hukuksal olarak kabul görüyor.</p>

  <p class="indentmetintek"><span class="idebold">Bu sözlerinizle Güneydoğu’da bir Kürt devletinin kurulmasının gerekli olduğunu düşündüğünüz anlamı çıkaranlar olabilir. Biraz daha açar mısınız?</span></p>

  <p class="normalnesil">Ben burada Güneydoğu’da bir Kürt devletinin kurulması gerektiği anlamında bir şey söylemiyorum. Hayata sadece ulus devlet gözlüğünden bakma döneminin geride kaldığı anlamında konuşuyorum. Az önceki söylediklerimi tekrar etmek durumundayım. Ne dedim az önce? “Kapitalizm sonrası dönemden sanayi sonrası döneme geçiyoruz” dedim. Ulusal pazarlarda değil, yerkürenin tümünde ekonomik faaliyete geçildiğinden bahsettim. Kısacası içinde bulunduğumuz çağın temel dinamikleri ve sosyolojik değişimi, yeni ulus devletlerin, ırkçılığın çoğalarak hayat bulmasını mümkün kılmıyor.</p>

  <p class="normalnesil">Çağ değiştikçe, aynen feodaliteden meşruti monarşilere, ulus devletten Avrupa Birliği’ne uzanan yolda görüldüğü gibi, toplumsal örgütlenme modellerinde de bir değişim yaşanıyor. Ulus devlet Sanayi dönemindeki toplumsal örgütlenme biçimiydi. Bugün ise sanayi sonrası döneme geçiyoruz. “Para”nın değil, buluşun ana aktör olduğu bir dünyaya doğru gidiyoruz.</p>

  <p class="normalnesil">Bunun ilk sinyali zaten ulus üstü bir örgütlenme olan Avrupa Birliği’nin kurulmasıyla verilmişti. Biz ulus devlet perspektifinden baktığımız için bugüne kadar Kürt Sorununu çözemedik, eğer bu sorunun çözülmesini istiyorsak sanayi sonrası çağın değerleriyle probleme bakmamız gerekiyor. Ama Türkiye’de konulara bu şekilde bakılmadı. Öyle ki, hukuk önünde savaş suçu olabilecek uygulamaları yapanlar bu ülkede vatansever olarak görüldüler. PKK’lı teröristlerin kesilmiş kulaklarını ipe dizmek kahramanlık gibi algılandı.</p>

  <p class="indentmetintek"><span class="idebold">Neden?</span></p>

  <p class="normalnesil">Hayata ırk üzerinden, ulus devlet şartlanmaları açısından bakıldı çünkü. İnsan denen varlığın kutsal olduğu düşüncesi yerleşseydi, vahşet ve ilkellik Türkiye’de bu kadar kahramanlaştırılmazdı. Ulus devlet mantığının kışkırtıcı ırkçılığı etrafı kan revan içinde bıraktı. Onca asker boş yere hayatını kaybetti.</p>

  <p class="normalnesil">Ulus devlet, bir yandan Kosova örneğinde olduğu gibi küçülerek, bir yandan da Avrupa Birliği örneğinde olduğu gibi ulus üstü yapılarla genişleyerek, iki uçtan birden yokoluşa doğru gidiyor. Yeni gelen çağ insan odaklı, ulus üstü bir örgütlenmeyi hayata geçiren bir çağ. İnsanlık nimet ve külfetleriyle bu hedefe doğru tam yol gidiyor.</p>
</body>
</html>
