<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_40">Zergan Deresi Temizleniyor</h1>

  <p class="indentmetintek"><span class="idebold">Zergan Deresi temizlenirse beş metre genişlik ve ellibir metre uzunluğundaki tarihi Dunaysır Köprüsü de kurtulacaktı. Bunu kitabın bir önceki bölümünde belirtmiştiniz. Bu arada kitabımızın yayın hazırlıkları sürerken Zergan deresiyle ilgili güzel bir gelişme oldu. Sizin de bu konunun kamuoyunda yankı bulması için çabalarınız vardı zaten. Bunu okuyucularımızla paylaşır mısınız?</span></p>

  <p class="normalnesil">Evet, Zergan deresiyle ilgili son zamanlarda çok güzel gelişmeler oldu. Zergan deresinin ıslahıyla ilgili proje Devlet Su İşleri’nin 2011 yılı proje programı içine dahil edildi. Devlet Planlama Teşkilatı’ndan da destek alındı. Bunu kamuoyuna açıklama görevi de Kızıltepe Belediye Başkan Vekilesi Şerife Alp’e düştü.</p>

  <p class="indentmetintek"><span class="idebold">Bölgedeki bürokratik kadroların ve bölge medyasının da bu konuda büyük çabaları olduğu gibi, sizin de çok büyük katkınız oldu konunun gündeme gelmesinde. Hatta dere ıslah olduğunda oradaki bir alana, bu velev ki, küçük bir çay bahçesi olsun, Mehmet Altan adının verilmesi gerektiği söylendi. Ne diyeceksiniz bu konuda?</span></p>

  <p class="normalnesil">Bu, onların teveccühüdür. Ben yıllardır bölgenin siyasetin dışında kalan sorunlarını kamuoyunun gündemine getirmeye çalışıyorum. Burada da ufak bir katkımız oldu. Bu, benim için mutluluk verici bir durum. Herkes topluca yönetim ile yatıp kalkınca, kanalizasyon paçadan akıyor, ama biz her gün biraz daha kirlenen siyaseti konuşmaya devam ediyoruz. İnsanın siyasetin önüne geçmesinde bir katkım olması, dediğim gibi bana büyük bir mutluluk veriyor.</p>

  <p class="normalnesil">Bu süreçte Şerife Alp’in yanısıra Mardin Milletvekili Halit Demir, süreci yakından takip eden Kızıltepe Belediye Başkanı Ferhan Türk, Kaymakam Erkaya Yırık, Zergan deresi Gönüllüsü Metin Aydın, Çev-gön Derneği’nden Memduh Çakar ve <span class="ideitalik">Kızıltepe</span> gazetesi yazar ve okuyucuları ve burada ismini anamadığım birçok kişi Zergan deresinin ıslahı projesi için büyük bir özveri gösterdiler.</p>
</body>
</html>
