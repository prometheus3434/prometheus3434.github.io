<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_8">Kürt Sorunu, Kürtlerin Sorunu mu?</h1>

  <p class="indentmetintek"><span class="idebold">Türkiye Cumhuriyet’inin kuruluşunda evrensel hukuk ölçülerinin olmadığından bahsetmek istiyorsunuz, değil mi?</span></p>

  <p class="normalnesil">Evet, Cumhuriyet bu ölçülerle kurulmamış. Türkiye Cumhuriyeti’nin ya da benim çoğu zaman vurguladığım şekliyle Birinci Cumhuriyet’in, insanların zihinsel yapılarını, vatandaşlık hukuku üzerinden, her insanın en kutsal canlı olduğu anlayışı üzerinden değil; insanları din, ırk ve mezheplerine göre sınıflandıran, daha doğrusu bunlara göre onları ihya eden ya da etmeyen bir anlayış üzerinden bina ettiğini görüyoruz.</p>

  <p class="indentmetintek"><span class="idebold">Kürt Sorunu da vatandaşlık hukuku üzerinden yaklaşılamadığı için çözülememiş diyebilir miyiz?</span></p>

  <p class="normalnesil">Evet, bu meselenin sonuçları itibarıyla Kürt Sorunu nun çözülemediğini görüyoruz.</p>

  <p class="normalnesil">Şimdi şu tespiti yapmak zorundayız: Türkiye Cumhu-riyeti’nin kuruluşu iki aşamada gerçekleşmiştir. Birinci aşamada Cumhuriyet Müslümanlık üzerinden kurulmuş...</p>

  <p class="indentmetintek"><span class="idebold">Ama daha sonraki uygulamalara baktığımızda Müslümanlığın bir tarafa itildiğini görüyoruz. Neden öyle birşeye gerek duyulmuş?</span></p>

  <p class="normalnesil">Çünkü Osmanlı’nın bakiyesinde çok fazla ırk vardı ve geri kalan tüm ırkların ortak noktası Müslümanlıktı. Bu noktadan hareketle farklı ırklar yeni bir devlete toprak anlamında katkıda bulunabilirdi. Daha sonra Kemalizm, 1925’ten sonra Takrir-i Sükun’la tek başına otoriter bir egemenlik kurdu ve devlet eliyle, baskı ve sindirme yoluyla bir Türklük bilinci oluşturmaya çalıştı. Yani Türkiye bir devlet-ulustur, Batıdaki gibi bir ulus devlet anlayışından yoksundur. Yukarıdan aşağıya doğru ırk bilinci pompalanmaya çalışılmıştır. Yani devlet kendine göre bir ırk tayin etmiştir ve Kürtleri de bu ırk anlayışına göre programlamaya çalışmıştır. Kürtlerin tarihsel ve sosyolojik planda bir kimlikleri olduğunu asla kabul etmemiştir. Cumhuriyet bunu Kürtlere Kurtuluş Savaşı sırasında özerklik sözü vermesine rağmen yapmıştır, ama sonra bunu da inkâr etmiştir.</p>

  <p class="indentmetintek"><span class="idebold">Özerklik konusu çok ilginç, biraz daha açar mısınız?</span></p>

  <p class="normalnesil">Bizim bugüne kadar birçok şeyden haberimiz olmamış. Bunları duyunca çok daha farklı duygu ve düşüncelere kapılıyorsunuz. Resmî söylem bize çok yüzeysel bir tarih bilgisi ve anlayışı bırakmış. Bu Kürtlerle ilgili konuda da böyledir. Mesela tarihçi Cemil Koçak Atatürk´ün 1923’te İzmit’te basın mensuplarıyla yaptığı çok uzun bir görüşmeden bahsediyor. Atatürk bu görüşmede Kürt meselesine değiniyor. Koçak, 1960’larda Atatürk´ün söylev ve demeçleri toplanırken, o tarihte gazetelerde yayımlanmış olan konuşmasının bu bölümünün çıkarıldığından bahsediyor. Atatürk o konuşmasında, Millî Mücadele’nin başında da, Teşkilat-ı Esasiye’de de olduğu gibi “Kürtlere yerel özerklik, otonomi ya da ona benzer bir şey verilecek” diyor. Zaten ‘Türk milleti’ ve ‘Bu memlekette Türkler yaşar’ tanımlaması da 1925´teki Şeyh Said isyanından sonra ortaya çıkıyor.</p>

  <p class="indentmetintek"><span class="idebold">Cemil Koçak, Şeyh Said ayaklanmasını bir dönüm noktası olarak mı görüyor?</span></p>

  <p class="normalnesil">Evet, öyle görüyor. Ona göre bu isyanın ikili bir yüzü var. Kürtler hem Cumhuriyetin reformlarına karşı ayaklanıyorlar, hem de bir Kürt millîyetçiliği ayaklanması gerçekleştiriyorlar. Koçak, 1925´e dek Atatürk’ün Meclisteki konuşmalarında Türk, Kürt, Çerkez herkesin İslam’ın unsurları olduğu konusunda devamlı konuştuğundan söz ediyor. 1925’ten sonra ise “Türkiye’de yaşayan herkes Türktür. Cumhuriyeti Türkler kurdu” dediğini vurguluyor.</p>

  <p class="normalnesil">Cemil Koçak Şeyh Said ayaklanmasının temel nedenini bu ittifakın bozulmasında buluyor. Ayaklanma bu ittifakın bozulmasına yönelik bir tepkidir. Atatürk Kürtleri de yanına alarak verdiği Millî Mücadele’yi başarıyla sonuçlandırdıktan sonra, bir siyasetçi olarak Kürtlerin desteğine ihtiyacı kalmadığını düşündü. Koçak’a göre Atatürk, bu ittifakı ileride yapmak istediklerine bir engel olarak görmeye başladı ve muhtemelen kafasında Kürtlere özerklik vermek gibi bir şey de yoktu. Onun nihai hedefi bizim bugün anladığımız üniter devletti. Aslında Atatürk´ün Kürt Sorununa bakışı, bugünkü resmi politikadan farklı değildi.</p>

  <p class="indentmetintek"><span class="idebold">Bu siyasetin sonucu olarak hukukun üstünlüğü anlayışı hem bölgede, hem de ülke genelinde yer bulamadı, değil mi?</span></p>

  <p class="normalnesil">Aynen öyle. Şimdi bakın, buradaki mesele sadece Kürtlerin sorunu değildir. Buradaki mesele, herhangi bir Türkiye Cumhuriyeti vatandaşının hayata hukuk üstünden bakamamasıdır. Tamam, Türkiye Cumhuriyeti bu topraklarda “mağdur” kitleler yaratmıştır. Bunu kabul ediyoruz. Ama o mağdurlar da birbirlerine yan gözle bakmışlardır. Bu mağdurlar kitlesini başörtüsüyle okula giremeyenlerden tutun da kendisini anadili olan Kürtçe’yle ifade edemeyenlere kadar uzatın. Bütün bu geniş yelpazenin içinde kalan toplumsal sınıflar birbirlerine şüpheyle bakmışlardır. Bu durum, rejimin bizdeki hukuk algısını yok etmesinden kaynaklanıyor. Cumhuriyet hukuksuzluk anlayışı üzerine kurulmuştur. Hukuk algısının olmaması konulara din, ırk ve mezhep üstünden bakmanıza neden olmuştur. Bu yanlışlık insanoğlunun insan vasfının ve bu insanlık bilincinin, bu topraklarda hukuk tarafından garanti altına alınamamış olmasına dayanır</p>

  <p class="normalnesil">Kürt meselesinin çözülememesine tarihsel açıdan baktığınızda, meselenin sermaye ve üretim yönünün de ortaya çıktığını görüyorsunuz. Yani toplumu dönüştüren, katma değer üretmesine neden olan, üretim sürecini başlatan ve dolayısıyla üretim sürecinde kendi varlığının, kendi öz değerinin önemli olduğunu fark eden bireyin doğmasını sağlayan sermayenin ve üretimin bu ülkede gelişmediğini görüyoruz. Bu gelişememişlik Kürt Sorununa da doğrudan yansımıştır. Şimdi biz insana “kutsalların kutsalı” diyoruz, ama bunu derken insanın içindeki cevheri, yani bir şeyler üreterek ortaya çıkmasına neden olacak cevheri gözardı ediyoruz. İnsan ürettikçe, hayata yeni şeyler kattıkça kendi değerinin farkına varır. Bizde tarımın hâlâ bu kadar çok güçlü olmasının bir nedenini de burada aramalıyız.</p>

  <p class="indentmetintek"><span class="idebold">Yani..?</span></p>

  <p class="normalnesil">Toprak hep kendini tekrar eder. Burada yanlış anlaşılmasın, toprak kendini tekrar ediyor demekten maksadım, toprağın size vereceği şeyler belirlidir anlamındadır. Bununla karnınızı doyurursunuz. Ama farklı şeyler üretmek adına, yeni üretim biçimleri bulmak adına klasik üretim biçimi olan tarıma eklemlenebilecek yeni üretim biçimleri bulmak durumundasınız. Kısacası bir türlü sanayileşememişiz. Bizde tarım dahi eski yöntemlerle yapılıyor. Yani tarımda da kapitalistleşemedik.</p>

  <p class="normalnesil">Şu anda AK Parti’nin yapmaya çalıştığı da bu. Ancak biz hâlâ tarımda kapitalistleşmenin çok uzağındayız. Mesela Amerika’da orta boy bir çiftlikte 2400 adet büyükbaş hayvan varken, bizde, 2002 yılı itibarıyla elli ineğin üstünde olan işletme sayısı 4500. Şu an itibarıyla elli adet büyükbaş hayvan olan işletme sayısı koca Türkiye’de 18.600’e çıkmış durumda. Yani biz tarımı ve hayvancılığı da beceremiyoruz.</p>

  <p class="normalnesil">Bölgenin devlet yardımına değil, kendi başının çaresine bakacak bir donanıma ihtiyacı var. Bugün Güneydoğu’da topraksız köylüye toprak dağıtılıyor. Ancak topraksız köylüye toprak verirseniz ortalama beş-altı hektar olan arazi boyutunu biraz daha küçültürsünüz. Ülke topraksız köylüler başta olmak üzere biraz daha fakirleşir. Asıl yapılması gereken toprakların daha fazla bölünmesine neden olan miras hukukunu hızlıca değiştirmektir. Bu, İngiltere’de onikinci yüzyıldan beri var. Bizde ise hâlâ yok.</p>

  <p class="normalnesil">Sonuç olarak şunu söylemek istiyorum: Burada sermaye sınıfı olmadığı için, üretim olmadığı için hukuk da gelişemiyor. Çünkü modern zamanlarda birey ve hukuk ilişkisinin pozitif yönde gelişmesi üretimin sürekli arttığı yerlerde olmuştur.</p>
</body>
</html>
