<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_25">İsimlerin Böldüğü Bir Ülkede Yaşamak</h1>

  <p class="indentmetintek"><span class="idebold">Mehmet Bey Kürt Sorununu birde isimler üzerinden tartışmak istiyorum sizinle. Özellikle “Berfin” ismi sizin yazılarınızda çok gündeme geldi. Neydi durum?</span></p>

  <p class="normalnesil">2008 yılında Diyarbakır’da bir ilçe belediyesi yeni yaptığı beş parktan birine Berfin adını vermişti. Ama valilik bölücülük yapacağı endişesiyle bu ismin kullanılmasını yasaklamıştı. Sadece bu örnekle bile, Türkiye’de rejimin nasıl olduğuyla ilgili bir görüş edinebilir insanlar.</p>

  <p class="indentmetintek"><span class="idebold">Peki, Türkiye’de insanların çocuklara ve mekanlara hangi isimleri verip vermeyeceklerine dair bir hüküm mü var?</span></p>

  <p class="normalnesil">Evet, var. Nüfus Kanunu ve “Nüfus ve vatandaşlık hizmetlerine ait görev ve çalışma yönergesi”nde verilecek adların millî kültürümüze aykırı olamayacağı ibaresi var. İnsanlarımızı, Türkiye Cumhuriyeti vatandaşı olarak görmek istemeyen zihniyet, ciddi bir bölücülük yaparak, onları Türk ırkından olup olmadıklarına göre ayrıma tabii tutmuş bugüne kadar.</p>

  <p class="normalnesil">Türkiye Cumhuriyeti vatandaşı, kızına ya da bir yere Berfin adını vermek istiyorsa, bu, millî kültüre karşı bir yaklaşım olarak yorumlanıyor.</p>

  <p class="indentmetintek"><span class="idebold">Nedir burada söylenmek istenen?</span></p>

  <p class="normalnesil">Burada söylenmek istenen Türk kökenli olmayanın temelde Türkiye Cumhuriyeti vatandaşı sayılamayacağıdır. Türkiye’de Türk kökenli olmayan vatandaş sistem tarafından kabullenilmek istiyorsa kendi kültüründen vazgeçmelidir.</p>

  <p class="normalnesil">İnsanı kutsayan, bireyin özgürlüğünü, mutluluğunu, zenginliğini esas alan AB sürecine, bizim Nüfus İdaresi Genel Müdürlüğü’ndeki Türkçü zihniyetimiz böyle katılmayı planlıyor. Yasalarımız insanların çocuklarına istedikleri adları vereceğini belirtmesine rağmen, nüfus idareleri millî kültürümüz ibaresine sığınarak yasa dışına çıkıyor. İsimlere karşı fiilî ambargo uyguluyorlar.</p>

  <p class="indentmetintek"><span class="idebold">Bu isimle ilgili ambargonun bir yanı sizinle de doğrudan ilgiliydi. Aynı ismi kızına vermek isteyen bir arkadaşınız 2003 yılında mağdur olmuştu. Hatta siz o zaman Sabah gazetesinde bu konuyla ilgili bir yazı yazmıştınız.</span></p>

  <p class="normalnesil">Arkadaşım Erol, o zaman bu konuyla ilgili bana dert yanmıştı. Nüfus İdaresi, bir yaşına gelen kızına Berfin adını vermesini engellemişti. O zamanda Yedinci Paket Meclis’ten geçmişti ve bir devrim niteliğindeydi. Bu paket Cumhurbaşkanı’nca onaylanmış ve yasallaşmıştı. Ama hayata yansımamıştı. O tarihlerde AB’ye uyum yasaları ardı ardına çıkıyordu, ama uygulama bırakın esnekleşmeyi, iyice katılaşıyordu.</p>

  <p class="indentmetintek"><span class="idebold">Buradan demokratik uygulamalar ne kadar yasalaşsa da bürokratik sistemin bunu engelleyebileceği gibi bir durumun sözkonusu olabileceğini görüyoruz. Ama arkadaşınız kızına Berfin ismini verebildi zannedersem?</span></p>

  <p class="normalnesil">Evet, bu olayın ertesinde uğraşa didişe, bu uygulama değiştirilmiş, en azından bizim Erol’un kızına ancak bir yaşına geldiğinde Berfin adını alabilmiştik.</p>

  <p class="indentmetintek"><span class="idebold">Bu isim ne anlama geliyordu?</span></p>

  <p class="normalnesil">Kar tanesi anlamına geliyordu. Sistem ‘kar tanesi’ anlamına gelen bir ismin ülkeyi bölmesinden korkuyordu. Aslında bu zihniyet ülkeyi zihinlerde böldü bugüne kadar.</p>
</body>
</html>
