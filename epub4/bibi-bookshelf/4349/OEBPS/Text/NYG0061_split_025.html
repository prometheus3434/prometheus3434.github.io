<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_26">Anadilde Eğitimi Tartışırken...</h1>

  <p class="indentmetintek"><span class="idebold">Okuduğum bir haberde İsveç’te Kürtçe eğitime geçildiğinden bahsediliyordu. Sırası gelmişken bu konudan da bahseder misiniz?</span></p>

  <p class="normalnesil">Evet, Türkiye uzun zamandır anadilde eğitimi tartışırken ve bu kısırdöngünün içinde boğulurken bir Kuzey ülkesi olan İsveç’te devlet resmî olarak okul öncesi dönemde, temel eğitimde ve liselerde Kürtçe dersi veriyor. Üstelik derslere de çoğunlukla Türkiye’den göç etmek zorunda kalan Kürtçe öğretmenleri giriyor.</p>

  <p class="indentmetintek"><span class="idebold">Kaç öğrenci bu haktan yararlanıyor?</span></p>

  <p class="normalnesil">Resmî rakamlara göre 10 bin Kürt çocuğu ve genci anadilde eğitim alıyor.</p>

  <p class="indentmetintek"><span class="idebold">İsveç herkesin anadilde eğitim alma hakkını ne zaman karar olarak almış?</span></p>

  <p class="normalnesil">İsveç’te anadilde eğitim verilebileceği ile ilgili kanun 1975 yılında çıkarılmış. Bu kanuna göre kendi evinde İsveççe dışında herhangi bir dil konuşan aileler, isterlerse kendi çocuklarına anadilde eğitim talep edebiliyorlar. Aileler bu isteği yazılı olarak bildirdikleri andan itibaren belediyeler bu isteği yerine getirmek zorundalar.</p>

  <p class="normalnesil">Öte yandan ders kitaplarının hepsi devlet destekli olmasına rağmen kitaplar tek tip değil. Yani değişik kitaplar hazırlanıyor. Bu kitapları İsveç devleti maddî olarak desteklemesine rağmen içeriğine pek karışmıyor. Ders kitapları İsveç eğitim sisteminin temel ilkelerine uyuyor; ama bu temel ilkeler aynı zamanda demokrasi, kadın-erkek eşitliği, farklılıklara karşı tolerans, uluslararası dayanışma gibi evrensel ilkeler.</p>

  <p class="normalnesil">İsveç’te okullar belediyelere bağlı olduğu için öğretmenler, belediye memuru statüsünde. Belediye eğitim müfredatını uygulamak zorunda, hatta okullar, öğretmenlerini kendileri atıyor. Bizdeki gibi merkezî atama diye bir sistem yok. Ailenin başvurusundan sonra belediye öğretmen tayin ediyor, öğretmen daha sonra öğrenci ve velisiyle ilişkiye geçerek ders saatini ayarlıyor. Yıllık ders planı hazırlanırken, mutlaka öğrenciye danışılıyor. Aileye çocuğun bu süre içinde hangi dersleri ve konuları okuyacağı hususunda bilgi veriliyor. Çünkü daha sonra veli ve öğrenci ile birlikte toplantıların yapıldığı bir program uygulanıyor. Öğretmen, veli ve öğrenci biraraya geliyor.</p>

  <p class="indentmetintek"><span class="idebold">Bu toplantıda neler konuşuluyor?</span></p>

  <p class="normalnesil">Öğrenci; anadilde nasıl bir eğitim görecek, bu konuda nasıl gelişir, nasıl verimli olur gibi yöntemlerin belirlendiği bir toplantı bu. Bunlar kendi aralarında bir protokol imzalıyorlar. Bu İsveç’te uygulanan genel bir sistem. İsveççe bilmeyen ya da İsvece ile kendini iyi ifade edemeyen yüzlerce öğrenci, matematik, kimya, fizik, coğrafya gibi dersleri kendi anadillerinde alıyor. Bu, Kürt çocukları için de geçerli.</p>
</body>
</html>
