<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_44">Askerini Mağdur Eden Bir Ordu</h1>

  <p class="indentmetintek"><span class="idebold">Kalabalık ordu diyorsunuz. Bu orduyu oluşturan kadroların bir kısmı da gerçekten mağdur ediliyorlar. Buna ne diyorsunuz?</span></p>

  <p class="normalnesil">Geçtiğimiz Ekim ayında Ankara’da Türkiye Emekli Astsubaylar Derneği’nin üyeleri ve üye yakınları, Celal Bayar Caddesi’nde toplanarak, pankartlar açıp, Türk bayrakları ve Atatürk fotoğrafları taşıyarak, marşlar eşliğinde Abdi İpekçi Parkı’na kadar yürüyerek orada bir miting yaptılar. Bu mitingin konusu astsubayların emekli olduklarında maaşlarının yüzde 45 azalmasıyla ilgiliydi.</p>

  <p class="indentmetintek"><span class="idebold">Peki OYAK (Ordu Yardımlaşma Kurumu) gibi bir kurum var. Bu kurumun onlara yardımı olmuyor mu?</span></p>

  <p class="normalnesil">Hayır, olmuyor. Çünkü astsubaylar OYAK’ta temsil edilmiyorlar. Bu nedenle Türkiye Emekli Astsubaylar Derneği bu mağduriyetin giderilmesi için OYAK aleyhinde AİHM’de halen devam eden bir dava açmışlar. İşin daha acı olan yanı ise askerî hastanelerde, başvuranların rütbesine göre A ve B polikliniği ayrımı yapılması. Yani bu duruma göre hastanın bile bir rütbesi oluyor. Yüksek rütbeli hastaya uzman, kariyer sahibi doktorlarca anında müdahale ediliyor. Ama emekli ve küçük rütbelilere burada da ayrımcı davranılıyor.</p>

  <p class="normalnesil">Şimdi sana soruyorum. Böyle bir ahlâkî anlayış Kürt Sorunu gibi birçok değişkeni bünyesinde barındıran büyük bir meseleyi nasıl çözebilir?</p>

  <p class="indentmetintek"><span class="idebold">Türkiye’de militerlerin ayrımlı ve imtiyazlı bir ahlâkî anlayışları olduğundan bahsettik. Türkiye’de savunmanın konuşulamaması askeriyeyle bağlantılı sorunlardan ne ölçüde bağımsız düşünülebilir?</span></p>

  <p class="normalnesil">Tabî ki bağımsız düşünülemez. Militerlerin sürekli siyaset konuşmaları toplumun ise savunma konusuna ne olur, ne olmaz diyerek uzak kalması bugüne kadar Türkiye’de savunmanın konuşulmasına engel oldu. Çağın gelişmeleri, savunma sanayiindeki teknolojik atılımlar, sanayi döneminin kavramlarının tümden değişmesi, avantajlar ya da zaaflar gündeme getirilmedi. Bunların hiçbiri, olumlu bir havada ve katkı sağlayacak bir biçimde konuşulmadı.</p>

  <p class="normalnesil">Asker siyaset konuşunca, bunun bedeli toplum tarafından ödeniyor. Gencecik insanlarımızı dağbaşlarında yitiriyoruz. İnsan bizi savunanların savunmasız bir şekilde ölüme gitmesini kabul etmekte zorlanıyor.</p>
</body>
</html>
