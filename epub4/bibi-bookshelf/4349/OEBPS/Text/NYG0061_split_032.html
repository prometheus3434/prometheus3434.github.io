<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_33">Vatandaşını Öldürten Devlet Etme Alışkanlığı</h1>

  <p class="indentmetintek"><span class="idebold">Mehmet Bey, AİHM’de açılan davalarda Türkiye en çok mahkûm olan ülkeler arasında birinci sırada neredeyse. Nedir bunun sebebi?</span></p>

  <p class="normalnesil">Çünkü bizde vatandaşını öldürten bir devlet etme anlayışı var adeta. Nitekim AİHM’in resmi internet sitesinde Avrupa Konseyi’ne üye kırk yedi ülke aleyhinde AİHM’e açılan davaların ve sonuçlarının, Avrupa İnsan Hakları Sözleşmesi’nin maddelerinin dağılımına bakınca, bizim devletin ve siyasal rejimin asıl yüzünü görüyorsunuz.</p>

  <p class="indentmetintek"><span class="idebold">AİHM’de açılan davalarla ilgili olarak elinizde ne gibi veriler var?</span></p>

  <p class="normalnesil">Bir kere AİHM’de bekleyen yaklaşık onüç bin dava var. Türkiye’nin bireysel başvuru hakkını kabul ettiği 1987 senesinden 2009’a kadar Türkiye’den yapılan başvurulardan tam 1939’u sonuçlanmış. Ve bu 1939 davadan 676’sında Türkiye’nin sözleşmenin en azından bir maddesini ihlal ettiği yönünde karar çıkmış.</p>

  <p class="normalnesil">Bunun nasıl bir facia olduğunu anlamak için Franco rejiminden sonra AİHM’e bireysel başvuru hakkını kabul eden İspanya’ya bakmak gerek. İspanya hakkında toplam 61 dava karara bağlanmış ve bu davalardan sadece 39’unda İspanya mahkûm olmuş. Türkiye 66 davada devlet doğrudan cinayete karışarak yaşam hakkını ihlal ettiği için mahkûm olmuş. Diğer 46 ülke hakkında aynı konudan verilen toplam ihlal kararı ise 80. Bunun 59’u da Rusya’ya ait.</p>

  <p class="normalnesil">Yaşam hakkı konusunda devletin yeterince önlem almadığı için mahkûm olduğu dosya sayısı 120. Diğer 46 ülke hakkında aynı konudan verilen mahkûmiyet karar sayısı ise 103. Bunun da 64’ü Rusya’ya ait. İşkence konusunda Türkiye’nin mahkûm olduğu 22 karar var. Diğer 46 üye ülke aleyhinde verilen karar toplamı, 15’i Rusya’ya ait olmak üzere 26.</p>

  <p class="normalnesil">İnsanlık dışı muamele konusunda Türkiye aleyhine verilen 147 karar var. Diğer 46 ülke aleyhine toplam 277 karar söz konusu, bunun 109’u Rusya’ya ait. İfade özgürlüğüyle ilgili Türkiye aleyhine 170 karar vermiş AİHM. Yine diğer 46 üye ülke için toplam verilen ihlal kararı, 11’i Rusya’ya ait olmak üzere 180.</p>

  <p class="normalnesil">Bu anlattığım tablo Türkiye’deki rejimin resmidir. Bahriye Üçok’tan Çetin Emeç ve Hrant Dink’e kadar olan isimlerin nasıl öldürüldüğünü net bir şekilde bize gösteriyor. Asıl söylemek istediğim siyasal rejimin değişmesi üzerine. Buna örnek AB üyesi İspanya’dır. İspanya, faşist Franco rejiminin mirasını öyle bir kazıdı ve yerine dört başı mamur öyle demokratik bir rejim getirdi ki, yukarıda sayageldiğim konularda İspanya aleyhinde çıkan hiçbir karar yok. İspanya ifade özgürlüğü konusunda ise yalnızca iki kez mahkûm olmuş.</p>

  <p class="normalnesil">Referandumdan hemen sonra başkanlık rejimi tartışmalarını başlatan Türkiye’de, devlet örgütlenmesinin nasıl demokratikleştirileceğini gündeme almayıp, kimin nasıl yöneteceği tartışmalarına dalmanın AİHM’in 14 Eylül 2010 tarihinde Hrant Dink kararının açıklanması zamanına rastlaması çok şey söylüyor bize.</p>

  <p class="normalnesil">Tabii sorun sadece devletin demokratikleştirilmesi de değil. Bir de toplumun kendisi var. Hrant kararı açıklandığı gün Şanlıurfa’da 20 yaşındaki Esra töre cinayetine kurban gitti. İki ay önce sevdiği kişiyle evlenebilmek için evini terk eden Esra’yı kardeşi ve babası vurdu. Başkanlık rejimini tartışmak isteyenlere önerim, bunu Esra ve Hrant eşliğinde tartışmalarıdır.</p>
</body>
</html>
