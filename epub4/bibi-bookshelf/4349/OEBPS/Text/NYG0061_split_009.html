<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_10">Sistemin Mağdurları</h1>

  <p class="indentmetintek"><span class="idebold">Görüyoruz ve okuyoruz ki, tüm Cumhuriyet tarihi boyunca Türkiye’de kitleler yönetenler tarafından ezilmiş ve bu ezilenler seslerini duyuramamışlar. Nedir bunun sebebi?</span></p>

  <p class="normalnesil">Türkiye Cumhuriyeti birçok toplumsal kesimi mağdur etmiştir. Başörtüsü takan insanlarımız, Aleviler, Kürtler ve diğerleri az ya da çok bu mağduriyeti yaşamışlardır. Şimdiye kadar mağdurların hepsinin birden sorunlarını çözecek bir sistem değişikliği yapılmamıştır.</p>

  <p class="indentmetintek"><span class="idebold">Son zamanlarda mağdur edilen bu kitlelere çok cüzî de olsa hakları veriliyor. Ama toptan bir değişikliğe gidilemiyor. Neden?</span></p>

  <p class="normalnesil">Maalesef toptan bir değişikliğe gidilemiyor. Cumhuriyet kendi mağdur ettiği kitlelerin en doğal haklarını verirken bile gram gram veriyor. Sümela manastırında ve Ahtamar kilisesinde son yapılan değişiklikleri biliyorsunuz. Her iki yerde de yılda bir defa ayin yapılmasına izin veriliyor.</p>

  <p class="normalnesil">Konu sadece başörtüsü sorununun, Alevilerin problemlerinin veya Kürt Sorununun çözülmesi üzerine odaklanmamalı, toptan bir değişime gidilmeliydi.</p>

  <p class="indentmetintek"><span class="idebold">Bir sorunu gündeme alıp diğer sorunu yok sayma gibi bir durum da var zannedersem?</span></p>

  <p class="normalnesil">Evet, öyle bir tutum da var. Ama kendi sorununu esas alıp, diğerinin sorununu yok saymak, gelişmiş ve ilkeli bir duruş değil. İşte başörtüsünün nasıl bir yaşam çilesine dönüştüğünü her gün yeniden yaşıyoruz ve görüyoruz. Ama benzer sorunlar da diğer mağdurların hayatını cehenneme çeviriyor.</p>

  <p class="indentmetintek"><span class="idebold">Diğer sorunların da çözülmesi mümkünken sadece bir sorunu çözmeye çalışmak ahlâkî açıdan da sorunlu bir durum değil mi?</span></p>

  <p class="normalnesil">Ahlâkî açıdan bir sorun olduğu gibi, aynı zamanda sadece bir sorunun çözülmesi için öne çıkarılması hem demokratikleşme açısından, hem ilkeli durma, hem tutarlılık, hem de samimiyet açısından da ciddi sorgulama ve sorun doğurur. Mesela bir türlü açılmayan Heybeliada Ruhban Okulu mağdurlarının ya da Avrupa İnsan Hakları Mahkemesi kararına rağmen hâlâ zorla din dersine girmek mecburiyetinde kalan Alevilerin günahı ne?</p>

  <p class="indentmetintek"><span class="idebold">Peki, AB raporları bu konuda ne diyor?</span></p>

  <p class="normalnesil">Üzülerek söylemek gerekir ki, Türk siyaset kurumu, bütün atılan olumlu adımlara rağmen AB’nin İlerleme Raporu’ndan çok daha geride. Türkiye’de İlerleme Raporu’nu hükümet programı olarak kabul edip, değişim siyasetinin reçetesi olarak algılayan siyasetçinin sırtı yere gelmez, ama buralarda daha ziyade siyasetçinin kendi değişim politikası geçerli. Bir ara son İlerleme Raporu’nun din özgürlüğü kısmına yeniden göz attım. Adeta din ve vicdan özgürlüğü konusunda bizim ne olduğumuzu bize anlatıyordu. Demokratik bir toplumda yaşanmayacak sorunları uzun uzun anlatıyordu.</p>

  <p class="indentmetintek"><span class="idebold">Raporda ne deniyordu din ve vicdan özgürlüğü ile ilgili genel olarak?</span></p>

  <p class="normalnesil">Din ve vicdan bölümünün son cümlesinde “Türkiye’de dinî özgürlüklerin tümüyle uygulanmasına elverişli bir ortam oluşturulması için daha fazla çabaya ihtiyaç bulunmaktadır” deniyordu.</p>
</body>
</html>
