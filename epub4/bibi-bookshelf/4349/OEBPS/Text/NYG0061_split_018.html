<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_19">Teknolojik Gelişmeler Işığında Kürt Sorunu</h1>

  <p class="indentmetintek"><span class="idebold">Bizdeki bürokrasinin dünyadaki teknolojik ilerlemelerin sosyal sonuçlarını görmediği gerçeği var. Bir yazınızda önümüzdeki on yıl boyunca hayatımızı tamamen değiştirecek beş teknolojiden bahsediyordunuz. Bunlar nedir?</span></p>

  <p class="normalnesil">Evet, George Washington Üniversitesi’nde görevli akademisyenler, önümüzdeki on yıl boyunca hayatımızı tamamen değiştirecek olan beş teknolojik alan belirlemişler.</p>

  <p class="normalnesil">Bunlardan biri, gen tedavisi ve kök hücreler. Kalıtsal hastalıklar nesilden nesile genlerle miras kalıyor. Bilim adamları bu hastalıklı genlerin değiştirilmesi ve ayıklanması ile ilgili büyük gelişmeler sağlamışlar. Artık bir bebeğin hastalıkları daha doğmadan fark edilip, tedavi edilebilecek.</p>

  <p class="normalnesil">Hayatımızı değiştirecek bir diğer teknolojik gelişme yaygın ve çok hızlı kablosuz internet. WiMAX, 3G, 4G gibi kablosuz internet ağları zaten hayatımızın vazgeçilmez bir parçası haline geldi. Çevredeki bütün elektronik cihazlarla bağlantı kurabileceğimiz, bunları birbiri ile irtibatlayıp hayatımızı kolaylaştıracak, çok daha rahat yaşayacağımız bir dünya bekliyor bizi.</p>

  <p class="normalnesil">Bilim adamlarına göre yakın geleceğin bir diğer belirleyicisi, desktop 3-D baskı teknolojisi.</p>

  <p class="indentmetintek"><span class="idebold">Ne işe yarayacak bu teknoloji?</span></p>

  <p class="normalnesil">3 boyutlu (3D) baskı cihazlarının gelişmesi özellikle mimari çalışmaları inanılmaz derecede hızlandıracak. Böylelikle tasarlanan objeler, tam da müşterilerin istediği gibi dokunarak hissedebilecekleri ve satın alabilecekleri hale gelecek. Birey ile mekân özdeşleşecek. Bunun yaşama sağlayacağı katkıyı hayal edebilir misiniz?</p>

  <p class="normalnesil">Bir diğer önemli teknolojik gelişme tedavi amaçlı klonlama. Tedavi amaçlı klonlama, nakil sonrasında vücut tarafından reddedilme riski sıfıra indirilmiş, yedek organ üretme olarak tanımlanıyor. Kanser ya da hasarlı organlarının kendilerini yenilemesi için bu teknoloji kullanılacak.</p>

  <p class="normalnesil">Son teknolojik gelişme ise yer tabanlı bilgi erişimi...</p>

  <p class="indentmetintek"><span class="idebold">Bu teknoloji ne anlama geliyor?</span></p>

  <p class="normalnesil">Şu anlama geliyor: Elinizdeki cep telefonunun kamerasıyla herhangi bir yerin fotoğrafını çektiğiniz ve bu fotoğrafı bir internet sitesine yolladığınızda o semtin adı, tarihçesi, en yakın otel, damak tadınıza uygun lokanta, köşe başındaki mağazada en beğendiğiniz markanın sürpriz indirim reyonu, kısacası o yerle ilgili tüm bilgileri anında cep telefonunuzda bulacaksınız. Üstelik siz yürüdükçe bilgiler yenilenecek. Ya da dağ başında yolunuzu kaybettiniz, çekin yol kenarındaki çeşmeyi, koordinatlarınız ve gitmek istediğiniz yere kadar yol tarifiniz ekranınıza gelsin.</p>

  <p class="normalnesil">Akademisyenlerin öngörülerine göre bu teknolojiler yaşamı derinden değiştirerek, en geç 10 yıl içinde hayatımızın birer parçası olacak. Diyorum ki, bu kadar genç nüfus bir yandan geçmişin kültürel ırmaklarında yıkanarak sığlığa savaş açsa, diğer yandan da insanlığı değiştirecek teknolojilerin bir parçası haline gelse, sabah akşam onları öldürmeye şartlandırmak yerine, iyi yaşamayı planlamayı öğretsek bizde ne Kürt Sorunu kalır, ne de son zamanlarda yükselmeye başlayan ve kendi içine kapanmacı bir kimliğe bürünen Türk Sorunu kalır.</p>

  <p class="indentmetintek"><span class="idebold">Teknoloji şirketlerinin en büyük şirketler arasına girmesinden, sanayi döneminin sona ermesinden konuşuyoruz. Siz bir yazınızda demokrasinin ve halkı temsil eden bir parlamentonun nasıl olması gerektiği ile ilgili bir yazı yazmıştınız. Böyle bir oluşumun bir ayağını da vergiye bağlamıştınız. Neden peki?</span></p>

  <p class="normalnesil">Bakın, biz devlet olarak, ülke olarak vergi alan bir devlet ile vergi veren vatandaş düzeyine henüz gelemedik. Türkiye’de yaklaşık 48 milyon seçmen var. Ama bu ifadenin hemen ardından şu soruyu sormak lazım: Türkiye’de vergi veren kaç kişi var?</p>

  <p class="normalnesil">Nüfus, nüfus içerisindeki işgücü sayısı, kayıtlı gerçek kişi vergi mükellefi sayısı ve bu kayıtlı gerçek kişi vergi mükellefinin işgücüne oranı gibi veriler ülkelerdeki gerçek vergi verenleri belirliyor. Örneğin, İtalya’nın 57,3 milyon nüfusu, 23,9 milyon işgücü, 37 milyon da gerçek kişi mükellefi var. Mükelleflerin işgücüne oranı ise yüzde 154,8.</p>

  <p class="normalnesil">İrlanda’nın 4 milyon nüfusu, 1,8 milyon işgücü, 1 milyon 860 bin gerçek kişi mükellefi var. Kayıtlı gerçek kişi mükellefin işgücüne oranı ise yüzde 104.</p>

  <p class="normalnesil">Türkiye’de ise kayıtlı gerçek kişi mükellefin işgücüne oranı yüzde 9,3. Demokrasi, vergi verenlerin vergi alanları kuruşuna kadar denetledikleri rejimin adı olduğu için bize hâlâ çok uzak. Onun için çocukları asan ve asılmalarını seyreden patolojik bir darbeciliğin temsilcileri, siyasî parti liderleri marifetiyle parlamentoya taşınıyor. Onun için 12 Eylül otuzuncu yılında referandumun yapılmış olmasına rağmen hâlâ yaşamakta. Onun için Kürt Sorununa çoğu zaman siyasî ve askerî bir gözle bakıyoruz.</p>
</body>
</html>
