<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_13">Sadece ‘Tüketim’de Batılı Bir Cumhuriyet</h1>

  <p class="indentmetintek"><span class="idebold">Cumhuriyeti kuran kadronun Batı sistemini anlayacak bir bilincinin olmadığından daha önce bahsetmiştiniz. Bu konuyu biraz daha açar mısınız?</span></p>

  <p class="normalnesil">Evet, bu konuyu biraz daha konuşmak lazım aslında. Türkiye’de Cumhuriyete taraftar olanların, saltanata ve saltanatın temsil ettiğini düşündükleri değerlere karşı olumsuz ifadeler kullananların bilinçaltında tüketebilme hevesi yatar. Bu bilinçaltının derinliklerinde yaşam biçimi düşüncesi vardır. Cumhuriyet onlara göre sadece insanların saçına, başına, giyimine, yemesine ve içmesine karışmama olarak algılanır.</p>

  <p class="indentmetintek"><span class="idebold">Mehmet Bey aslında bunları savunmak zaten demokrasinin doğasında olan bir şey değil mi? Cumhuriyeti ve demokrasiyi bu kadar dar kapsamda değerlendirmek mantıksız değil mi?</span></p>

  <p class="normalnesil">İşte sorunun başladığı yer de burasıdır. Çünkü demokrasi zaten az önce saydığım özgürlükleri benimser ve korur. Ama demokrasi sadece modern yaşam biçimini korumak değildir; demokrasi aynı zamanda çoğulculuğun, farklılığın, benzemezliğin korunması ve ötekinin hakkına ve hukukuna da sahip çıkmaktır. Ama Türkiye’de fark burada beliriyor. Kürt Sorununun temelinde ötekinin hakkına ve hukukuna saygı gösterilmemesi yatar zaten.</p>

  <p class="normalnesil">Demokratik anlayıştan yoksun Kemalist bir Cumhuriyetçilik Batı türü bir tüketim modelini, Batı türü bir yaşam biçimini sahipleniyor. Ama çağdaş demokrasinin gereği olan çoğulculuğu, çağdaş demokrasinin gereği olan ötekinin varlığını reddediyor. Böyle bir durumda doğrudan askeriyeye yöneliyor. Kürt Sorununu sadece askeriyenin çözeceğini düşünenlerin bilinçaltında da bu anlayış bu güne kadar devam etmiş.</p>

  <p class="indentmetintek"><span class="idebold">AK Parti bazen icraatları yüzünden kendini modern ve Cumhuriyetçi olarak tanımlayan kesimlerden tepkiler alıyor. Bu tepkiyi verenler ne kadar haklılar sizce?</span></p>

  <p class="normalnesil">AK Parti’nin hükümet olarak öyle bir niyeti olmasa bile istim üzerinde duran kent kadınlarını bazen ürkütebiliyor. AK Parti’nin bazı icraatları kent kadınlarının modern yaşam biçimine müdahale etmeye yeltendiğini, modern yaşam biçimine baskı yapmayı aklından geçirdiğini onlara düşündürtüyor.</p>

  <p class="normalnesil">AK Parti böyle bir şey yapsa bile, kendini Cumhuriyetçi ve modern olarak görenlerin bu uygulamalara karşı demokratik bir karşı duruş sergilemeyi öğrenmeleri gerekiyor, bunu bu şekilde benimsemeleri Türkiye’nin geleceği açısından daha umut verici olur. Hükümet tarafından yapıldığı düşünülen bazı uygulamalar yasal olarak görülmüyorsa bu uygulamaların hem hukuksal, hem de demokratik bir müdahaleyi gerektirdiği düşünülmelidir. Bu müdahaleler sivil siyasetin, muhalefetin, sivil toplum örgütlerinin işidir, yargının görevidir, ama askerin işi değildir.</p>

  <p class="normalnesil">Kendini modern olarak tanımlayanların bu tür uygulamalara muhalefet ederken askeriyenin müdahalesine yeşil ışık yakmaları kabul edilemez. Demokratik Cumhuriyetin farkı burada ortaya çıkıyor. Hukuktan yana olmak, demokrasiden yana çıkmak yaşamı, sadece Batı tipi bir tüketim kalıbı çerçevesinde ve asker korumasında algılamamaktan geçiyor.</p>
</body>
</html>
