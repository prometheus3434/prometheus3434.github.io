<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_47">Kürt Sorununu İkinci Cumhuriyet Çözebilir</h1>

  <p class="indentmetintek"><span class="idebold">Siz devamlı Birinci Cumhuriyet, İkinci Cumhuriyet kıyaslamasını yapıyorsunuz. Nedir İkinci Cumhuriyet?</span></p>

  <p class="normalnesil">Birinci Cumhuriyet Osmanlı sarayını yıkarak kendi sarayını kurmuş ve kendine bir teba uydurmuştur. Bu sarayın geleneklerine uyanları ihya etmiştir. Kendisine uymayı reddeden ve kendisine layık görmediği kitlelerin gelişmesine imkân tanımamıştır. Bu kitleleri acımasızca bertaraf etmiştir. Kürt kimliğini öne çıkararak bu topraklarda diğer unsurlarla beraber yaşamayı tercih edenleri hain ve bölücü olarak görmüştür. Başörtüsüyle tarlada çapa sallayan kadını sadece toprakla uğraşan biri olarak görmek istemiştir. En iyi okullarda başörtüsüyle okumasını ve bu haliyle modern bir yaşam sürmesini ona yakıştıramamıştır. Göstermelik, devamlı askerin kontrolüne muhtaç bir parlamenter sistem icat etmiştir. Bu düşünceyle hareket eden bir Cumhuriyetin devamı da mümkün değildir.</p>

  <p class="indentmetintek"><span class="idebold">İkinci Cumhuriyet nasıl olmalıdır peki?</span></p>

  <p class="normalnesil">İkinci Cumhuriyet 1923 yılında kurulan Cumhuriyetin tek sesliliğine karşı demokratik ve çoğulcu bir niteliğe sahip olmalıdır. Egemenliğin halka ait olduğuna inanmalıdır, bunu can-ı gönülden kabul etmelidir.</p>

  <p class="normalnesil">İkinci Cumhuriyet egemenliğin bürokrasiye ve orduya ait olduğu inancına şiddetle karşı çıkmaktır. Bunun demokrasi olmadığını bıkmadan ve usanmadan anlatmaktır. Rejimin üzerindeki ordu vesayetine son vermektir.</p>

  <p class="normalnesil">Cumhuriyetin demokratikleşmesini istemektir İkinci Cumhuriyet. Tek parti zihniyetinin, tüm mevzuatıyla birlikte ortadan kaldırılması gerektiği fikrini savunmak ve Kemalizme karşı demokrasiyi talep etmektir.</p>

  <p class="normalnesil">Sistemin sivil ve demokratik bir şekilde baştan aşağı yeniden yapılandırılması için yorulmadan çaba sarfetmektir. Devletçi soygun sistemine karşı çıkmaktır. Tüm kesimlerin üreterek, rekabet ederek, hakkını piyasadan alması ve paylaşımın siyasete değil, rekabete dayalı olmasıdır.</p>

  <p class="normalnesil">İkinci Cumhuriyet ekonominin patronunun halk olmasını savunmaktır. Devletin halkın ekonomik patronu olmasına son vermektir. Ekonominin şeffaflaşmasını ve vergi veren bir vatandaş ve vergi alan bir devlet örgütlenmesi istemektir. Vergi verenlerin, vergilerinin nereye harcandığını denetleyebilecek hale gelmesi gerektiğine inanmaktır.</p>

  <p class="normalnesil">Türkiye’nin dünyalaşması, AB standartlarına sahip bir toplum haline gelmesidir. Vatandaşlarının özgürleşip zenginleşmesinin önünü açmaktır. Zenginleşmeyi ve özgürleşmeyi, bu hedefe ulaşmanın toplumsal yollarını aramayı gündemin ilk maddesi haline getirmektir.</p>

  <p class="normalnesil">Hayata insan açısından bakmaktır. Kavramların insanların iyi yaşamasına yardımcı olduğunu unutmamak ve insanı reddederek kavram fetişizmi yapmamaktır.</p>

  <p class="normalnesil">Mustafa Kemal Atatürk’ün bu toprakların tarihsel bir lideri, Kemalizmin tek parti ideolojisi, demokrasinin ise halk iradesine dayalı bir çoğulculuk olduğunu bilmektir. Demokrasinin Kemalizmi içerdiğini, ama Kemalizmde demokrasi olmadığını içtenlikle görebilmektir.</p>

  <p class="normalnesil">Demokrasilerin zaten laik olduğunu, ama laikliğin demokrasi önünde engel hale getirilebileceğini kabul etmektir. Demokrasisiz bir Cumhuriyetin, sadece ve sadece hanedanın elinden iktidarı alacağını, ama asla ve kat’a halka vermeyeceğini anlamış olmaktır. Cumhuriyetten ziyade demokrasinin halkın önünü açtığını bilmektir. Demokratik Cumhuriyet vurgusunu bu nedenle çok çok önemsemektir.</p>

  <p class="indentmetintek"><span class="idebold">Birinci Cumhuriyeti kuran Kemalizm felsefesi ile ilgili ne düşünüyorsunuz peki?</span></p>

  <p class="normalnesil">Daha önceki bölümlerde de söyledim. Burada tekrar etmekte fayda var. Kemalizmin demokrasiyi benimsemediğini ve içselleştirmediğini düşünüyorum. Bunun için Kemalizmi benimsemiyorum zaten. Kemalizm öyle bir anlayıştır ki, Savanora gibi bir hatıraya bile sahip çıkamıyor. Orada en ahlâksız bir fiilin işlenmesine göz yumabiliyor.</p>

  <p class="indentmetintek"><span class="idebold">CHP neden bu kadar çok Kemalizm savunuculuğu yapıyor?</span></p>

  <p class="normalnesil">CHP demokrasiyi içermediği için Kemalizmi bu kadar çok savunuyor. CHP bunca yıl, ucuz bir kurnazlıkla Kemalizme karşı olanların aslında laikliğe karşı olduklarını söylemiştir. Ama bu, tümüyle yalan bir söylemdir.</p>

  <p class="normalnesil">CHP anlamsız yalanlarla İkinci Cumhuriyet düşüncesini ortaya atanları suçluyor. Bunun yerine neden kendisinin İkinci Cumhuriyetçi olamadığını sorgularsa, bir sonraki seçimde mutlak olarak şansı artacak, yoksa yok olacak. Hiçbir halk, “Ben senin yönetime karışmana izin vermeyeceğim” diyen bir partiyi yönetime getirmez. Bunu ne Türk halkı yapar, ne de Kürt halkı yapar. Kimse bundan sonra böyle bir riske girmez. CHP, işte bu nedenle hezimetten hezimete yuvarlanıyor. CHP sürekli olarak seçim sonuçlarının ne anlama geldiğini kavrayamıyor. Kendini devamlı yüzde 20’lerde bırakan seçim sonuçlarını mantıksız görüyor. CHP’nin mantıksız sandığı seçim sonuçlarının çok kuvvetli bir mantığı var. CHP o mantığı kavrayabildiği gün alay konusu olmaktan da kurtulacak zaten.</p>

  <p class="indentmetintek"><span class="idebold">İkinci Cumhuriyet kavramı ne zaman ve niçin ortaya çıktı?</span></p>

  <p class="normalnesil">İkinci Cumhuriyet deyimi, 1991 yılından itibaren başka bir içerikle yeniden telaffuz edilmeye başlandı. 1923 Cumhuriyeti’nin demokratik ve çoğulcu bir niteliği bulunmadığı, egemenliğin halka değil bürokrasiye ve orduya ait olduğu, devletçi ekonomik anlayışın bir soygun sistemine dönüştüğü tespitlerinden hareketle ortaya atılan, Cumhuriyetin demokratikleşmesi ve siyasal sistemin yeniden yapılanması amacı, İkinci Cumhuriyet’in kurulması olarak nitelendi.</p>

  <p class="normalnesil">İkinci Cumhuriyet fikrini savunanlara göre bu, rejimin bürokratik yapısının değiştirilmesi, devletin ekonomik ağırlığının azaltılması, şeffaflaşması, vergi verenlerin vergilerinin nereye harcandığını denetleyebilecek hale gelmesi, rejimin üzerindeki ordu vesayetinden arındırılması ve tüm toplumsal tabakaların katılımıyla devlet çatısının üretken ve demokrat olarak yeniden çatılması önerisiydi.</p>
</body>
</html>
