<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_34">Hukuku Katleden Çeteler</h1>

  <p class="indentmetintek"><span class="idebold">Mağdur kitlelerden bahsetmişken faili meçhul cinayetlere de gelmek istiyorum. Faili meçhul cinayetlerin mağdur ettiği insanlar ve aileler var.</span></p>

  <p class="normalnesil">Yüksekova Çetesi bir itiraf sayesinde ortaya çıkmıştı. Jandarma İstihbarat’ta astsubay olarak görev yapan Hüseyin Oğuz ve PKK itirafçısı Kahraman Bilgiç, Diyarbakır DGM savcısına ifade vermişler ve çete bu sayede açığa çıkarılmıştı.</p>

  <p class="indentmetintek"><span class="idebold">Çete kimlerden oluşuyordu?</span></p>

  <p class="normalnesil">Çete geniş bir yelpazeden oluşuyordu. Çetenin içinde İTEM’ci subaylar, özel harekât polisleri ve PKK itirafçıları vardı. Bu çete ile ilgili dava 1996 yılında açılmıştı.</p>

  <p class="indentmetintek"><span class="idebold">İşledikleri suçlar neydi?</span></p>

  <p class="normalnesil">Yüksekova Çetesi, bölgede PKK adı altında haraç toplama, adam kaçırma, uyuşturucu ticareti yapma gibi suçlardan yargılanıyordu. Bunun yanısıra bu çetenin işlediği iddia edilen onaltı faili meçhul cinayet konusunda da bugüne kadar bir sonuç alınamamıştı.</p>

  <p class="indentmetintek"><span class="idebold">Bu çete üyeleri normalde ceza almışlar ve mahkum olmuşlardı. Ama bugün gelinen durum ve davanın zamanaşımından düşmesi Türk Hukuk Sistemi’nin bize bir röntgenini sunuyor olsa gerek. Çete üyeleri daha önceden ceza almışlardı, değil mi?</span></p>

  <p class="normalnesil">Evet, almışlardı. Diyarbakır 4 No’lu DGM, 22 Mart 2001’de 13 sanıklı “Yüksekova Çetesi” davasında, olay tarihinde binbaşı olan Mehmet Emin Yurdakul’u çete kurmak, gasp ve bombalamaya azmettirme suçlarından toplam 25 yıl 2 ay 6 gün, özel harekâtçı Enver Çırak’ı 3 yıl 8 ay 13 gün, olay tarihinde üsteğmen olan sanık Bülent Yetüt’ü 7 yıl 4 ay 26 gün, PKK itirafçısı Kahraman Bilgiç’i 30 yıl, korucubaşı Kemal Ölmez’i ise 12 yıl 16 ay hapse mahkûm etmişti.</p>

  <p class="normalnesil">Adam öldürme suçlarından görevsizlik, aralarında Albay Hamdi Poyraz’ın da bulunduğu kimi sanıklarla ilgili uyuşturucu ticareti suçlamaları yönünden ise beraat kararı veren mahkeme, ceza kararıyla birlikte Mehmet Emin Yurdakul hakkında ayrıca kamu hizmetlerinden yasaklılıkla birlikte gıyabî tutuklama kararı da vermişti.</p>

  <p class="normalnesil">Yurdakul, geçen süre zarfında yakalanmak yerine, mahkûmiyetle aynı günlerde emekliye ayrılmıştı. Dava, sanıklar ve olayların mağduru ailelerin temyizi üzerine Yargıtay 6. Ceza Dairesi’nde ele alınmıştı.</p>

  <p class="indentmetintek"><span class="idebold">Ancak Yargıtay daha sonra verilen cezaları bozdu. Buna gerekçe neydi?</span></p>

  <p class="normalnesil">Yargıtay 6. Ceza Dairesi, duruşmalı yargılama sonunda bu sanıklarla ilgili ceza kararlarını “eksik inceleme ve soruşturma” gerekçesiyle bozmuştu. Hatta daire, bozma kararıyla yetinmemiş, 25 yıla mahkûmiyetinin ardından emekliye ayrılan ve mahkûm edildiği tarihten bu yana bir türlü yakalanamayan Yurdakul hakkındaki gıyabî tutuklama kararını da kaldırmıştı. Daire, bozma kararıyla ayrıca, çete suçunun DGM’lerin görev alanından çıkarılmasını da dikkate alarak, dosyanın ilk cezayı veren DGM yerine Hakkari Ağır Ceza Mahkemesi’ne gönderilmesine de karar vermişti. Bu bozma kararı, sanıkların ağır cezalarından zamanaşımı nedeniyle ya da DGM yerine Ağır Ceza’da yargılanacaklarından dolayı beraat kararları yoluyla kurtulmalarına neden olabilecekti.</p>

  <p class="indentmetintek"><span class="idebold">Ancak bunlar olurken bozma kararı kaldırıldı, değil mi?</span></p>

  <p class="normalnesil">Evet, bu davada sürpriz bir gelişmeydi. Başsavcı, 6. Ceza’nın sanıklara ceza kararını eksik inceleme-soruşturma gerekçesiyle bozma kararına katılmadı. Başsavcı, dosyada adı geçen suçların işlendiğine ilişkin yeterli kanıtlar da bulunduğuna işaret etti ve bozma kararının kaldırılarak karar oluşturulmasını istedi.</p>

  <p class="normalnesil">Ne var ki Yargıtay, 28 Kasım 2007 tarihinde aldığı kararla zamanaşımı süresinin dolmasına daha üç yıl olmasına rağmen davayı düşürdü. Mahkemenin tıpkı Mehmet Ali Ağca’nın serbest bırakılmasında olduğu gibi hesap hatası yaptığını belirten avukatlar, karara itiraz ederek davayı Yargıtay Ceza Genel Kurulu’na götürdü.</p>

  <p class="normalnesil">Şunu da belirtmekte yarar var: Davayı takip eden avukatlar, Yüksekova Çetesi’nin yargılandığı davanın insanlığa karşı işlenen suçlar ve ağırlaştırılmış şekil kapsamında olduğundan hukuken zamanaşımı uygulanamayacağı görüşündeydiler.</p>

  <p class="indentmetintek"><span class="idebold">Zamanaşımından ötürü düşen diğer bir önemli dava da 16 Mart Bahçelievler katliamı ile ilgiliydi, değil mi?</span></p>

  <p class="normalnesil">Doğru. 16 Mart 1978 yılında, bomba atarak yedi öğrenciyi öldüren, otuzundan fazlasını da yaralayan katliam sanıkları da paçayı aynı yöntemle kurtarmıştı.</p>

  <p class="normalnesil">Bazen düşünmüyor değilim. Zamanaşımını yaratmaya muktedir çeteler devleti olmasaydık, nasıl olurduk?</p>
</body>
</html>
