<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_20">Yaşadığımız Dönemi Nasıl Anlatırız?</h1>

  <p class="indentmetintek"><span class="idebold">Günler ve aylar geçtikçe dünyanın öncekine hiç benzemeyen bir döneme girdiğini görüyoruz. Yaşadığımız dönemi, günleri ve bu yüzyılı, siz nasıl tanımlıyorsunuz?</span></p>

  <p class="normalnesil">Yeryüzü, Sanayi Devrimi’ne geçerken büyük acılar yaşamış, çok kabarık faturalar ödemişti. Sanayi sonrası topluma geçerken benzer acıları şimdi de yaşıyor. Emek değersizleşerek tarih sahnesinden adım adım geri çekiliyor. Bir kere herkes şunu kavrayacak: Zamanımızın en büyük gerçeği küreselleşmedir. Küreselleşme koca bir meteor taşı gibi her şeyi altüst etti ve ekonomi kontrol dışına çıktı. Bunun anlamı şudur: Sosyal meseleler, siyasî partiler, sendikalar, artık eski ağırlıkları ve önemlerinde değil. Ekonomi idare edilemez hale geldi, sosyal hayatta parçalanmalar yaşanıyor, bireysel tüketim vurdumduymaz bir şekilde hızlanıyor ve asosyalleşme de hızla artıyor. Bütün bunların ortasında ise kelimeler ve resimler tamamen medyatik bir hale geliyor. Siyaset içi boş bir görüntü arz ediyor.</p>

  <p class="normalnesil">Ötekini reddetme, günah keçisi olarak görme veya ırkçılık insan haklarını ihlal eden büyük skandallar olarak ortaya çıkıyor. Bütün bunlara karşı en etkili silah olan insan hakları devreye giriyor. Himalaya eteklerinde, Afrika yollarında veya dünyanın herhangi bir noktasında, insanlar aynı şeyi söylüyorlar: “Bana insan gibi davranılmasını istiyorum, saygı gösterilmesini istiyorum.”</p>

  <p class="normalnesil">Siyasetin rolü normalde en aşağıda neler olduğuna, neler konuşulduğuna kulak vermektir. Böylece siyaset de ortak birçok mesele olduğunun farkına varacaktır. Bugün, toplumda aracı olacak bütün kurumlar, parti, sendika vs. tükenmişken, yeni bir model çıkarılamaz.</p>

  <p class="normalnesil">Öyle bir dönemin içine hızla giriyoruz ki, işkenceden bahsettiğinizde, insanları harekete geçirebiliyorsunuz. İtalya’daki <span class="ideitalik">Violets</span> hareketine veya Amerika Birleşik Devletleri’ndeki <span class="ideitalik">Move on</span> hareketine bakın. Bu hareketlerin arkasında herhangi bir organizasyon yok, parti yok, sendika yok; sadece milyonları harekete geçiren bir internet var. Temel olarak hak talep ediliyor. Yeni dünya internet, insan hakları, ekoloji ve kadınlar üzerinden şekillenecek.</p>

  <p class="indentmetintek"><span class="idebold">İnternet bu yeni dönemin eskisine göre büyük oranda farklılaşmasına neden olacak denilebilir mi?</span></p>

  <p class="normalnesil">Evet, öyle görünüyor. Bu açıdan internet inanılmaz bir fırsat sunuyor. Çeşitli konular, tartışmalar, infialler hızla yayılıyor ve insanların bilinçlenmesini ve harekete geçmesini sağlıyor. Bugünün kollektif toplumunda hayatımızı değiştirebilecek büyük hareketler aşağıdan gelecek. Demokrasi; protesto edenlerden, yiyecek ekmek bulamayan yoksullardan, özgürlükleri olmayanlardan, kendilerini ifade edemeyenlerden ve temsil edilmeyenlerden gelecek.</p>

  <p class="indentmetintek"><span class="idebold">Demokratik insan tanımı yapıyordunuz bir yazınızda. “Bugün daha ziyade genelleşmiş bir kuşku toplumu çağında bulunduğumuz görülüyor” ifadeniz bu tanımın içindeydi. Bunu biraz daha açar mısınız?</span></p>

  <p class="normalnesil">Vatandaş olduğu için siyasî meşruiyetin temelini oluşturan demokratik birey, bilhassa genç nesiller, kurumlara saygı ve güven duyabilmek için, sadece kendilerine geçmişten miras bırakılmış bir güvenin bulunmasının yeterli olmadığını düşünüyor. Birey, yasaların tatbikinin, kurumlara ve siyasî kararlara herhangi bir meşruluk verdiğini de zor kabulleniyor. Yani demokratik insan bunların bütününü eleştirmek istiyor. Kendi benliğinin kimseye benzemezliğini, her şeyi kendisinin ölçüp biçebileceğini söylüyor. Bu nedenle sosyologlar tüm kurumların çöküşünü gözlemliyorlar.</p>

  <p class="indentmetintek"><span class="idebold">Bunun nedeni nedir genel olarak?</span></p>

  <p class="normalnesil">Bunun nedeni bilimsel ve teknolojik ilerlemenin, gündelik yaşam düzenini ve insanların çoğunluğunun anlayış kapasitesini aşmış olması. Bu demokratik düzen içerisinde gözlemlenen gerilim, siyasetle ilgili olarak, meşru demokratik kurumlara saygılı fakat eleştirel bakan bir yurttaş tipini ortaya çıkarıyor. Geçen yüzyılda, Alman düşünür ve sosyolog Georg Simmel, modern insanın varlığının ‘yüz adet’ ilişkiye dayandığını yazalı beri, insanları yakından veya uzaktan birbirine bağlayan ağlar sürekli çoğaldı. Bilimsel bilginin evrenselliği ve paranın dolaşımı sayesinde, insanlar sınırların da ötesinde, birbirlerine bu denli yaklaşmamışlardı. Herkes diğerinin yetkisine güven duymak zorunda. Bu anlamda, bugüne kadar güven unsurunun sosyal, yerel ve uluslararası düzenin bu denli temelini oluşturduğu görülmemiştir.</p>

  <p class="indentmetintek"><span class="idebold">Az önce paranın dolaşımı ve teknolojinin gelişmesiyle sınırların hiç bu kadar çok kalkmadığından bahsetmiştiniz. Sınırların ötesine geçmek, yerel markaların küresel bir fenomen haline dönüşmelerine neden olmadı mı?</span></p>

  <p class="normalnesil">Kesinlikle öyle oldu. Küresel marka stratejileri ve finansal danışmanlık şirketi Millward Brown’ın her yıl yayınladığı Brandz listesi, piyasa değeri açısından dünyanın en büyük markalarını sıraladı. Bu listeden bu fenomenin ne noktalara geldiğini çok net bir şekilde görebiliyoruz.</p>

  <p class="normalnesil">Mesela Larry Page ve Sergey Brin’in 1998 yılında Stanford Üniversitesi’nde doktora yaparken kurdukları Google, aradan geçen 12 yıllık sürede baş döndürücü bir hızla büyüyerek 114 milyar dolarlık marka değeri ile dünyanın en değerli markası oldu. Google’ı ise 86 milyar dolarla IBM, 83 milyar dolarla Apple, 76 milyar dolarla Microsoft ve 68 milyar dolarla Coca-Cola izliyor.</p>

  <p class="indentmetintek"><span class="idebold">Listenin en başında teknoloji şirketleri var. Bu açıdan bakınca Sanayi döneminin teknoloji çağı ile yer değiştirdiği söylenebilir mi?</span></p>

  <p class="normalnesil">Bu teknoloji şirketlerinin listenin başına geçmesi bir gerçeği daha ortaya çıkarıyor: Sanayi döneminin ortaya çıkardığı üretim süreci, bu süreçten kaynaklanan ilişkiler ağı ve bu ilişkiler ağının ahlakî anlayışı format değiştiriyor. Daha fazla insan hakkı, daha fazla hukukun üstünlüğü talebini insanların gündemine sokuyor.</p>

  <p class="indentmetintek"><span class="idebold">Bizim en büyük beş yüz şirketimiz arasında neden bir teknoloji şirketi yok peki?</span></p>

  <p class="normalnesil">Bu sorduğunuz toplumun zenginleşmesi, katma değer üretmesi, yoksulluğu, işsizliği ve mesleksizliği aşması için önemli bir soru. Ama Türkiye’de siyaset bu soruyu sormuyor ki, neden halk sorsun? Sığ zihinsel algının zaten Google’ı algılaması ve bunun üzerinden bir Türkiye vizyonu ortaya koyması pek mümkün değil.</p>
</body>
</html>
