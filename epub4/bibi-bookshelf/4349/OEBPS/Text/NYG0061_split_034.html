<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_35">Solunum Cihazı, Meryem ve Kürt Sorunu</h1>

  <p class="indentmetintek"><span class="idebold">Altı buçuk aylıkken dünyaya gelen ve solunum cihazlı kuvöz olmadığı için hayatını kaybeden Muşlu Meryem ve havvan mermisiyle ölen Diyarbakırlı Ceylan üzerinden konuşursak, Kürt Sorununu nasıl insanileştirebileceğimize yönelik aklımızda daha somut şeylerin oluşmasına izin verebiliriz herhalde. İlkinden başlayalım. Meryem nasıl ve neden öldü?</span></p>

  <p class="normalnesil">Bu her iki olay aslında Türkiye’deki rejimin ne olduğunu bize söylüyor. Rejimin Kürt insanını nasıl gördüğünü bize anlatıyor.</p>

  <p class="indentmetintek"><span class="idebold">Önce solunum cihazlı kuvöz olmadığı için ölen Meryem’den başlayalım. Bu olay nasıl gelişiyor?</span></p>

  <p class="normalnesil">Meryem, Türkiye’nin doğurganlık oranı en yüksek bölgesi olan Doğu Anadolu’da, Muş’ta dünyaya geliyor. Erken doğuyor. Ancak solunum cihazlı kuvöz olmadığı için hayatını kaybediyor. Doktorlar Meryem’le beraber doğan ve o da solunum yetmezliği çeken ikiz kardeşi için çevre illerdeki hastanelerde solunum cihazlı boş iki kuvöz arıyorlar.</p>

  <p class="normalnesil">Dikkat etmenizi istiyorum. Solunum cihazlı kuvöz Erzurum’da, Diyarbakır’da, Elazığ’da, Şanlıurfa’da ve Bingöl’de yoktu. Sadece Van’da, özel bir hastanede tek bir kuvöz vardı.</p>

  <p class="indentmetintek"><span class="idebold">Bunun üzerine ne yapıldı?</span></p>

  <p class="normalnesil">Bebeklerin ikisinin birden gönderilmesi ve tek kuvöze sırayla girmeleri görüşü Van’daki hastaneye iletildi. Ancak, doktorlar ‘risk’ almayarak tek bebeğin gönderilmesini istediler. Bunun üzerine doktorlar, sağlık durumu ikizine göre daha iyi olan Ebrar bebeği Van’a gönderdiler. Ambulansla 223 kilometrelik yolculuğa çıkan Ebrar bebek, Van’da bulunan özel hastanedeki kuvöze konularak hemen yoğun bakıma alındı. Solunum yetmezliği ortadan kalkan Ebrar’ın kullandığı kuvözün, diğer bebek için de kullanılabileceği belirtilerek, onun da Van’a gönderilmesi istendi. Ancak, diğer bebek Meryem, daha fazla oksijensizliğe dayanamayarak çoktan ölmüştü.</p>

  <p class="normalnesil">Özgürlük, demokrasi, insan ve toplum gibi kavramlara aslında ne kadar da uzak olduğumuzu düşünüyorum. Çünkü Türkiye’nin doğurganlık oranı en yüksek bölgesi olan Doğu Anadolu’da, Muş’ta solunum cihazlı kuvöz olmadığı için altı buçuk aylık dünyaya gelen ikizlerden Meryem hayatını kaybetmişti.</p>

  <p class="indentmetintek"><span class="idebold">Meryem neden öldü?</span></p>

  <p class="normalnesil">Özetle söylemek gerekirse, Meryem Türkiye bugüne kadar iyi yönetilemediği için öldü. Çünkü siyaset yönetenin, toplumsal sorunlar ise yönetilenin konusu. Neden böyle söylüyorum? Apak ailesi bebeklerinden birini kaybettikten sonra, Sağlık Bakanlığı, Muş Kadın Doğum Hastanesi’ne iki solunum cihazlı kuvöz gönderdiği için söylüyorum.</p>

  <p class="normalnesil">Ama iyi yönetim doğurganlık oranını dikkate alarak bunu daha önce akıl etmektir. O cihaz daha önce hastaneye gönderilseydi, belki de Meryem bebek hayatta olacaktı.</p>

  <p class="normalnesil">Okuyucularımız, hepimiz kendimizi Muş’un Yeşilyurt Mahallesi’nde oturan 23 yaşındaki ev kadını Sinem Apak ile Hürriyet Mahallesi’nde fırıncılık yapan 30 yaşındaki Sinan Apak’ın yerine koyalım. Neler hissederdik? Bizlerin Muş ve çevre beş ilde solunum cihazlı kuvöz olmadığı için bebeklerimiz, çocuklarımız ölseydi, siyasal yaklaşımlara nasıl bakar, ne düşünürdük?</p>

  <p class="normalnesil">Hükümet, biliyorsunuz 2009’da bir Kürt Açılımı projesi başlatmıştı. Benim ‘Kürt Açılımı’ndan anladığım, Mardin’in Kızıltepe ilçesindeki Zergan deresinin mikrop ve dayanılmaz kokular yaymasını önlemek, üzerindeki 12. yüzyıldan kalma Dunaysır Köprüsü’ne sahip çıkmak ve Meryem’lerin ölümünü engellemek için bölgeye solunum cihazlı kuvöz göndermektir. İnsana ve topluma güveniyor isek, onları layık oldukları şekilde yaşatmalı ve yönetmeliyiz.</p>
</body>
</html>
