<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>NYG0061.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_24">Üniter Devlet Nedir, Ne Değildir?</h1>

  <p class="indentmetintek"><span class="idebold">Bölünme konusunu konuşurken üniter devlet konusuna da değinmek istiyorum. Çünkü bizde üniter devletin bölünemezliğinden bahsediliyor. Türkiye üniter devlet anlayışını Fransa’dan ithal etti. Şunu sormak istiyorum: Üniter devlet Fransa’da nasıl, Türkiye’de nasıl anlaşılıyor?</span></p>

  <p class="normalnesil">Evet, Fransa üniter bir devlet, Türkiye’nin de üniter bir devlet olduğu yıllardır söyleniyor. Ben şu soruyu sormak istiyorum: Üniter devlette yerel yönetimler nasıldır? Fransa’da nasıldır, Türkiye’de nasıldır?</p>

  <p class="normalnesil">Kıyaslamaya önce işin özünden başlamak istiyorum. Tüm AB üyesi ülkelerde belediyeler özerktir ve vergi salma yetkisi vardır. Bizde ise İller Bankası’ndan ilin nüfusuna oranla ödenek alınır. Türkiye’de halkın günlük yaşamının en önemli hizmet aracı olan belediyelerin toplam gelirden aldığı pay yüzde 4 iken, Fransa’da bölgesel ve yerel yönetimler yüksek derecede malî özerkliğe sahiptirler. Belediyelerin toplam harcamalarının yüzde 63’ü kendi kontrolleri altındaki vergiler tarafından, yüzde 24’ü devlet yardımları ve yüzde 13’ü kullanıcı ücretlerini kapsayan diğer kaynaklardan finanse edilir.</p>

  <p class="indentmetintek"><span class="idebold">Peki, neden Türkiye’de belediyeler AB’deki gibi vergi toplayamazlar?</span></p>

  <p class="normalnesil">Çünkü Anayasa’nın mahalli idareler başlıklı 127. maddesine göre belediyeler merkezî idarenin vesayeti altındadır. Yani belediye başkanları seçimle gelseler de, patronları halk değil, idare ve idarenin temsilcisi olarak İçişleri Bakanlığı’dır. Bizim belediyeler; başkanlarını, İçişleri Bakanlığı’nın rahatça görevden aldığı, başkanları kent dışına valilik izni olmadan çıkamayan, kısıtlı iaşesini İller Bankası’ndan belirlenen kotaya göre alan ve vergi salamayan belediyelerdir.</p>

  <p class="indentmetintek"><span class="idebold">Örnek aldığımız Fransa’da belediyelerle ilgili daha başka ne tür uygulamalar vardır?</span></p>

  <p class="normalnesil">Ben size Türkiye ile Fransa yerel yönetimleri arasındaki farklılıkları, bilimsel bir çalışmadan hareketle şöyle sıralayabilirim:</p>

  <p class="normalnesil">1. Türkiye’de il genel meclisi kararları valinin onayıyla, Fransa’da ise onaya gerek olmadan yürürlüğe girer.</p>

  <p class="normalnesil">2. Türkiye’de belediye başkanı doğrudan halk tarafından seçilirken, Fransa’da meclis tarafından kendi içinden seçilir.</p>

  <p class="normalnesil">3. Türkiye’de yerel yönetim organı olarak il daimi encümeni olmasına rağmen, Fransa’da encümene ait görevler son yasaya göre oluşturulan büro vasıtasıyla yerine getirilir.</p>

  <p class="normalnesil">4. Fransa belediyeleri, nüfus dikkate alınmadan büyük ve küçük belediyeleri içine almaktadır. Oysa Türkiye’de belediye kurulabilmesi için nüfusun 2000’i geçmesi gerekir.</p>

  <p class="normalnesil">5. Türkiye’de yerel yönetim seçimleri 5 yılda bir, Fransa’da 6 yılda bir yapılır.</p>

  <p class="normalnesil">6. Türkiye’de belediye meclis üyeliği seçimi nisbî temsil sistemine göre yapılır. Fransa’da ise belediye meclis üyeleri çoğunluk sistemiyle genel oyla seçilir, seçimler iki turludur.</p>

  <p class="normalnesil">7. Türkiye’de yerel yönetimlerin belirli kamu hizmetlerinin görülmesi amacıyla kendi aralarında birlik kurmaları Anayasa’nın 127. maddesine göre Bakanlar Kurulu iznine tabidir. Fransa’da ise serbestçe işbirliği yapma özendirilmiştir.</p>

  <p class="normalnesil">8. Fransa’daki belediyelerin aksine Türkiye’de belediyelerin nüfus kayıtlarını tutmak, evlenme boşanma istatistikleri hazırlamak, askerlik işlerine bakmak gibi görevleri yoktur.</p>

  <p class="normalnesil">9. Türkiye’de vali, hem il genel meclisi başkanı hem de il özel yönetimlerinin yürütme organı iken, Fransa’da 1982 reformu ile valinin yürütmenin başı olmasına son verilmiştir.</p>

  <p class="indentmetintek"><span class="idebold">Buradan bizim için nasıl bir sonuç çıkıyor?</span></p>

  <p class="normalnesil">Türkiye’de söz sahibi olan aktörler demokrasinin kırmızı çizgilerine sahip çıkmadığı için üniter devleti 12 Eylül faşizmini ölçü alarak kutsallaştırdığımız sonucu çıkıyor.</p>
</body>
</html>
