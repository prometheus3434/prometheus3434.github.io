<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <p class="block_1"> </p>

  <p class="block_1"> </p>

  <h1 class="block_3">ON ÜÇÜNCÜ BÖLÜM</h1>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_7">SİCİLYA’NIN mafya şefleri, Don Croce ile bir toplantı talep ettiler. Don Croce, şeflerin şefi olarak kabul edilse de, onları doğrudan yönetmezdi. Kendi imparatorlukları vardı. Mafya, güçlü baronların sözde yöneticileri olarak kabul ettikleri en güçlü üyelerinin savaşlarını desteklemek için bir araya geldikleri ortaçağa özgü krallıklardan biri gibiydi. Fakat tıpkı antik baronlar gibi, kralları tarafından desteklenmeliydiler. Don Croce, onları kuvvetle değil, fakat akıl ve karizmasının gücüyle yönetiyordu, yaşam boyu kazandığı şey “Saygı”ydı. Onların farklı çıkarlarını, hepsinin yarar sağlayacağı tek bir genci çıkar çatısı altında toplayarak yönetirdi.</p>

  <p class="block_7">Don Croce’nin onlara dikkat etmesi gerekirdi. Hepsi de özel ordulara, gizli suikastçılara, boğuculara, zehirleyicilere, korkunç <i class="calibre1">lupara</i> kullanıcılarına sahipti. Bu bölgede, güçleri onunkine eşitti; Don, bu nedenle Turi Guiliano’nun kendi özel savaş şefi olarak yardımını sağlamak istiyordu. Bu adamlar zekiydi de, bazıları kendi çıkarları açısından Sicilya’da yaşayan en kurnaz kişilerdi. Don’un kendi gücünü kurmasına karşı değillerdi; ona güvenmiş ve inanmışlardı. Fakat dünyadaki en akıllı adam bile bazen hata yapabilir. Ve Don’un, Guiliano’ya olan hayranlığının akıl labirentinde ortaya çıkan tek fiyaskosu olduğuna inanıyorlardı.</p>

  <p class="block_7">Don Croce, Palermo’daki Umberto Oteli’nin bahçesinde altı şef için gizlilik ve güvenliğin sağlandığı çok görkemli bir öğle yemeği tertipledi.</p>

  <p class="block_7">Bu şeflerin en korkuncu ve en sözünü sakınmayanı Bisacquino kasabasını yöneten Don Siano’ydu. Hepsi adına konuşmayı kabul etmişti ve bunu sert bir nezaketle yaptı, nezaket mafyanın en üst düzeyde kuralıydı.</p>

  <p class="block_7">“Sevgili Don Croce,” dedi Don Siano, “hepimizin sana olan saygısını biliyorsun. Bizleri ve ailelerimizi yeniden dirilten sendin. Sana çok şey borçluyuz. Bu nedenle şimdi düşündüklerimizi yüksek sesle söylemeliyiz. Şu Turi Guiliano, çok güçlendi. Ona çok fazla müsamaha gösterdik. Sadece genç bir oğlan ve yine de senin ve bizim otoritemize meydan okuyor. En ünlü müşterilerimizden mücevher çalıyor, en zengin arazi sahiplerinden zeytin, üzüm ve mısır kaçırıyor. Ve şimdi, görmezden gelemeyeceğimiz son saygısızlığını yaptı. Bizim korumamız altında olduğunu bildiği Prens Ollorto’yu kaçırdı. Ve hâlâ onunla görüşmeyi sürdürüyorsun, dostluk elini uzatmaya devam ediyorsun. Onun güçlü olduğunu biliyorum fakat biz daha güçlü değil miyiz? Ve bu şekilde devam etmesine izin verirsek daha da güçlenmeyecek mi? Bu sorunu şimdi çözmek gerektiği konusunda hepimiz hemfikiriz. Gücünü kırmak için bütün önlemleri almalıyız. Eğer Prens Ollorto’yu kaçırmasını görmezden gelirsek, bütün Sicilya’nın maskarası olacağız.”</p>

  <p class="block_7">Don Croce, bütün söylediklerine katılıyormuş gibi başını salladı. Fakat konuşmadı. Oradaki adamların en önemsizi olan Guido Quintana, neredeyse hüzünle, “Ben Montelepre belediye başkanıyım ve herkes sizlerden biri olduğumu bilir. Fakat, kimse bana hiçbir iş için gelmez. Kasabayı Guiliano yönetir ve benim de orada yaşamama izin vererek siz beyefendilerle çekişmeyi tahrik etmez. Fakat bu şekilde yaşamak kanıma dokunuyor. Otoritem yok. Yalnızca adım var. Guiliano yaşarken, Montelepre’de varolamayız. Bu gençten korkmuyorum. Dağa çıkmadan önce bir kez karşılaşmıştım. Korkulacak biri olduğunu düşünmüyorum. Eğer konsey karar verirse onu öldürmek üzere harekete geçerim. Planları yaptım ve onları infaz etmek için yalnızca onayınızı bekliyorum.”</p>

  <p class="block_7">Caltanissettalı Don Piddu ve Piani dei Greci’den Don Arzana başını salladı. Don Piddu, “Ne kadar zor olabilir? İmkânlarımızı seferber edersek, kısa zamanda cesedini Palermo Katedrali’ne teslim eder ve düğüne gider gibi cenazesine gideriz,” dedi.</p>

  <p class="block_7">Diğer şefler, Villamura’dan Don Marcuzzi, Partinico’dan Don Buccilla ve Don Arzana yüksek sesle onayladıklarını belirttiler ve Don Croce’nun konuşmasını beklediler.</p>

  <p class="block_7">Don Croce, kocaman kafasını kaldırdı. Konuşurken burnunun sivri ucu, her birini kazığa oturtuyordu. “Sevgili arkadaşlarım, hissettiklerinize katılıyorum,” dedi. “Fakat bu genç adamı küçümsüyorsunuz sanıyorum. Yaşından beklenmeyecek kadar kurnaz ve muhtemelen buradaki herkes kadar cesur. Öldürmek kolay olmayacak. Ayrıca ilerde onu kullanabileceğimizi düşünüyorum, yalnızca kendim için değil hepimiz için. Komünist ajitatörler, Sicilya halkını kışkırtıyor. Onları bir başka Garibaldi bekler hale getiriyor ve Guiliano’nun kurtarıcı olarak pohpohlanmadığından emin olmalıyız. Bizim tarafımızda savaşmaya zorlamalıyız. Bizim durumumuz da, onu öldürerek gücünü bir kenara atabilecek kadar sağlam değil.” Don içini çekti, bir ekmek parçasını şarapla birlikte yuttu ve zarafetle ağzını peçetesiyle sildi. “Bunu bana bir iyilik olarak yapın. Onu ikna etmek için son bir çaba harcamama izin verin. Eğer reddederse ne gerektiğini düşünüyorsanız yapın. Size cevabı üç gün içinde vereceğim. Yalnızca mantıklı bir anlaşmayı kabul etmesi için son bir çaba göstermeme izin verin.”</p>

  <p class="block_7">Başını anlaştığını gösterir şekilde ilk eğen Don Siano oldu. Her şeyin ötesinde hangi mantıklı adam, cinayet işlemek için üç gün bekleyemeyecek kadar sabırsız olabilirdi? Ayrıldıklarında, Don Croce, Hector Adonis’i Villaba’daki evine çağırttı.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">DON, Adonis’e karşı otoriterdi. “Vaftiz oğlun sabrımın sonuna getirdi,” dedi küçük adama. “Bizimle ya da bize karşı olmalı. Prens Ollorto’yu kaçırmak, doğrudan benim şahsıma bir hakarettir, fakat unutmaya ve affetmeye hazırım. Her şeyin ötesinde genç ve onun yaşındayken kendimin de çok kibirli olduğunu hatırlıyorum. Her zaman söylediğim gibi, ona bu yüzden hayranlık duyuyorum. Ve inan bana, yeteneklerine değer veriyorum. Eğer sağ kolum olmaya razı olursa, memnun olacağım. Fakat yerini bilmeli. Diğer şefler ona karşı benim kadar hayran ve anlayışlı değil. Onları daha fazla zaptedemeyeceğim. Vaftiz oğluna git ve sana söylediklerimi anlat. Ve bana cevabını en geç yarın getir. Artık daha fazla bekleyemem.”</p>

  <p class="block_7">Hector Adonis korkmuştu. “Don Croce, sizin ruhunuzun cömertliğini biliyorum. Fakat Turi inatçı ve bütün genç adamlar gibi gücünden emin. Ve tümüyle çaresiz olmadığı da bir gerçek. Eğer mafyayla savaşa girerse kazanamayacağını biliyorum fakat hasar korkunç olur. Ona söz verebileceğim bir ödül var mı?”</p>

  <p class="block_7">Don, “ona şunun sözünü ver. Bizim ağımızda yüksek bir yeri olacak, benim kişisel bağlılığımı ve sevgimi kazanacak. Her şeyin ötesinde sonsuza kadar dağlarda yaşayamaz. Toplumda yasal olarak ailesinin bağrında yer almak isteyeceği zaman gelecek. O gün geldiğinde, Sicilya’da onun affını temin edebilecek tek adam benim. Ve bunu yapmak beni çok mutlu edecek. Samimi söylüyorum.” Ve gerçekte Don bu tarzda konuştuğunda ona inanmamak, ona direnmek mümkün değildi.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">HECTOR ADONIS, dağlara, Guiliano’yu görmeye çıktığında çok tedirgin ve vaftiz oğlu için korkmuş haldeydi, açık konuşmaya kararlıydı. Birbirlerine olan sevgilerinin, Don Croce’ye bağlılığından bile önce geldiğini Guiliano’nun anlamasını istiyordu. Vardığında, sandalyeler ve katlanır masalar kayalığın kenarına kurulmuştu. Turi ve Aspanu birlikte oturuyorlardı.</p>

  <p class="block_7">Guiliano’ya “Seninle özel olarak konuşmalıyım,” dedi.</p>

  <p class="block_7">Pisciotta kızgın bir şekilde söylendi, “Küçük adam, Turi benden sır saklamaz.”</p>

  <p class="block_7">Adonis bu aşağılamayı önemsemedi. Sakin şekilde, “Ona söyleyeceklerimi isterse Turi sana anlatabilir. Onun meselesi. Fakat ben sana söyleyemem, bu sorumluluğu alamam,” dedi.</p>

  <p class="block_7">Guiliano, Pisciotta’nın omzuna dokundu. “Aspanu, bizi yalnız bırak. Eğer bilmen gereken bir şeyse, sana söylerim.” Pisciotta aniden kalktı, Adonis’e sert sert bakarak uzaklaştı.</p>

  <p class="block_7">Hector Adonis, uzun bir süre bekledikten sonra konuşmaya başladı. “Turi, benim vaftiz oğlumsun. Seni çocukluğundan beri severim. Sana birçok şey öğrettim, okuman için kitaplar verdim, kanun kaçağı olduğunda sana yardım ettim. Yaşamayı benim için değerli kılan dünyadaki birkaç kişiden birisin. Ve yine de kuzenin Aspanu, senden hiçbir sitem işitmeden beni aşağılıyor.”</p>

  <p class="block_7">Guiliano üzgün şekilde konuştu, “Sen, benim annem ve babam dışında dünyada en güvendiğim adamsın.”</p>

  <p class="block_7">“Ve Aspanu,” dedi Hector Adonis sitemle, “Güvenmek için çok fazla kana susamış biri değil mi?”</p>

  <p class="block_7">Guiliano onun gözlerine baktı. Adonis, onun yüzündeki sakin dürüstlüğe hayran kalmıştı. “Evet, itiraf etmeliyim ki, Aspanu’ya senden çok güveniyorum. Fakat seni küçüklüğümden beri severim. Kitaplarınla ve ince zekânla beynimi özgürleştirdin. Ayrıca annemle, babama para yardımı yaptığını biliyorum. Ve sıkıntılı zamanlarımda gerçek bir dost oldun. Fakat mafyaya bulaştığını görüyorum ve bir şey bana, seni bugün buraya bunun getirdiğini de söylüyor.”</p>

  <p class="block_7">Adonis, bir kez daha vaftiz oğlunun sezgilerine hayret etti. Durumu Turi’ye anlattı. “Don Croce ile uzlaşmalısın,” dedi. “Ne Fransa Kralı, ne Sicilya’nın Kralları, ne Garibaldi ne de Mussolini, mafyayı tümüyle ezememiştir. Onlara karşı savaşta kazanma umudu taşıyamazsın. Uzlaşman için sana yalvarıyorum. Başlangıçta, Don Croce’nin karşısında dizlerini kırmalısın, fakat gelecekte senin durumunun ne olacağını kim bilir. Şerefim üzerine ve ikimizin de çılgınca sevdiği annenin başı üstüne söylüyorum: Don Croce, senin yeteneklerine inanıyor ve sana karşı gerçek bir sevgi tohumu taşıyor. Onun varisi, sevgili oğlu olacaksın. Fakat bu kez onun kurallarına boyun eğmelisin.”</p>

  <p class="block_7">Turi’nin, sözleriyle hareketlendiğini ve onu çok ciddiye aldığını gördü. Hector Adonis sabırsızca devam etti, “Turi anneni düşün. Onu yılda birkaç kez görmek için yaşamını tehlikeye atarak sonsuza kadar dağlarda yaşayamazsın. Don Croce ile af umudun olabilir.”</p>

  <p class="block_7">Genç adam düşüncelerini toplamak için biraz bekledi ve sonra vaftiz babasıyla ağır ağır ve ciddi bir şekilde konuştu. “Her şeyden önce, dürüstlüğün için sana teşekkür ederim,” dedi. “Teklif çok cazip. Sicilya’da yoksulları kurtarmaya söz verdim ve mafya liderlerinin aynı hedefe sahip olduklarına inanmıyorum. Onlar, zenginlerin ve Roma’daki politikacıların köleleri ve bunlar da benim yeminli düşmanlarım. Bekleyelim ve görelim. Elbette, Prens Ollorto’yu kaçırdım ve onların kuyruklarına bastım fakat adam yerine koymadığım Quintana’ya yaşaması için izin veriyorum. Bunu Don Croce’ye olan saygımdan yapıyorum. Ona bunu söyle. Ayrıca çıkarlarımızın çatışmadığı eşit bireyler olacağımız gün için dua ediyorum. Tehditlerine gelince, bir şey yapabileceklerine inanıyorlarsa durmasınlar. Onlardan korkmuyorum.”</p>

  <p class="block_7">Hector Adonis, cevabı, aslansı başını başka bir cevap beklemiyormuş gibi sallayan Don Croce’ye götürdüğünde kederliydi.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">SONRAKİ AY Guiliano’nun hayatına kasteden üç ayrı girişimde bulunuldu. Kararlaştırıldığı gibi ilk hamleyi Guido Quintana’nın yapmasına izin verildi. Quintana, Borgialara yakışan ayrıntılı bir plan yaptı. Dağlardan inerken Guiliano’nun sık sık kullandığı bir yol vardı. Yol kenarındaki büyük arazi Quintana’ya aitti. Ve bu çayırda bir süredir büyük bir koyun sürüsü otlamaya başlamıştı. Sürüyü koruyan zararsız görünüşlü çobanlar, Corleone kasabasının yerlileriydi ve Quintana’nın eski arkadaşlarıydı.</p>

  <p class="block_7">Neredeyse bir haftadır, Guiliano, yolda her göründüğünde, çobanlar onu saygıyla selamlıyor ve eski bir geleneğe göre elini öpmek istiyorlardı. Bu ilgiye karşılık olarak Guiliano, onlarla dostça sohbet ediyordu; çobanlar, genellikle, çetesinin part-time üyeleriydi ayrıca çetesi için yeni adamlar arıyordu. Neredeyse her zaman korumalarla ve sık sık da en azından iki adama bedel Pisciotta ile seyahat ettiğinden kendini tehlikede hissetmemişti. Çobanlar silahsızdı ve bir silahı saklayamayacak kadar hafif kıyafetler giymişlerdi.</p>

  <p class="block_7">Fakat çobanlarda <i class="calibre1">lupara</i> vardı ve cephane kemerleri, sürünün ortasındaki bazı koyunların karınlarına bağlıydı. Guiliano’nun yalnız olduğu ya da fazla korumasının olmadığı bir anı kolluyorlardı. Ama Pisciotta, bu çobanların samimi görünen hallerinden ve koyun sürüsünün aniden ortaya çıkışından şüphelenmişti. Habercilerinden bilgi aldı ve çobanların, Quintana’nın adamları olduğunu saptadı.</p>

  <p class="block_7">Pisciotta zaman kaybetmedi. Özel ekibinden on adam alarak üç çobanın etrafını sardı. Onları, koyunların kimin olduğuna, ne kadar zamandır çoban olduklarına, nerede doğduklarına, annelerinin, babalarının, karılarının ve çocuklarının adlarına kadar sıkıca sorguya çekti. Cevapları samimi görünüyordu fakat Pisciotta, yalan söylediklerinin kanıtına sahipti.</p>

  <p class="block_7">Kısa bir araştırma, hayvanların yünlerindeki gizli silahları açığa çıkartmıştı. Pisciotta’nın, sahtekârları hemen infaz etme isteğini Guiliano engelledi. Nasılsa bir zarar görmemişlerdi ve asıl hain Quintana’ydı.</p>

  <p class="block_7">Böylece çobanlar, Guiliano’dan aldıkları talimatla sürülerini Montelepre kasabasına geri götürerek ana meydanda bağırmaya başladılar, “Gelin ve Turi Guiliano’dan hediyenizi alın. Her ev için bir kuzu, Turi Guiliano’dan.” Sürüdeki hayvanları kesip, derilerini yüzerek halka dağıttılar. “Unutmayın,” dedi Pisciotta çobanlara, “Palermo’daki en tatlı tezgâhtar kızlar gibi yardıma hazır olmanızı istiyorum, sanki komisyon alıyormuşsunuz gibi. Ayrıca Guido Quintana’ya saygılarımı ve teşekkürlerimi iletin.”</p>

  <p class="block_7">Don Siano’nun taktiği bu kadar karmaşık değildi. İki adamını, Passatempo ve Terranova’ya, Guiliano’ya karşı harekete geçmeleri için rüşvet teklif etmekle görevlendirdi. Fakat Don Siano, Guiliano’nun Passatempo gibi bir vahşiye bile bağlılık aşıladığını anlayamamıştı. Guiliano ölümü bir kez daha alt etti ve Passatempo iki elçiyi <i class="calibre1">bastinado</i> izleriyle geri gönderdi.</p>

  <p class="block_7">Üçüncü girişim yine Quintana tarafından planlandı ve bu deneme Guiliano’nun sabrını taşırdı.</p>

  <p class="block_7">Montelepre’ye yeni bir papaz geldi, gezgin rahip, çeşitli dini damgalar taşıyordu. Bir pazar sabahı, kilisede ekmek ve şarap ayini yaparak bu kutsal yaralarını gösterdi.</p>

  <p class="block_7">Adı Peder Dodana’ydı, uzun, atletik bir adamdı, öyle enerjik yürüyordu ki, siyah cüppesi havada deri ayakkabılarının üstünde dönüyordu. Saçları, beyazımsı sarışındı, hâlâ genç bir adam olmasına rağmen yüzü kırışık ve bir fındık gibi kahverengiydi. Bir ay gibi kısa bir zaman içinde, Montelepre kasabasında her işe el atarak bir efsane haline geldi; ürünlerini toplayan çiftçilere yardım ediyor, sokaklardaki haşarı çocukları cezalandırıyor, yaşlı ve hasta kadınları günah çıkarmaları için evlerinde ziyaret ediyordu. Ve bir pazar, kudasın ardından kilisenin dışında kendisini durdurup oğlu için bir şey yapıp yapamayacağını sorduğunda Maria Lombardo şaşırmamıştı.</p>

  <p class="block_7">“Mutlaka, onun ebedi ruhu için endişeleniyorsunuzdur,” dedi Peder Dodana. “Bir dahaki sefere sizi ziyarete geldiğinde bana gönderin, günah çıkartsın.”</p>

  <p class="block_7">Maria Lombardo, dindar olmasına rağmen papazlardan hoşlanmazdı. Yine de bu adam onu etkilemişti. Turi’nin asla günah çıkartmayacağını biliyordu fakat belki bu kutsal adamın kendi amaçlarına sempati duymasını sağlayabilirdi. Papaza oğlunu bu tekliften haberdar edeceğini söyledi.</p>

  <p class="block_7">Peder Dodana, “Ona yardım etmek için dağlara bile giderim. Bunu ona söyle. Benim tek işim, cehennem tehlikesi altında olan ruhları kurtarmak. Her insan kendi işini yapmalı,” dedi.</p>

  <p class="block_7">Turi Guiliano, bir hafta sonra ziyarete geldiğinde, annesi onu papaza giderek günah çıkartması için zorladı. Belki Peder Dodana ona kutsal Komünyon töreni yapardı. Oğlu günahlarından arınırsa kafası daha rahat olacaktı.</p>

  <p class="block_7">Turi Guiliano’nun ilgisi annesini şaşırtmıştı. Papazı görmeyi kabul etti ve onu eve getirmesi için Aspanu Pisciotta’yı kiliseye gönderdi. Guiliano, Peder Dodana’yı gördüğünde kuşkulanmıştı, daha çok bir aksiyon adamı gibi hareket ediyordu; çok enerjikti ve Guiliano’nun durumuna çok sempati duyuyordu.</p>

  <p class="block_7">Peder Dodana, “oğlum, günah çıkarmanı yatak odanın gizliliğinde dinleyeceğim. Daha sonra sana bir Komünyon ayini yapacağım. Her şey burada,” dedi ve kolunun altındaki tahta çantaya dokundu. “Ruhun anneninki kadar temiz olacak ve bazı kötülükler başına gelse bile doğrudan cennete gideceksin.”</p>

  <p class="block_7">Maria Lombardo, “Sana ve kutsal pedere, kahve ile biraz yiyecek hazırlayacağım,” diyerek mutfağa gitti.</p>

  <p class="block_7">“Burada günah çıkartabilirsin,” dedi Turi Guiliano gülümseyerek.</p>

  <p class="block_7">Peder Dodana, Aspanu Pisciotta’ya göz attı. “Arkadaşın odayı terk etmeli,” dedi.</p>

  <p class="block_7">Turi güldü. “Benim günahlarım herkese açık. Bütün gazetelerde çıkıyor. Ruhum bir şey dışında saftır. Kuşkucu bir tabiata sahibim. Bu yüzden kolunuzun altında taşıdığınız kutuda ne olduğuna bakmak istiyorum.”</p>

  <p class="block_7">“Kutsal Komünyon bisküvileri,” dedi Peder Dodana. “İsterseniz gösterebilirim.” Kutuyu açmaya başladı fakat o anda, Pisciotta, silahı ensesine dayadı. Guiliano, kutuyu papazdan aldı. Birbirlerinin gözlerine baktılar. Guiliano kutuyu açtı. Kutsal kadifenin üstüne yerleştirilmiş lacivert otomatik, ışıldıyordu.</p>

  <p class="block_7">Pisciotta, Guiliano’nun yüzünün solduğunu gördü, öfkesini bastırmaya çalışan gümüş halkalı gözleri siyaha dönmüştü.</p>

  <p class="block_7">Guiliano kutuyu kapadı ve papaza baktı. “Sanırım kiliseye gitmeli ve birlikle dua etmeliyiz,” dedi. “Senin için ve Quintana için dua edelim. Quintana’nın kalbinden kötülüğü, senden hırsı çıkartması için Tanrıya dua edelim. Sana ne kadar para için söz verdi?”</p>

  <p class="block_7">Peder Dodana endişelenmedi. Diğer suikastçılar kolayca affedilmişti. Omuzlarını silkti ve gülümsedi. “Hükümet ödülü ve beş milyon ekstra.”</p>

  <p class="block_7">“İyi bedel,” dedi Guiliano. “Talihini denediğin için seni suçlamıyorum. Fakat annemi aldattın, bunu affedemem. Gerçekten papaz mısın?”</p>

  <p class="block_7">“Ben mi?” dedi Peder Dodana, hor gören şekilde. “Asla. Fakat sanırım kimse benden kuşkulanmadı.”</p>

  <p class="block_7">Üçü, caddeden aşağı yürüdüler, Guiliano, tahta kutuyu taşıyordu, Pisciotta arkasından geliyordu. Kiliseye girdiler. Guiliano, Peder Dodana’ya sunağın önünde diz çöktürdü ve sonra tahta kutudaki otomatiği çekti. “Dua etmen için bir dakikan var,” dedi.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">ERTESİ SABAH, Guido Quintana, sabah kahvesi için kahveye gitmek üzere kalktı. Kapıyı açlığında, erken sabah güneşinin içeri girmesini engelleyen kocaman gölgeyle irkildi. İlk şaşkınlığı geçmeden, tahtadan kabaca yapılmış kocaman bir haç, neredeyse onu yere yıkarak içeri düştü. Üstüne Peder Dodana’nın kurşunlanmış bedeni çakılmıştı.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">DON CROCE, bu başarısızlıklar üzerine uzun uzun kafa yordu. Quintana uyarılmıştı. Kendini artık belediye başkanlığı görevine adamalıydı. Yoksa Montelepre şehri kendini yönetmeye zorlanırdı. Guiliano’nun sabrının taştığı açıktı ve mafyaya karşı sonuna kadar bir savaşa girişebilirdi. Don Croce, Guiliano’nun cezalandırmadaki kesin ustalığının farkındaydı. Yalnızca bir saldırı daha yapılabilirdi ve başarısız olmamalıydı. Don Croce, sonunda tavır alması gerektiğini fark etmişti. Sağduyusuna ve gerçek isteğine rağmen, en güvenilir suikastçısı, <i class="calibre1">Fra</i> <i class="calibre1">Diavalo</i> olarak da bilinen Stefan Andolini’yi görevlendirdi.</p>
</body>
</html>
