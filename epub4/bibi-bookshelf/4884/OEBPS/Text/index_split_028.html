<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <p class="block_1"> </p>

  <p class="block_1"> </p>

  <h1 class="block_3">YİRMİ ÜÇÜNCÜ BÖLÜM</h1>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_7">TURI GUILIANO, sonunda bir konuda başka hiçbir devlet adamının ya da ulusal politikacının olmadığı kadar başarılı oldu. İtalya’daki bütün politik partileri, tek bir hareket yönünde birleştirdi: Guiliano ve çetesinin yok edilmesi.</p>

  <p class="block_7">Bakan Trezza Haziran 1949’da, basına Guiliano’nun ismini vermeden Eşkıyaları Bastırma Kuvveti adlı beş bin kişilik özel bir <i class="calibre1">carabinieri</i> ordusunun kuruluşunu açıkladı. Gazeteler, Guiliano’nun ana hedef görünmesini istemeyen hükümetin sinsi utangaçlığını hemen düzeltti. Neşeyle, iktidardaki Hıristiyan Demokrat Parti’nin böyle güçlü bir adım atmasını onayladılar ve kutladılar.</p>

  <p class="block_7">Ulusal basın, Bakan Trezza’nın özel beş bin kişilik ordu organizasyonundaki dehasını da beğenmişti. Ordu, bekârlardan oluşacaktı böylece arkada dul kalmayacak, aileler tehdit edilemeyecekti. Komandolar, paraşütçü askerler, zırhlı araçlar, ağır silahlar hatta uçaklar bile olacaktı. Hangi üç kuruşluk eşkıya böylesi bir güce dayanabilirdi? Ve orduya efsanevi Alman General Rommel ile savaşmış II. Dünya Savaşı’nın büyük İtalyan kahramanlarından biri olan Albay Ugo Luca tarafından komuta edilecekti. Gazeteler, onu “İtalyan Çöl Tilkisi” diye adlandırıyordu, gerilla savaşında yetenekliydi, taktikleri ve stratejileri, tecrübesiz Sicilyalı köy genci Turi Guiliano’yu sersemletirdi.</p>

  <p class="block_7">Basında ayrıca Frederico Velardi’nin, Sicilya Güvenlik Polisi Şefi olarak atandığı da kısaca yer almıştı. Müfettiş Velardi hakkında, Bakan Trezza tarafından Albay Luca’ya yardım etmek için atandığı dışında pek bir şey bilinmiyordu.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">SADECE bir ay önce Don Croce, Bakan Trezza ve Palermo Kardinal’i arasında bir toplantı yapılmıştı. Kardinal, Guiliano’nun lanet dokümanlar içeren Vasiyet’inden bahsetmişti.</p>

  <p class="block_7">Bakan Trezza korkmuştu. Vasiyetname, ordu görevini tamamlamadan yok edilmeliydi. Özel Kuvvet emirlerini feshedebilmeyi diledi fakat Guiliano’nun hükümet tarafından korunduğunu haykıran sol kanat partilerinin çok fazla baskısı altındaydı.</p>

  <p class="block_7">Don Croce için Vasiyetname, yalnızca ek bir pürüzdü fakat kesin kararını değiştirmemişti. Artık Guiliano’yu öldürmeye karar vermişti: altı şefin öldürülmesi ona başka seçenek bırakmamıştı. Fakat Guiliano’nun ölümü, ne kendi ne de arkadaşlarının eliyle olmalıydı. Çok büyük bir kahramandı; öldürülmesi mafya dünyası için bile çok büyük bir suç olurdu. Sicilya’nın nefreti üzerlerinde toplanırdı.</p>

  <p class="block_7">Her ne olursa olsun, Don Croce, Bakan Trezza’nın ihtiyaçlarına yardımcı olmalıydı. Her şeyin ötesinde bu, İtalya Başbakanı yapmak istediği adamdı. Bakan’a, “Rotamız bu olmalı. Tabii ki, Guiliano’nun peşine düşmelisiniz, başka şansınız yok. Fakat Vasiyetname’yi etkisiz hale getirene kadar, ki bunun için size söz veriyorum, onu canlı tutmaya çalışın.”</p>

  <p class="block_7">Bakan sertçe başını salladı. Düğmeye bastı ve emredercesine, “Müfettişi içeri alın,” dedi. Birkaç saniye sonra buz gibi mavi gözlü uzun bir adam odaya girdi. İnceydi, güzel giyinmişti ve aristokrat bir yüzü vardı.</p>

  <p class="block_7">“Bu Müfettiş Frederico Velardi,” dedi Bakan. “Sicilya’ya Güvenlik Polisi Şefi olarak kendisini atadığımı açıklamak üzereyim. Sicilya’ya göndereceğim ordu ile koordine içinde olacak.” Adamı herkese tanıştırdı ve Velardi’ye Vasiyetname ile ilgili problemlerini ve Hıristiyan Demokrat rejimi nasıl tehdit ettiğini anlattı.</p>

  <p class="block_7">“Sevgili Müfettiş,” dedi Bakan. “Don Croce’yi benim Sicilya’daki kişisel temsilcim olarak dikkate almanızı istiyorum. İhtiyaç duyduğu bütün bilgileri bana olduğu gibi ona da vereceksiniz. Anlaştık mı?”</p>

  <p class="block_7">Müfettişin bu özel isteği sindirebilmesi uzun süre aldı. Sonra anladı. Görevi, saldırı ordusunun Guiliano’ya karşı bütün planlarını Don Croce’ye bildirmekti. Don Croce, karşılığında bu enformasyonu Guiliano’ya aktaracaktı böylece Don, onun kariyerini sona erdirmenin güvenli olduğunu düşünene kadar yakalanmadan kaçabilecekti.</p>

  <p class="block_7">Müfettiş Velardi, “Don Croce’ye bütün bilgileri verecek miyim? Albay Luca aptal değildir, kısa sürede bir sızıntı olduğundan şüphelenir ve muhtemelen beni planlama oturumlarından çıkartır,” dedi.</p>

  <p class="block_7">“Eğer bir sıkıntın olursa,” dedi Bakan, “onu bana havale et. Gerçek görevin, Vasiyetname’nin güvenliğini sağlamak ve bu gerçekleştirilene kadar Guiliano’yu sağ ve özgür tutmak.”</p>

  <p class="block_7">Müfettiş, soğuk mavi gözlerini, Don Croce’ye çevirdi “Size hizmet etmekten mutlu olacağım,” dedi. “Fakat bir şeyi anlamalıyım. Eğer Guiliano Vasiyetname yok edilmeden canlı yakalanırsa ne yapacağım?”</p>

  <p class="block_7">Don, sözünü sakınmadan konuştu; hükümet memuru değildi ve açıkça konuşabilirdi. “Bu kabul edilemez bir talihsizlik olur.”</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">ALBAY UGO LUCA, Eşkıyaları Bastırma Özel Kuvvet Kumandanı, gazeteler tarafından iyi bir seçim olarak selamlandı. Askeri sicilini, cesaret madalyalarını, taktiksel dehasını, sakin ve çekingen tabiatını ve herhangi bir başarısızlıktan uzak olmasını tartıştılar. Küçük bir buldog diye yazdı gazeteler, Sicilya’nın vahşiliğine uygun bir eşleşme olacaktı.</p>

  <p class="block_7">Bir şey yapmadan önce, Albay Luca, Turi Guiliano hakkındaki bütün istihbarat dokümanlarını inceledi. Bakan Trezza, onu, raporlar ve eski gazetelerle dolu dosyalarla çevrilmiş şekilde ofisinde buldu. Bakan, ordusunu ne zaman Sicilya’ya alacağını sorduğunda, Albay yumuşak şekilde kadro topladığını söyledi. Ve tabii ki, Guiliano nasılsa orada olacaktı.</p>

  <p class="block_7">Albay Luca, bir hafta raporlar üzerinde çalıştı ve kesin sonuçlara ulaştı. Guiliano, gerilla savaşında yetenekliydi ve eşsiz bir operasyon metodu vardı. Şefleri; ikinci komutan Aspanu Pisciotta, kişisel koruması Canio Silvestro, istihbarat şefi ve Don Croce ile mafya şebekesi arasında irtibat kuryesi olan Stefan Andolini dâhil yalnızca yirmi kişilik bir grup bulunduruyordu. Terranova ve Passatempo kendi çetelerine sahipti ve birlikte planlanmış bir eylem olmadıkça Guiliano’nun doğrudan komutası dışında çalışmalarına izin veriliyordu.</p>

  <p class="block_7">Albay, tüm Guiliano çetesinde üç yüzden fazla adam olmadığını anlamıştı. O halde Guiliano’nun altı yıl boyunca nasıl varolduğunu, <i class="calibre1">carabinieriyi</i> bütün bölgede yenilgiye uğrattığını ve bütün kuzeybatı Sicilya’yı neredeyse tümüyle kontrol ettiğini merak etti. Dağlar, büyük hükümet kuvvetleri tarafından araştırılırken adamları nasıl kaçabiliyordu? Bütün bunlar yalnızca Guiliano’nun ihtiyaç duyduğunda Sicilya köylüleri arasından ekstra adam çağırmasıyla mümkün olabilirdi. Ve sonra hükümet dağları araştırırken bu part-time eşkıyalar, kasabalarına kaçıp sıradan vatandaşlar gibi çiftliklerinde yaşıyorlardı. Ayrıca Montelepre kasabasının birçok yurttaşının da çetenin gizli üyesi olduğunu fark etti. Fakat en önemlisi, Guiliano’nun popülaritesiydi; ihanete uğraması konusunda çok az ihtimal vardı ve eğer açık bir devrim çağrısı yaparsa binlerce kişinin onun bayrağı altında toplanacağından kuşku yoktu.</p>

  <p class="block_7">Son olarak muammalı tek bir şey vardı: Guiliano’nun görünmez pelerini. Bir yerde görünür sonra toz olurdu. Albay Luca, daha çok okudukça daha fazla etkileniyordu. Ve sonunda acil olarak önlem alabileceği bir şey buldu. Fazla bir şey gibi görünmeyebilirdi fakat uzun vadede önemliydi.</p>

  <p class="block_7">Guiliano basına sık sık, her zaman “Eğer inandığım gibi düşman değilsek bu mektubu yayınlarsınız,” diye başlayan ve sonra en son eşkıyalık eylemlerini kendi açısından açıklayan mektuplar yazardı. Ve mektubun içeriği düşman propagandasıydı. Adam kaçırmaların, soygunların açıklaması ve paraların nasıl Sicilya yoksullarına gittiğinin öyküsü yer alırdı. Guiliano, <i class="calibre1">carabinieri</i> ile çatışmaya girdiğinde ve bazılarını öldürdüğünde her zaman savaşta askerlerin öleceğini anlatan bir mektup gönderirdi. <i class="calibre1">Carabinieriye</i> savaşmaması için doğrudan bir ricaydı bu. Ve altı mafya şefi öldürüldükten sonra köylülerin, kendileri için ahlaki olarak ve yasalar tarafından uygun görülen topraklar üzerinde iddiada bulunma haklarını yalnızca bu sayede gerçekleştirebileceklerini açıklayan bir başka mektup gelmişti.</p>

  <p class="block_7">Albay Luca, hükümetin bu mektupların yayınına izin vermesinden şoka uğramıştı. Bakan Trezza’dan, Sicilya’da sıkıyönetim ilan ederek Guiliano’nun halkla bağlantısının kesilmesini istemeyi not etti.</p>

  <p class="block_7">Araştırdığı bir başka şey Guiliano’nun bir kadını olup olmadığıydı fakat bir şey bulamadı. Eşkıyaların Palermo’daki genelevlere gittiğine ve Pisciotta’nın zampara olduğuna dair notlar olmasına rağmen, Guiliano, son altı yıldır seks yapmadan bir yaşam sürüyor gibi görünüyordu. Albay Luca bir İtalyan olarak bu olasılığa inanamadı. Montelepre’de bir kadın olmalıydı ve onu bulduklarında işin yarısı bitmiş olacaktı.</p>

  <p class="block_7">İlginç bulduğu diğer bir şey de Guiliano’nun annesine ve onun oğluna karşı sevgi bağı kaydıydı. Guiliano, ailesine düşkün bir oğuldu fakat annesine özel bir bağlılığı vardı. Albay Luca, bunun için de not düştü. Eğer Guiliano’nun gerçekten kadını yoksa annesi yem olarak kullanılabilirdi.</p>

  <p class="block_7">Bütün hazırlıklar bittiğinde, Albay Luca kadrosunu organize etti. En önemli atama, yardımcısı ve kişisel koruması olarak görevlendirdiği Yüzbaşı Antonio Perenze’ydi. Yüzbaşı Perenze, ağır, neredeyse şişman bir adamdı, güler yüzlü ve rahat yaratılışlıydı fakat Albay Luca onun olağanüstü cesur olduğunu biliyordu. Cesaretin Albay’ın hayatını kurtaracağı zaman gelebilirdi.</p>

  <p class="block_7">Albay Luca, önce iki bin kişiyle birlikte Sicilya’ya vardığında Eylül 1949’du. Bu sayının yeterli olacağını umuyordu; Guiliano’ya karşı beş bin adam getirerek onu yüceltmek istemiyordu. Eninde sonunda, kısa sürede kolayca baş edilmesi gereken bir eşkıyaydı.</p>

  <p class="block_7">İlk hareketi Sicilya gazetelerine, Guiliano’nun mektuplarını yayınlamayı kesmeleri talimatını vermek oldu. İkinci adımı, Guiliano’nun annesi ile babasını, oğulları nedeniyle suçlayarak tutuklamak oldu. Sonra Montelepre’deki iki yüzün üstündeki adamı sorgulamak üzere gözaltına aldırdı. Bütün bu tutuklananlar, Albay Luca’nın adamları tarafından sıkı şekilde korunarak Palermo’da hapishanelere nakledildi. Bütün bunlar, Mussolini faşist rejiminin kanunları hala geçerliyken yapılmıştı.</p>

  <p class="block_7">Guiliano’nun evi arandı ve gizli tüneller bulundu. La Venera Florence’de tutuklandı. Fakat tünellerin varlığından haberi olmadığını iddia ettiğinde ona inandıkları için değil fakat Velardi, Guiliano’nun onu ziyaret edeceğini umduğu için hemen salıverildi.</p>

  <p class="block_7">İtalyan basını, Albay Luca’yı göklere çıkarttı; sonunda “ciddi” bir adam çıkmıştı. Bakan Trezza, özellikle Başbakan’dan sıcak bir tebrik mektubu aldığında seçiminden memnun olmuştu. Yalnızca Don Croce etkilenmemişti.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">İLK AY Turi Guiliano, Luca’nın hareketlerini, <i class="calibre1">carabinieri</i> ordusunun yayılmasını izledi. Albayın, gazetelerin mektuplarını yayınlamasını yasaklayarak Sicilya halkı ile çok önemli iletişim kanalını kesme akıllılığına hayran kaldı. Fakat Albay Luca suçlu suçsuz ayırmadan rastgele Montelepre vatandaşlarını tutukladığında hayranlık nefrete dönüştü. Ve ailesinin tutuklanmasıyla, Guiliano öldürücü bir öfkeye kapıldı.</p>

  <p class="block_7">Guiliano, iki gün, Cammarata Dağları’nın derinliklerindeki mağarasından çıkmadı. Planlarını yaptı ve Albay Luca’nın iki bin kişilik <i class="calibre1">carabinieri</i> ordusu hakkında bildiklerini gözden geçirdi. En azından bin kadarı, Palermo yakınlarında konumlanmış, onun ailesini kurtarmaya kalkışmasını bekliyordu. Diğer bin tanesi, vatandaşlarının pek çoğunun çetenin bir çatışma için çağrılabilecek gizli üyesi olduğu Montelepre, Piani dei Greci, San Giuseppe Jato, Partinico ve Corleone kasabalarının çevresindeki bölgede yoğunlaşmıştı.</p>

  <p class="block_7">Albay Luca kendi karargâhını Palermo’ya kurmuştu ve orada iyi korunuyordu. Oradan çıkartmak için, yem kullanmak gerekiyordu.</p>

  <p class="block_7">Turi Guiliano, öfkesini taktik planlar yapmaya kanalize etti. Açık, çocuk oyunu kadar basit bir aritmetik modeli vardı. Neredeyse her zaman işe yaramıştı ve eğer yaramazsa dağlarda kaybolabilirdi. Fakat her şeyin kusursuz bir plana bağlı olduğunu biliyordu, her ayrıntı tamamlandı.</p>

  <p class="block_7">Aspanu Pisciotta’yı mağaraya çağırdı ve ona planlarını anlattı. Sonra diğer şefler; Passatempo, Terranova, Çavuş Silvestro ve Stefan Andolini’ye yalnızca kendilerine özgü işlerin gerektirdiği kadar bilgi verildi.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">PALERMO’DAKİ <i class="calibre1">Carabinieri</i> Karargâhı, Batı Sicilya’da bütün kuvvetlerin mutemediydi. Ayda bir kez çok sıkı korunan para vagonu, maaşlar için bütün kasabalardaki ve illerdeki garnizonlara giderdi. Ödeme nakit olurdu ve her asker için bir zarf hazırlanır, tam ödeme için banknotlar ve bozukluklar içine tıkıştırılırdı. Bu zarflar, delikli tahta kutulara konur, daha önce Amerikan ordusunun silahlarını taşıyan bir kamyona kilitlenildi.</p>

  <p class="block_7">Sürücü silahlı olurdu, yanına asker mutemet, tüfekle binerdi. Kamyon milyonlarca liretle yüklü olarak Palermo’dan ayrıldığında, önünde, her birinde bir makineli tüfek ve dört adam bulunan üç keşif cipi ile ağır silahlı yirmi kişilik bir birlik taşıyan bir başka araç giderdi. Para kamyonunun arkasında ise, her birinde altı adam olan iki araba gelirdi. Bütün bu araçlar, Palermo’yu ya da ek kuvvet istemek üzere en yakın <i class="calibre1">carabinieri</i> kışlasını aramak için telsiz bağlantısına sahipti. Eşkıyaların böylesi bir güce saldırabileceklerine dair en küçük bir ihtimal bile yoktu. Bu intihar olurdu.</p>

  <p class="block_7">Maaş karavanı, Palermo’dan sabahın erken saatlerinde ayrıldı ve ilk olarak Tommaso Natale adlı küçük bir kasabada durdu. Oradan Montelepre’ye dağ yoluna geçti. Mutemet ve korumaları, uzun bir gün olacağını biliyor ve hızlı gidiyorlardı. İlerlerken salam ve ekmek yiyip şarap içiyor, şakalar yapıp gülüyorlardı. Öylesine rahattılar ki öndeki ciplerin sürücüleri, silahlarını araçlarının döşemesine bırakmışlardı. Fakat karavan Montelepre’ye giden son bayırın tepesine çıktığında yolun kocaman bir koyun sürüsüyle kapalı olduğunu gördüklerinde şaşırdılar. Kola öncülük eden cipler, sürüye doğru ilerlediler ve muhafızlar kaba giysili çobanlara bağırdılar. Askerler, serin kışlanın içine girmek, sıcak bir yemek yemek, soyunup yataklara uzanmak ya da öğle arasında kâğıt oynamak için sabırsızdılar. Tehlike olamazdı; Montelepre yalnızca birkaç mil uzaktaydı ve orada Albay Luca’nın ordusundan beş yüz askerin bulunduğu bir garnizon vardı. Arkalarında, maaşları taşıyan kamyonun geniş koyun sürüsüne girdiğini görebiliyorlardı fakat orada durdurulduğunu göremediler, öndeki araçlar için açılan yol, onun için açılmamıştı.</p>

  <p class="block_7">Çobanlar araç için yolu açmaya çalışıyorlardı. Çok meşgul olduklarından çalınan kornaları, muhafızların bağırıp gülmelerini sonra da küfretmelerini duymamışlardı. Hâlâ alarma gerek yoktu.</p>

  <p class="block_7">Fakat aniden altı çoban, mutemet kamyonuna yaklaştı. İkisi, silahlarını ceketlerinin altından çıkartarak, sürücü ile mutemedi kamyondan indirdiler. İki <i class="calibre1">carabinieri</i>nin silahlarını aldılar. Diğer dört adam zarflarla dolu kutuları dışarı fırlatıyordu. Bu çetenin lideri Passatempo’ydu, onun vahşi yüzü ve bedeninin sertliği muhafızları silahlar kadar korkutmuştu.</p>

  <p class="block_7">Aynı anda yolun çevresindeki yokuşlar, elleri silahlı adamlarla canlandı. Arkadaki iki arabanın lastikleri tüfek ateşiyle patlatılmıştı. Pisciotta, ilk arabanın önünde durdu. “Silahlarınızı bırakarak yavaşça inin, bu akşam spagettinizi Palermo’da yiyeceksiniz. Kahraman olmaya çalışmayın, aldığımız sizin paranız değil,” dedi.</p>

  <p class="block_7">Önde epey uzakta, birliği taşıyan araç ve üç keşif cipi, son tepenin altına vardı ve Montelepre’ye girmek üzereyken sorumlu subay arkasında hiç kimsenin olmadığını fark etti. Şimdi yolda onun önünü keserek konvoyun kalanından ayıran daha da fazla koyun vardı. Radyosunu aldı ve ciplerden birine geri dönmesini emretti. Bir el sinyaliyle diğer araçlara da yolun kenarına çekip beklemesini işaret etti. Keşif cipi az önce çıktığı tepeden geriye doğru inmeye başladı. Yarı yolda, mitralyöz ve tüfek atışıyla karşılaştı. Cipteki dört adam kurşunlarla kalbura çevrildi ve sürücüsüz cip hızını kaybederek yavaşça aşağıya konvoya doğru yuvarlandı.</p>

  <p class="block_7"><i class="calibre1">carabinieri</i> sorumlu subayı, keşif cipinden atladı ve bağırarak araçtakilere inip çatışma pozisyonu almalarını söyledi. Diğer iki cip, ürken tavşanlar gibi hızla onları desteklemek için hareket etti. Fakat etkili bir şekilde nötralize edilmişlerdi. Tepenin diğer tarafında olduğu için mutemet kamyonunu kurtaramazlardı; para dolu zarfları ceketlerine dolduran Guiliano’nun adamlarına bile ateş edemiyorlardı. Çünkü Guiliano’nun adamları yüksekteydi ve tabii ki, herhangi bir saldırganı öldürecek güce sahipti. Askerlerin yapabileceği en iyi şey, korunarak bir çarpışma hattı oluşturmak ve ateş etmekti.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">MONTELEPRE Maresciallo’su, mutemedi bekliyordu. Her zaman ayın sonunda parasız kalırdı ve adamları gibi kendisi de Palermo’da çekici kadınlar ve arkadaşlarla iyi bir restoranda, bir akşam yemeği yiyebilmek için sabırsızlıkla beklerdi. Silah seslerini duyduğunda şaşırmıştı. Guiliano, bölgede Albay Luca’nın beş yüz kişilik yardımcı kuvveti varken devriyelerinden birine güpegündüz saldırmaya cesaret edemezdi.</p>

  <p class="block_7">O anda Maresciallo, Bellampo Kışlası’nın kapısında çok büyük bir patlama sesi duydu. Arkada park etmiş zırhlı arabalardan biri patlayarak turuncu bir meşaleye dönüşmüştü. Ardından, Castelvetrano’ya çıkan yol tarafından ve Trapani şehri sahilinden makineli tüfeklerin gürültüleri gelmeye başladı, kasabanın dışından dağın eteklerinden de sürekli silah sesleri geliyordu. Montelepre kasabasındaki kışlaya doğru akan, kimi ciple kimi de yaya olarak yaşamlarını kurtarmak için kaçan devriyeleri görebiliyordu; ve yavaşça Turi Guiliano’nun bütün güçlerini beş yüz kişilik Albay Luca garnizonunun üstüne gönderdiğini anladı.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">MONTELEPRE’NİN üstündeki yüksek kayalıkta Turi Guiliano, mutemedin soyulmasını dürbünüyle izledi. Doksan derece dönerek kasaba caddelerindeki çatışmaları, Bellampo Kışlasına doğrudan saldırıyı ve sahil yollarındaki <i class="calibre1">carabinieri</i> devriyeleriyle çarpışmaları da görebiliyordu. Bütün şefleri işlerini mükemmelen yapıyorlardı. Passatempo ve adamları, parayı mutemetten almışlardı. Pisciotta, <i class="calibre1">carabinierinin</i> arkasındaki kolu etkisiz hale getirmişti, yeni adamlarla güçlendirilmiş Terranova ve çetesi, Bellampo Kışlası’na saldırmıştı ve oradaki devriyelerle çatışıyordu. Guiliano’nun doğrudan komutası altındaki adamlar, dağın eteklerine hâkimdiler. Ve bir <i class="calibre1">Fra Diavalo olan</i> Stefan Andolini, gerçek bir sürpriz hazırlıyordu.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">PALERMO’DAKİ karargâhında Albay Luca, kayıp mutemedinin haberini emrindekilere göre alışılmadık şekilde sakin aldı. Fakat içinden Guiliano’nun zekâsına yalnızca köpürebiliyordu ve <i class="calibre1">carabinieri</i> birliklerinin dağılma bilgisini nasıl aldığını merak ediyordu. Dört <i class="calibre1">carabinieri</i> soygunda ve diğer onu da Guiliano’nun güçleri ile meydan savaşında öldürülmüştü.</p>

  <p class="block_7">Albay Luca, hâlâ telefonda kayıp raporlarını alıyordu Yüzbaşı Perenza kapıyı çaldığında, ağır çene kemiği heyecanla titriyordu. Bazı eşkıyaların yaralandığını ve birinin öldürüldüğünü ve savaş alanında bırakıldığını henüz haber almıştı. Ölü eşkıya, üstündeki dokümanlardan ve Montelepre vatandaşlarından ikisi tarafından bizzat tespit edilmişti. Ceset Turi Guiliano’ydu.</p>

  <p class="block_7">Bütün ihtiyata ve istihbarata rağmen, Albay Luca, göğsünde bir zafer kabarıklığı hissetti. Askeri tarih, ufak kişisel kazalarla boşa çıkan büyük zaferlerle, parlak taktiksel manevralarla doluydu. Kaderin yönlendirdiği bir sersem kurşun, büyülenmiş gibi arayıp bir büyük eşkıyanın yakalanması zor hayaletini bulmuştu. Fakat sonra ihtiyat geri döndü. Rastlantı fazla iyiydi; bir tuzak olabilirdi. Eğer öyleyse üstüne yürüyüp tuzakçıyı tuzağa düşürebilirdi.</p>

  <p class="block_7">Albay Luca hazırlıklarını yaptı ve herhangi bir saldırıya karşı yenilmez bir hava kolu hazırlandı. Zırhlı araçlar önden çıktı, Albay Luca ve cesedin teşhisinde yardımı olacağında ısrar eden fakat aslında cesedin üstünde Vasiyetname bulunmadığından emin olmak isteyen Müfettiş Frederico Velardi’yi taşıyan kurşungeçirmez bir araç onları izledi. Luca’nın arkasında, silahları hazır ve elleri tetikte birlikleri taşıyan araçlar vardı. Yirmi kadar keşif cipi, silahlı paraşütçüleri taşıyan koldan önce geliyordu. Montelepre’deki garnizon, kasabaya yakın yolları korumak ve yakındaki dağlarda nokta karakolları kurmak üzere görevlendirilmişti. Yaya devriyeler ağır silahlarla donatılmıştı, bütün yolu kontrol ediyorlardı.</p>

  <p class="block_7">Albay Luca ve hava kolu, bir saatten kısa sürede Montelepre’ye ulaştı. Saldırı yoktu; güç gösterisi eşkıyalara çok fazla gelmişti. Fakat Albay’ı bir hayal kırıklığı bekliyordu.</p>

  <p class="block_7">Müfettiş Velardi, şimdi Bellampo Kışlası’nda bir ambulansta bulunan cesedin, Guiliano olamayacağı söyledi. Adamı öldüren kurşun, biçimini bozmuştu fakat Müfettişin hata yapmasını sağlayacak kadar değil. Cesedi görmeye zorlanan diğer vatandaşlar da Guiliano olmadığını söylediler. Muhtemelen bir tuzaktı, Guiliano Albay’ın oraya küçük bir eskortla koşturacağını ve pusuya açık olacağını ummuş olmalıydı. Albay Luca, bütün önlemlerin alınmasını emretti fakat Palermo’ya dönüş için yola çıkmak ve bir an önce karargâhına varmak için de acelesi vardı; Roma’ya, o gün olanları bizzat rapor etmek ve Guiliano’nun sahte ölümünün kimse tarafından duyurulmadığından emin olmak istiyordu. Yola çıkmadan önce bütün birliklerinin yerlerini denetleyerek, herhangi bir tuzak kurulamayacağından emin olmak için kontrol etti. Kolun başındaki hızlı keşif ciplerden birine bindi. Müfettiş Velardi de onunla birlikteydi.</p>

  <p class="block_7">Albay’ın acelesi her ikisinin de yaşamlarını kurtardı.</p>

  <p class="block_7">Hava kolu ve Albay Luca’nın arabası ortada Palermo’ya yaklaştığında muazzam bir patlama oldu. Komutan arabası havada on feet yükseldi ve yanan parçalar halinde düşerek bayırlara saçıldı. Yakından izleyen araçlarda bulunan otuz kişiden sekizi öldü ve on beşi yaralandı. Luca’nın arabasındaki iki görevli, parçalara ayrıldı.</p>

  <p class="block_7">Albay Luca, Bakan Trezza’yı kötü haberleri vermek için aradığında, anakarada bekleyen üç bin ekstra adamın hemen Sicilya’ya gönderilmesini istedi.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">DON CROCE, Guiliano’nun ailesi tutsak olarak tutuldukça bu baskınların süreceğini biliyordu ve bu yüzden salıverilmelerini ayarladı.</p>

  <p class="block_7">Fakat yeni kuvvetlerin gelmesini önleyemedi ve iki bin asker, Montelepre kasabasını ve çevre bölgeyi işgal etti. Üç bin kişi de dağları arıyordu. Yedi yüz Montelepre vatandaşı ve Palermo’dan birçok kişi Albay Luca tarafından sorgulanmak üzere cezaevine atılmıştı. Akşam karanlığında başlayan ve şafağa kadar süren sıkıyönetim vardı. Vatandaşlar, evlerine kapatılmıştı ve özel izinleri olmadan dışarıda dolaşanlar, hapse atılıyordu. Bütün eyalette resmi terör hüküm sürüyordu.</p>

  <p class="block_7">Don Croce, biraz endişeyle Guiliano’ya karşı dönen dalgayı izliyordu.</p>

  <p class="block_5" id="calibre_pb_28"> </p>
</body>
</html>
