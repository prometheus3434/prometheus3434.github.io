<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <p class="block_1"> </p>

  <p class="block_1"> </p>

  <h1 class="block_3">YİRMİ DOKUZUNCU BÖLÜM</h1>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_7">MICHAEL CORLEONE ve Peter Clemenza tutuklandıktan sonra Palermo hapishanesine nakledildiler. Müfettiş Velardi, ofisinde sorgulamak üzere onları bekliyordu.</p>

  <p class="block_7">Velardi’nin yanında tümüyle silahlı altı <i class="calibre1">carabinieri</i> subayı vardı. Michael ve Clemenza’yı soğuk bir nezaketle selamladı. Önce Clemenza’ya dönerek, “Bir Amerikan vatandaşısınız,” dedi. “Pasaportunuz, buraya kardeşinizi ziyarete geldiğinizi gösteriyor. Trapanili Don Domenic Clemenza. Bana çok saygıdeğer bir adam, dediler. “Saygıdeğer Adam.” Geleneksel deyimi, açık bir alayla söylemişti. “Sizi şu Michael Corleone ile bulduk ve Turi Guiliano’nun birkaç saat önce öldüğü kasabada, tehlikeli silahlarla donanmıştınız. Bir açıklama yapar mısınız?”</p>

  <p class="block_7">Clemenza, “Avlanıyordum, tavşan ve tilki arıyorduk. Sonra, Castelvetrano’da bütün bu şamatayı gördük ve bir kafede sabah kahvesi için durduk. Neler olduğunu görmeye gitmiştik.”</p>

  <p class="block_7">“Amerika’da, tavşanları makineli tüfekle mi vurursunuz?” diye sordu Müfettiş Velardi. Michael Corleone’ye döndü. “Sen ve ben daha önce karşılaşmıştık, niçin burada olduğunu biliyoruz. Ve şişman arkadaşın da biliyor. Fakat Don Croce ile birkaç gün önce yediğimiz hoş yemekten bu yana işler değişti. Guiliano öldü. Ancak siz de bir suç ortağısınız. Artık sizin gibi pisliklere insan gibi davranmak zorunda değilim. İmzalamanızı önereceğim itiraflar hazır.”</p>

  <p class="block_7">O anda, bir <i class="calibre1">carabinieri</i> subayı odaya girdi ve Müfettiş Velardi’nin kulağına bir şeyler fısıldadı. Velardi hoşnutsuz bir sesle “Bırak gelsin,” dedi.</p>

  <p class="block_7">Don Croce’ydi, Michael’ın ünlü yemekte hatırladığından daha iyi giyinmemişti. Maun rengi yüzü, duygularını açığa vurmuyordu. Michael’a doğru badi badi yürüdü ve onu kucakladı. Peter Clemenza ile el sıkıştı. Sonra Müfettiş Velardi’ye dönerek, gözlerini dikti. İri ve hantal vücudundan vahşilik fışkırıyordu. Yüzünden ve gözlerinden güç yayılıyordu. “Bu iki adam benim arkadaşlarım,” dedi. “Hangi neden onlara saygısızca davranmanıza yol açtı?” Sesinde kızgınlık ve duygu yoktu. Yalnızca sorusuna gerçek cevaplar istiyor gibiydi. Ve tutuklanmalarını haklı çıkartabilecek herhangi bir neden olmadığını belirten bir tonla konuşmuştu.</p>

  <p class="block_7">Müfettiş Velardi omuzlarını silkti. “Mahkemenin önüne çıkacaklar ve konuyu, o çözecek.”</p>

  <p class="block_7">Don Croce, Müfettiş Velardi’nin masasının yanındaki koltuklardan birine oturdu. Alnını sildi. Sakin bir sesle tekrar konuştu, “Arkadaşlığımıza karşı saygısızlık ediyorsunuz, Bakan Trezza’yı arayın ve bu konuda görüşünü alın. Bana iyilik edersiniz.”</p>

  <p class="block_7">Müfettiş Velardi başını salladı. Mavi gözleri artık soğuk değildi fakat nefretle parlıyordu. “Asla arkadaş olmadık,” dedi. “Ben Guiliano öldüğü için artık geçerli olmayan emirlere göre hareket ettim. Bu iki adam önce yargıca gidecek. Eğer güçlerim dâhilinde olsaydı, siz de yanlarında olurdunuz.”</p>

  <p class="block_7">O anda Müfettiş Velardi’nin masasındaki telefon çaldı. Don Croce’nin cevabını bekleyerek duymazdan geldi. Don Croce, “Telefona cevap ver,” dedi. “Bakan Trezza olmalı.”</p>

  <p class="block_7">Müfettiş telefonu yavaşça kaldırdı, gözleri Don Croce’yi izliyordu. Birkaç dakika dinledi ve “Evet, Ekselansları,” diyerek telefonu kapattı. İskemlesine yığıldı ve Michael ile Peter Clemenza’ya, “Gitmekte özgürsünüz,” dedi.</p>

  <p class="block_7">Don Croce, Michael ve Clemenza’ya odanın dışına doğru refakat etti, yürüyüşleri avluda tuzağa düşmüş tavuklar gibiydi. Sonra Müfettiş Velardi’ye döndü, “Sana, benim Sicilya’mda yabancı olmana rağmen geçen yıl her türlü nezaketi gösterdim. Ve burada arkadaşlarımın, adamlarının önünde, bana saygısızlık ettin. Fakat ben kin tutan bir adam değilim. Umarım yakın gelecekte, birlikte akşam yemeği yiyebilir ve arkadaşlığımızı daha açık bir kavrayışla tazeleriz.”</p>

  <p class="block_7">Müfettiş Frederico Velardi, beş gün sonra, güpegündüz Palermo bulvarında öldürüldü.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">MICHAEL, iki gün sonra evdeydi. Ailede şenlik vardı, erkek kardeşi Fredo, Vegas’tan uçmuştu, Connie ve kocası Carlo, Clemenza ve karısı, Tom Hagen ve karısı vardı. Kucaklaştılar ve Michael’ın şerefine kadeh kaldırdılar, yorumlar ne kadar iyi göründüğü üzerineydi, kimse sürgün yıllarından söz etmedi, kimse yanaklarının çöktüğünü fark etmiş görünmedi, kimse Sonny’nin ölümünü anmadı. Aile içinde bir eve dönüş partisiydi, kolejden ya da uzun bir tatilden dönmüş gibi. Babasının sağına oturdu. Nihayet emniyetteydi.</p>

  <p class="block_7">Ertesi sabah geç vakte kadar uyudu, ülkeden kaçtığından beri ilk gerçek huzurlu uykusuydu. Kahvaltıyı annesi hazırlamıştı ve masaya otururken Michael’i öptü, onun alışılmadık bir şefkat hareketiydi. Bunu yalnızca bir kez, savaştan döndüğünde yapmıştı.</p>

  <p class="block_7">Kahvaltısını bitirdiğinde kütüphaneye gitti ve babasını onu beklerken buldu. Tom Hagen’in orada olmamasına şaşırmıştı, Don’un kendisiyle yalnız konuşmak istediğini anladı.</p>

  <p class="block_7">Don Corleone, törensel şekilde iki kadeh içki koydu ve birini Michael’a uzattı.</p>

  <p class="block_7">Michael kadehi kaldırdı. “Teşekkürler,” dedi. “Öğrenecek çok şey var.”</p>

  <p class="block_7">“Evet,” dedi Don Corleone. “Fakat çok zamanımız var ve sana öğretmek için buradayım.”</p>

  <p class="block_7">Michael, “Önce Guiliano meselesini açıklığa kavuşturmamız gerektiğini düşünmüyor musun?” diye sordu.</p>

  <p class="block_7">Don oturdu ve ağzındaki likörü sildi. “Evet,” dedi. “Üzücü bir iş. Kaçabileceğini umuyordum. Babası ve annesi benim iyi arkadaşlarımdı.”</p>

  <p class="block_7">Michael, “Neler döndüğünü asla anlamadım. Asla tarafları doğru belirleyemedim. Don Croce’ye güvenmemi söyledin fakat Guiliano ondan nefret ediyordu. Guiliano’yu öldürülmekten koruyacak Vasiyetnamenin sende olduğunu sanıyordum, fakat onu öldürdüler. Ve şimdi, Vasiyetnameyi bütün gazetelerde yayınlattığımızda, birbirlerinin boğazlarını kesecekler.”</p>

  <p class="block_7">Babasının soğuk şekilde baktığını gördü. “Orası Sicilya,” dedi Don. “Her zaman ihanetin içinde ihanet vardır.”</p>

  <p class="block_7">Michael, “Don Croce ve hükümet, Pisciotta’yla bir anlaşma yapmış olmalı,” dedi.</p>

  <p class="block_7">“Şüphesiz,” dedi Don Corleone.</p>

  <p class="block_7">Michael hâlâ anlayamamıştı. “Fakat bunu niçin yaptılar? Hükümetin Guiliano ile işbirliği yaptığını gösteren vasiyetname elimizde. Gazeteler bunu yayınladığında İtalyan hükümeti düşecek. Hiç mantıklı değil.”</p>

  <p class="block_7">Don hafifçe gülümsedi ve “Vasiyetname, gizli kalacak. Onlara vermeyeceğiz,” dedi.</p>

  <p class="block_7">Babasının ne söylediğini ve bunun ne anlama geldiğini anlamak Michael’ın epey zamanını almıştı. Sonra yaşamında ilk kez, babasına gerçekten kızdı. Yüzü beyazlaştı, “Bunun anlamı, her zaman Don Croce ile çalışıyoruz demek mi? Yani, Guiliano’ya yardım ettiğimi sanarak ona ihanet mi ediyordum? Ailesine yalan mı söylüyordum? Arkadaşlarına ihanet edip oğullarını ölüme mi sürükledin? Beni aptal gibi, bir Judas keçisi olarak mı kullandın? Tanrım Guiliano iyi bir adamdı, yoksul Sicilya halkı için gerçek bir kahramandı. Vasiyetnameyi yayınlatmalıyız.”</p>

  <p class="block_7">Babası, konuşmasını bitirene kadar bekledi, sonra iskemlesinden kalktı ve ellerini Michael’ın omuzlarına koydu. “Beni dinle,” dedi. “Her şey Guiliano’nun kaçışı için hazırlanmıştı. Don Croce ile Guiliano’ya ihanet etmek için pazarlık etmedim. Uçak bekliyordu, Clemenza ve adamları, sana her şekilde yardım etmek için talimat almışlardı. Don Croce, Guiliano’nun kaçmasını istemedi, bu en kolay yoldu. Fakat Guiliano, ona karşı kan davası yemini etmişti ve bunu gerçekleştirmeyi umduğu için bekliyordu. Birkaç gün içinde sana gelebilirdi, fakat son bir deneme daha yapmak istedi. Ve onu felakete sürükleyen de bu oldu.”</p>

  <p class="block_7">Michael babasından uzaklaştı ve deri koltuklardan birine oturdu. “Vasiyetnameyi açıklamaman için bir neden var,” dedi. “Bir anlaşma yaptın.”</p>

  <p class="block_7">“Evet,” dedi Don Corleone. “Sen bombayla yaralandıktan sonra benim ve arkadaşlarımın seni Sicilya’da artık güvenli bir şekilde koruyamayacağımızı fark ettim. Başka saldırılar da olabilirdi. Senin eve sağ salim döneceğinden emin olmalıydım. Bu yüzden Don Croce ile bir anlaşma yaptım. Onun seni koruması karşılığında, ben de Guiliano’yu Amerika’ya kaçtığında Vasiyetnameyi yayınlamaması için ikna edecektim.”</p>

  <p class="block_7">Korkunç bir şokla Michael, Pisciotta’ya Vasiyetnamenin Amerika’da güvende olduğunu söylediğini hatırladı. O anda, Guiliano’nun kaderini belirlemişti. Michael içini çekti. “Bunu, annesine ve babasına borçluyuz,” dedi. “Ve de Justina’ya. O nasıl, iyi mi?”</p>

  <p class="block_7">“Evet,” dedi Don. “İyi bakılıyor. Neler olduğunu kabul etmesi birkaç ayını alacak.” Bir an durdu. “Çok zeki bir kız, burada iyi olacak.”</p>

  <p class="block_7">Michael, “Eğer Vasiyetnameyi açıklamazsak anne ve babasına ihanet etmiş oluruz.”</p>

  <p class="block_7">“Hayır,” dedi Don Corleone. “Amerika’da bulunduğum yıllarda bir şey öğrendim. Mantıklı olmalısın. Müzakere etmelisin. Vasiyetnamenin yayınlanması ne işe yarayacak? Muhtemelen İtalyan hükümeti düşecek fakat ne değişecek. Bakan Trezza işinden olacak fakat sence onu cezalandırırlar mı?”</p>

  <p class="block_7">Michael kızgınlıkla, “Kendi halkına tuzak kuran bir hükümetin temsilcisi.”</p>

  <p class="block_7">Don omuzlarını silkti. “Öyleyse? Devam etmeme izin ver. Vasiyetnamenin yayınlanması, Guiliano’nun annesi ile babasına ya da arkadaşlarına yardım edecek mi? Hükümet peşlerine düşecek, hapishaneye atacak, çeşitli şekillerde zulmedecek. Daha da kötüsü, belki Don Croce onları kara listeye alacak. Onların yaşlılıklarında huzur içinde yaşamalarına izin ver. Hükümetle ve Don Croce ile onları korumaları için bir anlaşma yapacağım. Ve Vasiyetnameyi elimizde tutmamız bunun için yararlı olacak.”</p>

  <p class="block_7">Michael alaycı bir tavırla “Ve belki bir gün Sicilya’da da ihtiyaç duyabiliriz,” dedi.</p>

  <p class="block_7">“Elimden bir şey gelmez,” dedi babası seğiren bir gülümsemeyle.</p>

  <p class="block_7">Uzun bir sessizliğin ardından Michael yavaşça, “Bilmiyorum, şerefsizce geliyor. Guiliano gerçek bir kahramandı, şimdiden bir efsane. Onun anısına yardım etmeliyiz. Hatırasının yenilgiye uğramasına izin vermemeliyiz.”</p>

  <p class="block_7">Don ilk kez kızdı. Kendine bir kadeh likör daha doldurdu ve bir dikişte içti. Oğluna parmağını sallayarak. “Öğrenmek istedin,” dedi. “Şimdi beni iyi dinle. Bir adamın ilk görevi kendini canlı tutmaktır. Şeref denilen şey sonra gelir. Senin adlandırdığın şekliyle bu şerefsizliği kendi üstüme alıyorum. Ben de bunu senin yaşamını kurtarmak için yaptım, bir zamanlar benimkini kurtarmak için senin şerefsizlik yapman gibi. Don Croce’nin koruması olmadan asla Sicilya’dan ayrılamazdın. Olsun. Guiliano gibi bir kahraman, bir efsane ve bir ölü mü olmak istiyorsun? Onu sevgili arkadaşımın oğlu olarak seviyordum, fakat ününü kıskanmam. Sen canlısın o ölü. Her zaman hatırla, yaşamını kahraman olmak için değil canlı kalmak için yaşa. Zamanla, kahramanlık biraz aptalca gelir.”</p>

  <p class="block_7">Michael içini çekti. “Guiliano’nun başka seçeneği yoktu,” dedi.</p>

  <p class="block_7">“Biz daha şanslıyız,” dedi Don.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">MİCHAEL’IN babasından aldığı ilk ve en önemli ders olmuştu. Gelecekteki yaşantısını şekillendirmişti, onu daha önce asla hayalini kurmadığı, korkunç kararları almaya ikna etmişti.</p>

  <p class="block_7">Onun şeref algılamasını ve kahramanlığa olan saygılı bakışını değiştirmişti. Hayatta kalmasına yardım etti, fakat mutlu olmasına değil. Babasının Guiliano’yu kıskanmamasına karşın Michael hep kıskandı.</p>

  <p class="block_5" id="calibre_pb_35"> </p>
</body>
</html>
