<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <p class="block_1"> </p>

  <p class="block_1"> </p>

  <h1 class="block_3">ON BİRİNCİ BÖLÜM</h1>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_7">GUİLİANO’NUN ÇETESİ şimdi otuz adama çıkmıştı. Bazıları Passatempo ve Terranova çetelerinin eski üyeleriydi. Bir kısmı da cezaevi baskınında kurtarılan Montelepre yurttaşlarıydı. Masum olmalarına rağmen, yetkililer tarafından herhangi bir bağışlanma umutları yoktu; hâlâ aranıyorlardı. Tek başlarına ve arkadaşsız olarak gizlenmek yerine Guiliano ile birlikte davranmaya karar vermişlerdi.</p>

  <p class="block_7">Güzel bir nisan sabahı, Guiliano’nun Montelepre’deki habercileri, korkunç görünüşlü bir adamın, muhtemelen bir polis casusunun, çeteye katılma konusunda soruşturma yaptığı haberini gönderdiler. Ana meydanda bekliyordu. Guiliano; Terranova ve dört adamı, Montelepre’ye keşif için gönderdi. Eğer adam casussa onu öldüreceklerdi; yararlı biriyse çeteye alınacaktı.</p>

  <p class="block_7">Öğleden sonra Terranova döndü ve Guiliano’ya “adamı bulduk ve vurmadan önce tanımak isteyeceğini düşündük,” dedi.</p>

  <p class="block_7">Guiliano, iri yarı adamı, geleneksel Sicilya köylüsü iş kıyafeti içinde gördüğünde güldü. “Ee, eski dost, Senin yüzünü unutabileceğimi nasıl düşündün. Bu kez kurşunların daha iyi mi bari?”</p>

  <p class="block_7">Adam, ünlü hapishane baskını sırasında silahını Guiliano’nun kafasına ateşleyen <i class="calibre1">Carabinieri</i> Çavuşu Canio Silvestro’ydu.</p>

  <p class="block_7">Silvestro’nun güçlü, yara izi bulunan yüzü kararlıydı. Bu yüz, Guiliano’ya bir nedenle çekici geliyordu. Ölümsüzlüğünü ispatlamasına yardım eden bu adam için kalbinde zayıf bir nokta vardı.</p>

  <p class="block_7">Silvestro, “size katılmaya geldim. Eğer beni kabul ederseniz size çok faydalı olabilirim,” derken hediye vermekte olan biri gibi gururluydu.</p>

  <p class="block_7">Hapishane saldırısından sonra, Çavuş Silvestro, görevi ihmalden Palermo’ya askeri mahkemeye gönderilmişti. Baskını öğrendiğinde, Maresciallo çok öfkelenmişti ve suç duyurusunda bulunmadan önce bizzat sorgulamıştı. İşin tuhafı, Maresciallo’nun şüphelerini alevlendiren, Çavuş’un Guiliano’yu vurma girişimiydi. Silahın ateş almamasının kusurlu cephaneden kaynaklandığı incelemede ortaya çıkmıştı. Fakat Maresciallo, Çavuş’un tüfeğini etkisiz olduğunu bildiği bu zararsız mermiyle doldurduğunu iddia etmişti. Bütün direniş girişimi oyundan başka bir şey değildi ve gerçekte Çavuş Silvestro, Guiliano’ya firar konusunda yardım etmişti. Ayrıca nöbetçileri de baskının başarılı olmasını sağlayacak şekilde yerleştirmişti.</p>

  <p class="block_7">Guiliano sözünü kesti. “Mermilerin kusurlu olduğunu bildiğini neden düşündüler?”</p>

  <p class="block_7">Silvestro, utangaç şekilde baktı. “Bilmem gerekiyordu. Çünkü ben bir silah uzmanıydım.” Yüzü sertleşti ve omuz silkti. “Kusurluydum, doğru,” dedi ve devam etti. “Daha sonra beni önemsiz bir göreve aldılar, masa başına. Fakat sizin için değerli olabilirim. Silah uzmanınız olabilirim. Bütün silahlarınızı kontrol eder onları onarırım. Cephanenizin doğru olarak kullanılmasını sağlarım. Silahlarınızı hafifletebilirim, böylece dağlara uygun hale gelirler.</p>

  <p class="block_7">“Hikâyenin kalanını anlat,” dedi Guiliano. Adamı yakından inceliyordu. Bu, çetesine bir ajan sokma planı olabilirdi. Pisciotta, Passatempo ve Terranova’nın güvensizlikle dolu olduğunu görüyordu.</p>

  <p class="block_7">Silvestro devam etti. “Hepsi budalaydı ve hepsi korkmuş kadınlar gibiydi. Maresciallo, kışla tutuklularla doluyken adamların çoğunu dağlara götürmenin kendi aptallığı olduğunu biliyordu. Gerçekte, <i class="calibre1">Carabinieri</i>’nin Sicilya’yı işgal edilmiş yabancı bir ülke gibi gören tutumuna karşı çıktım ve bu da beni kara listeye aldırdı. Ayrıca Palermo’daki üstleri, Maresciallo’larını korumak istediler, ondan sorumluydular. Üstelik Bellampo Kışlası’nın daha cesur ve daha zeki adamlar tarafından ele geçirilmesi yerine, içerden ihanete uğraması daha iyi görünecekti. Beni askeri mahkemede yargılamadılar, fakat istifa etmemi söylediler. Onları adil ve tarafsız olduklarına inanmayacak kadar iyi tanıyorum. Bir daha asla hükümet için çalışmam. Ben bir Sicilya yurtseveriyim. Başka bir işe de yaramam. Hayatımda bundan sonra ne yapabileceğimi düşündüm. Ve Guiliano ile hareket etmeye karar verdim.”</p>

  <p class="block_7">Guiliano, karnını doyurması için adamlarından ona yemek vermelerini istedi ve durumu şefleriyle müzakere etti.</p>

  <p class="block_7">Passatempo, emin ve katıydı. “Aptal mıyız biz?” dedi. “Onu vuralım ve uçurumdan aşağı yuvarlayalım. Aramızda <i class="calibre1">carabinieriye</i> ihtiyacımız yok.”</p>

  <p class="block_7">Pisciotta, Guiliano’nun bir kez daha Çavuş tarafından etkilendiğini gördü. Arkadaşının düşüncesiz duygularını bilirdi, bu yüzden dikkatle, “Bir hile olması çok muhtemel, fakat değilse bile neden risk alalım? Sürekli endişe edeceğiz. İçimizde bir şüphe olacak. Neden geri göndermeyelim?” dedi.</p>

  <p class="block_7">Terranova, “Kampımızı biliyor. Adamların bir kısmını gördü ve sayılarını biliyor. Bu değerli bir bilgi.”</p>

  <p class="block_7">Guiliano, “O gerçek bir Sicilyalı. Şerefiyle konuşuyor. Bir ajan olacağına inanmıyorum,” derken, hepsinin bu saflık karşısında gülümsediğini gördü.</p>

  <p class="block_7">Pisciotta, “Hatırla, seni öldürmeye çalıştı. Gizli bir silahı vardı, esirimiz olduğu ve kaçma imkânı olmadığı halde seni öldürmeye kalktı,” dedi.</p>

  <p class="block_7">Guiliano, onu benim için değerli yapan da bu, diye düşündü. Ve yüksek sesle, “bu onun şerefli biri olduğunu ispatlamaz mı? Yenilmişti fakat öcünü almak için ölümü göze aldı. Ayrıca ne zarar verebilir ki? Sıradan bir çete üyesi olacak, onu güvenliğimizi riske atabilecek alana almayacağız. Ve gözümüz üstünde olacak. Bizzat kendim ilgileneceğim. Zamanı geldiğinde, test edeceğiz ve eğer <i class="calibre1">carabinieri</i> için casusluk yapıyorsa isteğimizi reddedecektir. Onu bana bırakın,” dedi ve konuşmayı bitirdi.</p>

  <p class="block_7">Gecenin ilerleyen saatlerinde, Silvestro’ya çetenin bir üyesi olduğu söylendiğinde, adam sadece, “Bana her konuda güvenebilirsin” dedi. Guiliano’nun onu bir kez daha ölümden kurtardığını anlamıştı.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">PASKALYA ZAMANI, Guiliano ailesini ziyaret etmek istedi. Pisciotta, polisin bir tuzak hazırlamış olabileceğini söyleyerek buna karşı çıktı. Sicilya’da, Paskalya, eşkıyalar için geleneksel olarak her zaman ölüm demekti. Polis, eşkıyaları sevdiklerini gizlice ziyaret etmek için dağlardan indiren derin aile bağlarına güvenirdi. Fakat Guiliano’nun habercileri, Maresciallo’nun, anakaradaki ailesini ziyarete gideceğini ve Bellampo Kışlası’ndaki garnizonun yarısının Palermo’da görevlendirilmiş olduğunu bildirmişti. Guiliano, güvenliğini tam olarak sağlamak için yanına yeterince adam aldı. Cumartesi günü Montelepre’ye sessizce girdi.</p>

  <p class="block_7">Ziyaret haberini annesine birkaç gün önceden vermişti, annesi de onun için bir ziyafet hazırlamıştı. O gece çocukluk yatağında uyudu ve ertesi gün annesi sabah duası için kiliseye gittiğinde, Guiliano ona eşlik etti. Altı koruması vardı, onlar da kasabadaki kendi ailelerini ziyaret ediyorlardı fakat Guiliano nereye giderse eşlik etme emri almışlardı.</p>

  <p class="block_7">Annesiyle birlikte kiliseden çıktığında, altı koruma Pisciotta ile birlikte onu bekliyordu. Aspanu, “İhanete uğradın Turi. Maresciallo, Palermo’dan ekstra yirmi adamla seni tutuklamak için döndü. Annenin evi sarılmış durumda. İçerde olduğunu düşünüyorlar,” derken, yüzü öfkeden bembeyazdı.</p>

  <p class="block_7">Guiliano, bir an düşüncesizliği ve aptallığı için sinirlendi ve asla bir daha bu kadar dikkatsiz olmamaya yemin etti. Maresciallo yirmi adamıyla onu annesinin evinde ele geçireceği için değil, nasılsa korumaları onları pusuya düşürürdü ve kanlı bir çatışma olurdu. Fakat Paskalya’nın ruhunu bozarlardı. Böyle bir gün, huzuru bozacak gün değildi.</p>

  <p class="block_7">Annesine hoşça kal öpücüğü verdi ve eve dönünce, polise, çekinmeden kilisede ondan ayrıldığını söylemesini istedi. Bu şekilde, onu suçlayamazlardı. Adamlarının ve silahlarının çok iyi olduğunu ve kolaylıkla kaçabileceklerini söyleyerek annesinden endişelenmemesini istedi. Çatışma bile olmazdı. <i class="calibre1">Carabinieri</i>, onu dağlarda izlemeye cesaret edemezdi.</p>

  <p class="block_7">Guiliano ve adamları, polis tarafından görülmeden ayrıldılar. Geceleyin dağ kampında, Pisciotta ile konuştu. Maresciallo, ziyaretten nasıl haberdar olabilirdi? Bir muhbir mi vardı? Bulmak için her şey yapılmalıydı. “Bu senin özel görevin olacak, Aspanu,” dedi. “Ve eğer bir tane varsa başka da olabilir, ne kadar zaman alacağı ve neye mal olacağı önemli değil, onu bulmalıyız.”</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">PISCIOTTA çocukken bile, Montelepre’nin soytarı tipli berberinden hoşlanmazdı. Frisella, o günkü ruh haline göre saç kesen berberlerdendi, bazen modaya uygun, bazen haşarı, bazen de çok muhafazakâr çiftçi tarzında. Stilini çeşitlerken sanatçı olduğunu ileri sürerdi. Ayrıca, tepeden bakan ve yönlendirici hali çok iyi bilinirdi. Ada karakterinin bariz köylü olmayan nispetçi Sicilyalı tarzıyla çocuklara şakalar yapardı. Makasıyla kulaklarını kırpardı bazen de saçlarını o kadar kısa keserdi ki, başları bilardo toplarına benzerdi. Bu yüzden Pisciotta, Guiliano’ya, berber Frisella’nın polis casusu olduğunu ve kutsal omerta kanununu çiğnediğini rapor ederken memnundu. Maresciallo, Paskalya günü tesadüfi bir keşif yapıyor olamazdı. Turi’nin orada olduğuna dair bilgi almış olmalıydı. Ama Turi bu haberi yalnızca yirmi dört saat önce gönderdiğinden bilgiyi nasıl edinmiş olabilirdi?</p>

  <p class="block_7">Pisciotta, Maresciallo’nun bu yirmi dört saatte neler yaptığını öğrenmek için köydeki kendi muhbirlerini kullandı. Ziyareti yalnızca Turi’nin annesi ve babası bildiğine göre, onların bu bilgiyi kazayla sızdırmış olabilecekleri ihtimalini araştırdı.</p>

  <p class="block_7">Maria Lombardo, hemen niyetini anladı. “Kimseyle konuşmadım, komşularımla bile. Evde oturdum ve Turi’ye Paskalya ziyafeti hazırladım,” dedi.</p>

  <p class="block_7">Fakat Guiliano’nun babası, oğlunun ziyarete geleceği günün sabahı, berber Frisella’ya gitmişti. Yaşlı adam biraz mağrurdu ve oğlu Turi’nin Montelepre’de evlerine yapacağı ender ziyaretlerin birinde iyi görünmek istemişti. Frisella, onu tıraş etmiş, saçlarını kesmiş ve her zamanki şakalarını yapmıştı. “Senyor Palermo’ya genç leydileri ziyarete mi gidiyor?” Frisella, Senyor Guiliano’yu bir “Kral”ı kabul edebilecek şekilde hazırlamış, yakışıklı bir hale sokmuştu. Bu bilgilerle Pisciotta, ortamı gözünün önüne getirdi. Guiliano’nun babası, yüzünde sır dolu bir gülümsemeyle, bir centilmenin, kendini memnun etmek dışında bir nedene ihtiyacı olmadığını söylemişti. Yine de oğlunun “Montelepre Kralı” olarak çağrılacak kadar ünlü olduğunu bilerek şişinmişti. Muhtemelen yaşlı adam, daha önce başka kutlamalarda da gelmişti ve berber, Guiliano’nun aynı gün ziyarete geleceğini ikiyle ikiyi toplayarak öğrenmişti.</p>

  <p class="block_7">Maresciallo Roccofino, sabah tıraşı için her sabah berber dükkânına damlardı. Pisciotta emindi. Fakat olayın iç yüzünü tam olarak öğrenmeleri için, casuslarını berber dükkânına göndermişti.</p>

  <p class="block_7">Bir hafta sonunda Pisciotta’nın casusları pek çok bilgi toplamışlardı. Frisella, tıraş ederken ve saç keserken her zaman favori aryalarından birini ıslıkla çalardı; bazen de geniş oval biçimli radyoyu açardı. Bu, Maresciallo ordayken her zaman böyleydi. Ve berber, arada polis şefine doğru eğilip bir şeyler fısıldardı. Eğer şüpheci biri değilseniz, berberin, müşteri memnuniyeti için samimi bir şekilde davrandığını düşünebilirdiniz. Fakat Pisciotta’nın casusları, Maresciallo’nun hizmet bedeli olarak ödediği para miktarına dikkat etmişler; katlı olduğunu ve berberin onu özenle, beyaz ceketinin altındaki yeleğin iç cebine yerleştirdiğini görmüşlerdi. Bunun üzerine Frisella’yı sıkıştırarak banknotun on bin liret olduğunu öğrendiler. Berber, bunun son birkaç aylık hizmetlerinin karşılığı olduğunu söylediğinde de inanmış göründüler.</p>

  <p class="block_7">Pisciotta, Guiliano’ya kanıtını, Terranova, Passatempo ve Çavuş Silvestro’nun önünde sunmuştu. Dağda kamplarındaydılar. Guiliano, kayalardan birinin ucuna giderek Montelepre’ye doğru baktı ve gözünü kasabaya dikti.</p>

  <p class="block_7">Berber Frisella, Guiliano’nun hatırlayabildiği zamanlardan beri kasabanın bir parçasıydı. Kiliseye Kabul Töreni için saçını kestirmeye ona gitmişti ve Frisella da hediye olarak küçük gümüş bir para vermişti. Karısını ve oğlunu tanırdı. Frisella, caddede ona şakalar yapar ve her zaman annesini ve babasını sorardı.</p>

  <p class="block_7">Fakat şimdi, Frisella kutsal omerta yasasını çiğnemişti. Sırları düşmana satmış; polis muhbiri olarak para almıştı. Nasıl bu kadar aptal olabilirdi? Ve şimdi Guiliano ona ne yapacaktı? Sıcak savaşta, arazide polis öldürmek başka şeydi, dost bir yaşlı adamı soğukkanlılıkla öldürmek başka şey. Turi Guiliano, yalnızca yirmi bir yaşındaydı ve ilk kez, ona yabancı olan zalimliğin soğuk yüzüyle tanışması gerekiyordu.</p>

  <p class="block_7">Diğerlerine döndü. “Frisella beni, doğduğum günden beri tanıyor. Çocukken bana limon şerbeti vermişti, hatırlıyor musun Aspanu? Belki de Maresciallo ile yalnızca dedikodu yapıyordu, aslında bilgi vermek islemiyordu. Biz ona kasabaya geleceğimizi söylediğimizde gidip polise bildirmedi. Belki, yalnızca tahminde bulunuyordu ve parayı da önerdikleri için alıyordu. Kim reddeder ki?”</p>

  <p class="block_7">Passatempo, kaşlarını çatmış Guiliano’ya bakıyordu, ölmekte olan bir aslanın vücuduna bakarak, etinden bir parça koparmak için zamanın uygun ve güvenli olup olmadığını merak eden bir sırtlan gibiydi. Terranova hafifçe başını salladı, aptalca bir hikâye anlatan bir çocuğu dinliyor gibi dudaklarında hafif bir gülümseme vardı. Fakat yalnızca Pisciotta cevap verdi.</p>

  <p class="block_7">“Batakhanedeki bir rahip kadar suçlu,” dedi Pisciotta.</p>

  <p class="block_7">“Ona bir uyarı verebiliriz,” dedi Guiliano. “Kendi tarafımıza çekip hedefimize uygun şekilde yetkililere yanlış bilgi vermesini sağlayabiliriz.” Daha söylerken bile hatalı olduğunu biliyordu. Artık böyle jestler yapamayacaktı.</p>

  <p class="block_7">Pisciotta, büyük bir öfkeyle, “Niçin ona bir hediye vermiyoruz, bir torba tahıl ya da bir tavuk. Turi, yaşamlarımız ve dağdaki bütün adamlarımızın yaşamı, senin cesaretine, kararlarına, liderliğine bağlı. Eğer Frisella gibi bir haini affedersen, seni nasıl izleyebiliriz? O, Omerta Yasasını çiğneyen bir adam. Mafyanın adamları, şimdiye kadar çok daha az kanıtla onun ciğerini söker ve kalbini, berber direğine asarlardı. Eğer onu bırakırsan, bütün açgözlü hainler, cezalandırılmadan bilgi verebileceklerini düşünürler. Bu “Bir kerelerin” biri bizi öldürebilir.</p>

  <p class="block_7">Terranova, sağduyulu bir şekilde konuştu. “Frisella aptal bir soytarı, açgözlü ve hain bir adam. Sıradan zamanlarda, yalnızca köye bela olur. Şimdi ise tehlikeli. Onu bırakmak kendimizi boş yere tehlikeye sokmak olur. Frisella yaptıklarını tamir edecek kadar akıllı biri değil. Aksine ciddi insanlar olmadığımızı düşünecek. Birçok kişi de aynı fikri paylaşacak. Turi, Montelepre kasabasında mafyanın işlerine büyük sekte vurdun. Adamları Quintana, çok dikkatli davranıyor, fakat yine de ihtiyatsız konuşmalar yapıyor. Eğer Frisella’yı, ölüm dışında bir şekilde cezalandırırsan, bu adamlar, senin zayıf olduğunu düşünecekler ve daha ilerisini test edecekler. <i class="calibre1">Carabinieri,</i> daha gözüpek, daha az korkak, daha tehlikeli olacak. Montelepre halkı bile senin gücünden kuşku duyacak. Frisella yaşayamaz.” Son sözlerini neredeyse pişmanlıkla söylemişti.</p>

  <p class="block_7">Guiliano onları düşünceli bir şekilde dinledi. Haklıydılar. Passatempo’nun bakışının farkındaydı ve adamın kalbini okuyordu. Eğer Frisella yaşarsa Passatempo’ya bir daha asla güvenilmeyecekti. Charlemagne’nin silahşörlerinden biri olmaktan başka çare yoktu, Altın Bulutların Üzerinde şerefle dövüşerek anlaşmazlıkları çözmekten başka çare yoktu. Frisella, ibreti âlem için infaz edilmeliydi.</p>

  <p class="block_7">Guiliano’nun bir fikri vardı. Çavuş Silvestro’ya döndü ve sordu, “Sen ne düşünüyorsun? Maresciallo, size muhbirlerini elbette ki söylerdi. Berber suçlu mu?”</p>

  <p class="block_7">Silvestro omuzlarını silkti, yüzü duygularını açığa vurmuyordu. Konuşmadı. Hepsi, konuşmamanın, eski sorumluluğuna ihanet etmemenin onun için bir şeref konusu olduğunu anladılar. Cevap vermemesi, onlara berberin, Maresciallo ile bazı bağları olduğunu söyleme şekliydi. Yine de, Guiliano emin olmalıydı. Çavuş’a gülümseyerek, “Şimdi senin bize bağlılığını ispatlama zamanı. Hepimiz, Montelepre’ye gideceğiz ve berberi, meydanda sen infaz edeceksin,” dedi.</p>

  <p class="block_7">Aspanu Pisciotta, arkadaşının kurnazlığına hayran kaldı. Guiliano onu sürekli şaşırtırdı. Her zaman mertçe davranmıştı, fakat Iago’ya<sup class="calibre2"><sup class="noteref" id="back_note_7"><a class="calibre3" href="../Text/index_split_045.html#note_7" title="7">7</a></sup></sup> yakışır bir tuzak da kurabilirdi. Çavuş’un dürüst ve şerefli bir adam olduğuna, adilliğine herkes inanmıştı. Eğer berberin suçlu olduğuna emin değilse neye patlarsa patlasın asla infaz işini üstlenmezdi. Pisciotta, Guiliano’nun yüzünde hafif bir tebessüm gördü, Çavuş’un, berberi masum olarak değerlendirip infazı reddedeceğini umuyordu.</p>

  <p class="block_7">Fakat Çavuş, çalı gibi bıyığına dokunarak, gözlerine baktı. “Frisella saçları çok kötü kesiyor, yalnızca bunun için bile ölümü hak ediyor. Sabah hazır olacağım,” dedi.</p>

  <p class="block_7">Şafak vakti, Guiliano, Pisciotta ve eski çavuş Silvestro, Montelepre yoluna çıktılar. Bir saat önce Passatempo on adamla birlikte, yolları kesmek ve kasabanın ana meydanının güvenliğini almak için ayrılmıştı. Terranova, sorumlu olarak kampta bırakılmıştı ve eğer başları belaya girerse güçlü bir ekibe liderlik etmeye hazırdı.</p>

  <p class="block_7">Guiliano ve Pisciotta, kasaba meydanına girdiklerinde hâlâ sabahın erken saatleriydi. Parke taşı döşeli caddelerle dar kaldırımlar, suyla yıkanmıştı ve bazı çocuklar, Festa zamanında eşekle katırın çiftleştirildiği yüksek platformda, oynuyorlardı. Guiliano, Silvestro’dan çocukları meydanın dışına çıkartarak olacaklara tanık olmalarını engellemesini istedi. Silvestro bunu öyle bir şekilde yaptı ki, çocuklar çil yavrusu gibi dağıldılar.</p>

  <p class="block_7">Guiliano ve Pisciotta, berber dükkânına silahları hazır şekilde girdiklerinde, Frisella, eyaletin zengin toprak sahiplerinden birinin saçlarını kesiyordu. Berber, müşterisini kaçırmak için geldiklerini sandı ve beyaz örtüyü, bir ödül sunuyormuş gibi kurnaz bir gülümseme ile çıkardı. Toprak sahibi, eski bir Sicilya köylüsüydü, savaş sırasında, İtalyan ordusuna çiftlik hayvanları satarak zenginleşmişti, onurlu bir şekilde ayağa kalktı. Fakat Pisciotta onu bir kenara iterek sırıttı ve, “Sıkıntıya girmemize değecek paraya sahip değilsin,” dedi.</p>

  <p class="block_7">Guiliano tetikteydi ve gözlerini Frisella’nın üstünden ayırmıyordu. Makas, hâlâ berberin elindeydi. “Onları bırak,” dedi. “Gideceğin yerde saç kesmeyeceksin. Şimdi dışarı çık.”</p>

  <p class="block_7">Frisella, makası düşürdü ve geniş soytarımsı yüzünü, bir palyaçonunki gibi buruşturdu. “Turi,” dedi, “Param yok, dükkânı henüz açtım. Ben yoksul bir adamım.”</p>

  <p class="block_7">Pisciotta, onu çalı gibi gür saçlarından yakaladı ve dükkânın dışına, Silvestro’nun beklediği kaldırım taşlı caddeye sürükledi. Frisella dizlerinin üstüne çöktü ve feryat etmeye başladı.</p>

  <p class="block_7">“Turi, Turi, sen çocukken saçlarını ben keserdim. Hatırlamıyor musun? Oğlum kafadan hasta. Karım aç kalacak. Perişan olacaklar.”</p>

  <p class="block_7">Pisciotta, Guiliano’nun bocaladığını görebiliyordu. Berberi tekmeledi ve “Bunları, ihbar ederken düşünmeliydin,” dedi.</p>

  <p class="block_7">Frisella, ağlamaya başladı. “Turi’yi asla satmadım. Maresciallo’ya bazı koyun hırsızlarını söyledim. Karımın ve çocuğumun üstüne yemin ederim”</p>

  <p class="block_7">Guiliano, adama baktı. O anda, içinde bir şeylerin yıkılacağını ve yapmak üzere olduğu şeyin onu sonsuza kadar etkileyeceğini hissetti fakat nazikçe, “Tanrıya dua etmen için bir dakikan var,” dedi.</p>

  <p class="block_7">Frisella, kendisini çevreleyen üç adama baktı, hiçbir acıma belirtisi göremedi. Başını eğdi ve duasını etti. Sonra Guiliano’ya dönerek, “Karımla çocuğumun açlık çekmesine izin verme,” dedi.</p>

  <p class="block_7">“Söz veriyorum, ekmekleri olacak,” dedi Guiliano. Silvestro’ya döndü ve “onu öldür,” dedi.</p>

  <p class="block_7">Çavuş sahneyi sersemlemiş şekilde izlemişti. Fakat bu sözle makineli tüfeğin tetiğini çekti. Mermiler, Frisella’nın vücudunu kaldırdı ve onu, ıslak kaldırım taşları boyunca fırlattı. Kan, çatlaklar arasındaki küçük su birikintisini boyadı. Suyun ulaşamadığı çatlaklarda ise, rengi siyahtı ve küçük kertenkeleleri boyayarak aktı.</p>

  <p class="block_7">Meydanda uzun süren bir sessizlik oldu. Sonra Pisciotta, cesedin üstüne eğildi ve adamın göğsüne beyaz kare bir kâğıt iğneledi.</p>

  <p class="block_7">Maresciallo, geldiğinde delil olarak bütün bulduğu buydu. Dükkân sahipleri bir şey görmediklerini iddia ettiler. Dükkânlarının arkasında çalışıyorlardı. Ya da, Monte d’Ora’nın güzel bulutları üstünde çalışıyorlardı. Frisella’nın müşterisi, silah seslerini duyduğunda leğende yüzünü yıkadığını ve katilleri hiç görmediğini söyledi. Fakat bütün bunlara rağmen suçlunun kim olduğu açıktı. Frisella’nın vücuduna iğnelenen kâğıtta, GUILIANO’YA İHANET EDEN HERKES ÖLÜR yazıyordu.</p>

  <p class="block_5" id="calibre_pb_14"> </p>
</body>
</html>
