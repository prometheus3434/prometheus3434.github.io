<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <p class="block_1"> </p>

  <p class="block_1"> </p>

  <h1 class="block_3">YİRMİ İKİNCİ BÖLÜM</h1>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_7">1949 YILININ Paskalya sabahı harikuladeydi. Bütün ada çiçeklerle bezenmişti ve Palermo balkonları, renklerin vahşi cümbüşünü taşıyordu; kaldırımlardaki çatlaklardan hatta eski kiliselerin kenarlarından bile kırmızı, mavi ve beyaz çiçekler fışkırmıştı. Palermo caddeleri, Kardinal’in, Komünyon’u bizzat yöneteceği Palermo’nun büyük katedralinde, saat dokuzda yapılacak Kudasa giden kalabalıkla doluydu. Yakın köylerdeki taşralılar da gelmişti ve siyah yas giysileri içinde karıları ve çocukları ile geçen herkesi, köylülerin geleneksel Paskalya sabahı selamıyla selamlıyorlardı. “Isa dirildi.” Turi Guiliano, aynı şekilde geleneksel olan, “Adıyla kutsansın,” diyerek karşılık verdi.</p>

  <p class="block_7">Guiliano ve adamları gerçek kimliklerini gizleyerek, Palermo’ya bir gece önce girmişlerdi. Sade, siyah taşralı kıyafetleri giymişlerdi fakat altında silahlarını sakladıkları ceketleri bol ve hacimliydi. Guiliano, Palermo caddelerine aşinaydı, eşkıya olarak geçirdiği altı yıl boyunca sık sık ya doğrudan varlıklı bir asili kaçırmak ya da ünlü bir restoranda, meydan okuyan notunu tabağın altına iliştireceği bir akşam yemeği için bu şehre süzülmüştü.</p>

  <p class="block_7">Guiliano, bu ziyaretlerde asla tehlike içinde olmazdı. Her zaman caddelerde, Çavuş Canio Silvestro yanında yürürdü. İki adam, yirmi adım önünde; dördü, caddenin karşı tarafında; bir başka iki adam da, yirmi adım arkadan gelirdi. Ve bir diğer iki kişilik tim de en geride olurdu. Eğer <i class="calibre1">carabinieri</i> Guiliano’yu, kimlik belgelerini sormak üzere durdurursa, acımasızca ateş etmeye hazır bu adamlar için kolay bir hedef olurdu.</p>

  <p class="block_7">Guiliano bu sabah, Aspanu Pisciotta, Çavuş ve Terranova dâhil elli adamını şehre getirmişti. Passatempo ve Andolini kampta bırakılmıştı. Guiliano ve Pisciotta katedrale girdiklerinde kırk adam da onlarla birlikte girdi; diğer onu, Çavuş ve Terranova ile birlikte, binanın arkasında kaçış için hazırlanan araçlardaydı.</p>

  <p class="block_7">Kardinal, beyaz ve altın rengi cüppesi içinde Kudası yönetiyordu, boynunda çarmıha gerilmiş büyük bir İsa heykeli sallanıyordu ve melodik sesi ile insanları huşu içinde bırakan, dokunulmaz kutsallık aurası yaratıyordu. Katedral; İsa ve Bakire Meryem’in büyük heykelleriyle doluydu. Guiliano, parmaklarını İsa Aşkı rölyefleri ile süslü kutsal su haznesine daldırdı. Diz çöktüğünde, kocaman kubbeli tavanı ve duvarlar boyunca, aziz heykellerini ışıklandıran pembe renkli mum kümelerini gördü.</p>

  <p class="block_7">Guiliano’nun adamları, duvarlar boyunca sunağa yakın şekilde dağılmışlardı. Sandalyeler, ibadet eden kalabalık tarafından doldurulmuştu, siyahlar içinde taşralı insanlar ve canlı Paskalya kıyafetli kasaba halkı. Guiliano kendini, Bakire ve Havarilerin ünlü heykeli önünde dikilir buldu ve bir an bu güzellik tarafından cezbedildi.</p>

  <p class="block_7">Papazların ve kilise korosunun şarkıları, kalabalığın mırıldanmaları, egzotik tropikal koku, yalvaran kişilerin samimiyetleri Guiliano’yu etkiledi. Kudas’a son kez, beş yıl önce Berber Frisella’nın ona ihanet ettiği Paskalya sabahı katılmıştı. Bu Paskalya sabahında, dehşet ve yenilgi hissiyle doluydu. Kaç kez düşmanlarının korkunç sonunda, “Sizi Tanrı ve Sicilya adına infaz ediyorum,” demiş ve şimdi duyduğu duaları etmeleri için beklemişti. Bir an, hepsinin İsa’nın yükseldiği gibi yükselmesini, onları fırlattığı ebedi karanlıklarından çıkarmalarını diledi. Ve şimdi bu Paskalya sabahı, onlara katılmak üzere Kilise Kardinal’ini gönderebilirdi. Bu Kardinal, sözünü tutmamıştı, yalan söylemiş ve ona ihanet etmişti, onun düşmanıydı artık. Ne kadar güzel ilahi söylerse söylesin fark etmezdi. Kardinale tanrıyla barış yapmasını söylemek münasebetsiz olur muydu? Kardinal her zaman inayet içinde değil miydi? Guiliano’ya ihanetini itiraf edecek kadar mütevazı olabilir miydi?</p>

  <p class="block_7">Kudas, sona eriyordu; ibadet edenler, Kutsal Komünyon’u kabul etmek için sunağa gidiyordu. Guiliano’nun adamlarından bazıları, duvarlar boyunca Komünyon için diz çökmüştü. Başkeşiş Manfredi’ye bir gün önce günah çıkartmışlardı ve bu törenin sonuna kadar suç işlemeyecekleri için de arınmış durumdaydılar.</p>

  <p class="block_7">Dua eden kalabalık, Paskalyada İsa’nın dirilişi ile mutlu, günahlarından temizlendikleri için neşeli, katedralden caddeye kadar devam eden meydana çıktılar. Kardinal, sunağın arkasına gitti ve başına, konik piskoposluk tacını taktı. Bu başlıkla Kardinal otuz santim daha uzun görünüyordu, tacın önündeki gösterişli altın işlemeler, sert Sicilyalı yüzünün üstünde ışıldadı; kutsallıktan çok güçlülük izlenimi veriyordu. Papazların eşliğinde, katedralin dört şapelinin her birinde geleneksel dua adımlarına başladı.</p>

  <p class="block_7">İlk şapelde Kral 1. Roger’ın; ikinci şapelde, İmparator II. Frederick’in; üçüncüsünde ise IV. Henry’nin lahdi yer alıyordu. Son şapel, II. Frederick’in karısı Constanzia’nın küllerini barındırıyordu. Bu lahitler, güzel mozaiklerle işlenmiş beyaz mermerdendi. Gümüş mabet denilen bir başka şapel daha vardı. İçinde şehir halkının, her kutsal günde caddelerde taşıdığı Palermo’nun koruyucu azizi Rosalie’nin 450 kilo ağırlığındaki heykeli bulunuyordu. Bu mabette, bütün Palermo başpiskoposlarının cenazeleri yatıyordu. Kardinal’in kendisi de öldüğünde buraya gömülecekti. İlk durağı burasıydı ve dua etmek için eğildiğinde, Guiliano ve adamları etraflarını sardı. Guiliano’nun diğer adamları alarm verilmesini engellemek üzere mabedin bütün çıkışlarını kapatmıştı.</p>

  <p class="block_7">Kardinal karşılarına çıkmak için adım attı. Fakat bu sırada Pisciotta’yı gördü, yüzünü hatırlamıştı. Ancak o zaman farklıydı. Şimdi etini cehennemde kızartmak için ruhunu almaya gelen şeytanın yüzüne sahipti. “Kardinal, benim tutsağımsınız. Eğer söylediklerimizi yaparsanız bizden size zarar gelmez. Paskalyayı dağlarda konuğum olarak geçireceksiniz ve size söz veriyorum, sarayınızdaki gibi yemek yiyeceksiniz,” dedi Guiliano.</p>

  <p class="block_7">Kardinal kızgınlıkla, “Tanrının evine silahlı adamlar getirmeye nasıl cesaret ediyorsun?” diye sordu.</p>

  <p class="block_7">Guiliano güldü; yaptığı işin keyfi, bütün dehşetini yok etmişti, “Daha da fazlasına cesaret ediyorum,” dedi. “Size kutsal sözünüze sadık kalmadığınız için sitem ediyorum. Ben ve adamlarım için af sözü verdiniz. Şimdi sen ve Kilise bunun bedelini ödeyecek.”</p>

  <p class="block_7">Kardinal başını salladı. “Bu kutsal yerden ayrılmayacağım,” dedi. “Eğer cesaretiniz varsa beni öldürün ve adınız bütün dünyada kötüye çıksın.”</p>

  <p class="block_7">“Bu şerefe zaten sahibiz,” dedi Guiliano. “Şimdi eğer benim emirlerime uymazsanız. Size karşı güç kullanmak zorunda kalacağım. Bütün papazlarınızı burada katledeceğim sonra sizi bağlayıp götüreceğim. Eğer benimle sessizce gelirseniz kimseye zarar verilmeyecek ve siz de katedralinize bir hafta içinde döneceksiniz.”</p>

  <p class="block_7">Kardinal haç çıkardı ve tapınağın Guiliano tarafından işaret edilen kapısına doğru yürüdü. Bu kapı Kardinal’in resmi limuzinine ve sürücüsüne el koymuş olan Guiliano’nun diğer adamlarının bulunduğu katedralin arkasına çıkıyordu. Büyük siyah araba, Paskalya çiçekleriyle süslenmişti ve her iki tarafında kilise flamaları dalgalanıyordu. Guiliano’nun adamları diğer kodamanların arabalarına da el koymuştu. Guiliano, Kardinal’i limuzinine götürdü ve yanına oturdu. Adamlarından ikisi de arabanın arkasına geçti, Aspanu Pisciotta da sürücünün yanına öne oturmuştu. Sonra araba alayı şehrin içinde onları selamlayan <i class="calibre1">carabinieri</i> devriyelerinin arasından ilerledi. Guiliano’nun emirlerine göre Kardinal de karşılığında kutsayarak el sallıyordu. Yolun ıssız bir kısmında Kardinal arabadan indirildi. Guiliano’nun adamları Kardinal’i taşımak üzere bir tahtırevan ile bekliyorlardı. Araçları ve şoförleri arkalarında bırakarak, çiçek denizinde ve dağlarda kayboldular.</p>

  <p class="block_7">Guiliano, söylediği kadar iyiydi; Cammarata Dağları’nın derinlerindeki mağaralarında Kardinal, kendi sarayında yiyebileceği kadar iyi yedi. Ruhi otoritesine saygılı eşkıyalar, her yemeği servis ederken kendilerini kutsamasını istediler.</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">İTALYAN gazeteleri öfke içindeyken Sicilya halkını iki farklı duygu kaplamıştı; kutsal bir şeye saygısızlığın korkusu ile <i class="calibre1">carabinieri</i>nin utancından duyulan neşe. Bir Sicilyalının Roma’yı yenmesi yüzünden, Guiliano’yla muazzam gurur duyuyorlardı; Guiliano şimdi en büyük “Saygıdeğer” adam olmuştu.</p>

  <p class="block_7">Herkesin merak ettiği, Kardinal’den karşılığında ne istediğiydi? Cevap basitti: çok büyük bir fidye.</p>

  <p class="block_7">Ruhları koruduğu için her zaman karşılığını alan Kutsal Kilise, asillerle ve zengin tüccarlarla pinti pazarlığını durdurmamıştı. Yüz milyon liret fidyeyi hemen ödedi. Fakat Guiliano, bir başka motivasyona daha sahipti.</p>

  <p class="block_7">Kardinal’e, “Ben bir köylüyüm, göklerden talimat almıyorum. Fakat sözümden asla dönmedim. Fakat sen. Katolik Kilise’nin Kardinal’i, kutsal giysilerinin içinde İsa’nın haçlarıyla, bana kâfirler gibi yalan söyledin. Kutsal ofisin senin hayatını kurtarmayacak.”</p>

  <p class="block_7">Kardinal dizlerinin bağının çözüldüğünü hissetti.</p>

  <p class="block_7">Guiliano devam etti. “Fakat şanslısın. Senin için bir planım daha var.” Sonra Kardinal’e Vasiyetname’yi okuttu.</p>

  <p class="block_7">Artık canının bağışlandığını biliyordu. Kardinal, Tanrının kendisini cezalandırmasını beklemek üzere eğitilmişti. Fakat şimdi Vasiyetname’deki dokümanlara Guiliano’nun sitemlerinden daha fazla ilgi göstermişti. Pisciotta’ya yazdığı mektubu gördüğünde, Kardinal kutsal bir öfkeyle haç çıkarttı.</p>

  <p class="block_7">Guiliano, “Sevgili Kardinal. Bu dokümanların elimde olduğunu Kiliseye ve Bakan Trezza’ya bildirin. Hıristiyan Demokrat hükümeti yıkma yeteneğimin delillerini gördünüz. Benim ölümüm sizin büyük şanssızlığınız olacaktır. Vasiyetname, sizin ulaşamayacağınız güvenli bir yerde olacak. Eğer ikna olmayan olursa, onlara, düşmanlarımla nasıl baş ettiğim konusunu Don Croce’ye sormalarını söyleyin.”</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">KARDİNALİN kaçırılmasından bir hafta sonra, La Venera Guiliano’yu terk etti.</p>

  <p class="block_7">Üç yıldır, tünel aracılığıyla evine gidip geliyordu. Yatağında onun sıkı vücudunun rahatlığında, sıcaklığında ve korunağında birlikte oluyordu. La Venera asla şikâyet etmemiş, onun memnuniyeti dışında bir şey istememişti.</p>

  <p class="block_7">Fakat bu gece farklıydı. Seviştikten sonra, uzaklara, yaşamak için Florence’deki akrabalarının yanına gideceğini söyledi. “Kalbim çok zayıf,” dedi. “Yaşamının tehlike içinde olmasına dayanamıyorum. Gözlerimin önünde vuruluşunun rüyasını görüyorum. <i class="calibre1">Carabinieri</i> kocamı bir hayvan gibi evinin önünde öldürdü. Vücudu paçavraya dönene kadar ateşi sürdürdü. Rüyamda, bunun sana da olduğunu görüyorum.” Guiliano’nun başını göğsüne çekti. “Dinle,” dedi, “kalbimi dinle.”</p>

  <p class="block_7">Turi dinledi. Düzensiz atan kalp atışlarını duyunca acıma ve sevgi doldu. Kadının büyük göğüslerinin çıplak derisi, içindeki dehşetin teriyle tuzluydu. Ağlıyordu. Guiliano kalın siyah saçlarını okşadı.</p>

  <p class="block_7">“Daha önce asla korkmamıştın,” dedi. “Değişen bir şey yok.”</p>

  <p class="block_7">La Venera, başını şiddetle salladı. “Turi, çok gözü kara oldun. Düşmanlar edindin, güçlü düşmanlar. Her kapı çalışında annenin benzi atıyor. Sonsuza kadar kaçamazsın.”</p>

  <p class="block_7">Guiliano, “Fakat ben değişmedim.”</p>

  <p class="block_7">La Venera tekrar ağlamaya başladı. “Ah Turi, evet değiştin. Artık çok çabuk öldürüyorsun. Zalimleştiğini söylemiyorum; ölüme karşı çok kayıtsızsın.”</p>

  <p class="block_7">Guiliano içini çekti. Kadının ne kadar korkmuş olduğunu gördü ve tam olarak anlayamadığı bir kederle doldu. “O halde gitmelisin,” dedi. “Florence’de yaşayabilmen için yeteri kadar para vereceğim. Bir gün her şey bitecek. Artık öldürme olmayacak. Planlarım var. Sonsuza kadar eşkıya kalmayacağım. Annem geceleri uyuyacak ve hepimiz tekrar birlikte olacağız.”</p>

  <p class="block_7">La Venera’nın ona inanmadığını göremedi.</p>

  <p class="block_7">Sabahleyin Guiliano ayrılmadan büyük bir tutkuyla tekrar seviştiler, vücutları son kez vahşice birbirine karıştı</p>

  <p class="block_5" id="calibre_pb_27"> </p>
</body>
</html>
