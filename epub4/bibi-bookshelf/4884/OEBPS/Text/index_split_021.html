<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <p class="block_1"> </p>

  <p class="block_1"> </p>

  <h1 class="block_3">ON YEDİNCİ BÖLÜM</h1>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_7">MICHAEL CORLEONE ve Hector Adonis, villaya doğru dönerek, bir limon ağacının altında Peter Clemenza ile birlikte oturdular. Michael, Vasiyetnameyi okumak için sabırsızlanıyordu fakat Hector Adonis, Andolini’nin kendisini Montelepre’ye geri götüreceğini söylemişti. Ayrıca Andolini’nin yeni bir mesaj getirip getirmeyeceğini görmek için de beklemeliydi.</p>

  <p class="block_7">Bir saat geçti. Hector Adonis saatine baktı, yüzü endişeliydi.</p>

  <p class="block_7">Michael, “Muhtemelen arabası bozulmuştur. Fiat, kötü durumda,” dedi.</p>

  <p class="block_7">Hector Adonis, başını salladı. “Stefan Andolini, bir katil kalbine sahip fakat çok dakik ve güvenilirdir. Şimdiden bir saat geciktiğine göre, korkarım bir şeyler yanlış gitmiş olmalı. Ve ben hava kararıp sokağa çıkma yasağı başlamadan önce Montelepre’de olmalıyım.”</p>

  <p class="block_7">Peter Clemenza, “Kardeşim, size arabasıyla bir sürücü verir,” dedi.</p>

  <p class="block_7">Adonis bunu bir an düşündü. “Hayır,” dedi, “Bekleyeceğim. Onu görmem gerek.”</p>

  <p class="block_7">Michael, “Vasiyetnameyi okumamızın bir sakıncası var mı?” diye sordu ve devam etti, “Heykel nasıl açılıyor”</p>

  <p class="block_7">Hector Adonis, “Tabii okuyabilirsiniz,” dedi. “Açılması için bir hilesi yok. Sert tahtaya oyulmuş. Turi kâğıtları koyduktan sonra başı tekrar lehimlendi. Basitçe kafasını kesin. Eğer okumada zorluk çekerseniz. Size yardım etmekten memnun olurum. Uşaklardan biriyle haber gönderin.”</p>

  <p class="block_7">Michael ve Peter Clemenza yukarı Michael’ın odasına çıktılar. Heykel, hâlâ Michael’ın ceketindeydi; onu tümüyle unutmuştu. Çıkarttığında iki adam siyah Bakire Meryem’e gözlerini diktiler. İfadesi tam olarak, hemen hemen Sicilya’daki bütün yoksul evlerinde bulunan beyaz Meryem’inki gibi olsa da hatları kesinlikle Afrikalıydı. Michael elinde çevirdi. Çok ağırdı, içinin boş olduğunu tahmin edemezdiniz.</p>

  <p class="block_7">Peter Clemenza kapıya gitti ve hizmetçilerden birine seslendi. Kadın mutfak satırı ile göründü. Bir an odaya baktı ve Clemenza’ya uzattı. Clemenza kapıyı kapatarak kadının meraklı bakışlarını dışarda bıraktı.</p>

  <p class="block_7">Michael, siyah Meryem’i ağır tahta şifonyer üstünde tuttu. Bir eliyle, heykelin alt kısmından tutarken diğeri heykelin başının üstündeydi. Clemenza, satırı dikkatle Meryem’in boynuna koydu, cüsseli kolunu kaldırdı ve çabuk güçlü bir darbeyle kafayı kesti ve odanın diğer köşesine uçurdu. Kâğıt demeti bir parça yumuşak gri deri ile boyundaki boşluğa tutturulmuştu.</p>

  <p class="block_7">Clemenza, tam lehimlendiği, dikiş yerinden vurmuştu; aksi halde satır, sert zeytin ağacını asla kesemezdi. Satırı masaya bıraktı ve kâğıtları başsız heykelden çekip çıkarttı. Deri sırımı gevşetti ve kâğıtları masaya yaydı. Yaklaşık on beş soğan derisi kâğıt destesi, siyah mürekkeple el yazısı ile kaplanmıştı. Her sayfanın altı, Guiliano tarafından kralların dikkatsiz çiziktirmesi ile imzalanmıştı. Ayrıca resmi hükümet mühürlü dokümanlar, hükümet antetli mektuplar ve noter mührü taşıyan ifadeler vardı. Bükülen kâğıtlar bulundukları yerin şeklini almışlardı. Michael, onları masada düz tutmak için heykelin iki parçasını ve satırı kullandı. Sonra törensel bir şekilde masadaki testiden iki kadeh şarap doldurdu ve birini Clemenza’ya uzattı.</p>

  <p class="block_7">Bitirmeleri iki saatlerini almıştı.</p>

  <p class="block_7">Turi Guiliano gibi bu kadar genç, bu kadar idealist birinin bu ihanetleri yaşamış olmasına inanamamıştı. Michael, Guiliano’nun, kendi misyonuna sadık kalmayı sürdürebilmek için kişisel kurnazlığını, kendi entrika gücünü beslemesini hayal edebilecek kadar iyi tanıyordu dünyayı. Michael’ı, bir özdeşlik duygusu kapladı ve Guiliano’yu kaçırma konusunda kararlılığı arttı.</p>

  <p class="block_7">Onu, Guiliano’nun son yedi yıldaki hikâyesini anlatan günlüğünden çok Roma’daki Hıristiyan Demokrat hükümeti kesinlikle yıkacak dokümanlar etkilemişti. Bu güçlü adamlar nasıl bu kadar aptal olabiliyorlar diye düşündü: Kardinal tarafından imzalanmış bir not, Adalet Bakanı tarafından Don Croce’ye, Ginestra’daki gösteriyi ezmek için ne yapabileceğini soran bir mektup, sonraki olayların ışığında lanetlenmiş bir sürü şey. Her biri tek başına yeterince masumdu, bir araya getirildiklerinde, Piramitler kadar görkemli kanıtlar yığını oluşturuyorlardı. Prens Ollorto’dan, Guiliano’ya süslü komplimanlarla yazılmış bir mektup vardı. Mektupta Prens, Roma’daki Hıristiyan Demokrat hükümetin yüksek mevkilerinde bulunanların, ondan istediklerini yapması koşuluyla Guiliano’nun bağışlanması için her şeyi yapacakları konusunda kendisine güvence verdiklerini belirtiyordu. Prens Ollorto mektupta, Roma’daki Adalet Bakanı’ndan tam bir anlayış gördüğünü ileri sürüyordu.</p>

  <p class="block_7">Guiliano’yu yakalamak için <i class="calibre1">carabinieri</i>nin yüksek rütbeli memurları tarafından hazırlanan operasyon planlarının kopyaları da vardı. Planlar, alınan yardımlar karşılığında Guiliano’ya teslim edilmişti.</p>

  <p class="block_7">“Guiliano’yu yakalamak istememelerinde merak edecek bir şey yok,” dedi Michael. “Bu kâğıtlarla hepsini havaya uçurabilir.”</p>

  <p class="block_7">Peter Clemenza, “Bunları hemen Tunus’a götürüyorum. Yarın geceye kadar babanın kasasında olacak,” dedi.</p>

  <p class="block_7">Başsız Meryem’i aldı ve kâğıtları tekrar içine koydu. Heykeli cebine yerleştirdi ve Michael’a, “Gitmek için hazırlanayım. Şimdi çıkarsam, yarın sabaha ancak dönerim,” dedi.</p>

  <p class="block_7">Villa’dan çıktılar, Clemenza, satırı mutfağa, kuşkuyla kan izi arayarak bakan yaşlı kadına, bıraktı. Sahile doğru yürürken, Hector Adonis’in hâlâ beklediğini görerek şaşırdılar. Stefan Andolini ortada yoktu.</p>

  <p class="block_7">Küçük adam, kravatını gevşetmiş, ceketini çıkartmıştı; limon ağacının gölgesinde olmasına rağmen parlak beyaz gömleği terden donuklaşmıştı. Biraz sarhoştu da. Bahçe masasındaki büyük şarap sürahisi boştu.</p>

  <p class="block_7">Michael ve Peter Clemenza’yı umutsuzlukla selamladı. “Son kalleşlikler başlıyor. Andolini üç saat geç kaldı. Montelepre ve Palermo’ya gitmeliyim. Guiliano’ya mesaj göndermeliyim,” dedi.</p>

  <p class="block_7">Peter Clemenza, zorlama bir neşeyle, “Profesör, arabası bozulmuş olabilir ya da bazı acil işler geciktirmiş olabilir. Burada güvende olduğunuzu ve bekleyeceğinizi biliyor. Eğer bugün gelmezse bizimle bir gece daha kalın,” dedi.</p>

  <p class="block_7">Fakat Hector Adonis homurdanmayı sürdürdü, “Her şey kötü gidecek, her şey kötü gidecek,” ve gitmek için onlardan yardım istedi. Clemenza iki adama, Alfa Romeolardan birini alarak Hector Adonis’i hızla Palermo’ya bırakmalarını emretti. Arabayı akşam olmadan geri getirmelerini söylemeyi de ihmal etmemişti.</p>

  <p class="block_7">Hector Adonis’in arabaya binmesine yardım ederken endişelenmemesini söylediler. Vasiyetname, yirmi dört saat içinde Amerika’ya varacak ve Guiliano güvende olacaktı.</p>

  <p class="block_7">Araba kapıdan çıktığında Michael, Clemenza ile birlikte sahile yürüdü ve o, motora binip Afrika’ya doğru yola çıkana kadar izledi. “Sabah dönmüş olacağım,” diye bağırdı Peter Clemenza. Bu arada Michael eğer Guiliano ortaya çıkmayı seçerse ne olacağını merak ediyordu.</p>

  <p class="block_7">Akşam yemeği yerken, iki kadın ona hizmet etti. Daha sonra villa arazisinin çevresindeki korumalar tarafından döndürülene kadar sahil boyunca yürüdü. Karanlık basmadan birkaç dakika önceydi ve Akdeniz en koyu, kadifemsi mavi rengindeydi, ufkun ötesinden, Afrika kıtasındaki, vahşi çiçeklerin ve hayvanların parfümünün kokusunu alabiliyordu.</p>

  <p class="block_7">Su tarafında, böceklerin vınlamaları yoktu; bu yaratıklar gür bitkilere, iç kısımların dumanlı sıcak havasına ihtiyaç duyuyorlardı. Sanki gürültülü bir makinenin çalışması durmuştu.</p>

  <p class="block_7">Sahilde huzuru ve Sicilya gecesinin güzelliğini içinde hissederek düşündü. Karanlıkta korkuyla seyahat eden diğerleri için acıma hissiyle doldu; dağlardaki Guiliano, özel kırmızı çerçeveli geçiş izninin kırılgan kalkanı ile düşman hatlarda dolaşan Pisciotta, Sicilya’nın tozlu yollarında birbirlerini arayan Profesör Adonis ile Stefan Andolini, mavi-siyah denizde Tunus’a giden Peter Clemenza; ve akşam yemeğinde görünmeyen Don Domenic Clemenza. Hepsi, Sicilya gecesindeki gölgelerdi, sahnede tekrar göründüklerinde Turi Guiliano’nun kaderi, yaşam ya da ölüm, belirlenmiş olacaktı</p>

  <p class="block_5" id="calibre_pb_21"> </p>
</body>
</html>
