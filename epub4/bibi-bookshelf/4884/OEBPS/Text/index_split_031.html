<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_1"> </p>

  <p class="block_1"> </p>

  <p class="block_1"> </p>

  <h1 class="block_3">YİRMİ BEŞİNCİ BÖLÜM</h1>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_1"> </p>

  <p class="block_7">MICHAEL, ani bir sesle irkildiğinde derin uykudaydı. Kanı çekilmiş gibiydi. Yatak odası tümüyle karanlıktı; ayın soluk limoni ışığını engellemek için tahta panjurları sıkıca kapamıştı. Ses yoktu, fakat şu anda kalbinin hızlı atışıyla kırılan bir korku dinginliği içindeydi. Odanın içinde biri vardı, bunu hissedebiliyordu.</p>

  <p class="block_7">Yatakta döndü, yerde koyu bir gölge varmış gibi görünüyordu. Uzandı ve başucundaki lambayı yaktı. Gölge keskinleşti, siyah Meryem’in parçalanmış kafasını gördü. Heykelin masadan düşerek kendisini uyandırdığını düşündü. Gevşedi ve rahatlayarak gülümsedi. O anda, kapı tarafında hafif bir hışırtı duydu. Hızla döndü ve lambanın loş portakal rengi ışığında, Aspanu Pisciotta’nın kemikli karanlık yüzünü gördü.</p>

  <p class="block_7">Arkasını kapıya dayamış döşemede oturuyordu. Bıyıklı ağzında muzaffer bir sırıtma yayılıyordu, sanki bu kadar korumaya, sığınağınızın bunca güvenliğine rağmen, der gibiydi.</p>

  <p class="block_7">Michael, masada duran kol saatine baktı. Üçtü. “Ziyaret için tuhaf saatler seçiyorsun, ne bekliyordun?” diye sordu. Yataktan kalkarak hızla giyindi ve panjurları açtı. Ay ışığı odaya görünüp kaybolan bir hayalet gibi girdi. “Beni niçin uyandırmadın?” diye sordu Michael.</p>

  <p class="block_7">Pisciotta, sokmak isteyen bir yılanın, başını yukarı doğru kaldırması gibi ayakları üstünde doğruldu. “Uyuyan insanları seyretmekten hoşlanırım. Bazen rüyalarında sırlarını açıklarlar,” dedi.</p>

  <p class="block_7">“Sırları asla söylemem,” diye karşılık verdi Michael. “Rüyalarımda bile.” Terasa çıktı ve Pisciotta’ya bir sigara tuttu. Birlikte içtiler. Michael, Pisciotta’nın göğsündeki, bastırılmış öksürük tıkırtısını duyabiliyordu ve aslında yüzü, ay ışığında bile berbat görünüyordu, iskelet gibiydi.</p>

  <p class="block_7">Bir an sessizlik hâkim oldu. Sonra Pisciotta, “Vasiyetnameyi görebildin mi?” diye sordu.</p>

  <p class="block_7">“Evet,” dedi Michael.</p>

  <p class="block_7">Pisciotta içini çekti. “Turi bana dünyadaki herkesten daha çok güvenir” dedi. “Hatta canını emanet edecek kadar. Şimdi bile onunla temas kurabilecek tek kişiyim. Fakat Vasiyetname konusunda bana güvenmedi. Sende mi?”</p>

  <p class="block_7">Michael bir an tereddüt etti. Bu Pisciotta’yı güldürdü. “Turi gibisin,” dedi.</p>

  <p class="block_7">“Vasiyetname Amerika’da,” dedi Michael. Babamda güvende. Tunus yolunda olduğunu Pisciotta’nın bilmesini istememişti çünkü hiç kimsenin bilmesini istemiyordu.</p>

  <p class="block_7">Michael aklına gelen soruyu sormaya korkuyordu. Pisciotta’nın kendisini bu kadar gizlice ziyaret etmesinin tek bir nedeni olabilirdi. Tek bir nedenle villayı saran korumalardan kaçmak için riske girebilirdi. Yalnızca Guiliano ortaya çıkmaya hazırsa. “Guiliano ne zaman geliyor?” diye sordu.</p>

  <p class="block_7">“Yarın akşam,” dedi Pisciotta. “Fakat buraya değil.”</p>

  <p class="block_7">“Neden?” diye sordu Michael. “Burası güvenli bir yer.”</p>

  <p class="block_7">Pisciotta güldü. “Fakat ben içeri girdim, değil mi?”</p>

  <p class="block_7">Michael bu gerçek nedeniyle sinirlendi. Acaba korumalardan Don Domenic’in emriyle mi geçebilmişti ya da hatta onun tarafından bizzat mı getirilmişti, merak etti. “Kararı verecek olan Guiliano,” dedi.</p>

  <p class="block_7">“Hayır,” dedi Pisciotta. “Onun için ben karar vermeliyim. Ailesine güvende olacağına dair söz verdin. Fakat Don Croce burada olduğunu biliyor, Müfettiş Velardi de. Her yerde casusları var. Guiliano için ne planlıyorsun? Bir düğün mü, bir doğum günü partisi mi? Yoksa bir cenaze mi? Bize ne çeşit bir aptallık hazırlıyorsun? Burada, Sicilya’da hepimizin eşek olduğunu mu sanıyorsun?” Bunu kızgın bir tonla söylemişti.</p>

  <p class="block_7">“Sana kaçış planımı söylemeyeceğim,” dedi Michael. “Bana güvenirsin ya da güvenmezsin, seçim senin. Guiliano’yu nereye getireceğini söyle, orada olacağım. Ya da söyleme ve ben yarın gece Amerika’da güvendeyken sen ve Guiliano hayatlarınızı kurtarma peşinde koşmaya devam edin.”</p>

  <p class="block_7">Pisciotta, güldü ve “Gerçek bir Sicilyalı gibi konuşuyorsun,” dedi, “bu ülkede yıllarını boşa geçirmemişsin.” İçini çekti. “Nihayet sona ereceğine inanamıyorum. Neredeyse yedi yıl; savaş, koşturma, ihanet ve öldürme ile geçti. Fakat Turi ve ben, Montelepre’nin krallarıydık, her ikimiz de yeterince zafer kazandık. Onunki yoksullar, benimki kendim içindi. Önce asla inanmamıştım fakat dağa çıkmamızın ikinci yılında, bana ve bütün çeteye ispatladı. Unutma onun ikinci kumandanıyım, kuzeniyim ve en çok güvendiği adamım. Onunki gibi altın tokalı kemer takıyorum; bunu bana kendisi verdi. Fakat Partinico’da bir çiftçinin genç kızını baştan çıkarttım ve hamile bıraktım. Babası Guiliano’ya şikâyet etti. Biliyor musun Turi ne yaptı? Beni bir ağaca bağladı ve kamçıladı. Çiftçinin ya da diğer adamlarımızın önünde değil. Bana böyle bir saygısızlık asla yapmazdı. Bizim sırrımızdı. Fakat biliyordum ki emirlerine bir daha itaatsizlik edersem, beni öldürürdü. İşte bizim Turi.” Ağzına getirirken eli titriyordu. Solan ay ışığında minik bıyığı, siyah kemik üzerindeki ince gümüşler gibi parladı.</p>

  <p class="block_7">Ne tuhaf bir hikâyeydi ve bunları ona niçin anlatıyordu? Michael üzerinde fazla durmadı.</p>

  <p class="block_7">Yatak odasına geri döndüklerinde Michael panjurları yeniden kapattı. Pisciotta, siyah Meryem’in kesik başını yerden alarak Michael’a uzattı. “Seni uyandırmak için yere atmıştım,” dedi. Vasiyetname içindeydi, değil mi?”</p>

  <p class="block_7">“Evet,” dedi Michael.</p>

  <p class="block_7">Pisciotta’nın yüzü sarkmıştı. “Maria Lombardo bana yalan söyledi. Onda olup olmadığını sordum. Hayır, dedi. Ve sonra benim gözlerimin önünde sana verdi.” Acıyla güldü. “Onun için bir oğul gibi oldum,” dedi. Bir an durdu, “O da benim için bir anne gibiydi.”</p>

  <p class="block_7">Pisciotta, bir sigara daha yaktı. Masadaki sürahide hala biraz şarap vardı. Michael, ikisi için de doldurdu. Pisciotta, minnetle içerek teşekkür etti. Ardından, “Şimdi işimize dönmeliyiz,” dedi, “Guiliano’yu sana, Castelvetrano kasabasının dışında teslim edeceğim. Açık bir arabayla gel ki, seni tanıyabileyim, doğruca Trapani’den gelen yolu izle. Uygun bulduğumuz bir noktada önüne çıkacağız. Eğer tehlike varsa bir kep giy ki, ortaya çıkmayalım. Buluşma şafak vakti olacak. Bunu yapabileceğine inanıyor musun?”</p>

  <p class="block_7">“Evet,” dedi Michael. “Her şey ayarlandı. Bu arada sana söylemem gereken bir şey var: Stefan Andolini, Profesör Adonis ile olan randevusuna gelmedi. Profesör çok endişeliydi.”</p>

  <p class="block_7">Pisciotta ilk kez irkildi. Sonra omuzlarını silkti. “Küçük adam, her zaman kötü şans getirir,” dedi. “Şimdi yarın şafak vaktine kadar birbirimize hoşça kal demeliyiz.” Michael’ın elini kendi elleri arasına aldı.</p>

  <p class="block_7">Michael, birdenbire, “Bizimle Amerika’ya gel,” dedi.</p>

  <p class="block_7">Pisciotta, başını salladı. “Bütün yaşamım boyunca Sicilya’da yaşadım ve hayatımı sevdim. Bu yüzden gerekirse Sicilya’da ölmeliyim. Fakat teklifine teşekkür ederim.”</p>

  <p class="block_7">Michael, bu sözler üzerine tuhaf bir şekilde ürperdi. Pisciotta üzerine çok fazla bilgi sahibi olmamasına rağmen, bu adamın Sicilya’nın topraklarından ve dağlarından başka bir yere götürülemeyeceğini sezdi. Çok vahşiydi, çok kana susamıştı; rengi, sesi tümüyle Sicilyalıydı. Asla yabancı bir toprağa güvenmezdi.</p>

  <p class="block_7">“Seni kapıya kadar geçireyim,” dedi Michael.</p>

  <p class="block_7">“Hayır,” dedi Pisciotta. “Küçük toplantımız sır olarak kalmalı.”</p>

  <p class="block_"> </p>

  <p class="block_4">***</p>

  <p class="block_"> </p>

  <p class="block_7">PISCIOTTA ayrıldıktan sonra, Michael tekrar yatağına uzandı fakat uyku tutmuyordu. Sonunda Turi Guiliano ile yüz yüze görüşecekti; beraber Amerika’ya seyahat edeceklerdi. Guiliano’yu nasıl bulacağını merak ediyordu. Efsanesi gibi miydi? Onun da kahramanı olacak mıydı? Yataktan kalktı ve panjurları açtı. Şafak nihayet söküyordu, gökyüzünde yükselen güneşi izledi. Bir motor, denize vuran sabah güneşinin parlak ışıklarında, altın yollar oluşturarak iskeleye doğru yanaşıyordu. Villadan hızla çıktı ve sahile Peter Clemenza’yı karşılamaya gitti.</p>

  <p class="block_7">Birlikte kahvaltı ederken Michael ona Pisciotta’nın ziyaretinden bahsetti. Clemenza, Pisciotta’nın, sıkı korunan villaya gizlice girmesine şaşırmış görünmedi.</p>

  <p class="block_7">Sabahın kalanını, Guiliano ile buluşma planları yaparak geçirdiler. Villada, olağanüstü bir hareket olup olmadığını gözleyen casuslar olabilirdi; otomobil kolu kesinlikle dikkat çekerdi. Muhtemelen Michael da yakından izleniyordu. Aslında, Müfettiş Velardi’nin komutası altındaki Sicilya Polisi’nin herhangi bir müdahalede bulunmayacağını düşünüyorlardı fakat yine de hainlerin ne yapacağını kim bilebilirdi?</p>

  <p class="block_7">Planlarını bitirdiklerinde öğle olmuştu. Yemeklerini yedikten sonra, Michael dinlenmek için odasına çekildi. Gece uzun olacaktı, bu yüzden biraz uyumak istiyordu. Peter Clemenza’nın ise halletmesi gereken birçok ayrıntı vardı, adamlara talimatları verecek, nakil işini ayarlayacak ve abisi Don Domenic’e eve dönüşü hakkında bilgi verecekti.</p>

  <p class="block_7">Michael odasındaki panjurları kapattı ve yatağa uzandı. Vücudu kaskatıydı; uyuyamadı. Sonraki yirmi dört saat içinde korkunç şeyler olabilirdi. İçinde kötü bir his vardı. Fakat bunlardan sıyrılarak Long Island’daki evine dönmenin hayalini kurmaya başladı; annesi ve babası onu kapıda bekliyordu, uzun sürgünü sona eriyordu.</p>

  <p class="block_5" id="calibre_pb_31"> </p>
</body>
</html>
