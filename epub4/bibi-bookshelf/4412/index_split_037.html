<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_36">Pamuk Prensesleri Köyün İhtiyar Heyeti Düzüyor</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Eski Mısır tabletlerinde “Ahlâk bozuldu, gençler laf dinlemiyor” yazıyor, ünlü Amerikalı kadın artist Liza Minelli “Şimdi gençler çok aceleci, ben nasıl 16 yaşıma kadar sabrettim” diyor, Hitit’ten bugüne, namus-bekâret kavramları, ahlâkla içice düşünüldü, son iki yüzyıldır ise insanoğlu, sağcılığın-burjuvanın-otoritenin bu korkunç tehlikeli vahşi numarasını artık yemiyor. Bekâretlik kolay değildir, Budizmin Hint tapınaklarına, Cizvitlerin, Fransiskenlerin tarikatlarına sızdığınızda, bakire kalmanın dünyanın en zor işi olduğunu, bir ömrün duaya, telkine verildiğini görürsünüz. Rahibeler, sabah-öğle-akşam duaları ve tamamen cinselliği yalıtılmış mekânlarda kapalı yaşayarak koruma altına alınır. Yine de duadan tek bir gün uzak durmak, içinizdeki şeytanları, günahları her yere saçabilir. Allah’a bin şükür ki, İslâm evliya hayatında bakir görmek zordur, yine şükür ki bekâreti kutsayan İslami metinler yok gibidir, hatta zorunlu uzakta kaldığınızda geçici nikâh (muta) emrolmuştur, padişahlarımızın, evliyamızın, peygamberimizin Fuzuli’nin, Mustafa Kemal’in hayatları, bu zor günlerde bizlere “merhem” gibi, iyi geliyor. Bu şanlı geçmiş olmazsa, önümüze yeni bir ahlâk koyuyorlar, ahlâksızların ahlâkı: Milli ahlâk! Dede Korkut’ta geçer, milli eğitim müfredatı buraları kesmiştir, kız onüç yaşında evlenir, ertesi gün babasına saldırarak bağırır, bu iş bu kadar tatlıydı da beni niye bu kadar beklettin... Halkımız da gayet rahattır, bir Bayburt deyişidir: Canım şimdi oynaş ister, akşama kocam da gelir...</p>
	<p class="block_14"><span class="calibre3">      </span>Ancak, hayat zordur, kimi büyük hastalıklar geçirir, kimi genç yaşta dört-beş kardeşe, çocuğa bakmak zorunda kalır, hayatın bin bir gailesi insanları zorunlu bakir kılar, bedenlerdeki cinsellik ıpıssız bir karanlığa gömülür, vücudumuz alçılaşır. Anadolu kadını, savaş, kuma, yoksulluk, göç, derken tarihin acılarını sırtlanmış, değil erkeklikten, hayattan usanmış, bezmiş, kendini gündelik işine ve kadiri mutlak Tanrı’nın ilahi kollarına vererek, bedenini unutmayı, yalıtmayı seçmiştir.</p>
	<p class="block_14"><span class="calibre3">      </span>Ancak, asla yumuşamayacak, ölümcül bir faciayla hâlâ karşı karşıyayız, içimizde, huysuzluk, titizlik cadalozu psikopat türler, hayatlarında şarkıya, aşka, insanlığa dair becerileri, zarafetleri olmadıkları için, bakireliklerinden kutsal bir milli ahlâk çıkartmaya, hepimizin gözü önünde bu dehşet oyununu oynamaya devam ediyor. Normal bir insan bu bakir suratlara bakıp, saldırganlığın vahşi dozunu görebilir. Biz dünyalılar için bakir kalmak insanın yaşayabileceği en büyük korku tünelidir, bu korkuyu çok uzun yaşamış insanların enerjileri, toplumsal istekleri asla normal olamaz, dehşetle açıklanır, işte bir bakirenin ağzından dehşet filmi seyrediyoruz...</p>
	<p class="block_14"><span class="calibre3">      </span>Bekâretle anlağın, hele de “masumluğun” hiçbir ilişkisi yoktur. Masumiyet için kendine çok yanlış yol seçenlerin tarih yüzüne tükürmüş, dalgasını hâlâ geçmektedir. Bekâretin hâlâ doğru yaşamanın dini gibi sunulması ayrı bir milli felaket, silah omuzda namus bekliyoruz... Bu rezil anlağın toplumsal baskısı yüzünden yüzbinlerce anne, abla, tarih içinde zorunlu olarak cinsel perhizle yaşamak zorunda bırakılmıştır.</p>
	<p class="block_14"><span class="calibre3">      </span>Hatta içimizde bir insan, dişini sıkıp bakir kalarak, topluma yüce ahlâk dersleri vermeye kalkıyor, kendini kurban etmiş, toplumun tüm genç kızlarına karşı kurbanlar olarak almak istiyor. Topluma artık kemikleşmiş, ince zarının ossuruk kutsallığından ahlâk vermek, karşılığında, büyük, değerli bir insan olmayı talep etmek, hayatın yüz bin rengi içinde, tek bir fikir içine, bakireliğe takılıp kalmak, böylelikle hem kendini hem de toplumu mutluluğa kavuşturmak istiyor, burası zincirlerini parçalamış delilerin yaşadığı tımarhane mi? Bu vahşi delilere daha ne kadar kurban vereceğiz?</p>
	<p class="block_14"><span class="calibre3">      </span>Bakirelik karşılığında ahlâk edinmek, bir Ortaçağ ahlâkıdır, ticaretlerin en rezilidir. Bir kadın daha güzel bir dünya için, umut için, gelecek için doğurur, ya da bedeni öngördüğü için kaçınamaz. Genel müdür, başbakan olacak kadar iş bitirici zekâ, yeteneği olan insanlar, bir erkeği kafaya alacak kadar da vakitleri, zekâları var, demektir. Bir organik kusurunuz yoksa bir talihsiz kaza başınızdan geçmemişse, neden hâlâ direnirsiniz, çünkü direnerek, bu dehşet ahlakıyla, sosyal statü, yani makam, yani daha büyük bir “iktidar” elde edilecek...</p>
	<p class="block_14"><span class="calibre3">      </span>Mahallede ablalar, aile içinde yengeler, teyzeler, yirmisini geçmekte olan genç kızı, geleneklerimizin en çerçevelisidir, baş göz ederler, etrafta bekâr bir erkek varsa, bakkalı, kasabı, evlendirmek için çırpınır, çünkü sevapların en güzelidir mürüvvet görmek, toplumsal dayanışmanın en güzel tezahürüdür, artık belediye başkanları dahi, onlarca insanı evlendirerek oy topluyor, ANAP’lı başkanlar dahi kasabalarında gençleri evlendirmek için can atıyorlar...</p>
	<p class="block_14"><span class="calibre3">      </span>Buhari’nin hadis kitabında okumuştum, adamın evine bir gece yarısı misafir gelir, arkadaşı, eve gelen arkadaşını kızıyla evlendirir, öyle yatar, neden, denildiğinde, ben şimdi karımın koynundayım, onu evlendirmesem, sabaha kadar bana “buğz” edecek, yani, beni kötü gibi düşünüp hep bunu aklından geçirecek...</p>
	<p class="block_14"><span class="calibre3">      </span>Konu komşunun baş göz etme acelesi de bundandır. Ancak, içimizden tam bu ailevi gelenekleri yıkıp, ahlâk dışı aşırılıklara yönelip, bir ömür bakireliğin utancına katlanmayı deneyenler de çıkabiliyor. Kazlıçeşme’nin deri parçaları ve fare ölüleriyle tıkanmış lağımlarını birileri bize masum kızlık zarı diye yutturmaya, tıkanmış pislik içinden evliyalık, gelenek üretmeye çalışıyor. Tarihin en örgütlü kurumu, kadınların ve kadınsı olan şeylerin dedikodulu hikâyeleridir, bu büyük gözaltından sağ salim çıkabilmeyi başarabilmek, özellikle Türk aile-komşu geleneğinde mümkün değildir. Kadın hikâyeleri “rekabetçi” hikâyelerdir, sahiplenmek, kıskanmak, gizli arzu ve niyetlerle kafeslenen öykülerdir. İhtilal gibi, savaştan beter volkanik kaprislerle örülüdür. Bütün cinsel tabuları eritir bu hikâyeler. Bir kadın telkinle, doğanın bedenine verdiği cinselliğinden kurtulsa dahi bu sosyal derin muhabbetin acımasız eleştirilerinden kurtulamaz.</p>
	<p class="block_14"><span class="calibre3">      </span>Donmuş tereyağı suratlı bir kadının, elli yaşlarında ben bakireyim demesi artık ne işe yarar. Benim kayık çok dar mı demek ister, ya da bakire kalarak bir yetenek, başarı öyküsü mü anlatır, yoksa çok köklü bir erkek hıncı mı var, ya da bu “dedikodulu-kaprisli” öykülerin dışında yaşayabildiği için alkış mı bekler?</p>
	<p class="block_14"><span class="calibre3">      </span>Artık bu dedikodu örgütü, zarın yırtılmasını değil, çürümesi, bayatlamasını da gündemine almalı. Varyemez vakvak amcanın tedavülden kalkmış paraları gibi, bu büyük sermayenin artık ahlâk bankasında değeri kalmadı. Bu uçsuz bucaksız dünyayı sadece bir organdan hareketle anlama çabamız, milli çıkışsız bir hastalık, kilitlenme! Feministler bile vazgeçti bu saplantıdan, eşcinseller dahi dergilerinde, hayatı cinsel zevkimizle açıklamaktan kurtulalım, tartışmaları yapıyorlar.</p>
	<p class="block_14"><span class="calibre3">      </span>Yine de birilerinin kudurmuş ahlakı, zincirlerini koparmış barbarlığı iflah olmuyor, gestapo zulmü ve direktifleriyle genç kızları bekâret kırbacıyla dövüyor! Değdiği her şeyin ruhunu cıvıltısını çürüten bir ahlâki hileyle kurulmuş, siyasete hizmet eden, kitlesel bir zehire dönüşmüş bir ahlâk! Zaafla, saplantıyla, güvensizlikle dolu sahtekâr bir yaşamın hediyesi.</p>
	<p class="block_14"><span class="calibre3">      </span>Bu küçücük sahtekârlık -hile- kişilik bozukluğuyla dolu, köylü beyinleriyle kötülüğün - şeytanlığın toplumsal yargıcı olup, frijit vajinaların soğuk hava depolarından evrensel bir ahlâk talep ediyorlar, kokuşmuş peynir suratlarıyla... Şehvet ve arzu doğanın nimetidir, Türk edebiyat ve kültürü, bu kültürün en tatlı meyveleriyle doludur. Elma gibi, mavi denizler gibi doğa nimetidir. Mazbut bir insan, saygıdeğer bir adam olmak uğruna, hiç elma yememek gibi tuhaf bir manyaklık denerse bize ne. Akıl hastalıklarının konusunu oluşturur, ekşi elmayı bilmeyen, tatlı elmayı da bilemez, bilmedikleri üzerine konuşamaz, bir kültürden söz edemez. Bunların aklına iyi bir aile, iyi bir eş denilince robdöşambr geliyor.</p>
	<p class="block_14"><span class="calibre3">      </span>Kızlık zarının yırtılmasını erkekliğin kabalığı, lekesi gibi imalı cümlelerle açıklamak, tarihimizin şu son günlerinde moda oluyor, kızlık zarını bozmak, erkeğin ilahi ve bedeni görevi, tatlı ve doyurucu olması, ne âlâ. Evlilik deyince bunların aklına fiyonklu terlik mi geliyor?</p>
	<p class="block_14"><span class="calibre3">      </span>Ama artık, bakirelikten bir emlaktan söz eder gibi konuşuyoruz. Üstelik özel mahremiyet alanını, bu ülkede önüne gelen herkesle yattığını çıldırmış bir şımarıklıkla örnekleyerek kendi sütununda söyleyen bir gazeteciye açıklamak, pek pahalı, pek yüksek bir görgünün gösterisi olmalı... Bravo doğrusu, ne ince bir hanımefendilik...</p>
	<p class="block_14"><span class="calibre3">      </span>Bayatlamış bir palamuta dönmüş bakire, kendisi için oldukça ahlâksız sayılan bir gazeteciyle, laubali, ahbap-çavuş, iç dünyalarını sere serpe açarak konuşması başka neyin göstergesi? Sonsuz bir azapla kendini bir ömür kırbaçlayıp bakireliğinde deliler gibi ısrar eden bir insan, bir gece erkeksiz kalmayı hayatın en büyük mağlubiyeti kabul eden, bomboş suratlı acemi bir karikatürden beter bir kadınla iç dünyasını paylaşması, neyin göstergesi? Elli yıllık sıkı, katı ihtiyatın patlaması mı, yoksa körleşmiş vajinanın Fransız İhtilali mi?</p>
	<p class="block_14"><span class="calibre3">      </span>Derin huzursuzluğun savrukluğudur, bu. Elli yılın büyük yatırımı bir boş gevezeliğe heba edilir mi? Zaten mesleği boş gevezelik olan medyanın şebek köşe yazarları için ne büyük ganimet bu, bilmiş olmalısınız, şebekler sarmaşığı olmayan ağaçlara çıkmazlar, salkım saçaksınız maşallah diyeceğim de aynı sarmaşıkları neden bir erkek bugüne kadar kullanamadı!..</p>
	<p class="block_14"><span class="calibre3">      </span>İçimizden bazıları hayat denen bu erkek dişi oyununa katılmayabilir. Böyle katı merakları olan sapıkları hayat denen bu oyunun en başına kimse getiremez, bekâret düşkünlüğünü, simgesel canavarlığa kimse döndüremez.</p>
	<p class="block_14"><span class="calibre3">      </span>Her çocuk anne-babasını arar. Bu güçlü iradeyi kimse engelleyemez, bu yüzden tarihin gücü aileyi infilak ettirmeye yetmedi. Ama içimizden bazıları, aileyi tarih boyu infilak ettiren şeyin ekonomik yoksulluklar olduğunu kör gözüne parmak sokarak saklamaya çalışıyor. İçimizde, anne-babasına bir şey veremeyen, bir dilim ekmek, bir imkân, bir hediye veremeyen çocukların yaşadıkları, hayatın en acıklı yanıdır, tarihin en büyük romanlarının ve şiirlerinin en trajik köşeleridir.</p>
	<p class="block_14"><span class="calibre3">      </span>İşte bu yüzden dünyanın her mezarlığında kimsesizler mezarlığı vardır, yoksulluğun anne-babadan uzaklaştırıp, kaybettiği çocuklar-anneler. Ama dünyanın hiçbir ülkesinde kimsesiz burjuvalar mezarlığı yoktur. Burjuvalar aileleriyle övünür, hatta atalarıyla, gelenekleriyle, çünkü çok şey almış, çok şey vermişlerdir. Biz neyimizle övünelim: Bekâret zarımızla.</p>
	<p class="block_14"><span class="calibre3">      </span>Ve toplumun sürüp gitmesi için şartmış gibi, birileri karşımıza çıkıp bakirelik hiyerarşisi kuruyor. Ben elli yaşına kadar bakirim, o halde birinci ahlâk benim, sen üniversiteyi bitirene kadar dayanamadın, o halde rezil, orospusun, hadi devletin doktorlarının masalarına yatıp bacaklarını açmaya, sen, sadece ellettin, defol karşımdan...</p>
	<p class="block_14"><span class="calibre3">      </span>İnsan soruyor, Tanrıya ve devlete! Bakireliğimizi bozdurmadığımıza göre, nasıl bir cinsel pratikle ömrümüzü geçireceğiz. Sürtmek, yalatmak, balkon demirlerine sulanmak, komşu karılarını hayal etmek, nedir, söyleyin! Dergiler, gazeteler bunun içindir, devlet bize bakire kalarak nasıl cinsel pratikler edinebileceğimizi söylemek zorunda. Elli yaşına kadar rahibe olmadan, Fethullah Hoca gibi günde altı saat Allah deyip ağlamadan, günün yarısını güçlü telkinle geçirmeden nasıl yapacağız. Fethullah Hoca’nın bir işi de dua, telkin, ama biz günde sekiz-on saat çalışıyoruz, telkine vaktimiz kalmıyor... Yoksa devlet bize kerhanelerini mi gösteriyor!</p>
	<p class="block_14"><span class="calibre3">      </span>İngiliz kiliselerinin yarısı değil, dörtte üçü kerhanelerden alınan vergilerle inşa edilmiştir ve Ortaçağ boyunca fahişeler yollarda rahiplerin arkasından “sapıklar” diye bağırmıştır... Dünya televizyonlarının en ruhsuz kameramanları bizde olduğu halde, hiçbirinin gücü, kerhane kapılarında ağlayan ihtiyarların görüntülerini halkımıza ulaştıramamıştır...</p>
	<p class="block_14"><span class="calibre3">      </span>İhtiyarlar kovuldukları için ağlıyorlar. Kerhane kapısında ağlayan ihtiyarların görüntüsü bir insanlık trajedisi değil mi? Ömürlerinin otuz-kırk yılını taş, fırın, inşaat işçiliğinde geçirmiş, yine de çoluk çocuğunu, kadınını bir yuva içinde tutacak maddi gücü bulamamış bu yoksul ve yalnız ihtiyarların şöyle üç ayda bir ayakta dimdik sallanan aygıtlarıyla kerhane kapılarında neler çektikleriyle devletimiz neden ilgilenmez?</p>
	<p class="block_14"><span class="calibre3">      </span>Aldatan kadın tarih boyu ve içimizde boldur, ancak, en gizli niyetlerini anlatan tek bir kadın yoktur. Bu gizli niyetleri direnç sığınaklarında savaşçılar gibi bozdurmadım deyip, huzur içinde yaşamak ve topluma akıllar vermek, nasıl bir toplumsal ahlakın içinde olduğumuzu, önümüzdeki üç-dört yüzyıl içinde binlerce oyunu, sineması yapılıp, halkımızın dalga geçip eğleneceğini gösteriyor!...</p>
	<p class="block_14"><span class="calibre3">      </span>Allah’ın verdiği, doğanın verdiği bu en güçlü içgüdülerimize karşı açtığımız savaştan, on beş yaşında haftada birkaç kez mastürbasyon yapmak zorunda olan ergen çocuklar nasıl bir ders çıkartacak? Ortaçağ boyunca söylediğimiz gibi, yok et pis şeytanı diye kırbaçla dövmek.</p>
	<p class="block_14"><span class="calibre3">      </span>İçgüdülerinden soyunan, içgüdülerini yok eden bir insan artık neyiyle avunur, avunacak şeyimiz boldur: Türk milletinin ahlâkı dimdik ayakta!</p>
	<p class="block_14"><span class="calibre3">      </span>Dimdik ayaktaki coşkun organları, ahlâkın dimdik ayaktaki coplarıyla dövüp, ırzına geçip yok etmeniz, sizlerin aslında çok canlı içgüdüleriniz olduğunu gösteriyor. Yok etme duygusu güçlü olanlar, hayata sımsıkı bağlıdırlar, Çatlı, Hitler, Çakıcı, Türkeş, hayatı bizden çok seviyorlardı. Hepimizin cinselliğine, dimdik ayaktaki ahlâkınızla asırlar boyu tecavüz ettiniz. Cinsel gücünüz, milli ahlâkla bütünleşti, topyekûn sapıklar ittifakı kurup ortaokullara, liselere saldırdınız.</p>
	<p class="block_14"><span class="calibre3">      </span>Oysa bir rahibe gibi sessiz ve huzur içinde kabuğunuza çekilip cinsel perhiz yapmış olsanız, birçoğumuzun anneleri gibi, size söyleyecek lafımız olmazdı. Rahibeler bile, ömürlerini hastanelerde fahişelerin bakımına vakfediyorlardı. Fethullah Hoca gibi, rahibeler gibi, telkinle, zühtle yaşanabilir ve cinsel enerji yer değiştirip, milli ahlâkın füzelerine yerleştirilip, doğan her genç kızın bakireliğine saldırır, sizler de böyle tatmin olursunuz. Bu ahlâk değil, nükleer temizlik!</p>
	<p class="block_14"><span class="calibre3">      </span>Bir kerecik şiirsi bir gülümsemeyle “Tadından yenmez yahu” deseniz, canımız mı çıkar, milli kültür, Türk devlet hayatı sona mı erer? İnsan soruyor, erkekliğe bu kadar mesafeli davranmayı hangi kültür öğretiyor? Şarkıdan, türküden, kalabalıktan, sokaktan geçen satıcı yoğurtçunun erkek sesinden bugüne kadar nasıl korundunuz. Radyodan duyduğunuz “Bakışından süzülen işvene kurban olayım” şarkısı size ne anlattı? Hiç mektup da mı yazmadınız, türkü de mi söylemediniz, söylemediniz, çünkü çözülürsünüz.</p>
	<p class="block_14"><span class="calibre3">      </span>Duygularından korkan bir mahlûkun paniklerinden daha büyük “pornografik” malzeme olabilir mi? Çünkü ne yapsa, kendini ele verir. Ulus-devletler, milli devletler, cinselliğimizi bedenimizden koparıp yerine “milli marşları” monte etmek istiyor. Erkeklerden korkuyu, yine “sert erkeklerin” silahlarına sığınarak koruyoruz. Bu hastalık nedense hep, milli değerlerin muhafazakârlığına sığınarak ortaya çıkıyor, sosyal suçluluk duygusu hep, “ahlâk” ve “bekâret” konusunda ortaya fırlıyor. Çünkü sağcılık, bir zehirlenme şeklidir, kendini sorgulamayan, bedeninden korkan, birey, insan tanımayan otoritenin adıdır...</p>
	<p class="block_14"><span class="calibre3">      </span>İçgüdülerimizi, zihnimizle bir yere kadar örtebiliriz, ama zihnimizle içgüdülerimizi tümüyle bertaraf edemeyiz, yok edemeyiz. Yani günde sekiz saat, telkinle aç değilim diyerek bir yere kadar açlığımı örtebilirim, ama yok edemem. İyi bir toplum, iyi bir vicdan telkinle ayakta duramaz. Her gün marş söylemek zorundasınız, her gün “bekâretten” söz etmek zorundasınız, her gün, mevlit, kandil, bayram, ilan etmek zorundasınız. Bir tek gün kaçırırsanız, içimizdeki şeytanlar, günahlar ülkemizi işgal edebilir.</p>
	<p class="block_14"><span class="calibre3">      </span>Ülkemizde entelektüeller, köşe yazarları içgüdülerindeki “sert erkeklikten” çağdaşlığa karşı ayıp oluyor diye utanıp yumuşattıkça, öfkelerini, nefretlerini üstelik bir Fransız efemine gibi yaşamaya çalıştıkça, barbar ahlâkçılar, marşçılar, milliciler şiddetten haz çıkartmaktan öte, şiddetlerinden “yönetici”, “yönlendirici” iktidar payeleri çıkartıp, ülkeyi, toplumu adam gibi yönettiklerini sanıyorlar. Böylelikle gerçekte erkek olmayan iki erkek türü ortaya çıkıyor, çağdaşsı entelektüeller, bunları sürekli düzen resmi ahlâkçılar.</p>
	<p class="block_14"><span class="calibre3">      </span>Hem askerler, hem entelektüeller, hem kadınlar, hem muhafazakârlar erkekliği “otorite” olarak tanıdıkları için, erkeklik adına “otoriteye” sığınıyorlar, gerçekte, “güçlü, sahici” bir erkekle karşılaşmadan, otoritenin koynunda düzülüp duruyorlar. Bu siyasi yatak odası yapay bir erotizm taşıdığı için gerçekte kimse tatmin olmuyor. Çünkü erkek-dişi ilişkisi tümüyle ortadan kaldırılıp, yerine düzen-düzülen cumhuriyeti kuruluyor. Böylelikle ülkemizde ne kadın, ne de erkek kültürü gelişemiyor. Çünkü taraflar, siyasi düzüşmenin yönüne göre cinsel kimlik sahibi oluyor. Böylelikle elli yaşında bakire bir kadın, “düzen” cephesinde rol alıp, doğanın dişiliğini bedeninde tümüyle yok edebiliyor.</p>
	<p class="block_14"><span class="calibre3">      </span>Her doğan nesil içgüdüleriyle hayata gelir, Celâlileri yok edersiniz, yeniçerileri ortadan kaldırırsınız, tüm orospuları, solcuları asarsınız, ama yok edemezsiniz... Ancak, insanın kendiyle, toplumla bu savaş hali, korkunç yıpratıcı bir süreçte herkesin hayatını rezil, çekilmez kılıyor, bunun adı da hayat, toplum, siyaset, milliyetçilik oluyor... Velhasıl tarih boyu masum pamuk prensesleri başımızdaki yönetici sınıflar, YÖK’ler, RTÜK’ler, ihtiyar heyetleri düzüp duruyor. Bizler de onların şehvetlerine uygun sessiz, uyumlu partnerler olarak hayata atılıyoruz.</p>
	<p class="block_14"><span class="calibre3">      </span>Dört bin yıl önce bir Sümerli kadının şiiriyle bitirelim: Koca! Kalbimdeki sevgili / Büyüktür, bal gibi tatlıdır güzelliğin / Beni esir ettin, bırak karşında titreyerek durayım / Koca! İsterdim ki beni odaya götüresin / İzin ver seni okşayayım / Benim sevdalı okşayışım baldan daha tatlıdır / Bal dolu odada / Gel, senin parıldayan güzelliğinin zevkini çıkaralım / Aslan! İzin ver seni okşayayım / Benim sevdalı okşayışım baldan tatlıdır / Koca! Benden zevkini aldın / Söyle bunu anneme, sana şekerlemeler sunacak / Söyle babama, seni armağanlara boğacak...</p>
	<p class="block_14"><span class="calibre3">  </span></p>
	<p class="block_9"> </p>
	</body></html>
