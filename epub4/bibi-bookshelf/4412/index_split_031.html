<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_30">Mutlak Bağsızlar</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Avrupa’yı gezen padişah Abdülaziz’in yanında birçok devlet ileri geleni de vardır, bunlardan biri de Ömer Faiz Efendi’dir, dinleyelim: “Viyana’nın Avrupa’nın sanat hayatında ne büyük merkez olduğunu o gece Ander Wiev Tiyatrosu’nda anladık. Çıktığımız zaman adeta bir rüya âlemi içinde idik. Yanımdaki Halimi Efendi biraderime: Azizim, bizler binbir gece masallarını kitaplarda okuruz, bunlar kitaptan almışlar, sahneye koymuşlar. Bizimkisi hayal, onlarınki hayat...</p>
	<p class="block_14"><span class="calibre3">      </span>Sokaklarda halk bize tecessüsten çok sevgiyle bakıyordu. Halil Paşa, Almancasıyla laf yetiştiriyordu. Bir genç hanım niçin çoğumuzun sakallı olduğunu sordu. Cevap olarak meşhur laftır ‘sözümüzün dinlenmesi için’ dedim. O zaman masmavi, güzel gözlerini hayretle açarak, hanım kız ikinci bir sual sordu:</p>
	<p class="block_14"><span class="calibre3">      </span>- Peki, hepiniz sakallı olduğuna göre kim kimin sözünü dinleyecek!”</p>
	<p class="block_14"><span class="calibre3">      </span>Af haberiyle köşe yazarları paniğe kapıldı, milli bir galeyan, bekçi köpekleri yaygaraya başladı, hangisini okusanız “Şimdi katilleri serbest mi bırakacağız” diyor, galeyan manşetlere taşındı, yüz bin faks, mektup geldiği, mağdurların vicdanı olduklarını köpürerek söylüyorlardı. Manşetlerinde mağdurların çığlıklarına, haklarına yer vermeyenler, hatta her manşette binlerce yeni mağdur üretenler, birden mağdur dostu oluverdi. Af kelimesinin doğurduğu milli telaş, milli kudurganlık kayda değer. Af, Yunus Emre’nin, Mevlâna’nın toplumunda neden nefret uyandırır? Hani hoşgörüydü, hani toplumun sevgiye, huzura ihtiyacı vardı, hani sevecek, sevilecektik? Yazarlarımız affı kan kusarak tükürdüler, derin uykuda geçen hayatlarının en galiz yazılarını yazdılar, Radikal’in, Yeni Yüzyılın playboy tıraşlı köşe yazarları kudurdular. Devletin, polisin aminci başısı başyazarların ödü koptu.</p>
	<p class="block_14"><span class="calibre3">      </span>Sohbetçi yazar Aydın Boysan, Hollanda’da modern bir ahırı gezer, sinekten geçilmez. Modern tesislerde bu kadar sinek olur mu diye görevliye sorar. Görevli, önce tertemizdi, hiç sinek yoktu, İnekler kuyruk sallamayınca tembelliğe başladılar. Şimdi bol sinek üretiyoruz, inekler kuyruk sallasın, harekete gelsin, diye...</p>
	<p class="block_14"><span class="calibre3">      </span>Af kelimesi basınımıza hareket getirdi. Sayın basın mensupları eğer vicdanınız için bu ağır yazıları yazıyorsanız, bir hiç uğruna, değmez. Eğer gazetecilik için bunu yapıyorsanız, o büyük saygın geniş kişilik görüntünüz içinde ufalmış gazeteciliğin ne önemi var.</p>
	<p class="block_14"><span class="calibre3">      </span>Af kelimesine karşı kanlı galeyan girişimi, kelimenin ne anlama geldiğini unutmuş olmamızdan. Çünkü artık bizler kelimeleri, sözlük ulemalarından öğreniyoruz. Bir zamanlar Ortaçağ rahipleri koltuk altlarına İncil’i alıp, huşuyla iki avucunu göğsünde birleştirdiği gibi, şimdi de dillere destan aptallıklarıyla ünlü birtakım sözlük ulemaları türedi, “merhaba” diyorsun adama, adam gözlüğünü büyük ve ilahi bir görev ciddiyetiyle takıp “Merhaba, işte şu kökten gelmedir...”, açıklamanın altına da merhaba ile ilgili bir şiir yazıyor, selam verdim Arab’a, / dedi bana merhaba.</p>
	<p class="block_14"><span class="calibre3">      </span>Mesela neden af deyince, şu son iki haftadır herhangi bir köşe yazarının kaleminden, dünya edebiyatının af, pişmanlık, suç, ceza, hapis, katil, vs. konularını işleyen milyonlara eserden tek bir küçük anektodu düşmedi. Sefiller romanı ki 19.yüzyılda okuma yazma bilen herkes okudu, İncil’den çok satıldı. Suç ve Ceza’yı okumayan kaldı mı, mesela 50 yıl önce dünyada en çok izlenen film Avare idi... Affı tartışan bir tek küçük yazı çıkmadı. Panikle, şimdi katiller çıkacak mı diye kıyamet senaryoları döşediler.</p>
	<p class="block_14"><span class="calibre3">      </span>Af, Tanrı, kral devletten yadigâr. Kral tahta çıktığında ya da tahtına bir varis oğlu olduğunda, affediyordu. Modern devlet kendini, hukuki bir organizasyon olarak tanımlıyorsa da, canlı, şevkli, heyecanlı, metafizik ve çok derin damarları var: Milli törenler, milli bayramlar, milli yas günleri... Devletlerin de kendinden geçtiği günler var.</p>
	<p class="block_14"><span class="calibre3">      </span>Milli vecd günleri. Af, ulus-devletlerin kadir gecesidir. Kendimizden geçip, tüm acıları unutmaya çalıştığımız günler...</p>
	<p class="block_14"><span class="calibre3">      </span>Bu, siyasi bir af değil, Cumhuriyet’in kuruluşu yıldönümüyle ilgili, bir kendinden geçiş günü, vecd günü, devlet, Cumhuriyet’in kutsallığı altında yeni, beyaz bir sayfa açmak istiyor.</p>
	<p class="block_14"><span class="calibre3">      </span>Metin And’ın Osmanlı Şenlikleri kitabında görürsünüz, padişahın önünden tüm esnaf çeşitli giysi ve oyunlarla geçer, en sonra da, zincirlenmiş akıl hastası deliler geçer. Şenlikte, padişah, tebaasının delilerini bile görmek ister. Neden?</p>
	<p class="block_14"><span class="calibre3">      </span>Ahmet Mithat Efendi, Serveti fününculara köpürür ve karşı yazı yazar, onlara “decaden”, der, Fransızca’dan alınma, sözlük karşılığı aşağılık, düşük anlamında. Bir sözlük uleması yeni duyduğu bu kelime için sözlüğe bakar: on günlük eşşek, demekmiş der.</p>
	<p class="block_14"><span class="calibre3">      </span>Bu on günlük eşşeklere laf anlatamayız, bir katili, bir caniyi, tecavüzcüyü neden affedelim. Ortaokulda bizi öğretmene şikâyet etmiş bir arkadaşımızı, yıllar önce annemize çirkin bir söz söylemiş öz kardeşimizi bile affedemeyiz, bir katili neden affedelim. Af, toplumun en sapık insanına, toplum dışına itilmiş insanlarına dahi, pişmanlık hissi yaşatmak, toplum denen o büyük canlının en küçük kanserli hücresine karşı “aşkın” bir girişimde bulunmak. Af, ıslah ve eğitim kurumu içinde değerlendirilir. </p>
	<p class="block_14"><span class="calibre3">      </span>Mesela orman affında rekorlar kitabına girebiliriz, çünkü Demokrat Parti döneminde hemen her yıl orman affı çıkarılıyordu, gerekçesi hazırdı, yoksul Anadolu köylüsünün başka şansı yoktu, ormanı yakacak, tarla açacak.</p>
	<p class="block_14"><span class="calibre3">      </span>Islah ve eğitim için toplumlar gerekçe ararlar, gelir siyasetinin, gelir dağılımının uçurumlaştığı ülkelerde “af kaçınılmazdır. Kudurganlığımızı aftan çıkartıyor, vergi siyaseti, gelir dağılımının psikopatlaştırdığı insanlarımızın hikâyeleri üzerinde yoğunlaşmıyoruz.</p>
	<p class="block_14"><span class="calibre3">      </span>Çünkü sizin de liberalizm anlayışınız kumarhane patronluğundan sıkılıp fantastik bir parti kuran Besim Tibuk’un kaleler genişlesin, rahat gol atalım düşüncesinin tıpkısı, hapishaneler genişlesin, rahatça istediğimizi içeri atalım.</p>
	<p class="block_14"><span class="calibre3">      </span>Rüyalar kadar küçük güzel çocuklar içeride yatıyor, bir daha dönüp bakın yazılarınıza. Türk adalet mekanizmasının yoğunlaştırdığı dosyaları, canavarlaştırdığı hâkimleri ne kadar yakından tanıyorsunuz. Kervansaray Otel’de yatan uyuşturucu tüccarları bize bir şey anlatmıyor mu?</p>
	<p class="block_14"><span class="calibre3">      </span>Bu çıldırtan dosyaların altından teknik olarak adalet sistemi kalkamıyor, gülünçlüğüne her gün değil, yüzyıldır şahit oluyoruz. Örgüt davalarındaki hukuk skandallarından tek bir tanesini köşenize taşıdınız mı?</p>
	<p class="block_14"><span class="calibre3">      </span>Bu hâkimler 12 Eylül mahkemelerinin on binlerce sanığıyla boğuştu. Bitmeden, Güneydoğu savaşının on binlerce sanığıyla boğuştu... On binlerce ölüm tehdidi...</p>
	<p class="block_14"><span class="calibre3">      </span>Hâkimlerimizi bu devasa çıldırtan dosyalar içinde canavarlaştırdığımıza dair tek bir yazı gösterebilir misiniz? Bugün ortalama yaşı 45’in üstündeki hâkimlerimiz, hukuk skandallarıyla dolu dosyalar yüzünden hukuka, adalete, kendilerine, devlete olan inançları çok yorulmuş, bunalmışlardır.</p>
	<p class="block_14"><span class="calibre3">      </span>Af çıkartarak devlet, aslında kendini affediyor. Dosyaları temizlemek istiyor, hâkimlerini dinlendirmek istiyor. Yine, biliyoruz ki, hapishaneler devletin elinden çoktan çıkmış, koğuşlardaki yönetim, hapishaneleri ele geçirmiştir...</p>
	<p class="block_14"><span class="calibre3">      </span>Kudurmuş af yazılarınızda bunlardan neden bahsetmediniz. Sabır da bir yere kadar. Eskiden bir çömlekçi Eyüp varmış. Çok da borcu varmış. Her gün alacaklılar kapıya geliyormuş, o da şu şu çömlekleri güneşte kurutup satayım, öderim dermiş. Ancak ne zaman çömlekleri kurutmaya çıksa, yağmur yağıyormuş. Bu, bir böyle, iki böyle, her gün yağmur. Sonunda çömlekçi Eyüp dayanamayıp Allah’a sitem etmiş. “Ey Allah’ım sen galiba beni Hazreti Eyüp’le karıştırıyorsun, nerede bende o sabır, ben çömlekçi Eyüp’üm...”</p>
	<p class="block_14"><span class="calibre3">      </span>İlk iki hafta tüm basını okudum, hepsi ilk elden galiz küfürlerle katilleri serbest mi bırakacağız diye kusuyorlar, size psikologluk yapayım, içerideki katiller de sizin gibi ilk elden sinirlerini, kızgınlık - delilik nöbetlerini önleyememiş insanlar, hırsla ayağa kalkmış, kaslarına engel olamamış. Elinizdeki kalem, kasla değil, beyinle hareket eder, aranızdaki tek fark, hukuk sisteminiz sizin, öldürdüklerinizi göremiyor, bu ülkenin genç insanlarının tertemiz beyinlerini medya patronlarının Dolmabahçe saraylarında yediği leş haline getirdiğini göremiyor. Yazılarınıza dikkat edin. Anadolu’da her gördüğü köylüyü Celali sanıp sorgusuzca öldüren Osmanlı hükümdarlarına döndünüz. Katiller nihayetinde cezalarını almış insanlar, Ortaçağdaki gibi meydan meydan gezdirip yüzüne tükürülen, tekmelenen günler geride kaldı, basınımız, köşe yazarlarımız dışında.</p>
	<p class="block_14"><span class="calibre3">      </span>İçimizdeki en büyük mağdur Cumhuriyet’tir, unutmayın! Cumhuriyet bu toprakların en büyük siyasi hazinesidir. Bu meclis, soyguncular ve medyanız sayesinde bu ülkede 19 yaşına gelmiş her insan “öldürmek”ten başka bir şey düşünmez oldu. Geçtiğimiz yetmiş yıl cumhuriyet, askerlerin ve lahana muhafazakârların egemenliğinde geçti. Benim de siyasi düşüncem, cumhuriyeti kuruluş gayesindeki halkın egemenliğine iade etmek. Çünkü yürekten inanıyorum ki, cumhuriyet değil sizin gibi on günlük eşşekler, bin yıllık eşşekleri devirdi...</p>
	<p class="block_14"><span class="calibre3">      </span>Mesela Antalya’da birkaç sapık genç, dağa kaldırdığı Hollandalıları hem öldürmüş, hem ırzlarına geçmiş. Tüm gazeteler yazdı. Şimdi içerde<span class="calibre3">ler. Daha da beter olsun, Allah belalarını versin. Bu sapıkları kazığa da oturtalım, tamam...  </span></p>
	<p class="block_14"><span class="calibre3">      </span>Onlar artık cezalarını aldı, biz rahat konuşalım, yeni sapıklarımız türemesin diye konuşalım. Bu çocukların, doğdukları, büyüdükleri top oynadıkları kendi kasabalarında “bulaşıkçılık” bile yapacak işleri olmadı, dünyanın bir ucundan gelen turistler her yerde, her şekilde birbirleriyle öpüşüp gezerken, bu on dokuz, yirmi yaşındaki çocukların çirkin yüz ve erkekliklerini aşmış kaslarıyla o kasabada hangi duyguların basınçlarıyla yaşadıklarını düşünen, tartışan kaç yazar, kaç yazı tanıyorsunuz. Ne yaptınız, ellerine Tan gazetesi vermekten başka, Malkoçoğlu seyrettirmekten başka. Çocuklar da gördüklerini yaptılar!..</p>
	<p class="block_14"><span class="calibre3">      </span>Bu çocuklarla Amerikalı yazarlar gibi konuşmaya hakkınız yok. Bugün Amerikan uygarlığını yok eden gaspçılar, sapıklar, argo lügati, ipsiz, sapsız serseriler, hırsızlar, kopuklar, çakallar...</p>
	<p class="block_14"><span class="calibre3">      </span>Bunları iyi tanıyın: Mutlak bağsızlardır bunlar. Hiçbir ahlâk tanımazlar! Amerika’yı yiyip bitiren bu bağsızları her akşam zenci komiser filmlerinden de mi görmüyorsunuz.</p>
	<p class="block_14"><span class="calibre3">      </span>Mutlak bağsızlar Amerikan hapishanelerinde bir milyonun üstünde, dışarıdakiler tevatür beş-on milyon. Dişe diş göze göz yasaları var. Anında duygusuzca temizlerler. Silahlarına taparlar. Sırf kendinden hızlı gidiyor diye bir ailenin ölüm kararını verirler. Ellerinden her şey gelir, kaçakçılık, gasp, kadın ticareti, uyuşturucu. Evleri yoktur. Ancak, çıkar gereği arkadaşlarıyla yan yana dururlar, hiçbir şekilde organize bir örgüt olmazlar. Mafya çok geride kaldı. Çünkü kendilerine, yandaşlarına asla itimatları yoktur. Her an lokantaya, her lüks otele, her kumarhaneye her ana caddeye çıkabilirler, içeriden çıkan bağsızların ıslahı için ayrılan bütçeler devasadır ve Amerika’nın en büyük sorunudur. Yüz binlerce polis şefi, psikiyatrın ömür boyu tek ve yılmaz görevleri bu adamlardır, görevlerinden bıkıp intihar etmezlerse.</p>
	<p class="block_14"><span class="calibre3">      </span>Bu adamlar mutlak bağsızlardır, Amerikan toplumunu kilitlemişlerdir. İstedikleri an, istedikleri yerde karışıklık çıkarırlar. Her an her yerde ayaklanırlar. Her barda, her büfede su içerken adam öldürürler. Bir gram eroin için en yakın arkadaşlarını öldürürler. Bu insanların, insanlık tarihinde benzerleri yoktur. Hiçbir eşkıyaya, hiçbir serseriye benzemezler. Devlete, polise, topluma, gazetelere, eğitime, ailelerine ve herhangi bir affa inançları tümüyle yıkılmıştır. Gazete okumazlar, hiçbir sosyal olay onları ilgilendirmez. Hiçbir değerleri, tanrıları, ağabeyleri, koruyucuları, kız kardeşleri, toprakları, evleri yoktur. Tarihin en büyük cehennemi Amerika’da doğmuşlardır...</p>
	<p class="block_14"><span class="calibre3">      </span>Onlar köşe yazılarımızda konuşulacak bir etnik azınlık değildir, televizyonda tartışılacak mezhep değildir, onlar başkaldırmış sol bir örgüt değildir, canı yanmış bir aşiret değildir, onlar Çinli, onlar Korsikalı, Brezilyalı, Porto Rikolu, Harlemli, onlar büsbütün allak bullak olmuş Amerika’nın sokaklarında büyümüş, kapitalizmin tarihe en büyük hediyesidir. Sona ermiş uygarlığı boğazlayan mutlak bağsızlardır.</p>
	<p class="block_14"><span class="calibre3">      </span>Hiçbir ağır ceza, hiçbir işkence, hiçbir hücre, hiçbir gardiyan, hiçbir polis gücü onları yıldıramıyor. Yazarlar, psikiyatrlar, eğitimciler, FBI, milyonluk polis ordusu bunlarla baş edemiyor.</p>
	<p class="block_14"><span class="calibre3">      </span>Ve son yirmi yılda oskar ödüllü filmlerden TV konuşmalarına kadar Amerikan “kamuoyu” yeni ve gizli bir yasayı fiilen devreye soktu, bu insanları öldürmeniz toplum menfaatinedir. Taksi Şoförü filminde de bu tez anlatılır. Silahlanın ve kendinizi koruyun. Yargıçlarımız, onlar size hiç dokunmamış olsalar dahi, sizin semtinizde, otelinizde görülmüş olmaları nefs-i müdafaanız için sizi affedecektir.</p>
	<p class="block_14"><span class="calibre3">      </span>Mutlak bağsızlar, elli yıl önce bizim Mafya’ ya benziyordu, delikanlılık, Sicilyalılık, racon, arkadaşvari örgütler, koruyuculuk, aile kavramları öndeydi. Bugün bizdeki mafya, çete yapılanmalarında olduğu gibi. Ama şimdi, “racon devri tarihe karıştı”, Sicilyalılığı .iken yok, o mafya romantizmi, sadece filmlerde kaldı.</p>
	<p class="block_14"><span class="calibre3">      </span>Türkiye’nin kapısını çalıyor mutlak bağsızlar! İnsanın en büyük çıkarı, toplumdan, Tanrıdan, aileden, saygıdan, töreden önce, kendi istekleridir. Duygularıdır. Hoş olan şeyleri hazları tatma eğilimidir. Tüketim kışkırtısı, kırbacıyla toplumsal varlık bozuldukça, aşırı bir biçimde gelişir bu istekler. Üstüne bir de patolojik toplumsal güvensizlik yerleştiğinde, hiçbir güç frenleyemez bu insanları.</p>
	<p class="block_14"><span class="calibre3">      </span>Akbaba gibi leş yiyip, yüzyıl yaşayacağına, gecenin dipsiz karanlığında ateş böcekleri gibi özgür bir gece yaşarız diyorlar.</p>
	<p class="block_14"><span class="calibre3">      </span>Çünkü artık sokaklarda gezen mutlak bağsızlar, birer Napolyon, Sezar, tek kişilik Hitler’dir, zaten lakaplarını da böyle koymaktadırlar. Topluma, sabra, güvene, çileye, geleneksel hiçbir duyguya inanmazlar. Tarihin en büyük polis gücüyle teke tek savaşan gladyatörlerdir.</p>
	<p class="block_14"><span class="calibre3">      </span>On yıla kalmaz, ülkemizin en büyük sorunu Güneydoğu, enflasyon sırasını mutlak bağsızlara terk edecektir.</p>
	<p class="block_14"><span class="calibre3">      </span>Artık Amerikan polisi, psikiyatrları, mutlak bağsızları tanıdıktan sonra, katilleri geleneksel suçlu kategorisine sokup, kontrollü olarak belli bir hapislikten sonra şefkatle topluma bırakmakta. Çünkü onlar, yeni cins bir insanla tanıştılar. Katil dediğin hayatta bir kere, bilemedin iki kere cinayet işler. Ama bu yeni insanlar geleneksel katiller gibi insan öldürürken “gerekçe” bile aramıyorlar...</p>
	<p class="block_14"><span class="calibre3">      </span>Kardeşlerim, “gerekçeyi” biz arayalım... İnsana güvenmek zorundayız. Başka şansımız da yoktur... “Şimdi katilleri serbest mi bırakacağız” hayır, daha düşünceli, daha içten yazılar yazacağız, içeridekiler dışarıda “insan” görmedikten sonra, neyin insanı olacaklar, neden “insan” olacaklar! Siz değerli basın mensupları; bu halkın vergileriyle içkinizi içiyor, metresinize ev tutuyorsunuz. Köşelerinizdeki fotoğraflarda profesyonel kumarbaz gülümseyişiniz çok çabuk Amerikanlaştığımızı gösteriyor. Katillerimiz ise, henüz geleneksel. Onlar hâlâ öldürmek için gerekçe arıyorlar, ama bu pis profesyonel gülümseyişiniz herkese Amerika’daki mutlak bağsızlar gibi gıcığına adam öldürmeyi telkin ediyor.</p>
	<p class="block_14"><span class="calibre3">      </span>Evet, af çıkartmayalım, dediğiniz gibi yapalım. Her yıl cumhuriyet törenlerinde topluca hapishanelere gidip, yüzlerine tükürelim, hapishane damlarına çıkıp, üstlerine işeyelim, bir de yanımızda Hikmet Şimşek orkestrasını götürüp, hep birlikte coşkuyla Onuncu Yıl Marşı’nı okuyalım.</p>
	<p class="block_10"> </p>
	<p class="block_9"> </p>
	</body></html>
