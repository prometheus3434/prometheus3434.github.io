<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_39">Bakanlıklar Kızılay</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Birazdan TV’de maç başlayacak, balici çocuklar para istiyor, elimde gazete, mutlu muyuz bu şehirde, vermiyorum para ulan, benim altın bir tacım var: ben soymadım, ben yemedim, elimde gazete, Ege’de yangın, yan sayfada Egeli bir manken, mutlu musun güzel kız, uzun ince kızı süzüyorum, kızılçam gibi, hiç terlemez bu türler, vücutları acı ve zevkli bir reçine sızdırır, içten içe kendince yanarlar, bir orman köylüsü olsam, Sementa gibi burnumu oynatıp dondursam etrafı, saldırsam kızılçamlara, bir kurt gibi atlasam kızılçamın üstüne, tırnaklarından dudaklarına, lütfen herkes gözünü kapatsın, kupkuru bir tenden daha güzel ne vardır, gazetenin manşetinde polisler casusmuş, telefon dinliyormuş, ah neler dönüyormuş, ordu polis kavgası, niye milyar dolarları kobralara yatırıyoruz, neden denizaltı almıyoruz, yüzyıldır denizaltılarımızla ilgili bir haber duydunuz mu, ne yer ne içer bu denizaltılar, üşenmedim okudum dergilerini, bütün faaliyetleri, komşu ülkelerin limanlarını ziyaret etmek, hem derin devlet denizaltıları sevmez, ordu-polis kavgası mı, CIA-Mossad kavgası mı, Mossad modası Duygu Asena, Güneri Civaoğlu röportajları hatırlayın, sonra Mossad, Ortadoğu topraklarında çember sakallı şeriatçı görmek istemedi, Manavgat Şelalesi’nin suyunu istiyor ki, Müslümanlar abdest alacak su bulamasın, sonra bizi birbirimize kırdırdı, CIA’nın istediği Müslümanlar kanalıyla hem Orta Asya’yı, hem Ortadoğu’yu idare etmek, eski güzel günler gibi, ama Mossad, CIA’yı bu sevdadan vazgeçiririm, diyor, elli yıldır ...ötümüzü verdiğimiz CIA gidiyor, ...ölçümüz Mossad geliyor, hadi hayırlısı tellak devlet olduk, şimdilik sekiz yıllık eğitim, yarın daha ne mesajlar isteyecek, burası da devlet sırrıdır, hikâyemizden çıkarılmıştır!</p>
	<p class="block_14"><span class="calibre3">      </span>Anlatacağım hikâye, hikâyeden sayılmaz, 83’ten sonra her hükümet düştüğünde başıma gelir, her hükümetin düştüğünün ertesi günü, başbakanlıkta görev alan arkadaşlarını, ilk defa yeni bir tişört bir kot çekip düşerler Kızılay’a... Çok hüzünlü hikâyedir, yoksul kuşların aygırlaşmasını, aygırların ibneleşmesini anlatır, ...ötü arka koltuk görmüş herkes suçludur!</p>
	<p class="block_14"><span class="calibre3">      </span>İşte kardeşlerim, böyleyken böyle! En merhametsizleriniz bile hak vereceksiniz bana, hükümet düştü, canım arkadaşlarımdan Hasan, tişörtü çekip geldi, çok kilo almışsın, “Sorma?”, yabani bir öküz gibi sandalyeye sığmadı, “Bir battaniyenin altına üç kişi sığardık Hasan!”, “sorma?”, “Oğlum sen pis Fenerli değil misin?”, “Sorma?”...</p>
	<p class="block_14"><span class="calibre3">      </span>Üniversiteden, dergiden arkadaşım olurlar, uzun yıllar, insanoğlunun karalarda yaşayan son temsilcileri gibiydik, yıllarca ünlü düşün ve sanat adamlarımıza birlikte küfrettik, yani açlıklar çektik, ağladık, ama her şeye, yolda bir siyasi görsek, deve kafasını, kartal pençelerimizle parçalayacak efsanevi nefretler sahibiydik, yolunu kaybedenler önce kinini kaybeder, Hasan, Hasan, o kadar iyi kalpli, saf bir çocuktu ki, sizden iyi olmasın, kuyruklu yıldızlar kadar güzel, parlak, tozlu taşra kasabalarından gelmişlerdi, arkalarından bir günden bir gün bir para, bir haber gelmedi peşlerinden, şehrin sokaklarında aç ve hararetli konuşmalar biter, bilmeden yolumuz mezarlığa düşerdi, birkaç tur mezarlıkta, katrandan daha kara alev püsküren gözleri yoruldukça Hasan’ın elmaslaşırdı, kin dolardı, gençliğimiz bir “kin” ziyafetiydi... Bu şehirde çok mutsuzum, çünkü artık, tek başıma küfrediyorum. Ve sonra araştırma görevlisi olurlar, ya da reklam şirketinde partilerin kuyruklarında küçük işler bulurlar, çalıştıkça köpekleşirler, çiçek tozları kadar küçük umutları yok iken, birkaç yıl içinde Kastamonu odunu gibi güçlenir, kaslanırlar! Enseleri kimsenin ısıramayacağı kadar güçlendikçe, gözleri, sarılık mikrobu kapmış, bulanık, denizlerin dere kenarlarına dönüşüverir. Hasanların gönülleri çok derin ama tek kusurları, çok kıllıdırlar, ortalıktan kaybolduktan, yani hükümet kurulma safhalarında görünmez olurlar, gazetelerde, ekranlarda, önemli toplantılarda görürüm onları. İlk şaşırdığım kolları uzun ceketleri ve şempanze ...ötü tıraşlarıdır, patlıcan reçeli yeni yüzlerine zor alışırım, o kadar zor alışırım ki, dönüp yanımdakine, bak şu ekrandaki benim arkadaşım olur diyemem, utanırım, dedikodular akşam telefonlarında gelmeye başlar, çok havası varmış, başbakanın tam arkasındaymış, bilmem nerede yönetime girmiş...</p>
	<p class="block_14"><span class="calibre3">      </span>Ah benim kardeşlerim, bakanlıklar bir köpekler cehennemidir, ölü odalarında kırk bir kere maşallah sarışın sekreterler, bu bir tencere, davul mezhebidir, ekmek parasına başlar, birine yanaşırsınız, yarı fare, yarı kuzu, bir adam olup, önemli görevlere gelirsiniz, havanız olur... Ve artık hiçbirimizin arslanlar gibi sesi çıkmaz. Yoksul kuşların bu kadar yiyebileceğine inanmazdım.</p>
	<p class="block_14"><span class="calibre3">      </span>İki ayrı tür iki hayvan gibi yan yana oturduk, eliyle dizime vurup, “İnsan bir uğrardı be Nihat?”, “...iktiret oğlum, kırk tane sekreter!”, “Oğlum, insan bir not bırakır, ben araba çıkartır seni aldırtırdım”, “Çok yoğunsunuz, o kadar işin arasında”, “Yok yahu, dışarıdan öyle görünüyor”, “Neyse, ...iktiret o bakandan midem bulanıyor zaten”, “Öyle deme be Nihat, yakından tanı, sen de seversin…</p>
	<p class="block_14"><span class="calibre3">      </span>“Nesini tanıyayım lan o ...öt oğlanının, her akşam ekranda gördüğüm yetmiyor mu”, “Ağzın çok bozuk be Nihat?”, “Oğlum ben bunları burada sana söylemiyorum, yüz bin satan bir dergide aynen yazıyorum, her hafta maliyeye vergimizi veriyoruz, sonra işte böyle, analarını...”, “Tamam oğlum, ben gidiyorum, hadi eyvallah!”...</p>
	<p class="block_14"><span class="calibre3">      </span>Ayıp mı ediyorum, buraya kadar gelmiş, buraya kadar geldiğine göre bir gönül mıknatısı var, dur bir fıkra anlatayım, “Bak Hasan, Akçaabat köftesiyle meşhur. Hamsiköy sütlacıyla, babamın köyü Hacevera, bil bakalım neyiyle meşhur, cinleriyle! Yirmi yıl öncesine kadar bir trafik levhası vardı: Dikkat Cin Çıkar!..</p>
	<p class="block_14"><span class="calibre3">      </span>Cin çıkar dediğimde cep telefonu çaldı, espri güme gitti. Dışarı çıktı konuşmak için, o anlamsız turlarken, Fener iki gol yedi Cimbomdan. Geri döndü, iki gol yediniz dedim, “Yüz tane yesinler umurumda değil” dedi. Umurumda değil, dediğinde film koptu. Ne köpekliğini yaptığı partiye gocundum, ne iki yılda aldığı paralara, Fener umurumda değil, dedi ya, ağlayacak gibi oldum. Oysa Fener en nefret ettiğim takımdır, ama Fener’dir, birinin Fenerli olması lazım. Benim küfredebilmem için. Kiralık katil olsun, tetikçi olsun, çanak yalayıcısı olsun, olsun, ama Fener’den vazgeçerse, ben ne bok yerim!..</p>
	<p class="block_14"><span class="calibre3">      </span>Maç bitmeden çıktık kahveden, “Oğlum sen Fenerli değil miydin?”, “.kiyim Fener’ini, memleketin kırk bin meselesi var” ve bu karizmatik girişle, manşetlerdeki olaylar ve adamlarla, önemli görüşmelerini anlatmaya başladı, belki de sırf bunun için gelmiştir, ne büyük kararlar almış, ne büyük projeler hazırlamış, akıllar vermiş. Bizim televizyondan izlerken ödümüzün koptuğu o olaylar var ya, Hasan işte tam da oradaymış, hatta o fikri de o söylemiş. Bir yığın polis müdürü! İnce, uzun pek afet bir kız geçiyor önümüzden, benim kızılçama benziyor, Hasan kıza takılıyor, “Ne kızdı?” diyor, birlikte yarım saat kızı konuşuyoruz. Hayatımız, yavaş yavaş 007 James Bond filmine dönüyor, saatlerce bu ülkede sadece ajanlardan ve uzun boylu kızılçam kızlardan söz ediyoruz, 83’ten beri...</p>
	<p class="block_14"><span class="calibre3">      </span>Aklıma Evliya Çelebi geldi, iki tür yazarımız olmuş bu ülkede, birinciler ulufe, bahşiş için padişah eteği öpmeye devam ediyor, ikincisi, Evliya Çelebi gibi, olup biteni anlatan bir yazarımız... O da Osmanlı’nın casusu... Saraydan cephelere mektup taşıyor, kuryelik yapıyor. Kendine zengin süsü verip eşkıyalardan koruyor ve aklıma birden, Çelebi’nin uzun gezilerine taşıdığı cariyeler, köleler geliyor...</p>
	<p class="block_14"><span class="calibre3">      </span>“İsrail neden güvenmedi bu karıya, hocayla ortaklığına neden dayanamadı. Kürtleri kazımak için İsrail işbirliğine bazı İslamcı aydınlar dahi sevinmişti. Karı İsrail’e kadar gitti, ikna edemedi. Peki, Mossad üstünlük sağlarsa neler olur, Türkiye’de Müslümanların ağzına sıçacağı kesin, ırkçılığın önünü açar, kaşır. Mossad’ın tek müsaade edeceği şey Türkçülük! Arap düşmanlığı! Mossad’ın kapılarını ulu başbuğumuz mu açtı. O halde milliyetçilerin başına yine Türkeş mi gelecek, ama şimdi Perinçek’le aynı çizgiye... Mossad bunu nasıl başaracak...”</p>
	<p class="block_14"><span class="calibre3">      </span>Ya bırak Hasan,. iktiret bu sahtekâr konuşmaları, sana bir fıkra anlatayım, Birinci Dünya Savaşı’nda, Trabzon’da bir Laz paşaya saraydan telgraf gidiyor, ordunu al, Erzurum’a yürü, Ruslar’ın önünü kes. Paşa orduyu alır, yola çıkar. Zigana’dan Gümüşhane’ye girer ve yorulur. Sinirlenerek: “Geçmişini ...iktiğimin padişahı, bu kadar toprak, bu kadar yer olur mu, git git bitmiyor”, diyor ve alıp orduyu geri dönüyor...</p>
	<p class="block_14"><span class="calibre3">      </span>Geçmişini... dediğim yerde, yine cep telefonu çaldı. Hasan yine anlamsız voltalar atıp saldırgan bir konuşma yaptı. Çok ciddi bir iş yapıyormuş gibi kişiliğini, yüzünü tatlandıran sert görüşme yapmasına, bir çocuk kahkahası patlattım. Bir rüya şov gibi politik dostlarını düşündüm. Sert bir rüzgâr yüzümde patlayarak zehir saçtı. Hiç değilse yılışık bir köpek değil, bir insan, uzun bir yolculukta hâlâ büyük adamlar görüyorsa, o hiç yürümemiş demektir. Hasan’ın silahı, cep telefonu, lüks araba sahibi olmasından gurur duyuyorum gibi bir hisse kapıldım. Hasan’ın annesi sekiz yıldan beri hastanelerden çıkmıyor, hem kayınbiraderlerini, hem kardeşlerini kendisi geçindiriyor... TV’lerin ve gazetelerin reklamıyla kendilerini var eden yazarları düşündükçe, Hasan’ın kirli serveti daha delikanlıca görünüyor, çünkü Hasan yalatmıyor, paranın ve politikanın hard seksini yapıyor... Hasan birkaç gün daha iktidarda kalsaydı, Cosmopolitan dergisi onu da yılın seksi erkeği seçerdi...</p>
	<p class="block_14"><span class="calibre3">      </span>Ey halkı, demokrasiyi savunan körler! Ey insan hakları, af, düşünce yasaları gibi, Batılıların sahte hobileriyle gönül eğlendirenler! Ekmeği bölüşmek derdi olmayanların iki gerçeği kaldı, iki koca: CIA ve Mossad! Tarihinin en büyük enflasyonu ve zamlarının yaşandığı, milyonlarca çırak çocuğun yüzüne kimsenin bakmadığı bugünlerde, işçi liderleri susturulmuş, partiler kilitlenmiş, sivil kurumlar oyuncaklaştırılmış, demokratlar medya ve İsrail’in yılışık köpeği olmuş!</p>
	<p class="block_14"><span class="calibre3">      </span>Bir gol sesi, üçüncü gol olmalı, kendime getirdi beni. Hasan bir mafya çakalı mı, yoksa devletimiz mi çakallarla yaşıyor, yoksa olup biteni seyreden bizler miyiz çakal, insan hakları gibi kavramları yaş günü pastasına çeviren yazılarla ne istiyoruz bu insanlardan... Ve ülkemizdeki lâik-şeriat gerginliğini yöneten, Sivas’tan Uğur Mumcu’ya kadar uzanan tüm yolları bombalarıyla süsleyen Mossad, İmam Hatip kavgasını açık alınla temizledikten sonra, bakalım başımıza hangi çorabı örecek, yani, biz, yarın neleri savunacağız... İmam Hatip kavgası bittiğinde Türkiye-Suriye savaşı başlayacak... Ah benim dalkavuk gazeteci kardeşlerim, bu topraklar bize İsrail’den, Amerika’dan miras kalmadı, ben bu kelimeleri Mehmet Akif’ten, Nâzım Hikmet’ten öğrendim... Bu canavarlar yeryüzünün en büyük gücü de olsa, tek bir temiz vicdan karşısında çaresiz kalırlar. Şarlatan soytarı yazar kardeşlerim, vicdanınıza geri dönün! Biliyorum, çok pahalıya mal olacak vicdanınız. Sıfırdan, yeniden inşaat çok zor! Bu zorluğun korkusuyla, eyaletimiz bile olamamış bir avuç halk, bugün hepimizin vicdanını dolarlarıyla satın alıyor! Bir küçük vatanımız olsun istiyorsak, Mustafa Kemal gibi başınız dik, kuşkucu ve deli olun! Bosna yakılırken sesini çıkartmadı İsrail, Avrupa! Irak’ta bir gecede yüz elli-bin kişi naklen yayında öldürülürken seyrettiler, bizler tepelerde yakılıp şehit olurken yine sesini çıkartmayacak, insan haklarını bize öğreten bu canavarlar! Hiç değilse içimizde, cesetlerimizi toplamak için tek bir vicdan sahibi kalsın...</p>
	<p class="block_14"><span class="calibre3">      </span>İsa mı söylüyordu, fahişe taşlanırken, bari ilk taşı, içinizde günahsız olanınız atsın!..</p>
	<p class="block_14"><span class="calibre3">      </span>Ya, ...iktiret Hasan, gel sana bir fıkra anlatayım, aynen olmuş, Trabzon’da arkadaşlar Yavuz’la ilgili bir kitaba bakmak için kütüphaneye gidiyor, Yavuz’la ilgili konuşurken, Yavuz’un divanı var mıydı gibi bir laf geçiyor. Kütüphaneci de dinliyor konuşmaları... “He var, var, ben o divanı gördüm, müzede gördüm, kadifesi dökülmüş, bir ayağı kırık!...”</p>
	<p class="block_14"><span class="calibre3">      </span>Sıkı dur bir güzel fıkra daha var, bizim dergiden Vedat alıntıladı Akit gazetesinden... Yazar şöyle yazıyor: “Çok mübarek bir şeyhti, çok keramet sahibiydi. Bir zaman önce bir ağabeyim şeyhi ziyarete gitti. Dedi ki şeyhe, kıyamet ne zaman kopacak. Şeyh efendi de, evladım ben görmeyeceğim o günü, ama sen göreceksin ve şeyh bu sözlerden birkaç yıl sonra vefat etmiş. Yazar da yazısını şöyle bağlıyor: Gördünüz mü, ilk kerameti çıktı, kıyameti kendisi göremeden öldü.”</p>
	<p class="block_14"><span class="calibre3">      </span>Hasan’ın kahkahasının tam ortasında, derin bir kuyuya taş atar gibi, sordum, “Bu puştların yanında ne arıyorsun?..” Cevabı kestiriyorum, ekmek parası... Hasan: “Yirmi yıl önce bu adamlar dürüsttür, fedakârdır diye beni tanıştıran sensin” dedi... Ben okulu bitirip, memlekete öğretmen gidecektim, önümü kesip, Hasan, senin ateş gibi katran gibi gözlerin var, kal, demedin mi... Dedim...</p>
	<p class="block_14"><span class="calibre3">      </span>Nasıl anlatırım yaşadığım o büyük facia gibi yenilgiyi... Ben küçükken sanıyordum ki, dürüst fedakâr insanlar olunca her şey tamam olur. Ama gördüm ki, bir namussuz, bir milyon dürüst adamı kullanıp, caniliğe sürüklüyor! Nasıl anlatırım Hasan’a dürüstlüğe, fedakârlığa artık “aptallık” gözüyle baktığımı...</p>
	<p class="block_14"><span class="calibre3">  Hasan: </span>“Söyle Nihat, ağzının içinde geveleme, söyle!”, “Bak Hasan, anladım ki”, “Aklın varsa, vatanın var! Aklın yoksa vatanın yok!”...</p>
	<p class="block_10"> </p>
	<p class="block_9"> </p>
	</body></html>
