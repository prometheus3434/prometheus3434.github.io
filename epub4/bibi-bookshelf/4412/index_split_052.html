<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_51">Batan Geminin Padişahları</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Güya Tanzimat ilan ettiğimiz günlerin, son yüzyılımızın padişahları Sultan Mahmud, Abdülmecid, Abdülaziz, Abdülhamid, Osmanlı’nın 700. kuruluş yıldönümünde anılmaya değer! Sultan Mahmud av köpeklerini pek severdi. Napolyonvari çizme giyer, hoşuna gitmeyen söz söyleyenleri çizmelerinin mahmuzu ile hırpalardı. Bir gün köyün imamı huzuruna gelir, sultanın yanında köpekleri görünce canı sıkılır. İmam efendi otururken köpekleri de hürmetle selamlar. Sultan Mahmud bu hareketin sebebini sorar, imam cüretkârane: “Halifemizin arkadaşlarını selamladım” der, Sultan Mahmud, el çırpıp, imamın başını oracıkta kestirir.</p>
	<p class="block_14"><span class="calibre3">      </span>Sultan Mahmud’un köpeği kara, maiyetinde Tevfik Bey’in köpeği beyaz idi. Bir tavşanı kovalıyordu. Beyaz köpek tavşanı yakaladı. Sultan, tavşanı hangisi yakaladı, diye, sordu. Tevfik Bey: “Kara” dedi. Avdan döndükten sonra Tevfik Bey arkadaşlarına, padişahın hoşuna gitmek için beyaz yerine karayı geçirmeyi bilen devlet adamlarını mükâfatlandırmak lazımdır, dedi.</p>
	<p class="block_14"><span class="calibre3">      </span>Sultan Mahmud 1820’de Çinili Köşk’e gelir, şehzadesinin doğumu şerefine, birkaç tas dolusu altın serper. Padişahın nazarı ne tarafa teveccüh ederse, altınları kapışmak için herkes elini o tarafa uzatıyor. Aceleden sarıklar düşüyor, kavuklar yerlerde yuvarlanıyor. Saray, altın serpilirken fakirler üstlerini, başlarını paralamalarına sebebiyet veriyor diye uygun görmeyip, ağalara elden verilmesi karara bağlandı.</p>
	<p class="block_14"><span class="calibre3">      </span>Sarayın ünlü komiklerinden Hayali Sait Efendi, sultanla açık şekilde şakalaşır, eğlendirirdi. Ancak, başkalarını da eğlendiriyor, sultanın dışında insanlara da komiklik yapıyor diye, saraydan sürgüne gönderilir.</p>
	<p class="block_14"><span class="calibre3">      </span>Bütün büyük krallar gibi Abdülmecid de basit, adi eğlencelerden büyük keyif alırdı. Ortaoyununda iki kamburun birbiriyle dalaşması, güreşmesi, havuzda şakalaşmasına, birbirlerine “kamburunu kırarım” gibi sövmelerinden büyük zevk alırdı.</p>
	<p class="block_14"><span class="calibre3">      </span>Sultan Mahmud’un bir papağanı vardı, sultandan işittiği sözleri tekrar ederdi. Bir gün bu papağan Ömer Ağa’yı çağırmış. Ömer Ağa da sultan çağırıyor zannıyla huzura vardı. Sultan Mahmud, ağa niye geldin, ben çağırmadım, dedi. Ömer Ağa bu işin papağandan olduğunu anlamış, “Bir tebaa (halktan biri) iki efendiye hizmet etmez” diye soğuk soğuk söylenir!</p>
	<p class="block_14"><span class="calibre3">      </span>Bir çingene genci okçulukta pek mahir imiş. En büyük emeli padişahın ayağını öpmek imiş. Enderun ağaları: “Padişah ayağını ancak Enderun ağaları öpebilir, şimdi kala kala bir Kıpti ağzına mı kaldı” diye genci geri çevirirler.</p>
	<p class="block_14"><span class="calibre3">      </span>Abdülmecit dokuz-on yaşında kızların bikrini (kızlığını) bozmaktan büyük zevk duyardı. Bu kızlardan birisi yatakta vefat etti. Fakat o yine düşkünlüğünden vazgeçmedi. Bu feci hadise bir defa daha tekerrür edince, zavallı kızcağız, sultanın hayvani ihtirasına kurban gidince, Abdülmecid insaf edip, kendisini bu caniyane zevkten mahrum bırakmaya razı eder.</p>
	<p class="block_14"><span class="calibre3">      </span>Abdülmecid güvercin çiftleştirir gibi genç ve güzel bir mabeyincisi ile bir cariyeyi sarayında gözleri önünde birleştirmekten ve bunu seyretmekten hoşlanırdı. Böyle çiftler bazen havuzda su perileri gibi padişahın huzurunda oynaşırlardı. Ancak, pek beğendiği genç mabeyincilerden biri ıspanak yediği bir gün havuzda ishale tutulmuş, manzarayı bozmuştur. Buradan da Abdülmecid bir ders çıkarmış, gençlere ıspanağı yasaklamıştır!</p>
	<p class="block_14"><span class="calibre3">      </span>Haremi yüzlerce cariyeyle dolu Abdülmecid’in gönlünü Serfiraz adında bir Çerkez kız çeler. Serfiraz Abdülmecid’e moda tabirle bir türlü vermez. Naz yapar, padişahı üzer. Serfiraz kapatıldığı köşkte, zevk ve safası, hanende ve sazendeleri ile eğlenmektedir. Koca padişah bir sokak kabadayısı gibi iki adamını yanına alıp kadının kapıya dayanır, pencereden yukarı yalvarır. Serfiraz: “İstemem, zevkini bozacaksın” diye bağırır. Kadının inadı tuttuğu gecelerde padişahın ağladığı bile vaki olurdu. Fakat Serfiraz Hanım’a bazen bu hal tesir etmez kafası kızarsa, koca padişaha “çekil git” diye küfreder. Sultan Mecid ümidini tamamen kaybedince: “Serfiraz’ım, senin nazın bana lazım” diye geri dönerdi.</p>
	<p class="block_14"><span class="calibre3">      </span>Sultan Mecid’e, her surette cariyelerin kendilerini memnun etmek için canla başla çalıştıkları halde kötü muamele gördüklerini, Serfiraz Hanım’ın ise bütün naz, küfürlerini, münasebetsiz hareketlerini hoş gördüğünü söylerler. Sultan Mecid: “Her arının boku yenmez” diye cevap verir.</p>
	<p class="block_14"><span class="calibre3">      </span>Ramazanlarda saray israfı had safhaya varırdı. Her gün sarayda doyurulan şahısların sayısı on beş binden aşağı düşmezdi. Kurulan sofralar iki bine varırdı. İftardan sonra bunlara diş kirası da vermek lazımdı. Saray mutfağında dört yüzden fazla aşçı, aşçı yamağı, Türk, İtalyan, Fransız aşçıbaşıların idaresinde çalışırdı. Abdülmecid’in gözlerinden birinin bir defada on-bin altın sarf ettiği rivayeti halk arasında dolaşırdı. Kadınların alafranga giyinmeleri hoşuna giderdi. Bütün saray kadınları, Beyoğlu kadın terzihanelerine koşup, modaya göre giyinmek için Beyoğlu mağazalarını aşındırırdı. Saraya, misafir ya da ziyaret amacıyla gelen kadınları da “şehirli” diye aşağılarlardı.</p>
	<p class="block_14"><span class="calibre3">      </span>Kırım Harbi esnasında Kafkasyalılar esir ticaretinde işi büyüttü. Reşit Paşa da güzel bir cariye alır, on altı yaşındaki bu güzel cariyeyi sultana ikram eder. Abdülmecid ertesi gün Ali Paşa’yı azlettirip, Reşit Paşa’yı bu güzel ikramı için sadrazam yapar. Sultan Mecid’in kadın düşkünlüğü Avrupa kadın piyasasını da sallar. Bir Fransız üçkâğıtçı, Fransız kadınlarını kandırıp İstanbul’a getirir. Satılan kadınlardan ikisi bulundukları haremlerden memnun kalmayıp sefarete sığınırsa da, geri kalan 88 Fransız kızı harem hayatının zevkleri içinde kaybolurlar.</p>
	<p class="block_14"><span class="calibre3">      </span>Kırım Harbi nedeniyle Fransız imparatoru Napolyon ve imparatoriçe Ojeni’nin İstanbul’u ziyareti söz konusu oldu. Sultan Mecid, misafirlerine sarayın bir kısmını tahsis eder. Hazırlıklara bizzat nezaret ediyordu. Bu hareketiyle nezaket ve zarafeti Fransızların On beşinci Lui’siyle kıyas ve takdir olunuyordu. İmparatoriçe Ojeni’nin yatağına konulacak cibinlik aşağıdan yukarıya incilerle donandı. Eski padişahlardan kalma kıymetli ve nefis eşya konuldu, Fransız sefaret memurları şaşırarak: “Binbir gece masalları gibi” dediler. Osmanlı padişahları, ecnebi hükümdarlardan nişan kabul etmezdi. Abdülmecid Fransa’ya karşı o kadar samimiyet gösterdi ki, lejyon donör nişanını almakta tereddüt göstermedi.</p>
	<p class="block_14"><span class="calibre3">      </span>Sultan Mecid bir defa da Tophane müşiri Damat Fethi Paşa’ya 25.000 altın ihsan eder. Sadrazam şaşırır, ihsanı anlayamaz. Padişaha da bir ders vermek ister. 25.000 altını beygirlere yükler, bir gün padişah haremden çıkarken önünden geçirir. Padişah sepet sepet beygirleri görünce, “Nedir bu yük?” der. Sadrazam, Fethi Paşa kulunuza ihsan ettiğiniz 25.000 altın der. Paranın büyüklüğü cisim olarak padişahın gözünde büyüyünce, padişah da şaşırır canı sıkılır, ancak ihsanını geri almayı şanına da yakıştıramaz.</p>
	<p class="block_14"><span class="calibre3">      </span>Şehvetkârane zevklere düşkünlük Abdülmecid’in vücudunu da harap ediyordu. Avrupa’dan kuvvet macununa mukabil ilaçlı şaraplar getirip takdim ediliyordu.</p>
	<p class="block_14"><span class="calibre3">      </span>Sultan Abdülaziz’in ise bir oturuşta bir kuzuyu hakladığı söylenir. Dev cüsseli pehlivan padişahın kadir gecelerinde kendisine ikram edilen on yaşındaki kızlarla nasıl ikili oluşturduklarını hiçbir zaman bilemeyeceğiz. Her defa, aklına geleni yerdi. Bulunmazsa fena kızardı. Aşçılar hemen yanında ve yemeklerin her türlüsünü hazırlamaya mecbur idiler.</p>
	<p class="block_14"><span class="calibre3">      </span>Abdülaziz limon müptelası idi. Yemeğini bitirdikten sonra önüne bir tabla dolusu limon getirilir. Yanındakilerinden biri limonun başını kesip kendisine takdim eder, o da alır, bir eli ile sıkar, suyunu emer. Sonra nefesi ile şişirir, atar, birini bitirir diğeri, böylece tablayı emip, sıkıp, şişirip, boşaltır.</p>
	<p class="block_14"><span class="calibre3">      </span>Abdülaziz de her kral gibi basit eğlencelerden hoşlanırdı. Orta oyuncular önünde “tel kadayıf, tel kadayıf” gibi basit tekrarlar yaptıkça, taklitçiler “on bire on var, on bire on var” gibi sıradan sözlerin tekrarını yaptıkça keyiflenir. Horoz dövüşüne merakı o dereceye vardı ki, bir gün galip gelen bir horozun boynuna birinci rütbeden Osmanlı nişanı taktığı söylenir. Tüm bu bilgileri tıpatıp, Süleyman Kani İrtem’in Temel Yayınlarından çıkmış, Osmanlı Sarayı ve Haremin iç yüzü ve Abdülhamid Devrinde Hafiyelik ve Sansür adlı iki enfes kitabından öğreniyoruz.</p>
	<p class="block_14"><span class="calibre3">      </span>Abdülmecid sarayda hususi tiyatro binası inşa ettirdi, Avrupa’dan gelen tiyatro kumpanyalarının temaşasına izin verdi. Abdülaziz ise, tiyatro binasını ahıra çevirip, hoşlandığı horozlar ile av köpekleri için de ayrıca binalar yaptırdı.</p>
	<p class="block_14"><span class="calibre3">      </span>Abdülaziz de genç delikanlı düşkünü idi. Fazla olarak babası Sultan Mahmud gibi iki cinsten tazeler ile zevklerin her veçhine meyli bulunduğu sarayda söylenir. Gençleri araştırıp bulmak da bir işti. Mekteplerde talebe boru ile davet olunur. Memur bunları gözden geçirir, içlerinden hoşa gidecekleri seçerdi. Bazen de Abdülaziz bizzat Çinili Köşk’te oturup, gelip geçeni seyreder, gözüne kestirdiği gençleri davet ettirir.</p>
	<p class="block_14"><span class="calibre3">      </span>Ayazağa Köşkü’nün havuzunun başında dama oynamayı severdi, bu yüzden bu köşke, Dama Köşkü denilirdi. Cariyelerden birkaçını getirir, hadım ağalar etraftan kimsenin geçmemesine nezaret eder, akşam yaklaşınca, kızlar havuza girerdi. Padişah da havuz başında köşkün gölgesi altında kızların suda vücutlarının hareketlerini, birbirine sataşmalarını gözleri ile takip ederek, şen haykırışlarla su perileri gibi oynaşmalarını seyrederek eğlenirdi.</p>
	<p class="block_14"><span class="calibre3">      </span>Sultan Hamid’in de kuşlara merakı vardı. Japonya imparatoru padişaha muhtelif cins kuşlardan bir koleksiyon gönderdi. Abdülhamid güvercin ve papağanları tercih ederdi. Banyo dairesinin yanında bir kuş odası yaptırdı. En güzel kuşlar suni dal ve ağaçlar üstünde uçuşurlardı. Saraya hediye olarak gönderilmiş bir kanarya “Hamidiye marşını” söylerdi.</p>
	<p class="block_14"><span class="calibre3">      </span>Abdülhamid’in masa, sandalye, dolap çerçevelerini kendi elleriyle yaptığı bir marangozhanesi vardı. Çini fabrikası için Fransız elçisinin tavsiyesiyle Sevr fabrikasından ustalar getirildi. Fabrika, Yıldız sarayına kâse, tabak yetiştirecekti. Kütahya tarafında tetkik yapmak kimsenin aklına gelmediği için on binlerce altın verilerek Fransa’dan çini toprağı getirildi.</p>
	<p class="block_14"><span class="calibre3">      </span>İç Bahçe’de (has bahçe) 300 metre genişlikte havuz vardı. Etrafına karataştan suni bir mağara ve basamaklar yapıldı. Bu has bahçeye pek çok altın ekilmiştir. Almanya imparatoriçesinin Yıldız’da misafirliği sırasında Abdülhamid eliyle topladığı bir çiçek buketinin ortasındaki yapma güle, hazineden iri bir elmas koyarak takdim etmişti.</p>
	<p class="block_14"><span class="calibre3">      </span>Talim edilmiş bir beyaz papağan Abdülhamid’in banyodan çıkıp dairesine geçmek üzere olduğunu ayak seslerinden hissedince “Padişahım çok yaşa, padişahım çok yaşa” diye bağırırdı.</p>
	<p class="block_14"><span class="calibre3">      </span>Zenci çocukları hususi vasıtalarda Afrika içlerinden saraya getirilir, sünnet olur, hadım edilirdi. Bu zavallıların sünnet çocukları halinde sarayda üstlerinde entarileriyle dolaştıkları, yaraları iyileşince, kızlar ağası civcivleri bu çocuklara birer isim takılırdı. Büyüdüklerinde, yalnız kalmış yüzlerce cariyeye, penis olmadığı için, dudak, öpüş, parmak yoluyla platonik erotizmlerinin nesnesi olurlardı.</p>
	<p class="block_14"><span class="calibre3">      </span>Kızlar haremde çiçek savaşı yaparlardı. İki takım olurlar, her bir takım aynı renkten hoş ve hafif esvaplar giyer, karşı karşıya geçer. Gülüşerek çiçeklerle dövüşürlerdi. Abdülhamid de bu çiçek atışma manzarasını zevk ve lezzetle temaşa ederdi.</p>
	<p class="block_14"><span class="calibre3">      </span>Küçük yaşlarda saraya getirilen kızlar arasında ateşli çağında körpe tazeliğini, vücudu biçimsiz kendinden başkasını düşünmez ve sevmez bir ihtiyara feda etmeğe razı olmayanlar çıkar. Sultan Hamid, bu mukavemet edenlerin ısrarını kırar, reddedeni uslandırmak için her çareye başvurur. Padişah, bunlardan birini hayli mukavemet ettikten sonra yatağına girmeye razı eder. Maksada vasıl olduktan sonra kızcağızın yüzüne bir daha bakmaz. Hem Abdülmecid, hem Abdülhamid döneminde, sarayın doktorluğunu yapan gayrimüslim doktorların, saraydaki tüm cariyeleri sıraya dizdiği, büyük bir skandal sonucu öğrenilmiş, doktorlar da durumu itiraf etmiştir.</p>
	<p class="block_14"><span class="calibre3">      </span>Kırım Savaşı sırasında İstanbul’a gelen bir Fransız kibarı Abdülmecid’e, Müslümanların dört kadın almasının sebebini sorar, Abdülmecid:</p>
	<p class="block_14"><span class="calibre3">      </span>- Evet dört kadın alırız, birisini gözleri için diğerini ağzı ve çenesi için, üçüncüsünü ...., dördüncüsünü!</p>
	<p class="block_14"><span class="calibre3">      </span>Abdülhamid keyifli saatlerde çocuğu gibi olan Kâğıthane imamı Ali Efendi’yi yanına çağırır, onunla eğlenirdi. Dışarıda korkunç bir tesir yapan Abdülhamid’in saltanatının ilk yarısında bu Ali Efendi’ye ettiği, ettirdiği şakalar çok kere bayağı bir şekil alır. Ali Efendi havuza atılır, yüzü siyaha boyanır, bir defasında, padişahın huzurunda, sultan, sidiğini içirir Ali Efendi’ye.</p>
	<p class="block_14"><span class="calibre3">      </span>Padişah huzuruna çıkacak olanlar için velev hariçten gelen vükela ve rical hanımları olsun, başörtüsünü çıkarmak mecburiyeti vardı. Padişahtan harem saklanmazdı. Aslında bu sağlam delilden, genel kurulda baş açılmalı gibi bir ders çıkartabiliriz.</p>
	<p class="block_14"><span class="calibre3">      </span>Saraya yeni gelen kızların üstündeki elbise toplanır, mühürlenir ve saklama odasında, saklanırdı. Bir gün kızın burnu havaya kalkarsa, “Getirin şunun elbiselerini, görsün de aklı başına gelsin” denilebilmek için.</p>
	<p class="block_14"><span class="calibre3">      </span>Abdülaziz küt zekâsı, hayvani ihtirasları, kaba zevkleriyle ün yaptı. Avrupa devletlerinden borç alıp, İstanbul sokaklarında insanlar koleradan ölürken, o, Osmanlı tarihinin en şatafatlı, gösterişli, lüks saraylarını yaptırttı. Yemekler altın taslarda yenir, su gümüş bardaklarda içilirdi. Bu israfa dur diyen, Avrupa’dan sürekli borç alan Abdülaziz’i, saraydaki altın tabakları kaldırmasını söyleyen Fuat Paşa’ya, “Nasıl olur sultanların su içtikleri gümüş tasları ellerinden nasıl alınır” der. Fuat Paşa da cevap olarak: “Allah göstermesin devletimizin başına bir şey gelip de efendimizi Konya’ya doğru giderken, sultanlar bu taslarla Ayrılık Çeşmesi’nden mi su içecekler!” diye nazikâne durumu izaha koyulur.</p>
	<p class="block_14"><span class="calibre3">      </span>15 yıl tahtta kaldı, Girit elden çıkmaya, Sırplar ayaklanmaya başladı. Balkanlarda Müslümanlar camilere doldurulup yakılmaya başlanıp, cesetlerin yağları dereler gibi akmaya başladığında artık tahtta değildi. O günden başlayan Balkan kıyımı ve göçü aralıksız bugüne kadar sürüyor, her gün daha büyük bir trajedi ve acıyla, Trakya, Marmara ve Ege bölgesinde Balkan muhaciri yerleştirilmedik köy, kasaba kalmadı.</p>
	<p class="block_14"><span class="calibre3">      </span>1876’da intihar etti. İntihar etmedi, öldürüldü diyenler, sağ elini makasla kestikten sonra, parçalanmış eliyle sağ bileğinin damarını kesemeyeceğini söylüyorlar. İntihar etti diyenler, makası bizzat istediği, odasında inzivaya çekildiği ve yakınlarına intihar edeceğini söylediğini uzun uzun anlatırlar.</p>
	<p class="block_14"><span class="calibre3">      </span>Saltanat darbesiyle Abdülaziz’i öldürmekle suçlanan, Mithat Paşa’dır. Devrin ve son yüz yirmi yıllık siyasi tarihimizin en parlak simasıdır. Türk anayasasının babasıdır. II. Meşrutiyeti ve cumhuriyeti ilan eden büyük bir kuşak onun tarihe altın harfle geçen isminin ardından yürümüştür. Abdülhamid acele ve gizli bir celseyle Mithat Paşa’yı yargılayıp, Taif zindanına gönderir, birkaç yıl sonra da zindanda boğdurulur! Mithat Paşa’nın çok istediği “anayasa” ise hâlâ kurulmamıştır.</p>
	<p class="block_14"><span class="calibre3">      </span>Bugün meclisin, anayasasının da üstündeki kurumlarda oturanlar, hayatlarında bir gün kira ödememiş, hayatlarında tek bir gün aç kalmamışlardır.</p>
	<p class="block_14"><span class="calibre3">      </span>Yeryüzündeki kralların, peygamberlerin, kendini Allah sananların saltanatını yıkan “insan sesidir”... İnsanoğlunun çığlıkları, meclis salonlarında, yeryüzündeki her şeyin kutsallığını yıkayan, berrak, yepyeni bir dünyanın kurtarıcısı olmuştur!</p>
	<p class="block_14"><span class="calibre3">      </span>Her tarihçimiz gibi, sırtını devlete dayayan ünlü tarihçimiz İlber Ortaylı, Hürriyet gazetesinin verdiği Osmanlı Tarih Ansiklopedisi’nin reklamına çıkıp, şöyle diyor: “Bizi biz yapan tarihi okuyalım”. Biz, dediği herhalde yoksul Anadolu insanı değil, biz dediği, saltanatın bitmeyen sefasını, yağma ve talanla bugüne kadar kutlayanlar!</p>
	<p class="block_14"><span class="calibre3">      </span>O ansiklopedilerin yazarlarını okudum, bu saltanata başkaldıranlardan, cani, çapulcu, ayağı çıplak, başı kabak serseriler diye söz ediyorlar, sultanları ise yere göğe koyamıyorlar! Askerî karargâh içtüzüğünden anayasa yapıp, el-pençe divan duruyorlar! Bu anayasaya tapınanlardan başka bir şey zaten beklenmez!</p>
	<p class="block_14"><span class="calibre3">      </span>Tarihçi dediğin, ölmüş adamların arkasından konuşmaz! Şurada, karşınızda capcanlı renkleri duruyor, kalkıp tek laf etsenize, edemezler çünkü hepsi aynı altın tastan ziftlenip duruyorlar!</p>
	<p class="block_14"><span class="calibre3">  </span></p>
	<p class="block_9"> </p>
	</body></html>
