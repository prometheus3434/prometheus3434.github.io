<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_42">Benim Ödüllerim</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Bu ülkede çok mükemmel çok başarılı işler gırla gitmiş gibi, her yılbaşında ödüller dağıtılır. Kim dağıtır: Dernekler, vakıflar, kurumlar!.. Ödül verecek kurumun üç kuruşluk haysiyeti olmalı. Kendinde olmayan haysiyeti kime veriyor? Bu demek, hangi sahada neyi başarmış, neyi inşa etmiş ki, bir de ödül verme hakkını kendinde görüyor!</p>
	<p class="block_14"><span class="calibre3">      </span>Yazarı\sanatçısı da, yaban mandası zarafetiyle en şıkıdım elbiselerini giyip, ödül almaya koşuyor! Almazsa ölürler! Çünkü kişiliklerini belgeleyecek eserleri, çalışmaları hiç yok bu soysuzların!</p>
	<p class="block_14"><span class="calibre3">      </span>Ancak bir yoksula yardım yapacakları zaman bu soysuzlar diyorlar ki, yardım edeceğim insan namuslu, dürüst olmalı. O namusu kendinde aramıyor, o namusu kendine ödül verende aramıyor, kendisine ünü, şöhreti peşkeş çekende aramıyor!</p>
	<p class="block_14"><span class="calibre3">      </span>Şimdi, burada, ben davetiye çıkarıyorum, mesela, eski Meclis Başkanı Mustafa Kalemli’nin elinden ödül alanları, ödüllerini iade etmelerini bekliyorum. Kimde var bu namus?</p>
	<p class="block_14"><span class="calibre3">      </span>Her neyse, ben de ödülleri, yarışmaları severim. İstanbul’da ilk defa yapılan av köpekleri güzellik yarışmasını bir ‘pointer’ cinsi kazanmıştı, sosyete bu cinsin dölünü almak için kapışmıştı. O gün bugün de bu dölü yazarlara, sanatçılara, medyaya dağıtıyorlar. Terbiyesi kolay bir köpektir, hoş görünür!</p>
	<p class="block_14"><span class="calibre3">      </span>Böyle bağırıp çağırdığıma bakmayın, ülkemizde en çok ödül almış yazarların başında ben gelirim. Çok çalıştım, hak ettim bu ödülleri. Garsonluk yapardım sabaha kadar, gençler içer, ben içkilerini taşırdım, onlar şarkı söyler birbirlerine sarılır, ben usulca döktüklerini toplardım, onlar öpüşürler, içim giderdi, canımdan can kopardı... Aralarında ancak tabaklarını toplarken olabilirdim.</p>
	<p class="block_14"><span class="calibre3">      </span>Bir gün büyüyüp o gösterişli salonlarda bütün ödülleri toplayacağımı nereden bilebilirdim. İlk ödülümü ilk kitabımla aldım: Dün Korkusu. Romanda Naci adında bir kahraman vardı. Naci’nin ideolojisinde olanlar peşime düştü. Vuracaklarmış, öldüreceklermiş. Oysa romanın dili, anlatımı bambaşka. Birçok arkadaşım selam vermez oldu, ne çok şeyi bölüştüğüm arkadaşlarım uzaklaştılar. Birçok arkadaşımın travesti zebra ruhu taşıdığını gördüm, küfürler konusunda uzmanlaştım.</p>
	<p class="block_14"><span class="calibre3">      </span>Mesela bu tür mafya raconu kesen milliyetçilerin penisleri pornografik bir malzeme oluşturmuyor. İdeolojik bir penisleri var! Hepsi, milli damadımız Musa Köseağaç zekâsı taşıyor. İdeolojileri gibi, kötü, gizli, yasak ve kirli bir metod, dil kullanıyorlar. Bu türün penisleri için uyarıcı malzeme, vatan, bayrak, din gibi konular oluyor. Toplumsal şiddetin kaynağı da budur, penisler ideolojik imgelere bağlı kalıyorlar! Manda suratlı bu adamların ibrik inceliğinde kamışları birkaç yıl peşimi bırakmadı.</p>
	<p class="block_14"><span class="calibre3">      </span>Peşinden Ofli i Hoca kitabım geldi, önümü kesmeler, küfürlü mektuplar. Bir grup gençlik arkadaşım daha benimle ilişkisini kesti. Dergilerinde, dükkânlarında beni terslediler. Bu tür insanlar, sansürle, aslında müstehcen olana karşı değil, kendi kötü cinselliklerini saklıyorlar.</p>
	<p class="block_14"><span class="calibre3">      </span>Mesela, penisleriyle, vatan, bayrak, Yunus Emre gibi kutsal kelimeleri aynı cümle içinde zikrediyorlar.</p>
	<p class="block_14"><span class="calibre3">      </span>Derken üçüncü kitabım: Bu Çağın Soylusu. (Daha iyi bir roman yazabileceğimi hâlâ sanmıyorum), neyse. Kitabın fonunda mekân: Hastane. Ayağa kalktılar, asarız, keseriz... Onların güzel hatırı için yazarlığımdan şüphesiz vazgeçecek değildim, ancak, güzel doktor bayanların da bu toplu sekse, küfürlere karışması beni çok düşündürdü.</p>
	<p class="block_14"><span class="calibre3">      </span>Bu türün penisleri için de uyarıcı malzemeyi aynı cümle içinde kullandıkları komşu kelimelerde aramalı: Sana mı kalmış, sen ne karışıyorsun, yazar mı görmedik, sen kim oluyorsun?</p>
	<p class="block_14"><span class="calibre3">      </span>Bir yığın arkadaşla daha ilişkim kesildi, hâlâ beni gördüklerinde fare gözleriyle pis pis bakarlar, arkamdan yapılan dedikoduların bini bir para. Ancak küfürlerinde iktidarsızlık sorunu vardı. Yani sevişme, haz ve mutluluk yoktu. Penislerini döl yoluna değil, tren rayları üzerine koyuyorlarmış gibi halleri vardı.</p>
	<p class="block_14"><span class="calibre3">      </span>Ve sonra One Man Show, Dar Alanda Tufan ve Soğuk Sabun kitaplarımı yayınladım, okuma-yazma bilenlerin zor çözeceği bu romanlar dahi onları harekete geçirdi. Artık her yere girdiği için hırpalanmış penisleri gücünü, zekâdan ve duygudan değil, ne bu lan kültüründen alıyordu. Penislerinin hazır giysi gibi her yere uyacağına inançları sonsuz. Kültürleri böyle öğretmiş, çünkü bugüne kadar penisleri her deliğe uymuş. Fena alışmışlar, faili meçhullerde, E-5 yollarında, ıssız tarlalarda, epey iş görmüşler...</p>
	<p class="block_14"><span class="calibre3">      </span>Bulundukları dergilerde, cemaatlerde, ideolojilerde, tek bir cümle karşı yazı yazamadılar, varsa yoksa küfür. İşte bu kitaplar yüzünden iş bulamaz oldum, iki ayrı işten, iki defa, avans alıp işe başlayacağım gün, birileri kitaplarımı hatırlattı, işten atıldım.</p>
	<p class="block_14"><span class="calibre3">      </span>Açtım ve tek dostum kalmıştı: benim gibi tarih içinde yalnız kalmış yazarlar. Leman’a yazmaya başladığımda tutunacak hiçbir yerim, şeyim kalmamıştı, tüm kitaplarımı yazdığım daktilom ise, son nefesini veriyordu. Ben yazarken, birisinin sürekli daktilo şeridini eliyle çevirmesi gerekiyordu, çeviren yorgunluktan düşüp kalıyordu.</p>
	<p class="block_14"><span class="calibre3">      </span>Henüz iki ay geçmemişti ki, üniversiteden birileri sürekli Leman’a telefon edip, kovulmamı istiyordu. Beni kiracıları ile karıştırıyorlardı. O çıksın kızımız girecek. </p>
	<p class="block_14"><span class="calibre3">      </span>Sebep: bağımsız akademi üzerine yazdığım bir yazı. Elli bin öğretim görevlisi içinde, okuduğum yüksekokul kendine dert etmiş. Beni işten atacaklarmış. Mektuplar yazdılar, eşşek kadar imzalar topladılar, beni Leman’dan atacaklarmış...</p>
	<p class="block_14"><span class="calibre3">      </span>Ama bunlar biraz değişikti, cinsel güçlükleri had safhadaydı. Cinsel deneyimlerini ballandırarak anlatıyorlar, prostat, şeker gibi hastalıklarını gizlemeye çalışıyorlardı ve beni medyanın şarlatan, akademinin satılmış yazarlarıyla karıştırıyorlardı. Yatakta hiçbir etkinlikleri kalmayıp hiç orgazm olmadıkları için sertleşme üzerine paniğe kapılmadan konuşabiliyorlardı, beni tanıdıkça sertleşme üzerine deneyimleri arttı.</p>
	<p class="block_14"><span class="calibre3">      </span>Bir zaman sonra Leman’da yazdığım bir başka yazıdan dolayı bir kısım İslamcılar taktı. Ölümlü, mölümlü tehditler, telefonlar. Bu da uzun bir fasıl sürdü. Bu kesim, karışık, düzensiz, biçimsiz kelimeleri yan yana getirmeyi küfür etmek sandı, güğüm suratlı bu kesimde de penis kelimesi, yaradan, ruh, madde ve benzer kelimelerle aynı cümle içinde, yaradana sığınarak geçiyordu. Bu çok tehlikeliydi. Çünkü penis kelimesi bazen hurafe kelimesiyle yan yana geliyordu. Hadi ben ölür giderim, ancak, penis gibi bir organı da hurafeleştirirsek, benden sonra Türk Milleti Avrupa kapılarında ne yapar?</p>
	<p class="block_14"><span class="calibre3">      </span>Bunca yıl şimdi yazdığım bu yazı dışında hiç cevap vermedim, çünkü pala bıyıklı travestiler beni çok şaşırtmıştı, her şeyi zamana bıraktım.</p>
	<p class="block_14"><span class="calibre3">      </span>Bir zaman sonra da “devlet” başlıklı yazılarımdan dolayı almadık tehdit kalmadı. İleride bunların her biri ayrıntılarıyla hikâye olacak.</p>
	<p class="block_14"><span class="calibre3">      </span>Derken, Kemalistler girdi sahneye. Ani ve indirici darbeleri vardı. Küme çalışması yapıyorlardı. Ancak beklediğim performansı bulamadım, çünkü penis konusunda izci kadar eğitilmişlerdi. Davalar, tehditler, devam ediyor!</p>
	<p class="block_14"><span class="calibre3">      </span>Bu karatavuk kadar iktidarları olmayan insanların nesinden korkacakmışım, arslana yelesi ağır gelir mi? Sağcısı, çapulcusu, hemşiresi, İslamcısı, üniversitesi, eşcinseli, kemalisti derken, vatan sathında düşüp kalkmadık kimse kalmadı. Orta Anadolu’muzun, içinde cezaevi de bulunan şehri hızır gibi yetişti. Telefonlar kilitlendi, küfür, dayak, tehdit, ölüm malzemelerine hiçbir yenilik katmadan, yerel gazetelerde ilanlar, imza kampanyaları, bir öncekilerden ne bir eksik ne bir fazla.</p>
	<p class="block_14"><span class="calibre3">      </span>İki yıl önce eşcinseller de bir yazımı yanlış anlayıp abarttılar. O kadar hakaret görmeme rağmen onlardan şimdi burada özür diliyorum. Artık tüm bu küfürlerin endamı-enlemi-boylamı hususunda kadınsı ifadelerle konuşuyor olmam, küfürden, bir lunapark neşesi çıkartmam, bendeki cinsel gelişmeleri de gösteriyor olmalı.</p>
	<p class="block_14"><span class="calibre3">      </span>Hepsine şunu söylüyorum! Beni zürafa kılıklı yazarlarla karıştırmayın, ikincisi, benim yazmaktan başka ekmek param yok. Allah kahretsin ki, estetiğimi “cesurluk” üzerine kurdum, artık, korksam dahi, zırnık geri adım atmam.</p>
	<p class="block_14"><span class="calibre3">      </span>Paranız var, adamlarınız var, mafyanız, çakallarınız, TV’leriniz, milletvekili dostlarınız, rotatifleriniz, çek-senet çeteleriniz var, ne biliyorsanız yapın...</p>
	<p class="block_14"><span class="calibre3">      </span>12 Eylül’de emniyetin damından atılan gençlerin sayısı beş yüzün üstünde. Ne ilk olacağım, ne son. Beni de o zaman atacaktınız boşluğa. Bir sokak karanlığında bir sokak köpeği gibi o zaman vuracaktınız. Artık geçti!..</p>
	<p class="block_14"><span class="calibre3">      </span>Ben naramı attım, meydan okudum. Artık ben ölürsem bir Celali, bir Çakırcalı gibi ölürüm! Çünkü ben söyleyeceğimi adam gibi söyledim, başımı dik tuttum, yıkılmadım!..</p>
	<p class="block_14"><span class="calibre3">      </span>Çünkü ben kendimi çoktan, o emniyetin damından atılmış bildim. Yani, onlar gibi ölmüş kabullendim kendimi. Ve o gencecik, pırıl pırıl çocukların, bu ülkenin tertemiz çocuklarının çığlıklarını yüzbinlerce genç insanın kütüphanelerine doldurdum... Artık, bu yazılar, yüzbinlerce genç insanın odasında!..</p>
	<p class="block_14"><span class="calibre3">      </span>Bu tehditlerin hiçbirinden tek bir eleştiri yazısı gelmedi. Ama tek bir yazı gelmedi. Benim yazarlıktan başka derdim olsaydı, tüm bu tehditleri, Sıcağı sıcağına sansasyon, reklam, tartışma, didişme malzemesi olarak kullanırdım. Sustum ve zamana bıraktım.</p>
	<p class="block_14"><span class="calibre3">      </span>Benim yazılarım beyaz sayfa üzerinde bir düellodur, bilim adamınız, yazarınız, akademisyeniniz çıksın; karşı yazılar yazsın. Ben düello davetiyle bu kültüre yeterince katkıda bulunuyorum, çünkü adları bilim adamı olsa da, parti olsa da, dernek olsa da, bu kültür çocuklarına “pusu” kültürü öğretmiş.</p>
	<p class="block_14"><span class="calibre3">      </span>Yazarların karşısına “yazı”yla çıkın, “pusuyla” değil!.. Velhasıl, bu kadar Yunus Emre, Mevlâna okuduktan sonra yazarın karşısına “pusuyla” çıkarsanız, siz kaybedersiniz!..</p>
	<p class="block_14"><span class="calibre3">      </span>Yıllar önce bir Anadolu kasabasında konuşuyorum. Bir kahvenin önünde ihtiyarlar ve çınar ağaçları. Akşam oldu, büyükçe bir devlet tesisinde akşam yemeği. İçkiler devlet kesesinden. Bir büyük masa etrafında elli-altmış kişi oturduk. Kaymakam, mühendis, öğretmen, hepsi çok kültürlü insanlar. Düzgün giyimli, yakışıklı, onlarcası büyük üniversitelerden mezun ve memleketten haberdar insanlar.</p>
	<p class="block_14"><span class="calibre3">      </span>Hem kültürlü, hem nazik, hem de şık bu insanları görünce, bir mutlu oldum, sevindim, sormayın. Hangi mevzuu açılsa, lafı ağzıma tıkıyorlar. Benden daha iyi yorumlar getiriyorlar, çok zeki ve düzgün bir Türkçeyle konuşuyorlar.</p>
	<p class="block_14"><span class="calibre3">      </span>Kime soru sorsam, zekice cevaplar alıyorum, bayıldım vesselam. Kravatları, kitapları, ceketleri, yemek masasındaki hal ve gidişleri, kitapları, şaşırtıcı derecede yüksek insanlar.</p>
	<p class="block_14"><span class="calibre3">      </span>Huzurum uzun sürmedi, çünkü sivrisinekler yemek boyunca ısırmaya başladı. Birini öldürüyorum, öbürü geliyor. Etrafa baktım, yüzlerce sivrisinek, korunmanın imkânı yok. Bir zaman sonra dayanamadım, yanımda oturan kaymakam beye, “Çok sivrisinek var”, dedim. “Öyle” dedi, “çok sivrisinek var” dedi... Onlar alışmış, onları ısırmıyor, umurlarında değil. Tekrar yemeğe, konuşmaya geçildi. Bense mahvolmuş durumdayım.</p>
	<p class="block_14"><span class="calibre3">      </span>Hemen kaçıp kapalı bir yere gitmem lazım. Yine nazikçe kaymakama, “Çok sivrisinek var buralarda” dedim. O da gülerek “Evet çok sivrisinek var” dedi... Kendinden emin hali öldürdü beni. Acıdan kıvranıyorum. Kaymakam nihayet bu acıklı duruma saatler sonra el koydu. İşçilere emretti, sırtta taşınan motorlu ilaçlardan geldi, yemek masası içeri taşındı, bahçe ilaçlandı. Neler oluyor diyen kasabalılar da, beni gösterip, arkadaş, rahatsız oluyormuş dediler.</p>
	<p class="block_14"><span class="calibre3">      </span>Nihayet yatacağız, sivrisinekler yüzünden uyuyamadım. Sabah, gülerek, pek zarif insanlar kapımı çaldı. Nasıl güzel uyudunuz mu, dediler. O kadar samimiydiler ki, yalan söyledim. “Çok güzel uyudum, mışıl mışıl!” dedim.</p>
	<p class="block_14"><span class="calibre3">      </span>Pencereyi açtım. Ege’nin en güzel ovalarından: Bigadiç! Ovanın tam ortasında küçük bir tepe, işte devlet tesisleri, buradayım. Ovada yayılan sessizlik öyle dokunuyor ki insana. Ulan ne güzel ülkemiz var, deyip ovaya koşmak istedim. Çok uzaktan bir çocuğun ilahi okuyuşunu duydum, koşup o çocuğun yanında oturmak istedim...</p>
	<p class="block_14"><span class="calibre3">      </span>Bir de küçük halı hediye ettiler bana, artık sivrisinek hususunu hiç açmadım. Geçenlerde bir küçük edebiyat dergisi röportaja geldi. Varoluşmuş, estetikmiş, trajikmiş, hani bir yazar gördüklerinde sorulan kelimelerden bir sürü soru...</p>
	<p class="block_14"><span class="calibre3">      </span>Bırakın dedim, şu trajediyi, varoluşu... Size küçük bir hikâye anlatayım dedim, yukarıdaki hikâyeyi anlattım. Yani, çok yüksek bir yazar olamazsınız. Benim çok romantik bir kanım var. Bu benim elimde değil. Nerede yatsam, yanımda kim olsa, tüm sinekler gelir beni bulur. Kanınız coşkulu akmıyorsa, yazar olamazsınız. Kanınız coşkuyla akıyor ise, tüm sivrisinekler de gelir sizi ısırır...</p>
	<p class="block_14"><span class="calibre3">      </span>Ama benim ülkeme yazarlığı, köşe minderlerindeki süs gibi, öküz boynuzu gibi inandırmışlar ve herkes yazarlığı, çini desenleriyle, yabani manda derisiyle karıştırıyor, ben ne yapabilirim.</p>
	<p class="block_14"><span class="calibre3">      </span>Bu küfürlere bozulmuyorum, halkımız son iki yüzyıldır tüm sorunlarını penisiyle çözmek istiyor. Halkın organı vahşi, iradesiz, galeyana gelen kıllı yaratık. Oysa halkın organı, yazarları, öğretmenleri, sanatçıları olabilmeliydi, bu yaratığa biraz duygu, zekâ katabilselerdi bu yaratık bugün böyle sersefil perişan, acıklı bir mahalle çakalına dönüşmezdi...</p>
	<p class="block_14"><span class="calibre3">      </span>Dalkavuklar ödüllerini alsın, benim ödüllerim, bunlar!</p>
	<p class="block_10"> </p>
	<p class="block_9"> </p>
	</body></html>
