<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_9">Rauf Orbay’sız Cumhuriyet 75 Yaşında</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Yapı Kredi Yayınları’ndan yayımlanan Aşçıbaşı adlı kitap eski Osmanlı yemeklerinin tariflerini veriyor, kebaplar faslında ise, tas kebap, fırın kebap anlatılırken sıra “kâğıt kebabı”na geliyor, tarifin altına şu not düşülüyor: “Kâğıt kebabının en büyük meziyeti fırıncının taarruzundan masun kalır!”</p>
	<p class="block_14"><span class="calibre3">      </span>Cumhuriyetimizin 75. yılının havai fişeklerle kutlandığını (Gümrük Birliği’ne girdiğimiz gün de İstanbul yalılarından yükselen havai fişeklerinin benzeri) bugünleri şereflendiren en büyük siyasi olay, Çakıcı’nın kırmızı pasaportlarla Nice’de yakalanmasıdır. Cumhuriyetimizin 75. yılını Çakıcı derin devlet tezgâhıyla Nice’de kutluyor, kırmızı pasaportlarla skandalımızı süslüyor oluşumuz, Topal Osman’dan Yeşil’e, devlet ve cumhuriyetimizin 75 yılda aldığı mesafeyi göstermesi bakımından önemli. Ve şimdi burada aktaracağım tarihi ayrıntı, komik devletimiz için şeytani bir rastlantı.</p>
	<p class="block_14"><span class="calibre3">      </span>Bundan tam 70 yıl önce Nice’de benzer bir suikast girişimini derin devletimiz, cumhuriyetimizin ilk başbakanı ve cumhuriyet tarihimizin en büyük devlet adamı, kusursuz vatansever Rauf Orbay’a karşı düzenledi. Rauf Orbay kuvva ve cumhuriyet kadrosunun en büyük ikinci ismidir, yurtdışına çıkmak zorunda kalan tek ve ilk başbakanımızdır. Dinleyelim: </p>
	<p class="block_21"><span class="calibre3">      </span>“... Mehmet Sabri denen bu cani, muhakemesi esnasında bizzat kendisi Gümülcineli İsmail Hakkı’yı, Mustafa Kemal Paşa’ya aleyhtar olduğu için öldürmek maksadıyla vurduğunu söyledi. Müdafaası için Fransa’nın en yüksek ücret alan meşhur avukatlarından Tores memur edilmişti. Tevkifhaneden yazdığı mektuplardan bazılarının muhteviyatına tesadüfen muttali olarak, Ankara’da kimlerle münasebeti olduğunu öğrenmiştim. Ankara’dan kaçarak geldiğini ve pasaportu olmadığını ısrarla her yerde söylediği halde, cinayeti işledikten sonra yakalanışında aranan oteldeki eşyaları arasında Ankara’dan verilmiş biri 1927, diğeri 1928 tarihli muntazam ve Avrupa için vizeli pasaportlar bulunmuştu. Ayrıca muhtelif konsolosluklarımızdan ve ortadaki bir şahıstan Ankara’dan kendisine gönderilen muhtelif miktarlarda paralar aldığı da tespit edilmişti. Bütün bunlar Mehmet Sabri denen bu mahlûkun Nice’de peşime düşürülmüş olmasının sebebini açıkça göstermeye kâfiydi...” (Yakın Tarihimiz, 4. cilt 376 sayfa.)</p>
	<p class="block_14"><span class="calibre3">      </span>Cumhuriyet, henüz ilk günlerinde kendi başbakanını neden öldürmek istesin? Ve Mustafa Kemal’in en yakın silah arkadaşı neden yurtdışına kaçıp Mustafa Kemal’le ilişkisini bitirsin. Hikâye uzundur, sır noktaları arşivlerde kapalıdır, piyasada yazılanları kısaca özetleyelim.</p>
	<p class="block_14"><span class="calibre3">      </span>27 Mart 1923 günü, meclisin en çalışkan, heyecanlı, sevilen milletvekili Trabzon mebusu Ali Şükrü Bey, Topal Osman tarafından “Hemşerim nasılsın, bir görüşüp akşam yemeği yiyelim, bu nasıl hemşerilik” ricasıyla Topal Osman’ın evine götürülüp, büyük bir boğuşmadan sonra öldürülüp, Çankaya’da bir köşkün bahçesindeki çukura atılır.</p>
	<p class="block_14"><span class="calibre3">      Ali Şükrü Bey</span>’in başına ne geldiği iki gün anlaşılamaz, bulunamaz. 30 Mart 1923 günü Ali Fuat Paşa başkanlığında toplanan mecliste, Hüseyin Avni Bey, feryat ederek müthiş bir konuşma yapar, “canileri affetmeyeceğiz, ya namusumuzla yaşayacağız, ya öleceğiz”, diyerek meclisi ayağa kaldırır. Topal Osman yaverleriyle birlikte saklandığı evde öldürülür, kellesi kopartılıp meclis bahçesinde sallandırılır. Ali Şükrü’nün cenazesi büyük mahşeri kalabalıklarla kaldırılıp Trabzon’a gönderilir. Lazistan milletvekili Ziya Hurşit de meclis tarafından cenazeye refakat için görevlendirilir.</p>
	<p class="block_14"><span class="calibre3">      </span>Ziya Hurşit, meclis kürsüsünde olayın arkasındaki gerçek katillerin ortaya çıkarılması için bir meclis tetkik komisyonu kurulmasını ister. Çünkü Ziya Hurşit’in kuşkuları ürkütücüdür. Ali Şükrü Bey’i Mustafa Kemal’in öldürttüğüne inanır.</p>
	<p class="block_14"><span class="calibre3">      </span>Ali Şükrü Bey’in öldürülmesine tahmini sebep de, meclis kürsüsünden Ali Şükrü Bey’in, Mustafa Suphi’yi öldürmesiyle meşhur Trabzon Kayıkçılar Kâhyasını kimin öldürttüğünün ortaya çıkmasını istediğini heyecanlı bir nutukla söylemesi, Kâhya’yı öldürdüğü bilinen Topal Osman’ın da bundan rahatsızlık duyması.</p>
	<p class="block_14"><span class="calibre3">      </span>Bu olaydan üç yıl sonra Atatürk’e İzmir gezisinde suikast yapılacağı haberi, ortalığı ayağa kaldırır ve işte burada cumhuriyetimiz, 75 yıl süren büyük yarasını alır. Eski ittihatçı ve Teşkilât-ı Mahsusa’dan Kara Kemal, Sarı Edip, Laz İsmail, Ayıcı Arif vs. ki hepsi paşalarla ve Mustafa Kemal’le arkadaştır, aranır, bulunur. Kara Kemal saklandığı evde yakalanacağını anladığında kümeste intihar eder, diğerleri sorgulanır, istiklal mahkemeleri kurulur, hepsi sırayla idam edilirler.</p>
	<p class="block_14"><span class="calibre3">      </span>Sayfalarca süren tutanaklardan kısa bölümler verelim. Mustafa Kemal ile Ziya Hurşit Bey arasında şu konuşmalar geçer:</p>
	<p class="block_21"><span class="calibre3">      </span>Mustafa Kemal: Ziya Hurşit Bey, uzun zaman beraber çalışmış değil miydik? Bir gaye uğruna çalışmadık mı? Nedir bu suikast? Hem de şebekenin elebaşısı, ruhu imişsiniz, öyle mi?</p>
	<p class="block_21"><span class="calibre3">      </span>Ziya Hurşit: Öyle, doğrudur. Suikast yapmaya geldim. Ama başaramadım.</p>
	<p class="block_21"><span class="calibre3">      </span>Mustafa Kemal: Sizden bunu beklemezdim.</p>
	<p class="block_21"><span class="calibre3">      </span>Ziya Hurşit: Dünya beklenmedik şeylerle doludur paşam. Ne yapayım ki karşınızda bu vaziyette suçlu olarak bulunuyorum, ne diyebilirim...</p>
	<p class="block_14"><span class="calibre3">      </span>Ziya Hurşit idam edilmeye en son götürülen idi, Gazi Paşa’ya Suikast adlı kitabında Uğur Mumcu sahneyi şöyle anlatır:</p>
	<p class="block_14"><span class="calibre3">      </span>“Ziya Hurşit uyandırıldığında son derece soğukkanlıydı ‘Anladım telaş etmeyin’ diyor, ağır ağır giyindi, ipek mendilini düzeltip, yüzüne kolonya sürerek ‘buyurun gidelim’ dedi Cezaevi müdürünün odasında kararı dinlerken ayak ayaküstüne atmıştı. Kararın okunması bitlikten sonra sordu.</p>
	<p class="block_14"><span class="calibre3">      </span>- Hepsi bu kadar mı, başka bir şey yok mu? Ziya Hurşit, ölüm cezasına çarptırılanların adlarını öğrenince, ‘galiba bunların bazıları idama müstahak değillerdi, bir yanlışlık olmalı’ demişti cezaevi Müdürü Nuri Bey’in odasından çıkarken de cebinden çıkardığı 200 lirayı müdüre vererek:</p>
	<p class="block_14"><span class="calibre3">      </span>- Bunu ağabeyim Faik Bey’e verin, kabrime şerefime uygun bir mezar taşı diktirsin. Nuri Bey, vasiyetimi yerine getirmezsen bak karışmam, yarın öbür dünyada iki elim yakandadır. Sana orada suikast yaparım ha, hem de elimden kurtulamazsın...</p>
	<p class="block_14"><span class="calibre3">      </span>Ziya Hurşit, suikastın yapılacağı Kemeraltı Camii’nin köşesinde asılmıştı, şaşılacak derecede soğukkanlıydı.</p>
	<p class="block_14"><span class="calibre3">      </span>- En son gelir bezme (meclise) ekâbir derler ya... Ben sonuncu asılan mıyım diye sormuş, yanıt alamayınca yüksek sesle bağırmıştı.</p>
	<p class="block_14"><span class="calibre3">      </span>- Ben zaten başka bir şey beklemiyordum. Sizin elinizden yalnız bu gelir. Ama bu da zevk. Hürriyetsiz bir memlekette yaşamaktansa namusuyla ölmek daha hayırlıdır. Zahmet buyurmayın, ben kendi işimi kendim görürüm.</p>
	<p class="block_14"><span class="calibre3">      </span>Sehpaya çıkarken de ‘ne mükemmel şey, salıncağa da benziyor, yüksekliğine de bakacağım, istediğim de buydu” demişti.</p>
	<p class="block_14"><span class="calibre3">      </span>Ziya Hurşit, tam asılacağı sırada mahkeme üyesi Kılıç Ali ile göz göze gelmiş ve ‘Kılıç Ali mi o? Nerede bakayım,’ demişti.</p>
	<p class="block_14"><span class="calibre3">      </span>Aman beyim, vakit geçiyor, çabuk ol’ diyen cellada gülerek, ‘Acelen ne be kuzum? Telaş etme. Ölecek ben değil miyim? Gidiyorum işte. Dünya sana kalacak, merak etme. Beş dakika sonra öbür tarafta soyuna sopuna kavuşacağım. Mektubun falan varsa ver de götüreyim. Ahirete mektup gönderecek yok mu?’ diye sormuştu.”</p>
	<p class="block_14"><span class="calibre3">      </span>Baytar Rasim’in idama giderken söyledikleri de Met-Üst’ün karikatür esprileri gibidir. Kışla kapısında kurulan idam sehpasına giderken kendi kendine söyleniyordu: ‘Akşam rüyamda görmüştüm (asılacağımı). Buyur bakalım işte şimdi karşımda. Her zaman rüyam böyle çıksaydı ya. Yolcu yolunda gerek, haklı haksız gidiyoruz işte.’</p>
	<p class="block_14"><span class="calibre3">      </span>İp boynuna geçirilirken gözlüğünü çıkarmak isteyen celladı azarlıyordu ‘Bırak gözlüğümü, sen işine bak!’</p>
	<p class="block_14"><span class="calibre3">      </span>Yaşı otuzbeşi geçen her Türk aydınının kendini ittihatçıların hayatını okumaya hasretmesi bundandır “Gözüpek, maceraperest, sıkı örgütçü” bu adamların ilk ön kısmı Birinci Dünya Harbi’ni, geriye kalanlar Kurtuluş Savaşını verdi. Cumhuriyeti kurduklarında aynı zamanda kuvvacı olan eski ittihatçı kadrolar, yani, Mustafa Kemal ve arkadaşları, ruhlarının şekillendiği ittihatçı karakterlerinden kurtulamadılar. 75. yılını kutladığımız cumhuriyete ruhunu veren bu karakterdir. (Bu ittihatçı ruh, milletimizin sağcı-solcu asil karakteri olmuştur. 1979’da şiddetli sol gruplardan Kurtuluş grubu dağıttığı bildirinin sonunda şöyle diyordu: Yaşasın zevkli ve kanlı mücadelemiz.)</p>
	<p class="block_14"><span class="calibre3">      </span>İşte, İzmir suikastının arkasında da Mustafa Kemal, en yakın arkadaşları Kazım Karabekir, Rauf Orbay ve Ali Fuat’ın olduğunu iddia edip, İstiklal mahkemesine çıkartmak istedi. Paşaların hepsi İstiklal mahkemesinde ifade verdi, yalnız Rauf Orbay onuruna yediremeyip yurtdışına kaçtı...</p>
	<p class="block_14"><span class="calibre3">      </span>Mustafa Kemal’in bu kuşkusu, Cumhuriyet’in tüm siyasi tartışmalarını da içinde saklıyor, şöyle ki, Mustafa Kemal ve Halk Fırkası, mecliste ikinci grup denilen Terakkiperveri kuran, Başbakan Rauf Orbay, Ali Fuat, Kazım Karabekir gibi arkadaşlarını hilafetçilik ve cumhuriyet düşmanlığıyla suçlayacak.. Halk Fırkası ömrü boyu, önüne geleni cumhuriyet düşmanı ve din istismarcılığıyla suçlamayı bir gelenek haline getirecek.</p>
	<p class="block_14"><span class="calibre3">      </span>Rauf Orbay, cumhuriyet kelimesini duyduğunda tedirginlik yaşar, çünkü cumhuriyet kararı anidir, hiç danışılmamıştır. Çok sonra cumhuriyete olan inancını samimiyetle tekrarlar, ancak, şunları söyler: “Bize milli hakimiye kavramı, millet meclisi kavramı yetiyordu”...</p>
	<p class="block_14"><span class="calibre3">      </span>Aradan yetmiş yıl geçtikten sonra bugün Rauf Orbay’ın sözleri çok daha anlamlı. Bize milli hakimiye, millet meclisi neden yetmeliydi, cumhuriyet başka bir şey miydi? Gerçekten cumhuriyet tek partinin, ordunun sahip olduğu bir kavram gibi büyüdü. Ne zaman milli hâkimiyet perçinlense, millet meclisi güçlense karşısında cumhuriyeti koruyan kollayanların darbesini buluyordu. Adnan Menderes’in mecliste, siz isterseniz hilafeti de getirebilirsiniz demesi, hilafeti istemesi değil, meclisin büyüklüğünü göstermek için söylenmişti, ancak, bir çuval inciri berbat edecek, tüm kuşkuları paranoyaya dönüştürecek çok talihsiz bir konuşmaydı.</p>
	<p class="block_14"><span class="calibre3">      </span>Ülkemizin cumhuriyet kavramı, milli hâkimiyet ve millet meclisi kavramından çok ayrı bir yönde gelişti. Karşılıklı hesaplaşmaya dönüştü. Cumhuriyet’in bugün taşıdığı anlam: Türk ordusunun şeref ve haysiyeti. Doğrudur. Ancak, millet meclisinin şeref ve haysiyeti nerededir, milli hâkimiyetin kayıtsız şartsız şeref ve haysiyeti nerededir?</p>
	<p class="block_14"><span class="calibre3">      </span>Birileri gerçekten şeref ve haysiyet içinde yaşıyor doğrudur, geriye kalan bizler ise fasulyeden yaşıyoruz. Ülkemiz yakın tarihi gerçekte sağ-sol değil, lâik-şeriat değil, bambaşka iki ayrı kanada ayrılır: Milli hâkimiyetten yana olanlar - Cumhuriyet devletinden yana olanlar.</p>
	<p class="block_14"><span class="calibre3">      </span>Son elli yılın sağcı muhafazakâr partileri her ne kadar tek parti sultasına karşı iktidara gelip oturmuşlarsa da, ordunun kafasındaki cumhuriyetle bütünleşmiş, kenetlenmişlerdi, çünkü millet meclisinin, ya da milli hâkimiyetin ne olduğu kafalarında net değildi...</p>
	<p class="block_14"><span class="calibre3">      </span>Ordunun kafasındaki cumhuriyet devleti, tıpatıp halkın kafasındaki cumhuriyet ve devlet fikriyle aynıdır: Demokrat Parti’ye, Adalet Partisi’ne, Tansu Çiller’e, Anap’a ve Kenan Evren’in anayasasına oy veren halkın ve bu siyasi kadroların “fikir” anlamıyla cumhuriyet devletiyle bir tartışması olmamıştır...</p>
	<p class="block_14"><span class="calibre3">      </span>Olan şudur: Eski gazeteciler anlatır. Meşrutiyet’te herkes birbirine, Talat’ın adamı, Enver’in adamı, sarayın adamı gözüyle bakarmış. Son elli yıldır siyasetimiz Özal’ın adamı, Demirel’in adamı, Aydın Doğan’ın adamı, Koç’un adamı, Tansu Çiller’in adamı vs. şeklinde yelpazeleşen bir siyasal rant kavgasında, MİT ve çakallarını da ortak ederek bugüne geldi...</p>
	<p class="block_14"><span class="calibre3">      </span>Ezcümle: Rauf Orbay’ın bıraktığı yer bomboştur, milli hâkimiyetin ve millet meclisinin müdafileri, partileri, siyasetçilerini bu ülke görmemiş, tanımamış. Bu laflarla iktidara gelenler, cumhuriyet kadrolarının çelik gövdesine mıhlanmış, onları oraya gönderen halkı bulguruyla baş başa bırakmıştır. Ayyıldızlı bayrağımıza sarılı devletimizin yanında ‘bulgurun’ lafı mı olur, olmadı, ezildiler, sürüldüler, aç kaldılar, şehit oldular, oluyorlar...</p>
	<p class="block_14"><span class="calibre3">      </span>Falih Rıfkı’nın Zeytindağı adlı küçük kitabı Türkçe’nin en güzel 5-6 kitabından biridir, Arap çöllerinde yüzbinlerce Anadolu askerini şehit verdikten sonra, dönüşte, şöyle bir sahne anlatır: “... Anadolu hepimize hınç, şüphe ve güvensizlikle bakıyor. Yüzbinlerce çocuğunu memesinden sökerek alıp götürdüğümüz bu anaya, şimdi kendimizi ve pişmanlığımızı getiriyoruz. İstasyonda bir kadın durmuş, gelen geçene:</p>
	<p class="block_14"><span class="calibre3">      - </span>Benim Ahmed’i gördünüz mü? Diyor.</p>
	<p class="block_14"><span class="calibre3">      </span>Hangi Ahmed’i, yüz bin Ahmed’in hangisini...</p>
	<p class="block_14"><span class="calibre3">      </span>Yırtık basmasının altından kolunu çıkararak, trenin gideceği yolun, İstanbul yolunun aksini gösteriyor:</p>
	<p class="block_14"><span class="calibre3">      - </span>Bu tarafa gitmişti, diyor.</p>
	<p class="block_14"><span class="calibre3">      </span>O tarafa? Aden’e mi, Medine’ye mi, Kanal’a mı, Sarıkamış’a mı, Bağdat’a mı?</p>
	<p class="block_14"><span class="calibre3">      </span>Ahmed’ini buz mu, kum mu, su mu, iskorpit yarası mı, tifüs biti mi yedi? Eğer hepsinden kurtulmuşsa, Ahmed’ini görsen, ona da soracaksın. Ahmed’imi gördün mü?</p>
	<p class="block_14"><span class="calibre3">      </span>Hayır!.. Hiçbirimiz Ahmed’ini görmedik. Fakat Ahmed’in her şeyi gördü. Allah’ın, Muhammed’e bile anlatamadığı cehennemi gördü...</p>
	<p class="block_14"><span class="calibre3">      </span>Şimdi Anadolu’ya, Batı’dan, Doğu’dan, sağdan, soldan bütün rüzgârlar bozgun haykırarak esiyor. Anadolu, demiryoluna, şoseye, han ve çeşme başlarına inip çömelmiş, oğlunu arıyor...”</p>
	<p class="block_14"><span class="calibre3">      </span>Evet, Falih Rıfkı’nın dediği gibi, Anadolu 75 yıldır Ahmed’lerini arıyor. İşte şehit anneleri, işte cumartesi anneleri, hepsi Ahmed’lerini arıyor: Ahmed’leri kim öldürdü, nerede ölüyorlar, Ahmed’lere kim ne yapıyor? Hepimiz öldürüyoruz Ahmed’leri!</p>
	<p class="block_14"><span class="calibre3">      </span>Zevkli ve kanlı ittihatçı mücadelemiz sürüyor. Rauf Orbay’ın siyasi mirasına, kayıtsız milli hâkimiyete, kayıtsız şartsız seçilmişlerin rejimine inanmadıkça, Ahmed’leri bir 75 yıl daha arayacağız!..</p>
	<p class="block_14"><span class="calibre3">      </span>Rauf Orbay, yirmi yıl sonra döndüğünde, İsmet Paşa’yla Çorçil İkinci Dünya Savaşı’na girelim-girmeyelim masasındaydı... Rauf Orbay’ın siyasetiyle savaştan kurtulduk... İsmet Paşa, Rauf Orbay’a özür diler gibi, “Paşam yeniden Terakkiperveri kursanız” der. Rauf Orbay: “Ne kadar akıllısın İsmet, sen yine parti başkanı, biz yine muhalefet!..”</p>
	<p class="block_14"><span class="calibre3">      </span>Erken Devlet tanımı ve tarihi üzerine, Afrika kabilelerinden Timur’un çadır devletine kadar yapılan teorik tartışmalar gösteriyor ki, iktidarı sahiplenenler, sahiplendikleri şeyi “saltanatlaştırıyor”.</p>
	<p class="block_14"><span class="calibre3">      </span>Yetmiş beş yıldır biz bulgur yedik şehit verdik, bulgur yedik Şehit verdik, o bize, Yeşil’i, Çatlı’yı, Çakıcı’yı dahi vermedi, vermiyor... Ahmed’leri hiç kimse sormuyor. Anaları ellerinde fotoğraf; soracak, ağlayacak ama saçından sürüklenerek götürülüyor. Fırında kâğıt kebabına sarılı cumhuriyetimizi “milli hâkimiyetin”, “millet meclisinin” taarruzundan koruyup bu güne kadar getirdik. Ahmed’lerini arayan analar; fazla sitemkâr olmayalım, Kabil’den, Taliban’dan, Kahire’den, Malezya’dan, Bakü’den fersahlarca ilerdeyiz, yetmiş beş yılın zenginliğini İstanbul’daki on holdinge dağıttıysak da, onlar cumhuriyetimize âşık yüzde yüz Türk, kahraman işadamlarımız.</p>
	<p class="block_14"><span class="calibre3">      </span>Evlatlarının peşinde yalvaran, sürünen dilencilere dönen anneler! Kara tırnaklarınızı, yırtık yamalı göğüslerinize geçirip ağlamayın anneler. Ahmed’leriniz bir nefes değildi, uçup gittiler. Güneşin kavurduğu boş testi değildi, kırılıp gittiler. Kovukta, delikte büyümediler. Kuşlardan küçük, göklerden yüksek oğullarınız, Anadolu’nun ebedi sessizliği içine gömüldüler. Bin yıldır gömülüyoruz. Biz bu cumhuriyeti gömütler içinde bulduk. Kolu bacağı kırıktır. Yüzü vücudu çok kıllıdır. Bizim gibi karadır. Bu topraklarda bulup buluşturduğumuz tek hazinemizdir. Bütün mevsimlerin ağaçlarına tanıştırmak, kar yanaklı, gümüş tenli bebelerle konuşturmak, serin kış günleri bir gecekondu kahvesinde onunla buğulu bir çay içebilmek biraz uzun sürecek.</p>
	<p class="block_14"><span class="calibre3">      </span>Biraz uzun sürecek anneler, bir yetmiş beş yıl daha! Kim bilir. Püfür püfür bir muhabbetle çıkıp gelir, ağız içlerinde boğulan beddualarımız avuç avuç gülüşlerimize dönüşür, şenlenir evimiz. Bu soysuzların elinde fasulyeden ucuza gidiyoruz sanmayın. Senin serin dağlarında, nemli vadilerinde bir tek gece geçirmiş bu insanlar, kimseye diz çökmeden, karanlık servilerin yapraklarına asılı çığlıklarımızı teker teker toplayıp kokulu çiçeklerle oynaşan kuşların Ahmed! Ahmed! Ahmed! seslerine karıştıracak bir gün.</p>
	<p class="block_9"> </p>
	</body></html>
