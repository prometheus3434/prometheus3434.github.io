<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_35">Melekler ve Sapıklar</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Mide kaldırmayacak böyle bir yazı için, şimdiden özür dilerim. Çığlıklarımızın acı çekmiş bir hayvanın korkunç haykırışları olarak kalması mı, yoksa ruhumuzu arındırmak için ayrıntılı psikolojik belgeleri tartışmak mı? Bazen, ifadesi imkânsız bilgiler vardır, iblisin kuyruk altı gibi, asla konuşamazsınız. Yazmaya karar verdim, çünkü ünlü Çalıkuşu romanının kahramanı gibi, Anadolu’nun cahil köylerinde öğretmenlik yapan genç bir kızdan mektup aldım, hüngür hüngür ağladım. Büyük hayallerle gittiği köyde şöyle bir manzarayla karşılaşıyor: Köylü bir adam, düşmanı saydığı komşusundan intikam almak için, komşusunun dokuz yaşındaki çocuğunun .ötüne balta sapı sokuyor.</p>
	<p class="block_14"><span class="calibre3">      </span>Öğretmenle köy arasında bir milyon yıllık “anlayış” farkı, melekler kadar uzaklar birbirlerine, insan, her darbeye dayanabilmeli, ama artık, cehalete kurban veremeyiz, bu ülkeden de kaçamayız, bu, bir milyon yıllık cehalet enkazının altında kaç nesil kurban edeceğiz?</p>
	<p class="block_14"><span class="calibre3">      </span>Leyla Erbil’in edebi makalelerinden oluşan, içinde Orhan Pamuk’a karşı eleştirileri de olan Zihin Kuşları adlı kitabı okuyorum. Henüz önsözdeyim, pek saygıdeğer yazarımız Selahattin Hilav, Leyla Erbil üzerine “aşk” etrafında düşüncelerini söylüyor, Marx’tı, Hegel’di gibi ağır felsefik laflar ederken, yazı şöyle bir cümleye gelip dayanıyor: “...Hatta kuşları içine alan ve ters ilişkide kendini gösteren bir çeşit cinsel emperyalizm gibidir. Yıllarca önce bir vatandaşımız, Eyüp’te topal bir leyleğe tecavüz ederek, bunun çok güzel ve anlamlı bir örneğini vermişti...”</p>
	<p class="block_14"><span class="calibre3">      </span>Topal bir leyleğe tecavüz eden bir vatandaştan böylelikle haberdar oluyoruz. Aslında halkımızın, Prusya askerî disipliniyle tecavüzü artık bir din haline getirdiğini biliyoruz. Ancak, insan yine de merak ediyor, bu adamın yüzü, duruşu mesela, neye benziyor? Söyleyeyim: Kireç sökücü Calgon reklamına çıkan adamlara!</p>
	<p class="block_14"><span class="calibre3">      </span>Hayattan doğal olarak tat alamayan insanlar, çok tehlikeli riskleri “heyecanlaştırır”, leyleğin derisinden kanayan parçalar da, bu yıkıcı, korkunç heyecanın süsü oluverir.</p>
	<p class="block_14"><span class="calibre3">      </span>Cehalet artık bu ülkede bize bir cellat amanı bile tanımıyor. Leylek, saf bir melektir, minyatürlerde, freskolarda melek tasvirleri leyleğin kanatlarından çizilir, sormak lazım, Tanrı burada bize ne söylemek istiyor? Bazı filozoflar gibi, hayat saçmalıklar ve bir dizi anlamsızlıklarla doludur deyip geçelim mi, yoksa girilmez, yasaktır yazılan insansız odalarda yuva yapmış pala bıyıklı, borazan burunlu yalnızlıkların üstüne mi gidelim? Eski zamanlarda perilerle, cinlerle ilişkiye giren, on binlerce genç gelin vardı, sancılı yataklarını tamamen hayal, başka dünyaya ait varlıklarla cinsel ilişkiye girerek bölüşüyorlardı.</p>
	<p class="block_14"><span class="calibre3">      </span>Ya da yumuşak bir yorgunluk uğruna sahici bir melekle neden ilişkiye girer? Bugün Batı’da kuzu ruhu taşıyan henüz meleklik yaşında çocuklarla cinsel ilişkiye giren insanlar, devasa bir cinsel özgürlük içinde canları çektiği kadar erotik kızlarla aşk oyunları dururken, neden çocuk cinselliğine başvururlar.</p>
	<p class="block_14"><span class="calibre3">      </span>Bir hamlede sonsuzluğa mı varmak? Neden uçaklarda hostes kızlar melek gibi güzel kızlardan seçilir? Cinselliği artık tanrı-vari hale getiren geyşaların erkeklere sunduğu sonsuz cinsel zarafetin derinliğinde ne vardır? Hemşireler neden beyaz giyerler, can çekişen insanların mide kaldırmayacak kusmuklu hizmetlerini sakinlikle yerine getirirken neyi simgelerler? Kilise duvarları melek tasvirleriyle doluydu, akıl almaz cehennemi Roma zulmünden kaçan ilk Hıristiyanlar, Hıristiyanlığı bilmiyordu, zulümden kaçıp, kilisenin duvarlarındaki “meleklere” sığınıyorlardı. Rahibeler ki, İsa’nın melekleri adları, saflığın ve temizliğin tarihine ezbere on asır kurban oldular!</p>
	<p class="block_14"><span class="calibre3">      </span>Son iki yüzyıldır ressamlar, kadının örtüsünü kaldırıp edep yerlerini göstererek neyi ele geçirmek istiyorlardı, cinsel özgürlüğü mü, kadın güzelliğinde yatan melekliği mi? Örtüyü tümüyle kaldırdılar, “meleği” bulamadılar. İnsanoğlu kadın zaafıyla “cinsel özgürlüğü” karıştırdı, insanoğlu ruhunun iç sıkıntılarıyla cinsel özgürlüğü karıştırdı.</p>
	<p class="block_14"><span class="calibre3">      </span>Bir zamanlar da milli kurtarıcı meleklerimiz vardı, Jan Dark’ı Fransızlar kutsal azize ilan etti. Juan Peron bir albaydı, kabarede çalışan yoksul güzel Eva Peronla tutkulu bir evlilik yaptı. Eva Peron çok. Yoksul bir kadındı, o kadar da güzel. Halkının yoksulluğunu düşünüyordu. Arka mahallelerde dans eden bir fahişe iken, Arjantin’in simgesi oluverdi. Öyle bir efsane oldu ki, kendi düşüncesiyle hiçbir ilişkisi olmayan radikal Marksist gerillalar dahi halkın sempatisini kazanmak için kendilerini “Peroncu” ilan ettiler.</p>
	<p class="block_14"><span class="calibre3">      </span>Toplumlar daha büyük iç gerilimlerini bir meleğin peşine düşüp yatıştırabiliyor. Kuğu Gölü Balesi’ni düşünün, 10-15 yaşında bir yığın küçük çocuk, melek giysileriyle parmaklarının ucunda yükselerek, sonsuz bir dönüşle dans ediyor. Estetiğin yumuşak ateşi tam da burada cinselliğin sınırına dayanır, zorunlu bir sanat eğitimiyle bu tutkuyu aşmaya mı çalışırız. Mesela flüt bize ne hatırlatır? Ormanda yapraklar gibi çırılçıplak uçuşup, gezinip, yüksek ve tehlikeli bir romantizmin içine sokar bizi, içimizdeki patlayışları büyülü sesiyle öylesine abartır ki, bu içsel fırtına, ne din tanır, ne sosyal statü... Yaylı sazların ise duygu karışıklığı hiç yoktur, düpedüz ve doğrudan, göklerde, bulutlarda, meleklerle sevişmenin sonsuz hazzını verir bize...</p>
	<p class="block_14"><span class="calibre3">      </span>İnsan, yarım yamalak tatmin olabilen bir varlık değildir, en uçtakini, en çoğunu, en yüksektekini ister... Bu yüzden kutsal dinler bize, meleklerle sonsuza kadar yaşayabileceğimiz bir öte dünya vaad eder. Bir yığın Uzakdoğu dini, ya da tasavvuf bize, bedenimizden kurtulabilmek, dünyevi ağırlıklardan uzaklaşmak, kuş gibi hafiflemenin reçetelerini, öyle doyumsuz, öyle iştahlı öğretir ki, bu melekler aşkına, tüm hayatımızı zincirler, kulu, kölesi oluruz.</p>
	<p class="block_14"><span class="calibre3">      </span>Hem Uzakdoğu dinleri, hem tasavvuf ayakları yerden kesilen, uçabilen, yerçekimine karşı koyabilmiş gerçek hikâyeler anlatılır, inanılır! Çünkü o dünyada da “devrim” meleklerle aşna fişne yapabilecek kadar içice olabilmektir.</p>
	<p class="block_14"><span class="calibre3">      </span>Ruhlar âleminin muazzamlığına inanırız, ama yine de meleklere işkence yaparız, henüz oyun oynama çağında günde on dört saat çalışan milyonlarca çocuk. Mesela Antep’te, boğuk, sıkıcı atölyelerinde canları fıstık yemek istediğinde, hayalleri karşılığında onlara dokuz yıl hapis veriyoruz. Kuş yüzlü bir çocuğa verilen bu cezayı, çengel yüzlü engizisyon yargıçları dahi vermemiştir. Adaleti yerine getirme duygumuz ne kadar kudurgan, askerlik hikâyelerinde duymuşsunuzdur, komutanın düştüğü ağaç cezalandırılır. Ben böyle cezalandırılmış bir söğüt ağacı tanıdım. Toplumu uçurumdan düşüren, ruhlarımızı sapıklaştıran adaletsizlik olduğu için, “adalet”in kendisini cezalandırıyoruz. Aşılması imkânsız bir intihar soğukluğu!</p>
	<p class="block_14"><span class="calibre3">      </span>Ve biraz daha iyi anlaşılıyor, gördüğümüz tüm nesneleri düzmeye çalışan bir erkeklikten kurtulamayışımız, insanlığın tüm çığlıklarına veda etmiş, ağır, hantal, her gün her yerde Prusya disiplini erkeklik. Açması başarısızlığa uğramış, dudakları, neşeden ve coşkudan habersiz ideolojilerin armağanı bir erkeklik. Oysa hayatı bize öğreten meleklerdir. Tanrı her canlıya bir bebek verir, bebekler, her anne-babayı, milyonlarca kitabın, dinlerin öğretemeyeceği yücelikte ve mükemmellikte eğitir. Ve bir gün melekler büyür, anneler yaşlanır, dünyevi tutkulardan, cinsellik gibi ağırlıklardan kurtulur melekleşir. Bu sefer çocuklar, anneannelerine-dedelerine bakıp, hiçbir dinin öğretemeyeceği derinlikte meleklik, gökyüzü dersleri alır. Bebek, anne, anneanne, kokusu, rengi, konuşması, dokunması, besini, gıdası bambaşka bir dünyadan ama ne yazık ki her gün yaşadığımız bu dünya içinde. Güle oynaya, hoplaya zıplaya bu dersi öğrenebilmek varken, milyarlarca yıldan beri akıp gelen tabiatın işte bu dengesini katlediyoruz.</p>
	<p class="block_14"><span class="calibre3">      </span>Oysa modern tıp seksen yaşında dahi cinsel gücümüzü motive etmeye çalışıyor, küçük bebeklere, dahi erotik lolitalar gibi makyajlar yapıyor. Amerikalı şarkıcı M. Jackson’ın sesi ne erkek, ne kadın, ortada, cinselliği de ortada, “melek” bir karizma istiyor, ancak, birileri, muhtemelen muhafazakârlar, kilise, çocuklarla cinsel aşk yaşadığını iddia ediyor, yani, birileri, kimsenin, Jackson bile olsa “erkekliğinden” kurtulamayacağını, melekliğin ise, kutsal kilisenin imtiyazları içinde olduğunu hatırlatıyor.</p>
	<p class="block_14"><span class="calibre3">      </span>Her insanın içinde uçmak, yükselmek, bedenini, erkekliğini, sosyal statüsünü unutmak isteği vardır, bölüşmek, koklaşmak, sevişmek, başkası için çalışmak, ama artık kendimize melekleşmek şansı vermiyor hayat. Sürekli estetik yaptırarak, ya da Türkiye güzeli seçilerek, ya da uyuşturucu kullanarak, ya da çocuklara sahip olarak... Melekleşme arzusu doğamızda sıkışmış gaz kütlesi, bilinmez ateşlerle sarsılmamızın sebebi bu, kendimize ve başkasına iyilik yapma, dokunma, düşüncesinden istesek de kendimizi alıkoyamayız.</p>
	<p class="block_14"><span class="calibre3">      </span>İçimizdeki meleği susturduğumuzda, uğursuzca dışımızdaki meleklerin kanatlarını yolmaya başlarız, bu cazırtılı şarkılar da kurtaramaz bizi. İçimizde meleklerden boşalan büyük ilahi boşluğu, şöhret, para, iktidar gibi dünyevi tutkularla dolduramayız. Dinleyicisi olmayan, boş koltuklarla dolu aşkların, sevgilerin bizi getireceği yer, her şeyi ben çözerim diyen bir babanın, şeyhin, liderin kucağıdır. Zırıl zırıl ağlayan, yalvaran küçük kara böcekler gibi bok kokusu bir hayatın içinde doğup, sapıklaşıp, kendi içimizi infilak ettiren, fışkıran, patlayan sapıklaştırıcı zehirle, milyonlarca insanı, balığı, anneyi, çocuğu parçalayan, yok eden bir tuhaf yere geliriz... Yani Türkçesi, sevişmek, bölüşmek ve başkası için iyilik yapma hakkımız, devredilemez. Karanlık ve yakın bir konuya geçelim.</p>
	<p class="block_14"><span class="calibre3">      </span>Hastanede çalıştığım yıllarda Numune acil serviste hiçbir zaman anlatılamaz dediğim bir olay yaşandı, Ankara’ya yakın kasabalardan birinden bir adam gelir, fermuar bölgesi yastık kadar şişkindir, çözerler. Kanlı bir çarşafa sarılmış leşten bir heyula. Ortasından kesilmiş, kaniş köpek paramparça, önayakları gövdeden ayrılmış. Köylüler çıkartmak için uğraşmış, insanı zonklatan bir iğrençlikle ürkünç haykırışlar içinde bu köpeksi varlığı getirdiler.</p>
	<p class="block_14"><span class="calibre3">      </span>Ortaçağda böyle bir adamı bir saniye düşünmeden yakarlardı. Ben de öyle düşündüm, üstelik cins bir deli manyaklığıyla adamı kuyuya atıp kireçle üstünü kapatmayı düşündüm. Ancak, inanılmaz bir şey oldu. Doktor ürkünç pisliğe papuç bırakmadı, ilahi bir sakinlikle kanişin leşini penisten çıkartıp, hastayı güzel köyünün güzel dağlarına, neşeyle gönderdi.</p>
	<p class="block_14"><span class="calibre3">      </span>Canice öldürmek istediğim adamı, mutlulukla iyileştiren doktoru uzun yıllar düşündüm. Nefret, tiksinti duyguları taşımayan melekten bir insan olduğuna karar verdim. Fıstık çalan çocuklara verilen cezayı duyduğumda, bu vahşi olay geldi aklıma. İktidarın penisine leş gibi asılan kaniş köpeklere döndüğümüz bu hayata artık ne yapmalı, nefreti, tiksintiyi nasıl durdurmalı, sapıklaşmadan nasıl sakin kalabilmeli. Kalmış mıdır içimizde tutunabileceğimiz bir kanarya tüyü...</p>
	<p class="block_14"><span class="calibre3">      </span>Bu köylü adamın yüzü neye benziyordu? Demirel’in Baykal’ın yüzü neye benziyor? Televizyonda izledim, bir Rus sapığı, ellinin üstünde kadına tecavüz edip bahçesine gömmüş. Yüzü, duruşu bir şey anlatıyordu... Buldum.</p>
	<p class="block_14"><span class="calibre3">      </span>Dante, İlahi Komedya adlı kitabında şiirsel bir dille ahret yolculuğunu anlatır, ahret: cehennem-araf-cennet. Kitabın bölümleri burada gördükleridir. Cehennemde yalancılar, hırsızlar, hilekârlar hepsi ayrı ayrı cezalandırılmışlar. En ilginç cezalandırma ise “sapıklarındı”...</p>
	<p class="block_14"><span class="calibre3">      </span>Onlar “acı çekmeden ümitsiz bir bekleyişle” cezalandırılmışlardı.</p>
	<p class="block_14"><span class="calibre3">      </span>Sırp canilerini televizyondan izlediğimde, işte kireç sökücü Calgon reklamındaki gibi “acı çekmeyen ümitsiz bir bekleyişle” cezalandırılmış olduklarını anladım.</p>
	<p class="block_14"><span class="calibre3">      </span>Yine, asla yazamam dediğim bir trajik vaka, hepinizden özür dilerim, Karamazof Kardeşlerin isyankâr kahramanı İvan Tanrı’ya haykırır, neden Balkanlar’da hamile Türk kadınlarının karınlarını deşiyorsun, bebekler yakılırken sesini çıkartmıyorsun, bu acıyı neden bize çektiriyorsun. Balkanlar yüzyıl sonra yine karıştı, tecavüze uğrayan melek gibi Bosnalı kadınlar ülkemize sığındı. Birbirinden güzel insanlarımız, ellerinde ne varsa yardıma koştu. Ancak, trajik bir kaza yaşandı. Hediye paketleri içinde penis şeklinde şekerler çıktı. Şoka uğrayan yardımseverler, bu ağır trajik kazanın ne olduğunu anlamaya çalıştı. Tüm hediye sahipleri araştırıldı. Sonunda, gül yüzlü, nur yüzlü ihtiyar bir şekercinin dükkânında buldular kendilerini. İhtiyar gerçekten mübarek bir adam ve bu kadınlar için bir şeyler yapmak istiyordu, dükkânının yarısını hiç sormadan kadınlara bağışlamıştı. Ancak, ihtiyar da, ithal Avrupa kutularında neler olduğunu bilmiyordu. Tanrı, bu kadar acı günün içinde bize bu trajediyi niçin yaşatır? Tecavüze uğramış melek kadınlar, şekerlerin yanlışlıkla geldiğini anlayıp, kimseye bir şey söylemeden usulca şekerleri kırıp toz ettiler, ayıp olmasın diye olayı unutmuş gözüktüler. Bu kadınlar, bu davranışlarıyla, ya çok yüksek bir medeniyetin çocukları, ya büyük bir medeniyetin habercileri, ya da gerçekten melek idiler.</p>
	<p class="block_14"><span class="calibre3">      </span>İçimizden herhangi birinin rahatlıkla adam öldüreceği bir konuyu, ilahi bir dünyanın sırrına ermiş sakin bir olgunlukla karşılayıp, kibarlıkla geçiştirdiler.</p>
	<p class="block_14"><span class="calibre3">      </span>Kardeşlerim, bizler, giyeceğe, yiyeceğe ihtiyacı olmayan Afrika’nın kamıştan evlerinde büyümedik, bizler 18 kişilik şehirleri olan Alaska’da doğmadık, bizler gerçek bir cennet olan her sabah birbirlerine “Aloha” diye seslenip, her gelenin boynuna güzel kokulu çiçekler asan Hawaililer değiliz. Biz, bu büyük trajik falcıların coğrafyasında büyümüş çocuklarız. Katilliğimizi, sapıklığımızı, anlamak zorundayız, bu topraklarda yaşamak için. Anneannem de bir melekti, küçükken beni dizlerine alır, anlatırdı mışıl mışıl. Ermeni soykırımını. Horasan’da süngülenmiş cesetleri bir meydanda topluyor Ermeni askerler. Anneannem ve komşusu, süngü yarası aldıkları halde cesetler içinde ölmüş numarasıyla sessizce duruyorlar. Tekrar Ermeniler gelip ölmeyen kaldı mı diye yeniden süngülüyorlar, bizimkiler, tekrar süngü yarası alıp seslerini çıkartmıyor.</p>
	<p class="block_14"><span class="calibre3">      </span>Çok sonra öğrendim ki, bu savaşta ne biz Ermeniler’den fazla, ne Ermeniler bizden az kestiler, birbirimizi boğazladık. Ve beş yaşındaki bir çocuğa anneannesi bu hikâyeleri anlatınca ne olur? Yirmi dört yaşıma kadar belimde çift parabellumla dolaştım, bir gün Rum, Ermeni, anneanneme yapılanların intikamını almalıydım.</p>
	<p class="block_14"><span class="calibre3">      </span>Çok okuyan kadınlar “cazi” olur, çok okuyan erkekler de vatan haini. Yoksa Tanrı bize de melek olma şansı mı veriyor, çünkü çocukken ben, melek insanlar tanıdım. Babamla uzun yola Gümüşhane’ye giderken gecenin bir vakti, ıssız dağ başlarında kör bir ihtiyar, kapkara giysiler içinde, elinde kalınca bir sopa. Babam uzaktan selam verdi, geçti. Issız dağ başlarında onlarca kurdun, ayının olduğu bu yol, iki yüz kilometrelik, hem kör, hem korkusuz. Babam, “Hacı Ahmet babadır” dedi. Anlattığı efsaneye göre, Hacı Ahmet baba, savaşta bir Ermeni kızını yakalamış, kılıcını boynuna dayamış tam kızın boynunu uçuracak, Ermeni kız melek olmuş uçmuş. Hacı Ahmet baba bir tuhaf olup o gün bugün kendini kaybetmiş. Dağda bayırda gezip duruyor. Ermeni kızına “melek” rolü veren, Ermeni kızına kılıç salladığı için de kendi askerinin aklını kaybettirip “evliyalaştıran” bu halk gökten inmedi. Vahşi bir katliamın ortasında dahi, melekleşerek, meleklerle sorunu çözmeye çalıştı. Melekleşen bu halk ile Türk-Ermeni siyasiler arasında bir milyon yıllık anlayış farkı var...</p>
	<p class="block_14"><span class="calibre3">      </span>Kardeşlerim, tarih iki büyük eser yaratmıştır. Biri Çin Seddi’dir. Hâlâ orada. Bir kavmin başka bir kavimden korunması için. İnsanlığın içindeki bu set bitmemiştir. Her geçen gün kavimler, ırklar, milletler, birbirlerine “set” çekmeye devam eder, modern kültür, liberalizm bu kan kavgasına siyasi masajlar yapıp, coşturup, abartıyor.</p>
	<p class="block_14"><span class="calibre3">      </span>İnsanlığın ilk büyük eseri ise Babil Kulesi’dir. Bizler Babil Kulesi’nin çocuklarıyız. Efsanesi tarihe gömüldü. Babil Kulesi’nin bitmeyeceğini inşa edenler de biliyordu, ama her gelen bir taş koyacaktı ve Babil Kulesi’yle insanoğlu göklere ulaşacaktı...</p>
	<p class="block_14"><span class="calibre3">      </span>Bugün, Çin Seddi’nin karşısında, yazarlar, şairler, halklar Babil Kulesi’ni inşa ediyor, her gelen yazar bir taş koyuyor...</p>
	<p class="block_14"><span class="calibre3">      </span>Bir efsanedir, hayaldir, ütopyadır demeyin, ne olur siz de bir taş koyun. Türkler, Ermeniler, Kürtler, on yedi yaşındaki melek yüzlü çocukların ellerine silah vermesin!..</p>
	<p class="block_14"><span class="calibre3">      </span>Yoksa hızla hepimizin yüzü, Demirel’in, Baykal’ın, yüzüne kireç sökücü Calgon reklamına çıkan adamların yüzüne benzemeye başlıyor!.. “Acı çekmeyen sonsuza dek ümitsiz bir bekleyiş”…</p>
	<p class="block_14"><span class="calibre3">      </span></p>
	<p class="block_9"> </p>
	</body></html>
