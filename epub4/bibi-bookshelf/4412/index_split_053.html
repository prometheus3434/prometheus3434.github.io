<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_52">Sevgiliye Mektup</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Çocukluğumuzun uzun kış gecelerinde sobanın fırınında patatesleri kapkara kömürleştirir, kabuğunu elimiz yanarak soyar, fırının içine elimizi sokmaya korkar ateş gibi patateslerin kömürleşmiş kabuklarını soymaya parmak uçlarımız dayanmaz, kapkara olurduk. Sobanın önünde kül dökülmesin diye büyükçe bir muşamba. Muşambanın önünde üstünde çömelip oturduğumuz büyükçe bir yer minderi. Delirmiş rüzgâr camları zangır zangır çarparken, birbirimize sokulur, bilmeceler sorardık. Bilmeceyi sormadan önce, tarihin hangi derinliklerinde kim uydurmuş, önce onu söylerdik. Ya bunu bilicen, ya bu gece ölecen!</p>
	<p class="block_14"><span class="calibre3">      </span>Büyüdük. Ve hayat önümüze öyle derin, karmaşık, çirkin sorular koydu ki... Orta okuldayken bir adaya gitmek istersen, yanına önce kimi alırsın, derdik. Sevdiğim kızı, derdim. Sevdiğimiz kadın adasına çoktan çekip gitti. Ardından gidecek yelkenlimiz, gücümüz olmadı. Hayat bana güçsüzlüğümü öğretti. Ardından öylesine yakıcı bir soruyla baş başa kaldım ki, ya bunu bilicem, ya bu gece ölecem!</p>
	<p class="block_14"><span class="calibre3">      </span>Bu satırları yazarken dışarıda temmuzun ortasında deli yağmurlar yağıyor, seviniyorum, şimdi, Orta Anadolu’nun kavunları yağmuru yiyip şişiyorlar, on gün de güneş gördüler mi, balından yenmez. Öyle demeyin, dünyanın en büyük fortevitidir, beyazpeynir, kavun ve rakı!</p>
	<p class="block_14"><span class="calibre3">      </span>Ünlü Fransız filozof Deleuze, Spinoza’yı anlattığı ders notlarında bahseder, Spinoza’ya bir okuyucu, bedenim için kötü olan şey nedir, diye sorar. Spinoza, mesela, gözlerinize gelen fazla mavi ışık, sizi rahatsız eder, ışık olduğu halde, gözünüzü kapatırsınız. Çünkü ışığın gücü, bedeninizden yüksektir! Gücümüzü aşan şey, bizim için kötü müdür, diye derslerine devam eder.</p>
	<p class="block_14"><span class="calibre3">      </span>Modern toplum, biz insanlar bu yüzden mi aşktan kaçıyoruz! Erich Fromm Hürriyetten Kaçış kitabında, Alman toplumunun tüm özgürlüklerini feda edip, bir lidere tapınmasının sebebini sorar! Tutkulu, delice bağlılıklar geride kalıyor, yalnız Hitler’den değil, aşktan da kaçıyoruz...</p>
	<p class="block_14"><span class="calibre3">      </span>Bir çocuk oyunu, (limonu sıkar gibi yaparak) “limonu da böyle sıkarlar-sıkarlar”, peşinden (kıtır kıtır bir şey kesiyormuş gibi eliyle) “gavuru da böyle keserler-keserler!”...</p>
	<p class="block_14"><span class="calibre3">      </span>Erişte hamuru gibi gavur kesen eski zamanın insanlarının aşkları nasıldı? Surları, kalkanları delik deşik eden hançerlere, kılıçların çeliğine kaç kez ve hangi ustalıkla su verdiler!</p>
	<p class="block_14"><span class="calibre3">      </span>Eskilerin aşkı, kan davası gibiydi. Şimdi bizler de, dünyanın bu en güzel kanatlı çocuğunu, gâvur gibi kesiyoruz!</p>
	<p class="block_14"><span class="calibre3">      </span>Başkaları umurumuzda değil, bedenimize, kendimizdeki “Moğol’a tapınıyoruz. Başkaları “üstün yaratık”, aşk, dışımızda olağanüstü büyüsüyle hayaller ötesi bir yaratık. Hızla aşkı, gülünç ve boş bir uğraş durumuna döndürmek için elimizden geleni yapıyoruz.</p>
	<p class="block_14"><span class="calibre3">      </span>Zahmetine, pahalıya oturan acısına saçma-sapan şeyler deyip geçiştiriyoruz. Bazı beyazlar, Kızılderilileri öldürmek için makineli tüfek kullanmamış, Kızılderililerin gittiği yollara gripli insanların elbiselerini bırakmışlar. Gribe karşı savunmasız Kızılderililerin hemen ölmesi gibi, eski yazarlar, şairler, yolumuza, yaralı aşk gömleklerini bıraktılar, bir koklamayla hastalığın pençesinden kurtulamıyoruz.</p>
	<p class="block_14"><span class="calibre3">      </span>Fırtınada ağacın altına saklanan köylü, vahşi korunma duygusuyla, panikleyip ağacın altına atıyor kendini, yıldırımı yiyor, kömürleşerek ölüyor. </p>
	<p class="block_14"><span class="calibre3">       </span>(Ülkemizde yılda 52 kişi yıldırımdan ölüyor, bu bir rekor.) Oysa o da biliyor, yıldırımın ağaca düşeceğini. Aklının peşinden bedenini götürmüyor. Biz, imana da, aşka da vahşi duygularımızla sığınıyoruz, “aklımız” bedenimizi yönetemiyor!</p>
	<p class="block_14"><span class="calibre3">      </span>Aşkın büyüleyici sarhoşluğundan tutkuları, hayal ve iç dünyalarını en ince ayrıntılarına kadar tertemiz kılmış, kalbi-ciğeri-ağzı kendi sütüyle ballaşmış insanlar, ruhunun heyecanlarına engel olamıyor.</p>
	<p class="block_14"><span class="calibre3">      </span>Duygusal ısılarının hararetini dindirmek ellerinde değil. Sel gibi kabarıp coşan aşkın yatağında, kafalarını kayalara vura vura sürüklenmekten kurtaramıyorlar kendilerini.:.</p>
	<p class="block_14"><span class="calibre3">      </span>Allah’tan bulasıca, içimizde en süslü kadın, elbiseleri, arzuları en ateşli kadın hâlâ aşktır, insanoğlunun bu en büyük kan-ruh-can davasından bugün elimizde yalnız bir hülyalı bakış, biraz sonra hemencecik unutuverdiğimiz, birkaç söz kaldı.</p>
	<p class="block_14"><span class="calibre3">      </span>Aşkın bu ağudan güçlü tadını unutmak için neler yapmadık ki! Çayı böyle sıcak su gibi mi içerdik. Demlenirdi, ocakta beklerdi.. Kahve tiryakileri, cezveleri, küçük ispirto ocaklarıyla çıkar sokağa, canları istediğinde hemen yapıversinler diye. Seyyar kahveciler vardı, sırtlarında taşırdı ocaklarını, isteyene usul usul ve dakikalarca süren sohbetin eşliğinde yaparlardı kahvelerini. Fransızlar kahveyi bizden aldıklarında herkes içsin diye mi, önce sulandırdılar. Şimdi biz de Fransızlar gibi, sert tadını bozup hemencecik pişirerek içmeye başladık kahveyi... Kahve diye bugün, sıcak kahverengi su içiyoruz. Bozanın insanı sarhoş eden tadını önce Vefa Bozacısı bozdu. Herkes içsin diye, sulandırdı bozayı ve çok tutuldu. Turşularımıza bakın, biberleri, fasulyeleri, lahanaları canından bezdirip, acısını, suyunu, perişan etmenin adı oldu turşu. Ağzımızda yeniden canlanıp coşan, derimizi, damağımızı, ayağa kaldıran keskin turşuyla, turşu sularını da sulandırdık, herkes yesin diye mi?</p>
	<p class="block_14"><span class="calibre3">      </span>En hafifi limonata ve şıraydı bu tatların, onların dahi sadece renkleri kaldı yadigâr. Tütün, bugünkü sigara şeklinde değildi, uzun çubuklarla içilirdi. Tütün dükkânları vardı, kıyımları, tütünü kurutuşları ayrı bir ustalıktı. Nargile de öyle. Dışarıda temmuzun ortasında deli yağmurlar yağıyor, durup düşünüyorum, eski zaman tatlarıyla eski zaman aşkları arasında sıkı bir ilişki var mıydı? Şu içtiğimiz ayran, dünyaya adını veren yoğurdun sert tadı nerede? Salep, koyuluğunu yitirmiş, sıcak süte dönüşmüş.</p>
	<p class="block_14"><span class="calibre3">      </span>Yoksa her şeyin tadı, arkadaş, sokak, soğuk, sıcak, aile, kavga, türkü, kalabalıklaştıkça, bir mantık ve uygunluğun ve tüketimin modern kazanında haşlandıkça özsuyunu, hakiki tadını, coşkusunu kaybediyor mu?</p>
	<p class="block_14"><span class="calibre3">      </span>Bu tatlar bedenimize büyük, ağır mı geldi, insanoğlu kendinden büyük olan zevklerden korkmaya, ürkmeye mi başladı. Yüz bin deneyden ve kontrolden sonra içiyoruz, her şeyi temkin, her şeyi hastalıklı bir itina, bozuk bir ihtiyatla vermeye-almaya başladık!</p>
	<p class="block_14"><span class="calibre3">      </span>Aşk, küçülüp, arada bir kokladığımız bir enfiye şişesine dönüşüyor! Şu üç günlük dünyada, kederin, ağlamanın coşkusunu en süslü püslü, en büyülü elbiselerini bedenimize giydirmekten neden korkar olduk?</p>
	<p class="block_14"><span class="calibre3">      </span>Kadın, ucuzundan, aşk acısızından-şipşağından, sevgi sadakalısından, fedakârlık bananesi’nden, kavga, bana bulaşmasından, gece, en neonlusu, en gürültülüsünden, sabah, en curcunalısından, dost, başımıza yük olmamalısından, anne, işime karışmasından, kardeş, ses-problem çıkartmayanından, sevgili, boş zamanlarda gönlümü eğlendirircisinden olsun, sevişme, şöyle uzayalım sokağa, sürpriz olsun!</p>
	<p class="block_14"><span class="calibre3">      </span>İnsan utanıyor söylemeye, bağlılık değeri değil, değiştirilebilir-konvertibilite değerleri yüksek kadınlar ve erkekler moda! Hem tabiatın sert tatlarından vazgeçiyor, hem de konvertibilite kadınlara düşkünlüğümüz yaygınlaşıyor, çünkü, hayatımız acı ve tat vermeyen zevklerin bilimi haline geliyor!</p>
	<p class="block_14"><span class="calibre3">      </span>Ucuz, sarı çayı çok seviyoruz, aslında. Ne ulan bu, diye hayıflanacaksınız, ulan bu dediğiniz adamı sevmeyecek, ona saygıdeğer davranmak zorunda kalmayacak, ikramına karşı kendinizi borçlu hissetmeyeceksiniz. Ucuz çayın sayesinde, dürüst, adil, samimi cevap vermek zorunda olmayacaksınız. Sümüksü hayıflanmalar, otlanmalar sizin de hoşunuza gidecek, çünkü, başkasına karşı sorumlu olmayı hissetmeyeceksiniz!</p>
	<p class="block_14"><span class="calibre3">      </span>Sıkı, demli, tadında bir çay içtiğimizde, nimete, ikram edene, sizi bu doyumsuz tatla tanıştıran duygularınıza, başkasına karşı, kendinizi manen borçlu hissedeceksiniz. Çünkü duygularınız “cezbeye” girecek, içinizdekileri, hayatı ciddiye almaya zorlayacak sizi.</p>
	<p class="block_14"><span class="calibre3">      </span>Oysa hayatı ciddiye alacak, maddi ve manevi gücümüz yoktur, verdiğimiz sözün arkasında duracak cesurluğu öğretmemiştir bu hayat bize.</p>
	<p class="block_14"><span class="calibre3">      </span>En iyisi, güç, sarhoşluk, hayat, aşk gibi derin tutkuları bize hiç hatırlatmayan, bulaşık-karmaşık-renksiz telaşlarla geçirin gününüzü. Hem ucuz olur, hem bunu herkes yapıyor, hem ciddiye almazsınız, hem de kimse sizi bu hayattan sorumlu tutmaz!</p>
	<p class="block_14"><span class="calibre3">      </span>Hayattan kaçıyor muyuz? Olmak ya da olmamak, yani, Âdem’e uzatılan elmayı yemek ya da yememek! Bu elmaya diş geçirecek gücü bulamazsak, ilahi ve neşeli bir arkadaş gibi kendi varoluşumuzun farkına varamayız. Yunan tiyatrosunda bir oyuncu bir oyunda en az otuz maske takardı. Otuz maskenin çeşitliliğiyle hayatı yaşamak, her şeyin tadından birkaç dakika, az az, elmayı yemek istemeyişimiz, bu “çeşitlilik” sarhoşluğu altında insan oluşumuzu gizlemek mi?</p>
	<p class="block_14"><span class="calibre3">      </span>Ruhumuzdaki derin dalgaları sevgilinin kemiklerinden yapılmış tarağıyla bir gün olsun tarayamadan geçen koca bir gençlik, hileli bir oyun kâğıdı gibiydi, aşkı bize tuzlu bir sızlanmak, tehlikeli bir boşluk gibi öğretti. En iyisinden insana bazen heyecan veren bir manzaraydı!</p>
	<p class="block_14"><span class="calibre3">      </span>Yaşlandıkça insan, bu sevgi-nefret oyunu bitiyor! Kan davasında da bir sevinç vardır, kalın nefretlerin kabuğuna gizlenmiş. Nefret ettiğiniz için sevinç duyarsınız. Âşık olduğumuzda bedenimizde hayaller içinde derin sarhoşluklar duyuyor, uçuyor. Sonra yıkıyoruz. Yıkmanın tadını, parçalayıcılığını, ancak bu alanda gösterebildiğimiz için, vahşi arzularımızı seviyor, daha da kırbaçlıyor, aşk anlarımızda dahi duymadığımız hazları duyuyoruz. Cananı bir Moğol savaşçısı gibi paramparça etmekten kudurmuş zevkler duyuyoruz.</p>
	<p class="block_14"><span class="calibre3">      </span>Sonunda, aşktan geride kalan ne varsa, yine bir engizisyoncu gibi işkenceli kelimelerle saldırıyor, enkazını, leşini çiğniyor, zehrimizi kustukça, bir ömür böbürlenip hatırlanacak, vahşi bir tapınak inşa ediyoruz...</p>
	<p class="block_14"><span class="calibre3">      </span>Başlangıç ve sonlu bir zehirli döngüde, birçok duygumuzun bedenimizde zarıldayan seslerini duymuş, onları büyütmüş, kudretimiz artmıştır. Büyümek, kudretimizi artırmak, sınırlarımızı genişletmek için, içimizdeki cezbenin hülyalı sarhoşluğu bizi zorlamıştır bu aşka!</p>
	<p class="block_14"><span class="calibre3">      </span>Aslında bu aşk değil, damarlarımızdaki vahşi kanın sıcaklığı, vahşi arzularımızın gururlu gölgesiydi! Tüm hayatımıza ve yalnızlığımıza sarılmış bir masal meyvesi değil, büyüklüğünden ürküp kaçtığımız ve hilekârca hüzünler tertiplediğimiz üçkâğıtçı bir oyun!</p>
	<p class="block_14"><span class="calibre3">      </span>Sihirbaz kelimelerle gizlendiğimiz bir hüzün! Tası tarağı bırakıp kaçışımızı, kudretimizin eksikliğini, derin utancımızı gizlediğimiz bir hüzün oyunu. Eksikliğimizi duyduğumuzda altına saklandığımız hüzün!</p>
	<p class="block_14"><span class="calibre3">      </span>İşte şarkılarla bu zavallı güçsüzlüğümüzü bulaştırırız, Türk sanat müziği, bu iğrenç, dilenci zavallılığın melodileriyle dolu. Herkese yayarsınız. Spinoza’nın dediği gibi bu bir tezgâhtır, üz beni, üzeyim seni, mide bulandırıcı, bir iltihap gibi...</p>
	<p class="block_14"><span class="calibre3">      </span>Şimdi bu ahlâk mıdır? Bu hilekâr oyunun içinde iğrendiğimiz duyguların borsa matematiği bizi puştlaştırmıştır. Her türlü hileyi, yalanı, utanmadan hayatımıza estetize ederek uyarlamayı öğretmiştir. Güçsüzlüğümüzü kabullenmemiş, aşkın alevinden her bir yanımız tutuşmuş, korkmuşuzdur. Aşk korkusu bizi geometrik bir küstah gibi şekilleyip hayatın içine atmıştır, dengeli görünmeye çalışan cambaz, hünerine fazlasıyla güvenen sihirbaz!</p>
	<p class="block_14"><span class="calibre3">      </span>Gençliğimde yaşadığımız aşklar beni sadece “kurnaz” yaptı! İyi ki o adaya sevdiğim kadını alıp gidemedim, bu sinsi adam o kadını orada paramparça yapıverirdi. Yatağında bir maymun oluverirdim! Hayatım sevdiğim kadına bir illüzyonist ustalığıyla kendimin temizliğine ve saflığına inandırmakla geçecekti!</p>
	<p class="block_14"><span class="calibre3">      </span>Sonra, güçsüzlüğümü öğrendiğim, mineral bir yoksulluk gibi! Yunus Emre “Aşk insanı neyler?” diye sorar, cevap yazdım: “Aşk insanı eyler!”..</p>
	<p class="block_14"><span class="calibre3">      </span>Ve Moğol, vahşi bedenimin yırtıcı dişlerinin kamaşmasını dindirmek için, siyasilere, holdinglere, toplumsal alana saldırdım, paramparça olana kadar dişlerim...</p>
	<p class="block_14"><span class="calibre3">      </span>Cananı bulduğumda, ağzımda diş kalmamıştı... Aşk, içimdeki gâvuru öldürmeyi öğretiyor, her gün, çeliğine su vere vere! Şimdi daha iyi anlıyorum, Orta Anadolu’nun temmuz sıcağındaki Ayçiçek tarlalarını. Sabahleyin yüzlerini güneşe dönüyorlar, öğleden sonra birkaç tanesi boynunu güneşe ancak çevirebiliyor. Neden güneşe dönmüyorlar diye sordum. O kadar güneşin sıcağını yemiş o boyunlar nasıl dönsün? Ama her günün akşamı, rüzgâr gibi eser geçer içimden, ateşli, şehvetli sinirleri korkunç sancılı bir aşık, bu aşk bilmecesini sormadan önce söyler yine yeniden: YA BUNU BİLİCEN, YA BU GECE ÖLECEN!..</p>
	<p class="block_14"><span class="calibre3">      </span>Şu anda dışarıda yer-gök sallanıyor, sert yağmurlar yağıyor. Şimdi Orta Anadolu’da kavunlara yürüyen toprakta bal kokusu. Boynuma dolanan eski zaman delilerinin zincirleri gibi sevgilinin sarhoş kolları. Ey sevgili, ben bu aşkın suyunu eski âşıkların çıkrıksız kuyularından içtim. Bin gecenin zehrini şerbet diye bir defada içtim. Yağmurun sesiyle kâh öpüştüm, kâh ısırdım, gördüm ki yar benden hoş, yârin ayakları sarhoş, iki susuz dudak bin gecenin hasretiyle kahramanlar gibi topraktaki bal kokusuna yürüdük, seviştik.</p>
	<p class="block_9"> </p>
	</body></html>
