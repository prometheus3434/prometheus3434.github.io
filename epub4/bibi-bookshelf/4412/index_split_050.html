<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_49">Turing Kulüp ve Çelik Gülersoy</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Türkiye Turing ve Otomobil Kurumu (Turing Kulüp) ile ilgili olarak, doğduğunuz günden bugüne gazetelerde, Sultanahmet’teki Konak ve Medrese, Yıldız Parkı’ndaki Çadır ve Malta Köşkleri, Pembe Sera, Yeşil Sera, Kariye Camii’nin çevresindeki evler, Emirgan Parkı’ndaki Pembe Köşk, Sarı Köşk, Beyaz Köşk, Çamlıca Tepesi ve Çubuklu’daki Hîdiv Kasrı’yla ilgili haberleri İstanbul’u kurtarma efsaneleri gibi bir dille mutlaka okumuşsunuzdur.</p>
	<p class="block_14"><span class="calibre3">      </span>Yüreğinden yaralı eski İstanbul hastalarının büyük aşığı, İstanbul’a tutkulu bir romantik Çelik Gülersoy! Gönüllü kahraman! Papyonlu, pudralı resmine iyice bakın, ağaç kabuğu yiyerek büyüyen yaşlı bir böcek! Kocaman bir sivrisinek ordusunun delik deşik ettiği bir yüz! Ondan şüphelenmeye, şu köşklerin isimlerinden başladım: Sarı, pembe, yeşil köşk! Abartılı bir göz boyama hissi veriyor! İstanbul üzerine yazılarından kuşkulandım, havai bir zevk düşkünü, Kazanova’nın vaat edici baştan çıkarıcı sözlerine benziyordu! Kimdir bu adam, şair mi, müzisyen mi, burnu neden büyük, niçin bize “akıl” vererek konuşuyor, neden birbirimizi bu kadar az tanıyoruz. Kölelerine talimatlar veren, emredici “sahip”<span class="calibre3"> suratından neden vazgeçmiyor?  Gazeteler hakkında, </span>on bin kez: “Bütün ömrünü kuruma tahsis etmiş, ödenemeyecek büyük hizmetlerde bulunmuş..” Yani, alçakgönüllü ve kahraman bir irade! Yüzyılda bir ortaya çıkan, nadir, katışıksız bir Türk büyüğü. Yakıcı yakışıklı bu yaşlı tilkinin papyonlu resmine kim bilir o kuytu köşklerin bin bir odalarında kaç sosyetik hanım âşık olmuş, İstanbul’a sarılmak, onun ruhuna girmek, işte en değerli hazinemiz gerçek bir İstanbul beyefendisinin incelikler ve zarafet dolu gizli sevinçler ülkesine girmek...</p>
	<p class="block_14"><span class="calibre3">      </span>Bir defasında, “30 yıldır biriktirdiğim kitaplarımı kuracağım vakfa bağışlıyorum” demişti. Bundan daha soylu büyük manevi bir fedakârlık olabilir mi? Anımsıyorum, bu büyük açıklamayı, kolonya dökülürken berberinde yapmıştı.</p>
	<p class="block_14"><span class="calibre3">      </span>Amerikan filmlerinde eskiden, uzaktan gelen zengin dayı olur ya, gazete okuduğum günden beri aydınlar bu bayağı herifi öyle ballandırarak anlattılar ki, büyülü İstanbul’dan daha çok etkiledi beni. Pahalı seramiklerden daha değerli şaheser İstanbul kitaplarını gördüğümde, burada “İstanbul’a gerçekten tapınan bir dergâh var, adı: Turing Kulüp. Dizlerine kapanmalıyım.</p>
	<p class="block_14"><span class="calibre3">      </span>Kaynağı bilinmeyen bir servetle, Yahya Kemal’in şiirlerinden, Mimar Sinan’ın eserlerinden daha büyük bir şöhret talep ediyor!</p>
	<p class="block_14"><span class="calibre3">      </span>Bir “İstanbul’u Sevme Sanatı” estetize ediliyor. Pembe, sarı köşklerde parasını verip, kahve içmek, rakı içmek, “İstanbul’u İyi Yaşama” örgütleniyor! Tarihsel mirasa vurdumduymazlığımızı öyle ağır sözlerle, kırbaçlarla dövüyor ki, tir tir titriyoruz. Bir “İstanbul Mirası Ahlâkçılığı” öğretiliyor!</p>
	<p class="block_14"><span class="calibre3">      </span>Sıra dışı bu soylu insanlar tarihsel mirasa öyle peygamberani sahip çıkıyor, bizler tarihsel mirası hunharca öyle yakıp yıkıyoruz ki, utancımızdan, pis kurt böceklerine dönüşüyoruz. Eski zamanların, yeraltı saraylarının, şaşaalı köşklerin mülk sahipleri, kralları, prensleri bu beyefendiler!</p>
	<p class="block_14"><span class="calibre3">      </span>Prenslerin yaşadığı Ortaçağların “dokunulmaz”, yanakları porsumuş çelik zırhlı şövalyeleri. Dedelerimizin kutsal emanetine karşı yaptığımız vahşi hovardalıklara ve tarihe saygısızlığımıza, acımasız baskı ve işkenceyle son veren adam!</p>
	<p class="block_14"><span class="calibre3">      </span>Anadolu köylerinden gelen istilacılara karşı, uyuşuk, tembel, kalın kafalı halkımızın kabalıklarına karşı, soylu kılıcıyla savaş veren, İstanbul’u eski güzel bahar günlerine döndüren adam!</p>
	<p class="block_14"><span class="calibre3">      </span>Turing Kulüp, Gülersoy’un hegemonyasında şaşaalı bir ömür sürmüş, İstanbul zamansız büyüyerek onu üzmüştür!</p>
	<p class="block_14"><span class="calibre3">      </span>Turing Kulüp, 1923’te Avrupa örneklerine uygun olarak tarihçi ve diplomat Reşit Saffet Atabinen başta olmak üzere bir grup aydın tarafından kurulur. Başta İstanbul, Bursa olmak üzere, önemli kentlerimizdeki eserleri ve Türklüğün faziletlerini yurtdışına tanıtacak, şimendifer, vapur gibi vesait-i nakliye idareleri ve turizm şirketleri ile bağlantılar kurarak, ülkeye gelen turist sayısını arttırmaya çalışacaktır.</p>
	<p class="block_14"><span class="calibre3">      </span>Kulüp kurulduğunda İstanbul’da atlı arabaların sayısı, otomobillerden çoktur, hayvanlar ölecek, otomobiller çoğalacak, ancak, atlı arabaların hayvanları öldükçe, Anadolu’dan yeni hayvanlar gelecek ve duygunun ve erdemin beyefendisi, müziğin, mimarinin ve İstanbul’un gerçek sahipleri olarak yabani hayvanlara karşı ölüm-kalım savaşı vereceklerdir!</p>
	<p class="block_14"><span class="calibre3">      </span>Tek parti döneminde Recep Peker gibi nüfuzlu kişiler kulübe üye olur. Sıradan bir dernek, imtiyazlı bir duruma yükselir. 1934 yılında kamu yararına çalışan dernek statüsüne alınır. 70’li yıllardan sonra, medyanın büyük katkısıyla, kulüp, yanlışlıkla Türkiye’de doğmuş, perişan halkımızdan tiksinen İngiliz centilmenlerinin eline geçer.</p>
	<p class="block_14"><span class="calibre3">      </span>Allak bullak olmuş tarihi mirası işaret ederken, mirasın içine eden, halkmış gibi, Türkiye aydınlarına otuz yıldır, “halktan” iğrenmeyi, nefret etmeyi ve bunun kültürünü, yazısını, çizgisini öğretmeye koyuldular. Başardılar da.</p>
	<p class="block_14"><span class="calibre3">      </span>Kulüp aslında, Atlı Spor Kulübü, Türkiye Jokey Kulübü gibi bir dernektir. Ancak, bütün derneklerin ticaretle uğraşmaları, şirket ve benzeri ticari ortaklık kurmaları, kazanç maksadı ile işletme tesis etmeleri yasaktır. Yasada iki istisna vardır, biri Türkiye Kızılay Derneği, diğeri Türk Hava Kurumu. Ve bu derneklerin mal varlıkları devlete aittir. Ancak, Çelik Gülersoy, İstanbul yüksek mimari kültürünü öyle bilmiş sözlerle ve tarihin en yalaka medyasıyla öyle pahalıya satmaya koyuldu ki, cahil devlet adamlarının beyni yıkandı. Turing Kulübü, nasıl olduysa, bir devlet kurumu gibi göstermeyi başardı. Kendi ifadesiyle, birkaç küçük bakanlıktan daha imtiyazlı ve daha büyük bütçeyle çalışan bir dernek oluverdi.</p>
	<p class="block_14"><span class="calibre3">      </span>Bir basit dernek, bakanlık konumuna nasıl yükselir? Anayasa, hiçbir kimse veya organ, kaynağını anayasadan almayan bir devlet yetkisini kullanamaz diyorsa da, Turing Kulüp, aşağılık medyanın peşkeşçi aydınlarının ağzı açık hayranlıklarını fırsat bilip, bunu başarır.</p>
	<p class="block_14"><span class="calibre3">      </span>Peki, para nereden akıyor! Yurtdışında oturan TC vatandaşlarının yurda geçici olarak gelişlerinde taşıtlarına verilecek triptiklerin, bir nevi araç pasaportu, yeni bir düzene kavuşturularak, Turing derneğine bırakılır!</p>
	<p class="block_14"><span class="calibre3">      </span>İşte bu dövizler sittinsene Turing Kulüp tarafından toplanır. Hazineye, maliye bakanlığına gitmesi gereken, gümrük geçiş parasını bir derneğe niçin veriyoruz?</p>
	<p class="block_14"><span class="calibre3">      </span>70 sente muhtaç olduğumuz 12 Eylül günlerinde, bir milyon dolar için devletimizin Avrupa’da çalmadık kapı bırakmadığı, başbakanlık konutunda bile ampul bulunmadığı, mecliste dahi yakacak yakıtı, parasızlıktan bulamadığımız o günlerde, on binlerce insan, yağsız, benzinsiz, tüp gazsız bir hayat yaşarken, tüp gaz kuyruklarında, sıra kavgasından bu halk birbirini öldürürken devletimiz, milyonlarca lirayı gümrük geçiş paralarını bu derneğimize verir!</p>
	<p class="block_14"><span class="calibre3">      </span>Ne kadar paradır bu, 1980 yılında ortalama bir dairenin fiyatı yüz elli-iki yüz bin liradır. Turing Kulübü’n triptik geliri 1980’de 900 milyon, 1981 yılında bir milyar liradır.</p>
	<p class="block_14"><span class="calibre3">      </span>Ampul, benzin olmadığı için yüzlerce hastanede ameliyathaneler bile çalıştırılamaz. Devlet, parasını bu İngiliz beyefendilerine peşkeş çeker!</p>
	<p class="block_14"><span class="calibre3">      </span>Daha ağırı düşünülemeyecek bu kalleşlik karşısında insan sarsılıyor. Saray köşk, pembe köşk, Çamlıca köşk, ananın .mı köşk, sefa sürüyor beyler, kahve höpürdetiyor, briç oynuyor.</p>
	<p class="block_14"><span class="calibre3">      </span>Ve biz yoksul halk, bir de, İstanbul’u yeterince sevmediğimiz için beyefendilere borçlu çıkıyoruz. Onlar kadar fedakâr olamadığımız için kahroluyoruz. Onlar gibi İstanbul sevdalısı, geniş kültürlü insanlar olmadığımız için o köşklerden hiçbirinin bahçesine dahi giremiyoruz!</p>
	<p class="block_14"><span class="calibre3">      </span>Halkın parasıyla halkı aşağılayan, boş, gülünç, komik bir dukalığa kimse sesini çıkarmamış.</p>
	<p class="block_14"><span class="calibre3">      </span>Gülersoy Yıldız’da bir gecekonduya sığınmış dul bir annenin oğludur, ilk gençliği fakrü zaruret içinde ve verem yatağında geçer. Oturdukları viranenin karşısındaki konakta ikamet eden Turing’in kurucusu Reşit Saffet Atabinen bu fakir ana-oğul’u himayesine alır. Konağının tavan arasında yaşamalarını sağlar. Hasta delikanlının tedavisi ile ilgilenir. Tahsiline destek olur. Bizzat kurduğu ve 1965 yılından ölümüne kadar yaptığı Turing Kulüp’te iş verir, ayrıca Karaköy’de kurduğu halka açık kütüphanenin düzenlenmesinde kendine yardım etmesi için Çelik Gülersoy’u bir süre de kütüphanede çalıştırır.</p>
	<p class="block_14"><span class="calibre3">      </span>Reşit Saffet Bey’in vefatıyla Karaköy’deki kitaplık kapandı. Gülersoy kitapların Beyoğlu’ndaki Turing Kulüp merkezine taşındığını yazdı. Kitapların tamamının mı yoksa bir kısmının mı Turing Kulüp merkezine gittiğini kimse bilmez! Ancak, Gülersoy, fiyakayla şu beyanatı verir: “30 yıldır biriktirdiğim kitaplarımı kuracağım vakfa bağışlıyorum.”</p>
	<p class="block_14"><span class="calibre3">      </span>Çelik Gülersoy ve onun masonik kulübü büyük bir muammadır. Artık, dürüst olabilecek kadar zengin ve hesaplarına hâkimdir. Yıllar öncesinden bu kulüp hakkında çeşitli kaçakçılık ki, kendi şoförü onarımı yapılan konaklardan birçok eski eşyanın gizlice götürüldüğü ihbarı yaptı, yolsuzluklar ki, turing gelirlerinin de ne kadarı kullanıldı, ne kadarı kayboldu kimse bilmez, usulsüzlük ki, kulüpte yönetici birçok eski üyenin ihbarları üzerine yıllar süren soruşturmalar var, konuşmalarına sansür koymalar var ve kanunsuzluk on yıllar boyu su yüzüne çıkmış, Maliye Bakanlığı, Gümrük Tekel Bakanlığı, Turizm Bakanlığı ayrı ayrı ilgi göstermiş, bazı savcılıklar soruşturma açmış, bakanlık müfettişleri raporlar düzenlemiş, sonunda, burası Türkiye, değişen bir şey olmamıştır. Rivayetlere bakılırsa bir apartman katı, bir hediye otomobil bazı dosyaların rafa kaldırılmasına sebep olmuştur.</p>
	<p class="block_14"><span class="calibre3">      </span>Kim söylüyor bunları, Eğriye Eğri - Doğruya Doğru adlı kitabını 1984 yılında yayımlayan, Ankara’da o yıllarda çıkan Adalet gazetesinin cesur gazetecisi Turan Dilligil, tam 75 sayfa detaylarıyla isimleriyle, dosyalarıyla yazıyor!</p>
	<p class="block_14"><span class="calibre3">      </span>Yolsuzluklarını sergilediği sütunun üst başlığı daha ilginç: <i class="calibre5">Devlet İçinde Kendi Başına Buyruk Bir Devlet: Turing Dukalığı.</i></p>
	<p class="block_14"><span class="calibre3">      </span>Onarımını yaptığı saraylardaki antik eserlerden, yurtdışında İtalya’da bastırılan kitapların paralarına, turistik tarife ile bu saraylarda otelcilik, lokantacılık, meyhanecilik, pansiyonculuk yapmasının ardındaki şaibeli sırlar kapatılmıştır. Yolsuzlukların ötesinde dönemin mimarları, Cumhuriyet gazetesinde, süse ve dekoratif görüntüye, yani göz boyayıcı bu onarımların zevksizliği, lüzumsuzluğu üzerine sıkı eleştiri metinleri de döşemişlerdir.</p>
	<p class="block_14"><span class="calibre3">      </span>Yüksek düzey misafirleri ağırlayarak, cahil devlet büyüklerinin beyinlerini yıkayarak, turizme, tarihe hizmet ediyorum yaygarasını, renkli sarayların dıştan albenili sarı, pembe, güzellikleriyle İstanbul’u kurtaran adam imgesini bağıra çağıra tüm medyaya kabul ettirmiş. Halkın sırtından ve açlığından kanlı bir bayrak! Ve kanlı köşkleri pembeye boyatıp, köşklerden kanlı bir İstanbul bayrağı! Osmanlı da böyle yapmıştı! Halk, avam, ayaktakımı, onlar paşa! Köşkleri halktan korumak için kalın uzun duvarlar! Köleler dışarı, efendiler içeri, briç oynuyorlar!</p>
	<p class="block_14"><span class="calibre3">      </span>Babasının parasını mı harcıyordu? Alnının teriyle kazandığı parayı mı harcıyordu? Doğduğunuz günden bugüne gazetelerde Çelik Gülersoy’un aleyhinde, bu paralar nereye gidiyor, bu binalar neyin nesi diye hafiften imalı bir söz, bir küçük eleştiri duydunuz mu?</p>
	<p class="block_14"><span class="calibre3">      </span>İçi dışı uyumsuz, şekli şeması değiştirilmiş, tarihsel yanlışlarla, bilimsel ucubeliklerle dolu köşkler! Halktan kopartılmış mekânlar! Yoksul halkın elinden ucuza kapatılıp, sarıya, pembeye boyanıp, İstanbul beyefendisi olacağım diye milyon dolarları bastıran yeniyetme devlet beslemesi zenginler!</p>
	<p class="block_14"><span class="calibre3">      </span>Leman dergisinin, usta ve büyük romantik çizeri, laf arasında, bu köşklerin “geyşalaştırıldığını” söylüyor. Yine İçoğlu, çizgilerinde de bunu anlatıyor: “İstanbul parayla estetize edilemez” diyor. Ve ben de Güneri gibi düşünüyorum. “İstanbul’u bütün süslerinden soyun, yine İstanbul, yoksul halkla aynı kaderi bölüşen ayran içen kediler. Beyoğlu arka sokaklarında kaset yiyen köpekler, bir simit parçası için Kadıköy-Karaköy hattında günde yirmi sefer yapan martılardır.”</p>
	<p class="block_14"><span class="calibre3">      </span>Ve sonuç: Türkiye aydınlarına medya işkencesiyle kabul ettirdikleri büyük yalan: İstanbul’u halk istila edip, mahvediyor. Dışarıdan gelen halk, Sultanbeyli’de, Ümraniye’de, Bayrampaşa’da hangi tarih varmış da yok ediyor, İstanbul’un Kumkapı’sı, Kasımpaşa’sı gibi tarihi yerlerinde oturan halk ise, hem İstanbul’un kültürüne kültür katan tarihsel yoksulları, hem de, dünyada hiçbir devlet gücünün onarmaya yetmeyecek eski, harabe evlerin içinde oturarak bir nebze çürümelerini önlüyor!</p>
	<p class="block_14"><span class="calibre3">      </span>Ancak, Boğaz’a bakan iki yakayı boylu boyunca gezin, buralar devlet beslemesi yeni zenginlerin istilası ve yağması ve işgali altındadır.</p>
	<p class="block_14"><span class="calibre3">      </span>Cici beyefendiler, hem halkın parasıyla dernek kuracak, hem keyiflerince o köşklerde oturacak, hem tarihten, mimariden kopuk, yalan-yanlış dekorasyonlar yapacak, hem de, İstanbul’un yağmalanması suçunu, yoksul halkın üstüne atacaklar. Ve de aydınlarımız, İstanbul mahvoluyor dendikçe, halktan tiksinecek, midesi kalkacak ve bu iğrenmeyi, İstanbul’u çok seviyoruz, tarihi mirasa sahip çıkıyoruz, fiyakasıyla yazılarında döşeyecek!</p>
	<p class="block_14"><span class="calibre3">      </span>Kızılay’ın, Türk Hava Kurumu’nun, Turing Kulüp’ün başkanları otuz yıllar boyu neden değişmezler? Birileri Türkiye’yi dukalıklarla idarede kararlı.<span class="tab">      </span></p>
	<p class="block_14"><span class="calibre3">      </span>1930’lu yıllarda Atatürk’ün yanından ayrılmayan, Atatürk üzerine en çok yazı kaleme alan ünlü isimlerin başında Afet İnan gelir. Anılarında anlatıyor. Türk devletinin bir arması yoktur. Ressamlar, bir gün, renkli olarak çizilmiş devlet arması için şekiller (grafikler) getirmişlerdi. Bunlarda hâkim olan unsur, ya kurt başı veyahut ay yıldız idi. Atatürk hiçbirini beğenmez. Şöyle der: “Bunların hiçbiri bugünkü dünyamızın içinde kurulan, yeni bir devletin arması olamaz. Devlet armasını bir insan başı olarak temsil etmeli?” der ve bu düşüncesini daha da açıklar: “Bu dünyada her şey insan kafasından çıkar. Bir insan başının ifade etmeyeceği hiçbir şeyi tasavvur edemiyorum” der.</p>
	<p class="block_14"><span class="calibre3">      </span>Ve Afet İnan, Atatürk’ün insan kafası üzerine yaptığı önemli konuşmayı dinledikten sonra, üzüntüyle açıklar: “Nitekim bizim bugün bir devlet armamız yoktur.”</p>
	<p class="block_14"><span class="calibre3">      </span>Rahmetli Afet inan rahat uyusun, artık bir devlet armamız var. Dukalıklarımızın hepsinin üstünde papyonlu insan kafaları mevcut. Hepsi, kurtarıcı, kahraman, çağdaş, fedakâr, beyefendi!... Bu insanlar genç cumhuriyetimize kanat germiş, büyük “kafalar”...</p>
	<p class="block_14"><span class="calibre3">      </span>Bu kafalardan daha iyi Türk devleti arması olabilir mi?</p>
	<p class="block_10"> </p>
	<p class="block_9"> </p>
	</body></html>
