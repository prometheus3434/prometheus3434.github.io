<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_62">Ağır Misafir (KESK)</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Şubatın sonunda hava erken güzelleşti. Pencereyi sabaha kadar açtım. Rüzgâr dükkânı kapatmamış, püfür püfür faaliyet içinde. Ben, ipince erik dalı gibi bir kız bekliyordum, hesapsız geldi bahar, halter çalışmış bir kadın gibi. Sokak sokak gezmek mi, hayır, eve kaçıp elinden kurtulmak istedim. Kızılderili baskınına uğramış İngiliz askerleri gibi don gömlek silahlarıma koştum. Şiirlerimi, aşklarımı, yufka böreklerimi, dipte köşede ne kalmış nostaljik kumanyalarımı hazırlayıp ertesi gün öyle girmeliyim bahara!</p>
	<p class="block_14"><span class="calibre3">      </span>Bıyıklarımdaki bir iki beyazı makasla kesip, öğleye doğru, menekşelere su veren suratımla sokağa çıktım. “Benim istediğim başka bir şey” i mırıldanarak.</p>
	<p class="block_14"><span class="calibre3">      </span>Şarap gibi baş döndüren ilkbahar güneşi. Tarih hocasının beklenmedik bir anda “Kâğıtları çıkartın yazılı” demesi gibi. İki kelime yazdım: Hava çok güzel. Boş kâğıtla akşama kadar turladım, neydi sonrası “benim istediğim başka bir şey, ne ağaca benzer...” neydi sonrası...</p>
	<p class="block_14"><span class="calibre3">      </span>Hazırlıksız geldi. Derslerin tatil edilip... Tekerlek kaşar kalçalı öğretmen önde tüy gibi sıçrayarak... Tuzlu çubuk beyaz yakalı öğrenciler sıra sıra arkadaşlarıyla pikniğe giden öğrenciler gibi kış uykusundan uyanmış, saksısında sıkılmış ruhumuzu alıp bahara gitseydik. En çok gölgesini severim baharın, en masum pembemsi yanaklıdır o gölgeler! Vaktinde gelseydi canımı çıkardı?</p>
	<p class="block_14"><span class="calibre3">      </span>İnsan böyle anlarda fazla gevşeyip hayata olur olmaz gelişigüzel sorular soruyor. Bu dünyaya niye geldik, ben kimim, rüzgâra ne oluyor, yaşamak güzel mi, şu ağaca yaslansam mı?</p>
	<p class="block_14"><span class="calibre3">      </span>İşte bundan korkuyorum, yeni doğmuş bir bebeğe Kant vari sorular sormak, akıl nedir, tabiatın aklı var mıdır? Ne büyük adam şu akıl! Ama neden güzel bir hava görmesin altına kaçırıverir! Akıldan heykelimizi sırtımızda taşımadan bahçelere koşacak takatimiz yok, ansızın gelince de, yarıyor başımızı bu akıldan heykel! Güzel havalar değil bizimkisi, sokağa çıkıp, yaprakla, rüzgârla vuruşmak!</p>
	<p class="block_14"><span class="calibre3">      </span>Takım taklavat aklınız önde biz arkada bir tutam çimenle savaşıyoruz, kişiliğimizi ona da göstermeliyiz, gücümüzü ona da ispatlamalıyız, şaşırmamak için yarışıyoruz onunla.</p>
	<p class="block_14"><span class="calibre3">      </span>Her şeye laf yetiştiren aklımız, orda bile... Manevra üstüne manevra yapıp bir türlü limana giremeyen yaşlı ve yorgun bir vapur gibi buldum kendimi...</p>
	<p class="block_14"><span class="calibre3">      </span>Ahmet Haşim anlatıyordu sanırım, bakkala gidip yarım kilo elma dersin, bir de ismini bilmediğin ama çok hoşuna giden bir şey ilişir gözüne “şundan ver” dersin. Sokağa çıkıp akşama kadar “şundan da, şundan da, şundan da” almak istiyorum ama çok mu aldatıldık, temizliğine, güzelliğine emin olmadıkça da alamıyorsun!</p>
	<p class="block_14"><span class="calibre3">      </span>Çünkü dalların orası hoş değil, şu çiçekler bu tarafta da olabilirdi gibi, sanatın soylu ölçülerini titizce eleştiren çokbilmişten öte manyaklaşmış bir zekâmla apışıp kalırım.</p>
	<p class="block_14"><span class="calibre3">      </span>Oysa bir sehpa gibi hazır zamanında gelse, mayhoşlaşmış armudun ciğeri gibi olgunlaşır, ne görsem beğenirim artık...</p>
	<p class="block_14"><span class="calibre3">      </span>Modern zamanlarda şehrin baharı şöyle bir şeydir, beraber gezindiğiniz arkadaşlar artık sıkça, “Şöyle açık bir yerde oturalım” demeye başlarlar ve şöyle sona erer bahar: İçimizden biri, “Esiyor içeri girelim” diyene kadar. Bir yarısı tümüyle yıkılmış hayatımıza bahar öyle sert bir tafrayla girer ki, sokak sokak tozuturken. Yaşınız ilerledikçe taze, serin çiçeklerin tafrası daha da büyük, sıra sıra banklarda oturmuş ihtiyarlar gibi, artık gezmeden de tozutursunuz!</p>
	<p class="block_14"><span class="calibre3">      </span>Güzel havaların şaraptan akşamları serin zarif tafrasıyla dışarda bin bir derin duygulu rüzgârla oynaşırken, içeri girmek ağrına gider insanın. Biraz dolaşayım, dersiniz...</p>
	<p class="block_14"><span class="calibre3">      </span>Biz, biraz dolaşanlar ırkı! Birbirimize hiç tesadüf etmeden en kötüsünden dahi bir çardak bulamadan, çok yıpranmış koşum takımları gibi aklımızda kalmış bir kaç şiir mısrasıyla dolaşır dururuz.</p>
	<p class="block_14"><span class="calibre3">      </span>İtalya’da ya da Mısır’da da böyle bir şey midir halim selim insanların mahpusluğu! Oysa bu sokağa delirmiş bir dev gibi girmiştik!..</p>
	<p class="block_14"><span class="calibre3">      </span>Bu kadar sadelik, gül de olsa midem kaldırmıyor artık, dönüp duruyorum sokakları, bir çay ocağında buluyorum kendimi...</p>
	<p class="block_14"><span class="calibre3">      </span>Gecekondulu kızların geçen yazdan kalma... Açık yakaları kalın kaba işlemeli... Soluk bozuk biçimli bluzları altında... Ne çok çirkindirler. Saçlarının bittiği yerde derdini anlayacak kimse bulamazsın... Hela duvarı gibi çiziktirilmiş bir gerdan...</p>
	<p class="block_14"><span class="calibre3">      </span>Ne diyeyim şimdi bu bulgur, makarna şişkosu gerdana, yabani dikenli incirler gibi... Böyle bir günde merhamet duymak istemiyorum, yeter, yoksulluk diye diye dinî bir törenin kasvetli yorgunluğundan bıktım, usandım... Göklere bakıyorum bu ne güzel hava yarabbim, bu insanlara bakıyorum, yere, midemde punkçı bir kirpi!</p>
	<p class="block_14"><span class="calibre3">      </span>Yine de Allah betini bereketini eksik etmesin börtü böceğin...</p>
	<p class="block_14"><span class="calibre3">      </span>Hadi şimdi gel, o ihtiyar sidiği renkli gerdandan, mayhoşlaşmış armut ciğeri gibi gecenin göklerine merdiven daya!</p>
	<p class="block_14"><span class="calibre3">      </span>Ve zihniniz gelir dayanır, aynı cümle içinde ihtiyar sidiğinden armut ciğerine tanımlamalara, cılkı çıkmış arabesk bir delilik!</p>
	<p class="block_14"><span class="calibre3">      </span>Bahar dediğin işte böyle eğlenceli bir delilik. Çünkü bahar! Ağır misafir! Nereye koyacağınızı bilemezsiniz, hangi kelimelerle konuşacağınızı...</p>
	<p class="block_14"><span class="calibre3">      </span>Ne zaman ağır bir misafir gelse eve, ansızın, işte böyle şaşırıp kalır tuhaf laflar ederim.</p>
	<p class="block_14"><span class="calibre3">      </span>Bir gün ve hayatımda ilk defa, aşık olduğum kızı eve davet ettim. Kızı öyle sırtı açık elbisesiyle koltukta oturur görmek, neye uğradığımı şaşırdım.</p>
	<p class="block_14"><span class="calibre3">      </span>Öyle bir derttir ki sormayın, hal ve hareketlerime ve hatta gece kuşları gibi söyleyeceğim şarkılara o kadar hazırlandığım halde, tuhaf ve bitli hikâyelerin içinde bulurum kendimi.</p>
	<p class="block_14"><span class="calibre3">      </span>Eğlenceli delilik elimin ayağıma dolaşması değil, başımı bir an yüzünden çeviremeyeceğim kadar güzel oluşu değil...</p>
	<p class="block_14"><span class="calibre3">      </span>Helanın deliği kapalıydı, musluk düşmüştü. Şimdi kalkıp tuvalete gitse, ben ne bok yerim. Belki de hiç gitmek istemezdi tuvalete. Ama ben tuvalete gidebileceğini ve ağzına kadar taşmış bok götüren suları görünce başıma gelecekleri düşünüp...</p>
	<p class="block_14"><span class="calibre3">      </span>Ne bozuk hikâyeler anlatır, ben bile anlayamadan lafı, diğerine geçerdim…</p>
	<p class="block_14"><span class="calibre3">      </span>Ağır misafirden çok korkarım, şimdi ne desem anlayamazsınız beni, ne desem boş laf!</p>
	<p class="block_14"><span class="calibre3">      </span>Geçelim bunları aslanım geçelim, siz beni anlayamazsınız, çok dövdüler beni, gözüm çok korktu...</p>
	<p class="block_14"><span class="calibre3">      </span>Bu gülünç ötesi kelimelerle bulvarda gezinirken, yüzlerce polis arabası gördüm.. KESK’in eylemi... Kamu Emekçileri Sendikaları Konfederasyonu...</p>
	<p class="block_14"><span class="calibre3">      </span>Dokuz yıl memuriyet yaptım, ilk eylemlerine ben de ucundan azıcık katılırdım. Neler hissettiğimi bilemezsiniz, ölü suratlı hödük mü hödük insanlar, eşek derisi suratlarıyla sönmüş lamba gibi bir-iki alevlenir dağılırlardı...</p>
	<p class="block_14"><span class="calibre3">      </span>Birkaç yıl önce fikirlerim değişir gibi oldu, çünkü on binin üstünde memur Kızılay’da gece boyu karton ve gazeteler üstünde sabahlamış, kolları alkışlamaktan kırbaç, suratları bağırmaktan meşin gibi kararmıştı...</p>
	<p class="block_14"><span class="calibre3">      </span>Şimdi burada, Kızılay’ın ortasında sabahın onundan beri birbirlerine sarılıp yerlere tünemişler. Etrafları iki bine yakın çevik kuvvetle çevrilmiş. Onlar otururken: “Biz çocuklarımıza onurlu bir gelecek hazırlıyoruz” deyip aniden ayağa kalkıp, polislerin kalbine bıçak sokar gibi işaret parmaklarıyla göstererek: “Ya siz!” Tüylerim diken diken oldu. Parmakla saydım, yetmişin üstünde polis otobüsü, yedi sekiz ambulans, bir o kadar panzer ve ellinin üstünde polis otosu. Hava kararır kararmaz polis otosundan anons yapıldı: “Beş dakikaya kadar alanı terk edin, yoksa zorla dağıtacağız!”</p>
	<p class="block_14"><span class="calibre3">      </span>Beş dakika geçti, işçiler sabit gözlerle savaş çığırtkanlarına bakıp daha da taşkın sloganlar attılar, yarım saat geçti. İtfaiye suyu açtı... Memurların oturduğu yere... Aynı anda, Amerika’dan öğrenmiş olmalılar, sinir bozucu ambulans sirenleri bir saat kadar sürdü...</p>
	<p class="block_14"><span class="calibre3">      </span>Polis kalabalığa su sıkmaya başladı. Gurur asla tembellik kaldırmaz, memurlar daha da sertleşti, polis çembere yanaştı, öndeki gruba sprey sıkmaya başladı. Seks dergilerindeki geciktirme spreyi gibi, zaten o işi gördü, memurun erken boşalmasını önledi. Ve sonra gaz bombası...</p>
	<p class="block_14"><span class="calibre3">      </span>Sakarya’ya kadar koşuşturma, bir saat ara sokaklarda sürdü, sonra eylemin Türk-İş’in önünde gece yarısına kadar sarktı. Ertesi gün ayrı kollardan tekrar geldilerse de, polis önceden davranıp caddelere çıkamadan tek tek topladı.</p>
	<p class="block_14"><span class="calibre3">      </span>Benim gibi adamlar bu tür eylemlerde hadi kaçalım, yeter, dağılalım gibi panik çıkartmaya yarar, turlarken, polis kolumuzdan çekip arka sokağa attı, “sizin iyiliğiniz için”...</p>
	<p class="block_14"><span class="calibre3">      </span>Bizim iyiliğimiz için polis memurları bir güzel ıslattı, on üç yaşındaki genç kızların üstünde cop kırdı bizim iyiliğimiz için...</p>
	<p class="block_14"><span class="calibre3">      </span>Televizyonda eylemi izledikten sonra, saatler sonra aynı meydanda döndüm durdum… Benim istediğim başka bir şey! Bu adamları tane tane tanıyorum, yıllarca aynı dairede çalıştık. Mesela bu meydanda ne eylemler gördüm, Refahlılar ekmek arası baklava, ya da helva koyup yerler, ANAP’lılar ekmek arası çikolata, CHP’liler ekmek arası dondurma, o dernek, bu vakıf en azından ekmek arası döner alır!</p>
	<p class="block_14"><span class="calibre3">      </span>Bu adamlar sabahın onundan gece yarısına kadar dünyanın en teknolojik mekanize güçlerine karşı sadece “simit” yiyorlar. Ne kadar kötü bir fukara edebiyatı: “simit” basit, arabesk, hiçbir edebi, siyasi, artistik, çekici bir yanı yok! İki çocuk sahibi, yirmi yıldan beri altmış milyonla ev geçindiriyor, geçtiğimiz sekiz yıl içinde öyle şeyler öğrendiler ki, onları “simit” yerken ve slogan atarken gördükçe, tüylerim diken diken oluyor!..</p>
	<p class="block_14"><span class="calibre3">      </span>Bu adamlar tamtakır aç! Açlığı hissetmek istiyorsanız, tırnağınızı etinizle kerpetenle sökün, işte midenizde bu acıyı duyarsınız. Bu adamlar katur kutur aç! Sosyalizm, solculuk bunlar cici laflar, fiyakalı, Moskova’da düzülmüş laflar! Bilinç, sınıf, geç bunları aslanım, geç...</p>
	<p class="block_14"><span class="calibre3">      </span>Kimse, memur, işçi deyip kendince siyasi hesap yapmasın, bu adamlar zangır zangır aç!</p>
	<p class="block_14"><span class="calibre3">      </span>Politikacılar, televizyonlar sihirbazın ağzındaki yalancı alev gibi bölücüdürler, çaktır, cuktur gibi harlayıp konuşmasın!</p>
	<p class="block_14"><span class="calibre3">      </span>Bu adamlar alev ve öfke kusmuğu dolu kudurmuş bir volkan gibi aç!..</p>
	<p class="block_14"><span class="calibre3">      </span>Bu adamlar, simitin üstüne gaz bombası yiyip, panzerle çiğnenip, aç yattılar, aç!</p>
	<p class="block_14"><span class="calibre3">      </span>Hayat bize daha ne öğretsin!</p>
	<p class="block_14"><span class="calibre3">      </span>Tarih de, politika da, sosyalizm de, devlet de, adını bildiğiniz, dilinizin döndüğü her şeye rengini veren, kökünden kazıyıp değiştiren işte budur: Açlık! Henüz otuz yaşında turşuya döndürmüş gözlerini!</p>
	<p class="block_14"><span class="calibre3">      </span>Bir ekmek hamuru gibi yekvücut birbirleriyle bütünleşip, azgın karıncalar gibi geliyorlar! Ekmeği göbeğinden ikiye ayırıp bölüşmek istiyorlar!</p>
	<p class="block_14"><span class="calibre3">      </span>Bunun adı: KESK!</p>
	<p class="block_14"><span class="calibre3">      </span>Çok ağır misafir!</p>
	<p class="block_14"><span class="calibre3">      </span>Ayağa kalk ve hazırlan Türkiye, çok ağır misafirlerin var!</p>
	<p class="block_14"><span class="calibre3">      </span>Acemi ve utangaç bir âşık gibi neresinden öpeceğimi bilmiyorum... 12 Eylül’den Özal’dan beri, satılmış sendikalarına, satılmış delegelerine, satılmış partilerine ve sindirilmiş, ezilmiş, gözü korkutulmuş halkına rağmen, geliyorlar!</p>
	<p class="block_14"><span class="calibre3">      </span>Hani bunlardan Şili’de bile bir tane kalmamıştı!..</p>
	<p class="block_14"><span class="calibre3">      </span>Ossuruk kaymağı köşe yazarları! Milyon tane modernizm, çağdaşlık, sosyalleşme lafı ettiniz, bu direniş, bu onur, bu kavga olmadan, bu modernizm, bu çağdaşlık olur mu? Lo, lo, söyle olur mu? Hazırlanın kardeşlerim, çok ağır, çok soylu misafirlerimiz var!</p>
	<p class="block_14"><span class="calibre3">      </span>Hoş geldin KESK! Gördün köyümüzün halini! Karikatüristlerin yıllardır susturucu gözlü, karanlık yüzlü insanlar çizdi!</p>
	<p class="block_14"><span class="calibre3">      </span>Türkücülerin bin yıldan beri “usandım bu canımdan” türküleri söyledi. Yine bahar geldi, yine duru, sakin, sade, masum şarkılarımız olmadı.</p>
	<p class="block_14"><span class="calibre3">      </span>Ve yine hep kışlalar doldu bugün çaldık, ardından milletçe, oy farfara farfara, ayılana gazoz deyip, ağlarken kalkıp, sebepsiz köçek atmaya başladık...</p>
	<p class="block_14"><span class="calibre3">      </span>Gördün köyümüzün halini, eğlenceli bir delilik yaşamak dediğimiz! Çeteler vurdu, politikacılar oynadı. Çeteler vurdu, işadamları oynadı! Çeteler vurdu, partiler yedi! Çeteler vurdu, sendika ağaları sustu!..</p>
	<p class="block_14"><span class="calibre3">      </span>Hoş geldin KESK! Gördün köyümüzün halini! Sokaklarımızı, dergilerimizi, üniversitelerimizi, gök gürültüsü şimşekler parıltısıyla yıkayıver!</p>
	<p class="block_14"><span class="calibre3">      </span>Koskoca yer, tertemiz kütürdülü coşkulu nehirler gibi gir ülkemize...</p>
	<p class="block_14"><span class="calibre3">      </span>Gir ki, hâkimler istifa etmesin, gazeteciler komplolar düzenlemesin, postallar durduk yere homurdanmasın... Gir ki, anneler mezarlıklara, cezaevlerine değil, kuş yüzlü, kuş yürekli çocuklarına koşsunlar!..</p>
	<p class="block_14"><span class="calibre3">      </span>Hoş geldin KESK! Hep sorardım, onurlu gazetecileri, sinemacıları, tiyatrocuları, yazarları, politikacıları olmayan bir ülkede onur derdine düşmüş insanlar olur mu diye, olmaz derdim, mümkün değil diye yazdım yıllarca!</p>
	<p class="block_14"><span class="calibre3">      </span>Şimdi burada öğreniyorum, açlık, Tanrı’nın ve tarihin en öğretici mesleğidir! Hiçbir anayasa, hiçbir din, hiçbir devlet onun önünde duramamıştır!</p>
	<p class="block_14"><span class="calibre3">      </span>Ayağa kalk ve hazırlan Türkiye, çok ağır misafirlerimiz var, sen onu yirmi yıldır Türk, Kürt, Alevi, Sünni diye kandırıyorsun, çok soylu misafirlerimiz var, ne Türk’e, Kürde, ne Alevi ne Sünniye, ne ağaca benziyorlar, ne kuşa...</p>
	<p class="block_10"> </p>
	<p class="block_9"> </p>
	</body></html>
