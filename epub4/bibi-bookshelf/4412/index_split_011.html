<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_10">Çıplak Bebek</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Oyuncak tarihimiz yok, oyuncak müzemiz yok, oyuncağımız yok, oyuncağı hiç sevmemişiz. Bu konuda hafızalarımızda birkaç küçük not bulunsun. Dinleyelim, ünlü oyuncakçı Recep Ersan anlatıyor: “Anadolu’da oyuncak yoktu eskiden, oyuncakçı da. İzmir’de üç dükkân, İstanbul’da yine birkaç tane. Bebeği pek az kimse bilirdi. Büyük şehirlerde bile. Bir Macar vardı İstanbul’da, ben gelince yendim onu bebek imalinde, işini kuruttum. Adını tam bilemiyorum, bir Alman Yahudisi vardı, onu da kaçırdım. Bir de ressam Hüseyin Bey vardı. Shirley bebek yapıyordu, gövdesi pamuk, başı mukavva.</p>
	<p class="block_14"><span class="calibre3">      </span>“1939’da harbin başlamasından bir ay sonra bir bebek almıştım, 550 kuruşa. O zaman inşaat işçisinin yevmiyesi 25 kuruştu. Kızıma vermiştim bebeği. Kafası mukavvadan, elleri ayakları da kadayıf teli gibi otlar vardı eskiden, ondan yapılmıştı. Bir gün bozmuş bebeği, tamiriyle uğraştım. Bunu yapayım derken sekiz ay uğraştım, 18 bin lira param vardı hepsini bu ilk tecrübelere harcadım.</p>
	<p class="block_14"><span class="calibre3">      </span>“Bizimki de mukavva kafalıydı. Gövdesini saman doldururduk, kumaşla kaplardık. Çocuk bir iğneyle dokunsa, eve ince talaş yayılırdı. 51-52 yılında ithalata yöneldik. 60 senesinde plastik bebek imaline başladım. Bebeğin içine koyduğumuz karından basmalı sesi 1942’de yaptım. Bebeğin karnına basınca ses verir. Mam-ma sesine 1948’de başladım, 14 sene uğraştım, 62’de başardım. Mam-ma sesi 1962’de inkişaf etti. Taklit ettiler ama hepsi keçi sesi çıkarıyordu. Mekanizmanın üzerinde West Germany yazar, ama bizim tarafımızdan yapılıyordu.</p>
	<p class="block_14"><span class="calibre3">      </span>“Mukavva başın iki parçasını krapon kâğıdıyla birleştiriyordum, bu fikri kaynanam vermişti. Plastik başa saç dikmek mesele olmuştu. Almanya’dan makine getirmiştim ama kullanamıyordum. Ağladığımı hatırlarım hırsımdan. Sonunda buldum, başın üst kısmını kestim. Kalıpçılar çok şaştılar buna. O parçaya saçı kolayca dikiyorduk. Başın bu üst parçasını alt kısmına ekleme meselesi çıktı sonra. Önce elektrikle kaynatma usulünü buldum. Sonra geçmeli parça yapmayı akıl ettim.</p>
	<p class="block_14"><span class="calibre3">      </span>“Plastik bebekleri İzmir’de bir Yahudi yaptı önce, 1950’de, makineleri ve malzemeyi gizlice memlekete sokmuştu, 1 veya 1,5 liraydı bu bebekler. İşportaya düşerdi çuvallarla bebek. Bir kamyon dolusu bebek gece gelir, ertesi sabah birkaç saatte satılırdı...”</p>
	<p class="block_14"><span class="calibre3">      </span>Tüm bu bilgileri, bir oyuncak müzesi kurmayı kafasına koymuş, bu yüzden eski yeni tüm oyuncakçılarla görüşmeler yapıp, il il dolaşmış, dünyanın büyük oyuncak müzelerini tek tek inceleyen Prof. Bekir Onur’un Oyuncaklı Dünya adlı kitabından alıyorum.</p>
	<p class="block_14"><span class="calibre3">      </span>Sülün Oyuncak’tan Alişan Sülün konuşuyor: “Dört kişi vardı bu işin başlarında, babam Mehmet Sülün, Spiro Giokas, Kazım Göksel ve Kamil Horozoğlu. Kızma Birader’i ilk Horozoğlu yaptı, sonra biz. Tombala filan yaptık, kâğıt fener, süs kâğıdı. Çıplak bebeğe ilk elbise giydiren benim.</p>
	<p class="block_14"><span class="calibre3">      </span>“Azim Sebat Mağazası’nda Manuel Çukurel İtalya’dan kalıp kiraladı. Oyuncak tanker yapıp piyasaya sürdü. Şişirme plastikten 1958-60 arası oyuncağın çığır açtığı dönemdir. Çukurel, plastik tabağı, bardağı, Türkiye’ye sokan kişidir aynı zamanda. Plastik mutfak eşyası üretimi ve satışı anormal boyutlardaydı, mal yetmiyordu. Bu arada biz Balta limanında patlayıcı madde imaline girdik. Mantar, çatapat, kestane fişeği, havai fişek.</p>
	<p class="block_14"><span class="calibre3">      </span>“Tenekeden siyah mantar tabancasını bir Köroğlu vardı, ilk o yaptı, 53-54 seneleri.</p>
	<p class="block_14"><span class="calibre3">      </span>Ben de tahta tabanca yaptım, kendi icadım olarak. Şennesil Oyuncaklarının sahibi Ahmet Saraç da çok eskilerdendir. Tahtadan tabancalar, tüfekler yapardı.”</p>
	<p class="block_14"><span class="calibre3">      </span>“Türkiye’nin ilk kâğıt bayrağını da biz yaptık. Fason olarak Çingenelere yaptırdık. Çıta bulamayınca saz takardık sap yerine. Sallanan tahta at yaptım mesela. Gözlerine ampul taktım. Gemini çekince gözleri yanardı. Dört kanallı kablo ithali durunca o da bitti...</p>
	<p class="block_14"><span class="calibre3">      </span>“İlk defa sıpa yaptık. Karakaçan, tarih mi belki 68-69.”</p>
	<p class="block_14"><span class="calibre3">      </span>“İbrahim Eren çıktı benden sonra bayrak işinde. Türkiye’de şimdi bir numaralı bayrakçıdır. Sinan Kasalkaya 57-60 arasında ufacık dürbünlü sinema yapardı. Parmak bebekler üretti babam, oğlan bebek, kız bebek yaptı. Grup oyunları yapmaya başladım. Monopoli, kızma birader, at yarışı gibi on beş çeşit karton oyuncak. Şimdi bebek yapıyorum bir tek çeşit...”</p>
	<p class="block_14"><span class="calibre3">      </span>Şimdi de Japon oyuncakçısı gibi, Türkiye’nin tarihi ve en ünlü oyuncak mağazası Beyoğlu Bonmarşesinde sahipleri Ferdi Bey ve Madam Meline’yi dinleyelim: “1945’te annem İtalya’ya gidiyor, oyuncak ithal etmek istiyor, gezerken harpten zarar görmüş çocukları destekleyen bir gösteriye giriyor, içerde, bir altmış boyunda gülen bir kukla görüyor, kukla gerçekten gülüyor, omuzları hareketli, başı hareketli kahkaha atıyor. Annem böyle bir şey görünce şoke oluyor, bebeği yapan kişiyi buluyorlar, adama aynısını yaptırıyor, bir palyaço kıyafetinde Türkiye’ye getiriyor. Türkiye’de oyuncak olarak hiçbir şey yok. Birdenbire annemin karşısına bir takasçı çıkmış. Balık ihraç etmek istiyor adam, annem bu adamla o zamanın kanunları çerçevesinde anlaşmaya gidiyor ve bir balık takası yoluyla Avrupa’dan oyuncak ithal etmeyi başarıyor.</p>
	<p class="block_14"><span class="calibre3">      </span>“Harbin başlangıç yılları, mağazadan içeri Çekoslovakların köylerinde yapılan minik, tahta oyma biblolar giriyor. Macaristan’dan bir bisiklet geliyor. Almanya’dan Hitler şeklinde yapılmış askerler, sıkıştırılmış topraktan yapılmış oyuncak askerler, bütün Nazi işaretlerini taşıyan üniformaları ile o zamanlar asker oyunları çok yaygın, kaleler de vardı.</p>
	<p class="block_14"><span class="calibre3">      </span>“Savaş yılları herkes nereye gidiyorsun diye sorar, o da oyuncak almaya gidiyorum deyince, şaşırırlarmış, bombalar patlarken, kurşunlar yağarken oyuncak alışverişi. Burada oyuncak yok. Çok iyi hatırlarım, bir tornacının ağaçtan yaptığı köpek. Bu hemen hemen Türkiye’de yapılan ilk oyuncaklardan. Kim olduğunu bilmiyorum, tombul bir poposu, tombul bir göğsü, bu iki tombul tahta yuvarlak bir gövdeyle birbirine tutturulmuş arkasında bir kuyruk yuvarlak bir başı, burun ve kulaklar, hepsi birbirine tellerle bağlı...</p>
	<p class="block_14"><span class="calibre3">      </span>“1946-47’lerde Fransa’dan çıplak bebek geliyordu, elbiseli nadirdi. Almanya’dan Raynise bebekleri ithal ettik. Yerli oyuncak hâlâ yerinde sayıyor bu arada. Bir iki küçük atölye birkaç ıvır zıvır oyuncak. İstanbul piyasasında Anadolu işi oyuncaklar da hatırlıyorum. Çoğu ham tahtadan yapılmış şeyler, bir bebek hatırlıyorum mesela. Tenekeden kanatlar, tekerlekli bir sopa. Bu bebek aklımda kalan tek şey.</p>
	<p class="block_14"><span class="calibre3">      </span>“Bir de atbaşı vardı, atbaşı şeklinde kesilmiş bir tahta, tahtanın kulak yerinde elle tutmak için geçirilmiş bir sopa, uzun bir gövde, ucunda iki tekerleği, çocuk sopayı elinde tutacak, gövdeyi ayaklarının arasına alacak, ata biniyormuş gibi oynayacak...</p>
	<p class="block_14"><span class="calibre3">      </span>“1954’te ithalatın durması Türkiye’de oyuncak sanayinin başlangıcı oldu. Tahta oyuncaklardan en uzun ömürlü olan bir tanesi divan takımıydı. Bir divan, arkasında duvar, bir pencere, pencerenin perdesi, iki koltuğu, bir de ufak masası.”</p>
	<p class="block_14"><span class="calibre3">      </span>“Yavaş yavaş tahta oyuncağın çeşitleri de çıkmaya başladı. En uzun süre sattığımız çeşitlerden biri de kaleydi. O zamanlar Avrupa’dan gelmiş kurşun askerler vardı, yerli kurşun asker yapıldı, tabii. Hatırladım o Alman şimdi, evet evet, yuvarlak tıknaz bir adamdı. Sonra başı derde girdi kurşunlu, zehirli filan diye.</p>
	<p class="block_14"><span class="calibre3">      </span>“Annem Atatürk’e oyuncak götürmüş Dolmabahçe Sarayı’na. Bir sürü oyuncağı buradan yüklenmiş saraya götürmüş. Ülkü için olabilir. Ben Atatürk’e oyuncak satmış oyuncakçıyım derdi.</p>
	<p class="block_14"><span class="calibre3">      </span>“Annem kral Zogo’ya da mal satmış, Arnavut kralı, harp yıllarında buraya kaçmış hatırlıyorum, annem anlatırdı.”</p>
	<p class="block_14"><span class="calibre3">      </span>Ve 1971 yılında Fatma İlhan (Fatoş) adında bir kadın klasik oyuncakçılığı yıkacak, ülkemizde gizli ve büyülü bir oyuncak devrimi gerçekleştirecektir. Cumhuriyet tarihinin en iş bilir, en zeki kadınlarından biri olan Fatma İlhan pelüş bebekleriyle ülkemizin tüm vitrinlerini sarstı, bir çığır açtı. İşe, köpek, fil, ayı, maymun, aslan gibi, altı çeşit hayvanla başladı. 1947’de Ankara’da doğdu, 66’da Ankara Koleji’ni bitirdi, 69’da anne oldu. On beş yılda çeşit sayısını 170’e çıkaran bu sarsıcı, büyülü kadını dinleyelim:</p>
	<p class="block_14"><span class="calibre3">      </span>“Türkiye’de gerçek oyuncak üretimi Cumhuriyet’ten sonra başlamış, ondan önce el sanatı olarak kalmış, bebek hâlâ istenmiyor, insan sureti anlayışı ile engelleniyor. Gerçek yaygınlaşması plastik sanayi ile olmuş.</p>
	<p class="block_14"><span class="calibre3">      </span>“Çocuğum bir yaşındaydı, yumuşak oyuncaklarla oynaması gerektiğini bilerek o tür oyuncak aradım Osman’a. Hiçbir şey bulamadım. Beyoğlu Bonmarşesinde pelüş, kadife denemeyecek kumaş kalitesi bugünküne göre çok kötü, o an içi saman dolu birtakım hayvanlarla karşılaştım. Özellikle kediler, ayılar öyle korkunç bakıyorlardı ki, alacak hiçbir şey bulamadım. Oğlumun birinci yaş gününde kayınvalidemin oğluma bir doğum günü hediyesi getirdiğini gördüm. İnanılır gibi değil, korkunç bir kediydi, çocuk zaten gördüğü zaman ağlamaya başladı.”</p>
	<p class="block_14"><span class="calibre3">      </span>Ve Fatma ilhan, Türk çocuklarını yumuşak ve pembe oyuncaklarla tanıştırıyor, on yıl içinde ülkenin en büyük oyuncak sanayicisi oluyor. Yaşı yirmi beşin üstünde olanlar hatırlayacaklardır. Fatoş, 70’li yılların sonunda Pembe Panter’i moda ediyor. (Oyuncağın da modası olur. 80’li yıllarda Kara Şimşek, 90’lı yıllarda da Batman moda olur.)</p>
	<p class="block_14"><span class="calibre3">      </span>Fatma ilhan rüyalarımın kadınıdır, yirmi beş yıldır nerede Fatoş’un tüylü, pembe, yumuşak oyuncaklarını görsem koynuma basar mıncık mıncık ederim. 74 yılında bir yeğenim dünyaya geldi, hediye almak hiç aklımda yoktu, bir şirkette ayak işlerine bakıyordum, haftalığım cebimdeydi. O renksiz televizyonun, şirin çocuk dergilerinin olmadığı yıllarda, vitrinde Fatoş’un o ilk altı hayvanından aslan olanını gördüm, büyülendim, çok pahalıydı, tüm haftalığımı verip aldım. Yeğenim yirmi yıl karyolasının başucunda sakladı bu aslanı...</p>
	<p class="block_14"><span class="calibre3">      </span>Biz ise modadan uzak, çok şanslı çocuklardık. Antik Yunan, Mısır ve Hititli çocuklarla aynı oyuncaklarla oynadık, biri topaç, Çinliler kırbaçla çevirirmiş, biz, bir tele sarar döndürme yarışı yapardık, dibinde bir kabarası vardı ve etrafı mavi, yeşil süs boyası olurdu. İkincisi, değnekten at ki, bizimkinin atbaşı yoktu, ama değnekten at tüm dünya çocuklarının ortak oyuncağı. Çemberi hepimiz oynamışızdır. Demir telinden yapılan araba ki, kiminin tekerlekleri de demir telinden, kimisi makaradan... Çocukluğumuz bilye (misket) ile geçti diyebiliriz, ancak, tüm dünya çocuklarının oynadığı ortak oyunumuz, çömlek ve kiremit parçalarını üst üste koyup, taşla ya da topla devirmekti...</p>
	<p class="block_14"><span class="calibre3">      </span>Batı’da, kurmalı, pilli, sürtmeli oyuncakların ayrı, bebeklerin ayrı, tahta arabaların, zekâ oyunlarının, plastiklerin ayrı ayrı tarihleri var. İsveç’te, Hollanda’da oyuncak müzeleri, onlarca. 17. yüzyıldan beri oyuncak sanayii var. Bizde halkımız, camileri, imam hatipleri sevdiği kadar sevmedi oyuncağı. Oyuncak müzesi için çırpınan Bekir Onur bir oyuncakçıya, siz çocuğunuza hangi oyuncağı yapıyorsunuz diye sorar. O da ben çocuklarımı Kur’an kursuna gönderiyorum, diye cevap verir. Bu din kardeşimizin, çocuklarını hepimizden çok sevdiği muhakkaktır, ancak, kültürü, aydını, çevresi ona oyuncağı öğretmemiş. Kitabın yazarı gibi Amasra’ya gidişlerimde beni de şaşırtmıştı. Amasra tahta işlemesinde ün yapmış, ancak, aralarında süs eşyaları, büfe eşyası, maskotlar, ama oyuncak yok. Neden yok? Osmanlı minyatürlerinde çocuk resmi yok. Bir zamanlar Eyüp’ün tahta oyuncakları tüm Osmanlı illerinde modaydı, meşhurdu, şimdi yok. Almanya savaşta harap oldu, ayakta iki sanayi kaldı, biri oyuncak sanayi. İran-Irak savaşında İranlılar bizden en çok oyuncak istedi.</p>
	<p class="block_14"><span class="calibre3">      </span>Mesela Türkiye’nin elli yıllık zenginleri Koç, Sabancı neden oyuncak sektörüne girmedi, çünkü o zamanlar kârlı değildi. Peki, neden çocuk oyuncakları hâlâ taklit ve ithal. Çünkü hayal yok, düş yok. Peki, neden Anadolu’da toprağın her çeşidi kilden kiremitten oyuncak olmadı. Su dökerken ses çıkartan küçük testileri düşünün. Seramiğin bin türü var, seramikten oyuncak yok. Kütahya Seramik’e bakın büfeye koyulacak türden ağır, hantal süs eşyaları, zekâ yok, kullanışlı değil... Dünyanın en cins ağaçları bu topraklarda, neden tahtadan ki, dünya artık yeniden tahta oyuncaklara dönüyor, tahta oyuncaklarımız gelişmedi...</p>
	<p class="block_14"><span class="calibre3">      </span>Hayal gelişmemiş, estetik gelişmemiş, buluş, orijinalite yok, alın tarihî çocuk oyuncaklarınızı önünüze, görün kültürünüzün acımasızlığını.</p>
	<p class="block_14"><span class="calibre3">      </span>Çocuklarımızı sevmemiş, dünyasına girmek istememişiz, oysa bir çocuğu dünyanın en büyük sanat eserinin önüne götürün, o, oyuncağını daha değerli görecektir, dünyanın en büyük şovuna götürün, o yine kendi oyuncağıyla oynamak isteyecektir. Oyuncak, çocuğun el ayak uzuvlarından kendine daha yakın, bedenine uzuvlarından daha derin yapışmış ayrılmaz etten kemikten, ruhsal parçasıdır.</p>
	<p class="block_14"><span class="calibre3">      </span>Oyuncak, çocuğun sahiplendiği, büyülü, gizemli bir eşya, kendi dünyasını, hayallerini, dilini inşa ettiği, konuştuğu, arkadaş olduğu, var olduğumuz şu yeryüzü topraklarında üstünde en esrarengiz, en derin eşya. Neden korkmuş isek, çocuğun başına onunla vurmuşuz, din elden gidiyor demiş Kur’an kurslarına tıkmışız, bilimde geri kalıyoruz demiş fen ve matematik yarışlarına sokmuşuz. Kardeşlerim, ne dini ne bilimi, mutlulukta geri kaldık.</p>
	<p class="block_14"><span class="calibre3">      </span>Şimdi Anadolu’nun kasabalarından bir geçin, çocukluğumuzun sıçan-şeytan uçurtmalarının bir tekine rastlayamayacaksanız, bir zamanlar şehirlerimizin tüm elektrik tellerinde asılı onlarca sıçan uçurtması yaz, kış orada takılı kalırdı. Elektrik direklerinde tek bir takılı sıçan uçurtması olmayan kasabalardan insanın ödü kopuyor.</p>
	<p class="block_14"><span class="calibre3">      </span>Bizler, hayat denen oyunun kurallarına rıza gösterip, boyun eğip, sahte aynalar içinde kendi uydurduğumuz ahlâkla çocuğa çekidüzen veriyor, onu da ağır, hantal ilişkilerimizin sert dünyasına kapatıyoruz. Çocuk, bu sahte, yalancı aynaları, göğü delen kuşgözüyle görüyor, kendi iç dünyasını, kendi varlığını kendince kurmak istiyor. Eline oyuncak geçiremezse, bizim dahi kaldıramadığımız bu ağır, lanetli dünyanın minik zindan askerleri oluveriyorlar. Oyuncaksızlık, kör bir acımasızlık öğretir. Acı çekmeyi içselleştirir. Çocuk artık, acı çekerek talep eder. Sevdiği kıza bir gün, senin için en çok ben acı çekiyorum, bu yüzden sen benimsin, diye sahiplenir...</p>
	<p class="block_14"><span class="calibre3">      </span>Siyasi hayatta önümüze çıkar, daha da ileri gider, ben daha çok acı çekiyorum, o halde ben haklıyım, der, sağcısı, solcusu, edebiyatçısı...</p>
	<p class="block_14"><span class="calibre3">      </span>Kendiyle oynayamayan çocuk, kendini oynatacak üstler, itaat arar. Çocuklarımıza oyuncak yerine mayın veriyoruz. Salgın hastalıktan beter tüccar yazarların kitaplarını veriyoruz. Süt kokan çocukların rüya renkli dünyalarına saldıran teröristlere dönüyoruz...</p>
	<p class="block_14"><span class="calibre3">      </span>Birçok eleştirmence dünyanın en büyük filmi ilan edilen Yurttaş Kane, dünyanın en zengin, en şöhretli insanı oluverir, ayrıca, dünyanın en büyük sanat eserlerinin hemen hepsine sahip olur, ölünce ağzından ‘rosebut’ diye bir kelime çıkar, herkes bunun ne demek olduğunu anlamaya çalışır, kimse anlayamaz. Bu, çocukken kullandığı kızağın adıdır...</p>
	<p class="block_14"><span class="calibre3">      </span>Dinç Bilgin; gazeteleri, televizyonu ve trilyonlarca hisse senedi var. Arkadaşının uçağına biner, bir kahve makinesi görür, “Bu kahve makinesinden neden benim uçağımda yok” diye söylenir kendince...</p>
	<p class="block_14"><span class="calibre3">      </span>Her şeye sahip olmuş bir insanın, tek eksiği uçağındaki kahve makinesi mi? Hayır. Her şeyi bir oyuncak gibi görüyor. Lâik-şeriat tartışmasını iç savaşa sürükleyen yayınlar yaptığında bizim gibi ödü kopmuyor, onun için askerler, kurşun asker. Tansu Çiller burnu uzayan Pinokyo...</p>
	<p class="block_14"><span class="calibre3">      </span>Oyuncağı sevmeyen Anadolu kasabalarının hikâyelerini okudunuz, bu kasabalarda en büyük oyuncağı Türkeş keşfetti, ‘bozkurt’, ‘dokuz tuğ’... (Osmanlı sultanlarının çoğunun annesi gayrimüslim, ama Türkeşçi Yeni Hayat dergisi Mimar Sinan’a Ermeni diye hakaret ediyor. İnsan sormak istiyor; tahtadan bir at yapamamışsın, Süleymaniye’ye dil uzatıyorsun.)</p>
	<p class="block_14"><span class="calibre3">      </span>Oyuncaksız Anadolu kasabalarını, insanının ruhunu keşfeden bir diğer açıkgöz tüccarlar Televole’ciler, haber bültencileri... Çocuksu oyunları getiriyorlar ekrana. Her şeyi çocuksulaştırıyorlar. İyi ya da kötü, ama bu derin, muazzam boşluğu mafya kullanıyor, televizyonlar kullanıyor, siyasiler kullanıyor!</p>
	<p class="block_14"><span class="calibre3">      </span>Hollywood sinemasını izleyin, masum bir deniz dalgasını dahi canavarlaştırıyor. Küçük bir böceği dahi canavarlaştırıyor. Küçük bir rüzgârı dahi canavarlaştırıyor. Küçük bir kartopunu dahi canavarlaştırıyor... Tabiatı masum, sakin, kendi halinde masum nebatını, canlısını, kayasını, canavarlaştırarak yüzlerce film yapıyor... Doğru ya da yanlış, ancak, tüm tabiattaki nesneleri, olayları, üç yaşındaki çocuğun korkuları, umutları, rüyaları çerçevesinde haince işliyor!.. İthal canavar oyuncaklar, ithal canavar filmler, kaldı mı hâlâ bağımsız Türk gençliği?</p>
	<p class="block_10"> </p>
	<p class="block_9"> </p>
	</body></html>
