<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_61">Şikâyetsiz Ölümün Dinselleşmesi</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Mustafa Kemal’in emriyle gizli komünist partisi İstiklâl Mahkemelerinde sorgulanırken mahkeme başkanı sorar: “Aranıza başı açık İslâm kadınlarını alıp toplantı yapıyormuşsunuz?”</p>
	<p class="block_14"><span class="calibre3">      </span>75 yıl sonra bugün, mahkeme başkanları tam tersini soruyor: “Aranıza başı kapalı İslâm kadınlarını alıp...”</p>
	<p class="block_14"><span class="calibre3">      </span>Hem Türklük ideolojisi, hem de siyasi İslâm hangi yönden gideceğini artık bilemiyor. Boğuk, kısık sesler içinde çürük bir ölüm seçtiler kendilerine. Rektörler, kadın dernekleri, siyasiler, gazeteler, düşük ahlâklı on binlerce aydın, uçsuz bucaksız köhne bir manastırın küflenmiş sandukaları gibi her gün aramızda, ekranlarda. Kurumuş fare derisi öfkeleriyle “Türk’müş, Müslümanmış, kılık kıyafetmiş,” rezil bir insanlık duygusu, kepaze bir demokrasiyle boğuşup duruyorlar. Bir taraf, cumhuriyeti, haciz memurlarının elindeki alacak senedine dönüştürürken... diğer taraf, yüzyılların tırnak kiri karanlığının sert cahilliğinde çürüyüp bitleşiyor.</p>
	<p class="block_14"><span class="calibre3">      </span>Son yüz yirmi yılda, Türk-Devlet-Müslümanlık kavramlarını her çeşit ve şekilde yüzbinlerce kez denediler. Türk’ü başa koydular, olmadı, Müslümanlığı ortaya koydular yine olmadı, devleti en başa koydular yine olmadı. Denenmedik kombinezon kalmadı, işte sezon açıldı yine tartışmaya başladılar, konumuz </p>
	<p class="block_14"><span class="calibre3">      </span>“Türk Müslümanlığı...” Ha gayret!</p>
	<p class="block_14"><span class="calibre3">      </span>İslamcıların hazmedemediği, bir türlü anlamak istemedikleri şudur, Cumhuriyet’in en büyük devrimi “dinin terbiyeden ayrılmasıdır”. Sidik suratlı lâik eğitimciler meseleyi kılık kıyafet kavgasına, okula girsin girmesin tartışmasına getiriyorsa da, sorun evrenseldir ve bu topraklarda girişilmiş en büyük devrimdir, en cesur harekettir. “Dinin terbiyeden ayrılması”...</p>
	<p class="block_14"><span class="calibre3">      </span>Bugün, bizlerin yirmi milyon yoksulun yaşadığı Kahire’den, yüzer milyon yoksulun yaşadığı Pakistan ve Bangladeş’ten, yirmi yıldır her gün bombanın düştüğü Kabil’den, Saddam’dan, Kaddafi’den, Cezayir’den ürktüğümüz gibi, o günün cumhuriyetçileri de “dinden”, dinsel kurumların çürümüşlüğünden ürkmüştür.</p>
	<p class="block_14"><span class="calibre3">      </span>Birinci düşman emperyalistleri yenen cumhuriyetçilerin ikinci ezeli düşmanı, yoksulluğun ve cahilliğin geleneksel hastalık sebebi: İslamcı zihniyetti.</p>
	<p class="block_14"><span class="calibre3">      </span>“Dinin terbiyeden ayrılması” saçmadır deyip, alaycı bir yazı yazan İslamcı yazar, görüşünü desteklemek için Clinton’un bulaştığı seks skandalını örnek veriyor, ahlâksızlığın nerelere uzandığını dalga geçerek anlatmaya çalışıyor. Clinton’un seks skandalında görmemiz gereken “adalet” duygusunun kral, başkan, kültür, Amerika tanımayışıdır, adalet duygusu her şeyin üstündedir. Ancak, İslamcı kardeşimize bir örnek de biz verelim. Osmanlı İmparatorluğu’nun en zor, en trajik günü, nerdeyse kayıtsız şartsız bir teslime dönüşen Mondros Mütarekesi’nin olduğu gündür. Mütarekeyi imzalayan Rauf Orbay, hemen saraya koşar, imparatorluğun bir yarısı İngilizlere verilmiş, İngilizler nerdeyse tüm askerlerimizi, limanlarımızı teslim almaktadır. Tarifsiz bir mağlubiyet, inanılması mümkün olmayan bir acıdır bu, halkımız yas içindedir, tüm dünya bu mütarekenin sonuçlarını beklemektedir, neticeyi acilen Vahdettin’e bildirmek zorunda olan Rauf Orbay saraya koşar...</p>
	<p class="block_14"><span class="calibre3">      </span>Mütarekede olup bitenleri Vahdettin’e bildirecektir, Vahdettin, görüşmeye çıkmaz, Rauf Orbay’a, padişahımızın haremde olduğu, bir hafta daha haremde kalacağı bildirilir. Rauf Orbay’ın saraydan çıkışı, o çıkıştır... Mustafa Kemal’le planını yapar, Mustafa Kemal Samsun’dan, Rauf Orbay Ege’den Anadolu’ya çıkacak, köy köy, kasaba kasaba halkı, dağılmış askerî birlikleri, çeteleri ayaklandıracaklardır...</p>
	<p class="block_14"><span class="calibre3">      </span>İslamcılık tezleri ve Osmanlı mağlup oldu, yerine cumhuriyet kuruldu, bu gerçeği kabullenemeyen İslamcı yazarların gerçeği değiştirmek için tek bir şansları var, İran usulü bir devrim...</p>
	<p class="block_14"><span class="calibre3">      </span>Clinton’un seks skandalı da hepimize ders olsun, “adaletin” iktidardan, başkandan daha önde bir değer olduğunu göstermekle kalmıyor, adaletin, “cinsel ahlâki tabulardan” dahi değerli olduğunu da gösteriyor! Aleni, oral seksin ayrıntılı deşifresinde mahzur görmüyor, adalet için.</p>
	<p class="block_14"><span class="calibre3">      </span>Allahımıza bin şükür, bizim liderlerimizin bir genç kızla oral sekse girecek terbiyesiz durumlar söz konusu olmadı. Bizimkiler mafya liderleriyle oral seks yapıyor.</p>
	<p class="block_14"><span class="calibre3">      </span>Demirel’in değerli işadamı İnci Baha’yla yakınlığı... İşte Alaaddin Çakıcı’nın bakan dostları ekranlarda konuşuyor... 1950’li yıllarda İtalya’daki ilk büyük mafya sorgulamasına sebep, bir mafya avukatının bir milletvekiliyle tesadüfen bir lokanta çıkışında çekilen yan yana fotoğraflarıydı...</p>
	<p class="block_14"><span class="calibre3">      </span>Ancak, bizim toplumumuz oğlancılık geleneğinden geliyor. Amerikan adaletinin önümüze açtığı bu büyük adalet ufkundan faydalanmak zorundayız, mafya liderlerinin, siyasi liderlerimizin ağız yapılarına, dudaklarının emiş gücüne, seslerinin ipeksiliklerine, tenlerinin kadifemsi narinliklerine bir daha ayrıntılarıyla bakmamız gerekiyor!</p>
	<p class="block_14"><span class="calibre3">      </span>Kim bilir, Türk Müslümanlığı tartışmalarına buradan bir katkımız olabilir. Tabii ki, mafya liderleriyle toplantılarda, havaalanlarındaki karşılaşmalarında art niyet aramayalım, “manen kucaklaşabiliyor”, telefon konuşmaları da cinsel taciz değil, arkadaş sohbeti... Siyasilerimizin ve mafya liderlerinin manen kucaklaşmaları altında, akşam alacasının şiirsel duygusunu göremeyenler vatan hainleridir.</p>
	<p class="block_14"><span class="calibre3">      </span>Kameralardan ve günün yorgunluğundan kaskatı, sertleşmiş bedenlerinin delikanlı babaların melodik, gevşemiş yanakla<span class="calibre3">rıyla sonsuz bir huzur içinde öpüşmelerini yanlış anlayanlar, vatan hainleridir.  </span></p>
	<p class="block_14"><span class="calibre3">      </span>Seks, sevilen, okşanan bedenin büyülü bir bağışıdır, araya, krediler, yatırım fonlarını da koyduğumuzda, sonsuz bir öfkesizlik, tanrısal bir sevincin milli zafer anlarıdır bu kucaklaşmalar.</p>
	<p class="block_14"><span class="calibre3">      </span>O erkek bedenler, kuruşu kuruşuna helal olsun onlara. İç savaş gibi bir seksi hangi peygamber, milli kahraman göze alabilir. Destansı şöhretleriyle siyasi disiplin ve fevkalade adalet duygularıyla sevgi ve hoşgörüyle o tapınırcasına kucaklaşmaları, öpüşmeleri, her defasında kalbime derin bir ağlayış duygusu verir.</p>
	<p class="block_14"><span class="calibre3">      </span>İki yetişkin ihtiyarın erkek erkeğe oral seksi, hangimizin kalbine ağlayış duygusu vermez ki... Oral seks, iki kişilik ezeli bir zevktir, özellikle bir halkın imha savaşı verdiği o günlerde, tatlı dille, tutkulu sözlerle bedeni neşelendirmek ve ağzın tam ortasından dökülen hiç kimsenin aşamayacağı o dev ölçülerle vatansever penislerin, bizleri, milli sarhoşluğun şehvetine nasıl gömdüğünü unutmayalım...</p>
	<p class="block_14"><span class="calibre3">      </span>Her Allah’ın günü televizyonlardan dökülen tadından yenmez bu nağmelerin halk tarafından nasıl gururla izlendiğini unutmayalım. Sinirlerimi yıpratan bu derin cinsel hazzı iyice öğrenebilmek için, devletimizin bekası için ben de çok geçmeden yabancı eşcinsel dergilerini okuyup, ayrıntılı bilgiler edinmek istedim...</p>
	<p class="block_14"><span class="calibre3">      </span>Obur ve kudurgan bir eşcinsel, ağzında eriyen şeyin tilkikuyruğu gibi, kürkümsü, fırçamsı yumuşak tüylerinin pembemsi dokunuşlarının hazzına kendini bıraktığını, vahşi rayihanın rüzgârıyla bedeninin bir ay ışığı gibi eridiğini söylüyor. Diğer obur ve kudurgan eşcinsel ise, muhteşem bir övgüyle gök kubbesini sarsan yüksek volümlü müziğin yırtıcı, vahşi parçalayıcı sertlikte ve dizginlenemez bağırışların kahramanlığından söz eder. Yani iki görüş var, biri romantik diğeri metalik. Sert eşcinsel, kısık alevli seksin kendisine kutsal manastır düzenini hatırlattığını, toparlayamayacağı barbar çığlıkların hazzının ancak gerçek bir süngü savaşında bulunabileceğini söyler...</p>
	<p class="block_14"><span class="calibre3">      </span>Doğrusu ben de iki arada bir derede kaldım, arkadaşlar benim için artık çok geç kaldın diyorlarsa da, zararın neresinden dönsek kârdır. Bu yüzden anlamaya çalışıyorum, eşcinsellerin çirkin, şiirsiz sekslerinin altındaki gizli, yumuşak, lanetli ezgileri...</p>
	<p class="block_14"><span class="calibre3">      </span>Çünkü kısık sonbahar aleviyle yaşamak zorunda olan ben, şelalenin coşkun çağlayan sularının altında kısık alevin her ince titreyişinin yükselen parlamasını, belki de bu son yükseliştir paniğiyle, kendimle kederli bir konuşmaya dalıveririm...</p>
	<p class="block_14"><span class="calibre3">      </span>Çok sonra anladım ki, ben de halkım gibi, siyasi liderlerimizin mafyayla kucaklaşmasının seyrinde, mahvedici, şahlanmış, sonsuz ve şanlı bir milli zevk duyuyor, benim tiz tınılı kısık alevli duygularım güneş parlaklığında mükemmelliğe erişiyor!..</p>
	<p class="block_14"><span class="calibre3">      </span>Hepimiz Türkiye denilen bir masa etrafında yaşıyoruz, nihayetinde. Açtık, üşüyorduk, çocuk gülüşleriyle oynuyorduk, zarafet, sevgi yoksuluyduk, hepimiz kendimizi vurmaya hazırdık. Teşekkürler Türkiye! Siyasi seksi bize öğretmekle kalmadın, eleğe döndürdün! Bizi, muhasebeci karısına dönmüş Batılı kadın dergilerin, çalıyla seks yapan kutsal rahiplerin iğrenç, adi, tüketici dünyasından alıp, çekici, zarif, kaslı, pazulu liderlerimizin bizi şiirle süsleyen mafya delikanlılarının yatak odalarında her zevkle tanıştırıp, tattırdın...</p>
	<p class="block_14"><span class="calibre3">      </span>O vatanseverler ki, artık vatansız leylekler gibi Nice otellerinin çatılarında, vatandan uzak, vatan için acı çeken, vatan için sorguya çekilen mafya delikanlıları... Yatak odalarımızdan uzak, artık bizi kim okşayacak, taşkın, dalgalanan, köpüren vatan aşkımızı artık, kimler düzecek!.. Singapur kerhanesine dönen medyamız artık kime peçete uzatacak.</p>
	<p class="block_14"><span class="calibre3">      </span>Demokrasilerde çare tükenmez, düzüle düzüle öğreneceğiz. Saddam’ın oğlu Uday’ın suikastlerden korunmak için üç-dört tane dublörü var. Bu dublörlerder biri, zorla Irak’tan kaçıp anılarını yazıyor. Bir defasında Uday, Irak güzeli seçilen kızı düzüyor, korumalarının kucağına atıyor, onlar da birer birer üstünden geçiyor, sonra kızın leşini kanlar içinde bir göle atıyorlar. Kızın babası kimden şikâyetçi olacak, bilemiyor... Hiçbir şansı yok... Şüphesiz kızımı derin devlet öldürdü diyemeyecek, Yaşasın Irak, Irak halkına kızım feda olsun, diyecek. Ölüm karşısında şikâyetsiz kalmak için, ölümden hepimizin mutlu olması, iyi yaşadı, mutlu yaşadı, ya da “şehit” oldu gibi tatlı anılarla yad etmemiz gerekiyor. Bizler, devletin ve mafyanın her türlü püsküllü ölüm planlarını hazmettik. Bir basit dilekçe dahi vermedik. Bu cinayetler tapınağında ölümü beklerken, her gün ölüm tehditleri alırken, bizi hâlâ yaşatan cesaret duygusu, korkusuzluk değil. Bu derin seksin bizde bıraktığı maceraperest cinsel aşk duygusu... Aşılması imkânsız bitmeyen oral vatan şarkısı, bitmeyen oral devlet şarkısı... Bitmeyen oral Türklük şarkısı... Anaokullarından beri alt beynimize kazılan vatan, bayrak, devlet, Türklük aşkının bizi düşürdüğü gözle seçilemeyecek uçurum, burası. Yırtıcı hayvanların haykırışlarıyla, leşlere saldıran vahşi korkunç uğultulu sesler altında parçalanan bizim insanlarımız değil miydi?</p>
	<p class="block_14"><span class="calibre3">      </span>İşte bu adamlar öldürdüler. Bu kadar sessiz, kör, adi, çaresiz olamayız. Ülkemizi, kendimizi, halkımızı iyi görelim... Yeni bir dinin eşiğindeyiz... Yeni bir Türk Müslümanlığı, yeni ve şanlı bir dine girdik... Tanıyalım yeni dinimizi... Budha, barbarlar memleketine mürşidlik yapmak için giren bir şakirdine sorar: “Peki ama bunlar zalim ve terbiyesiz adamlar, ya sana kızarlarsa, kabalık ederlerse?</p>
	<p class="block_14"><span class="calibre3">      </span>Şakirt: “Ne iyi adamlarmış, derim, kaba söylüyor ama ne dövüyorlar, ne taş atıyorlar” derim...</p>
	<p class="block_14"><span class="calibre3">      </span>Budha: “Ya sopa ve kılıçla vuruyorlarsa?” Şakirt: “Ne iyi adamlarmış canıma kasdetmiyorlar, derim.” Budha: “Ya hayatına kasdederlerse?” Şakirt: “Ne iyi adamlarmış, bu kadar az ıstırapla, beni bu kirler, günahlar dolu ruhtan kurtarıyorlar, derim..” Budha: “Oldu, sen bu barbarlar memleketinde oturabilirsin, git, kurtuldun, kurtar, avundum, avut, çünkü sen Nirvana’ya erdin, başkalarını da eriştir”...</p>
	<p class="block_14"><span class="calibre3">      </span>Görüldüğü gibi, Budistlerin ermek için yıllarca mücadele verdikleri Nirvana’ya biz millet olarak çoktan ermişiz. Cinayetler karşısında susarak huzur içinde bir “din” edinmişiz. Budizm, bize yabancı değil, genlerimizde var, çünkü Türkler, Çin’de, Hindistan’da, İran’da asırlar süren saltanatlar kurdu. Çin’den Cezayir’e kadar mezhep kurmadıkları dağ başı kalmadı.</p>
	<p class="block_14"><span class="calibre3">      </span>Timur’un torununun torunu Şahı Cihan, 16. yüzyılda Hindistan topraklarında inşa ettiği mimari eserler ki, Taç-Mahal bunlardan biridir, güzelliği, planları hayranlık uyandıran yüksek bir kültürün ürünüdür. Şahı Cihan’ın babası ise imparator Ekber’dir, inşa ettiği şey, yeni bir dindir, yüzlerce sayfa yazılabilir, kısaca özetleyeyim.</p>
	<p class="block_14"><span class="calibre3">      </span>Çok okuyan mı çok gezen mi, “Haberci” programının yönetmeni Coşkun Aral İmparator Ekber’in mabedini gezerken “Bunlar da her dini birleştirmeye çalışan bir mezhep” gibi bir laf ediyor, bu dini inşa edenin bir Türk imparator olduğunu söylemiyor. Sünniler, Şiiler, Brahmanlar, Mecusiler, Jayinler, Sihler, Cizvitler, hepsi bu dinin içinde uzlaşmışlar. 1581’de din resmen ilan edildi. Hindular, Mecusiler, Müslümanlar artık tamamıyla eşit tanınmışlar, bazı hükümleri şunlardır: “Çocuklar 12 yaşından önce sünnet edilemez. Bu yaştan sonra da eğer çocuk isterse sünnet olur. Sığır eti haramdır. Sakal âdetini ortadan kaldırmak ve esvap hakkındaki batıl sünni fikirleri gidermek için çalışılmalıdır. Ahmet, Mehmet ve Mustafa gibi isimler yasak edilmiştir. Ramazanda oruç tutmak ve hacca gitmek mecburi değildir. Ne Arapça ne ilmihal ne de Kur’an ve Hadis öğretilecektir, bunların yerine matematik, tıp, tarih ve edebiyat dersleri verilecektir. Erkekler 16, kadınlar 14 yaşından önce evlenemeyecektir...</p>
	<p class="block_14"><span class="calibre3">      </span>Görüldüğü üzere, 16. asırda inşa edilen ve bugün hâlâ yaşayan bu dinin yukarıdaki birkaç hükmü, cumhuriyet devriminin, Yaşar Nuri Öztürkler’in, muhafazakâr yazarların tartıştığı ve halkımıza milletimize uygun gördükleri, Türk Müslümanlığının tıpkısının aynısıdır... Bu tartışmaya beş asırda bir cümle ekleyemediler, ha gayret bir beş asır daha!</p>
	<p class="block_14"><span class="calibre3">      </span>Sevgili okuyucularım, aradan beş asır geçmesine rağmen, bugünkü yazarlarımızın bu din tartışmasına ekledikleri tek bir cümle yoktur. Yani, bir Ortaçağ tartışmasının tam içindeyiz. Ve bu Ortaçağı aşamıyoruz. Aşmak ise tek kelimedir: Adalet.. Türkler “adaleti”, Türklükten üstün bir değer olarak görmedikleri, anlamadıkları müddetçe bu tartışma sürecek!..</p>
	<p class="block_14"><span class="calibre3">      </span>Allah için okuyucum beni bilir, içimde bir fenalık yoktur, ama yine söyleyeyim, bunların ağızlarına vurmuş... Ağız, emiş üzerine, erotik edebiyat üzerine hatırı sayılır incelemeler yaptım, gördüm ki, siyasi argo kültürümüz büyük bir devrimin eşiğinde, eskiden ağızlara vurulan erkeklik aletini kültürümüz hep silah, kama, süngü gibi yırtıcı kelimelerle, karşılıyordu... Son on-onbeş yıldır, bu fani organımızı siyasi argo kültürümüz artık, Batı’da olduğu gibi, meyvemsi, şekerli, yani, sütlü mısır, muz, badem gibi kelimelerle karşılıyor… Silahtan, kamadan, muza geçiş, bu aşama hepimiz için hayırlı sonuçlara vesile olsun.</p>
	<p class="block_14"><span class="calibre3">      </span>Yani artık acı duymayacağız sevgili Reha Muhtar, ancak seninki kadar da şanslı bir ağız-dudak yapısına sahip değiliz... Çok merak ediyorum doğrusu, bebe poposuna benzeyen dudaklarınız da pişik oluyor, pudralıyor musunuz, gece yatmadan onları bezliyor musunuz?</p>
	<p class="block_16"> </p>
	<p class="block_9"> </p>
	</body></html>
