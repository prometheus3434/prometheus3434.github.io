<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_43">Davul Yakısı</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Basketbol yeni geldiğinde ilkokullar arası basket maçları 0-0 biterdi, lise maçları ise 2-2, 4-2, benim de oynadığım bir maç 14-12 gibi bir skorla bitmişti, havamızdan geçilmiyordu.</p>
	<p class="block_14"><span class="calibre3">      </span>1423 yılında İtalya’da yapılan Zagonora Savaşı’nda iki büyük ordu karşı karşıya geldi, bir gün boyunca savaştılar, yalnız 2-3 kişi öldü, bunlar da attan düşmüştü.</p>
	<p class="block_14"><span class="calibre3">      </span>1467 yılında yapılan Castracoro Savaşı’nda ise kimse ölmedi. Çünkü şövalyeler kalın zırhlarla korunuyorlardı. Günümüz dış politika yazarları, bu konuyu enine boyuna tartıştılar, bir savaşa savaş denilmesi için kaç kişinin ölmesi gerekir, en az 1.000 dediler, bazıları 10.000 kişiden az ölünün olduğu savaşa, savaş demedi.</p>
	<p class="block_14"><span class="calibre3">      </span>1789’dan sonra şövalyeler değil, sıradan insanlar da zorunlu askerliğe alındı, çünkü yurttaş olmuşlardı, Avrupa’nın ilk yurttaşlarının, ilk işleri Napolyon ordularında Avrupa’yı istila etmek oldu. Sıradan insanı savaşa sürmek kolay değildi, milli duygularla ortak bir vatan bilinci, milliyetçi bir zihniyet hazırlandı.</p>
	<p class="block_14"><span class="calibre3">      </span>İlk uçaklarımızı 1. Dünya Savaşı’nda Alman desteğiyle kullandık, bir-iki taneydiler düşman cephelerini izliyorlardı, ancak, keşif yerine varmadan denize düşüyor, çokça bozuluyorlardı. Bomba da kullandıkları oluyordu, bugünkü molotof kokteyli benzeri, içine çaput, çivi konulmuş şişeleri cepheye atıyorlardı.</p>
	<p class="block_14"><span class="calibre3">      </span>Henüz otuz yıl geçmeden 1945’te ağır bombardıman uçakları atom bombası taşıyıp Hiroşima ve Nagazaki’yi yok etti. Çok geçmeden atom bombasının altmış bin katı güçte nükleer bombalar icat edildi. Hem Amerika hem Rusya nükleer deposu haline geldi. İngiltere, Fransa, Çin hatta Hindistan da bu yarışa katıldı.</p>
	<p class="block_14"><span class="calibre3">      </span>Silahlanmanın geldiği bu inanılmaz boyutun adına “dehşet dengesi”, “karşılıklı kesin mahvolma” koydular. Ve bu saatten sonra, tüm dış politika teorileri, nükleer denge üzerine inşa edilmeye başlandı.</p>
	<p class="block_14"><span class="calibre3">      </span>Savaş teorileri de gelişti, mesela ilk nükleer düğmeye şehirleri vurmak için mi, yoksa askerî üsleri vurmak için mi basmalı? Hadi cevaplayın. Otuz yıl tartışıldıktan sonra en akla yakın sonuç, şehirler vurulmalı, şeklinde önem kazandı, çünkü karşı ülkeye de “vurma” şansı verilmeli, yoksa nükleer yarışın önünü almak mümkün değilmiş?</p>
	<p class="block_14"><span class="calibre3">      </span>Paralel bir aşamada kıtalararası balistik füzeler gelişti, bu füzeler çok başlıklı, yani izlediği yol üzerinde birçok bomba bırakarak ilerleyen füzeler dehşet boyutunu daha da yükselttiler.</p>
	<p class="block_14"><span class="calibre3">      </span>Ve nihayet Amerika, atıldığında atmosfer dışından seyreden bu füzelerin lazer ışınlarıyla uzaydan vurulmalarını sağlayan bir sistem geliştirdi, adına: Yıldız Savaşları projesi denildi.</p>
	<p class="block_14"><span class="calibre3">      </span>Bu silahların tümü dışındaki geleneksel silahların adına: Konvansiyonel silah denildi. Yani, biz Yunanistan’la savaşırsak, savaşımızın adı: Konvansiyonel savaş olacak.</p>
	<p class="block_14"><span class="calibre3">      </span>Ancak, dış politika uzmanları, konvansiyonel savaşların dünya siyasetinde hiçbir güç değişikliğine yol açmayacağını söylüyorlar, yani bizim gibi konvansiyonel ordular, mutlaka nükleer güçlerden birine sığınmak zorunda. Artık dünyada yaşamak için mutlaka bir nükleer dostunuz, ağabeyiniz olmalı.</p>
	<p class="block_14"><span class="calibre3">      </span>Ya da bir Orta Amerika, ya da Arnavutluk, bir zamanlar İsviçre, Lüksemburg gibi tüm bu olup bitenlerin dışında, siyasetsiz, izolasyonist bir politika izleyebilirsiniz, ancak hararetli bir coğrafyada, etli butlu bir ekonominiz varsa, buna da imkân yoktur.</p>
	<p class="block_14"><span class="calibre3">      </span>Nükleer güç dengelerinin dışında yaşamak mümkün mü? Mümkündü? Bağlantısızlar denilen üçüncü dünya büyükleri, Yugoslavya, Mısır, Hindistan gibi güçlü ittifaklar kuruldu, elli yıl bu nükleer gücün dışında ve hatta rakibi gibi yaşadılar.</p>
	<p class="block_14"><span class="calibre3">      </span>Bağlantısızlar’ın ilk toplantısına davetliydik, bizim dışişleri bakanımız 1956 yılında akıl verdi, dışarıda kalmak sonumuz olur, gelin bu sevdadan vazgeçelim. Çok sonra Bağlantısızların mutlu bir hayatı oldu, biz de Nato’nun karakolu. Mesela, Bağlantısızlar Cezayir Kurtuluş Savaşı’na destek verirken, biz nükleer gücün dostu Fransa’nın yanında parmak kaldırdık.</p>
	<p class="block_14"><span class="calibre3">      </span>Çocukluğumun gazeteleri SALT 1 konferansının haberleri, gençliğim ise SALT 2 görüşmelerinin haberlerini izlemekle geçti. Silahsızlanma görüşmelerinin adıydı bu. Kırk yıla yakın sürdü, Amerika, Yıldız Savaşları projesini masaya koyunca, Rusya’nın pes etmekten, dağılmaktan, kucağa oturmaktan başka şansı kalmadı.</p>
	<p class="block_14"><span class="calibre3">      </span>Nükleer silahlarda indirim yapılmasına rağmen, bu akıl almaz silahlar Rusya, Amerika, Fransa, Çin, İngiltere’de mevcut. Fransa ki, kültürün, uygarlığın, insan haklarının bekçisi, birkaç yıl önce tüm eleştirilere rağmen nükleer denemelerini yaptı, hatta bir dizi depremin bu denemelerden kaynaklandığı iddia edildi.</p>
	<p class="block_14"><span class="calibre3">      </span>İşte bir sürü uluslararası konferans, toplantı, yasa, müeyyide, her ne boksalar, tüm egemenlik sınırları, bu büyük nükleer gücün gölgesinde, emriyle oluşturuluyor. Bunun adı: Yeni Dünya Düzeni.</p>
	<p class="block_14"><span class="calibre3">      </span>Diyelim ki bu dış politikayı reddettiniz, iki küçük örneğimiz var akıllanmak için, birincisi Irak, bir gecede Bağdat’ı bombalayıp iki yüz bin insan öldürdüler, bu Amerika için iyi bir fırsattı, tüm üçüncü dünya ülkelerine “Yeni Dünya Düzeni” bu naklen yayın savaşta tanıtıldı, benimsetildi.</p>
	<p class="block_14"><span class="calibre3">      </span>İkinci örnek İran Devrimi ki 18. yılına giriyor, hâlâ ambargo altında. Yani, bu ülkelerin ekonomik olarak büyümeleri, dünya piyasalarına çıkmaları mümkün değil, peki nasıl yaşıyorlar? Allah’ın verdiği devasa petrol gücüyle ayakta kalıyorlar ve Çin gibi bu yasaları delen ülkeler buluyorlar. Batı dediğimiz tek dişi kalmış canavar işte bu: Bu güç, bugün, dünya otomobil, ilaç, elektronik, iletişim, sinema vs. sanayilerini on-on beş yirmi çokuluslu şirketin elinde tutuyor.</p>
	<p class="block_14"><span class="calibre3">      </span>Yani Amerikan sinemasının dayatmalarına Fransa’nın yapabileceği bir şey yoktu, Fransa yapamıyor, Yeşilçam ne bok yesin, işte böyle yürürler, zavallı, acıklı, perişan halleriyle!</p>
	<p class="block_14"><span class="calibre3">      </span>Bu güç, üç gün içinde Uzakdoğu piyasalarını göçertebilir, canları istediğinde birkaç saat içinde de bizim borsaların sonunu getirebilir? Neden yapmıyorlar? Çünkü bu pazarları şimdilik huzur içinde, arabaları satılıyor, ilaçları satılıyor, aman ağabey diyoruz, geçinip gidiyoruz...</p>
	<p class="block_14"><span class="calibre3">      </span>Küreselleşme (globalleşme) dediğimiz şey de, bu büyük devasa güç pazarının, üçüncü dünya ülkelerinin gümrük, vergi, ticaret antlaşmalarının dünyayı bir köye çeviren iletişimi sayesinde gelişmesi, dünyanın ortak bir pazara dönüşmesi. Yani bir malın hammaddesi Çin’den, projesi Almanya’dan, üretimi Rusya’dan, pazarlanması Fransa’dan, satılması Mısır’a olabiliyor...</p>
	<p class="block_14"><span class="calibre3">      </span>Çengelli iğne, ütü, kibrit, hatta mavi yollu pijama dahi ülkeye yüz yıl önce girdi. Matematik dersinden çok görgü, muaşeret dersleri verilir, telefon nasıl kullanılır, ya da konferanslarla çatal-bıçak tutması öğretilirdi? İşgal yıllarında öğrenciler, hocam ekmek yok yemeye, çataldan söz ediyorsunuz, diye laf atıyordu, laf atanlar, okuldan atılıyorlardı.</p>
	<p class="block_14"><span class="calibre3">      </span>Batı karşısında yenildikçe ezildik, ezildikçe Avrupalı olalım diye çıldırdık, dünya üzerine indiğimiz günden beri en amansız hastalığa yakalandık: Reform.</p>
	<p class="block_14"><span class="calibre3">      </span>İki yüzyıldır aydınlarımız, partilerimiz, öğretmenlerimiz reform hastalığına tutulmuş. İçimizden tek bir insan bu hastalıktan kurtulamıyor. Herkes reform dersi veriyor, her program, her proje, hatta romancılar, hatta şairler, tüm köşe yazarları her gün reformdan bahsediyor! Ve her reformdan sonra daha acıklı, daha komik bir kuyuda buluyoruz kendimizi, sağcısı-solcusu tüm aydınlar kuyuda “reform” diye bas bas bağırıyor!</p>
	<p class="block_14"><span class="calibre3">      </span>Reformların adı: Davul yakısı. Eskiden köylerde başı ağrıyanı bir odaya sokar, kulakları dibinde akşama kadar davul çalarlarmış, bunun adına da davul yakısı derlermiş, baş ağrısı geçer mi bilmem, ama davul sesinden tüm köylünün başı ağrırmış!</p>
	<p class="block_14"><span class="calibre3">      </span>Artık akıllanmalıyız ve kim reform diyorsa onu öldürmeliyiz. Tüm reformlarımız askerlerin, zenginlerin, uluslararası şirketlerin işine yaramış. Yoksul halkın yanında tek bir reformumuz olmamış. Altta kalanlara kimse sahip çıkmamış. Oysa reformun tek ve köklü anlamı, eşitsizliği gidermek!</p>
	<p class="block_14"><span class="calibre3">      </span>Ah! Parlamentoda, derneklerde, meydanlarda ne alkışlar aldı bu reformlar! Ünlü orta oyuncumuz İsmail Dümbüllü’nün dediği gibi alkışlara eğile eğile kamburumuz çıktı!..</p>
	<p class="block_14"><span class="calibre3">      </span>Bugün aç insanlarımız yolsuzlukları görünce biraz olsun seviniyorlar, belki düzelir umuduyla!</p>
	<p class="block_14"><span class="calibre3">      </span>Eski yangınlar geliyor aklıma, İstanbul bitti, yangınlar bitmedi, yangınları ancak deniz durdururdu, halkın evi, barkı, camisi kül olup giderdi. Ancak, halk züğürt tesellisi, trajikomik yine de sevinirdi, çünkü birlikte, tahta, ahşap evlerde geceler boyu onları yiyip bitiren tahtakuruları da öldü diye...</p>
	<p class="block_14"><span class="calibre3">      </span>Velhasıl reformlar uğruna Avrupa’ya kızlarımızı gönderdik. İlk gönderdiğimiz kız, ana kuzusuydu. Londra’da nehre attı kendini. Sonra kimse gitmek istemedi, kızlara yalvardık, yalnız kalmayacaksınız, sizi koruyan olacak, derken Belçika’da bir manastıra üç-dört kız gönderebildik.</p>
	<p class="block_14"><span class="calibre3">      </span>Döndüler ve manastır benzeri Ankara’da Olgunlaşma Enstitüsü’nü kurdular. O kadar kibardılar ki, bulundukları semte Hergele Meydanı diyemiyorlardı, zaten Ankara, Keçiören, At-pazarı, Samanpazarı gibi köylü isimlerle doluydu, neyse meydanın adı Opera Meydanı oldu, kurtuldular. Ve Avrupai şapkalar enstitüde sergilenmeye başlandı; hangi Fransız, Alman ülkemizi ziyaret etse, kollarından tutup, şapkalarımızı gösterdik. Onlar da hayretle “Bu ne büyük terakki, böyleleri Avrupa’da dahi yok” dediler, sevinçten havaya uçtuk, gazetelerimiz manşetten verdiler bu haberleri. Velhasıl, enstitünün önünden harbiyeli öğrenciler geçti, marşlarla, talimli yürüyüşleriyle. Kızlarımız pencerelere koşup alkışladılar, çığlıklar attılar, kahraman ordumuz diye şiirler yazdılar!..</p>
	<p class="block_14"><span class="calibre3">      </span>Yine insanlarımızı, yurttaşlarımızı alkışlamayacaksak, biz bu reform boklarını niye yiyoruz, işte meclisiniz, Osmanlı sarayından daha büyük harcamalarda bulunuyor!..</p>
	<p class="block_14"><span class="calibre3">      </span>Neyse, Türk nakışlı bindallılarımızı Semra Özal hanımefendi alıp Amerikalarda sergiler açtılar, bizleri tüm dünyaya tanıttılar, biz neymişiz, dediler...</p>
	<p class="block_14"><span class="calibre3">      </span>Velhasıl Özal’ın reformları da Civan’ın, Kalemli’nin kasasına gidiverdi...</p>
	<p class="block_14"><span class="calibre3">      </span>Ve artık, parlamentosunun, medyasının bombok bir bataklığa döndüğü, akla gelen tanınmış herkesin bu yolsuzluklar ahlâksızlıklar pisliğine battığı bu ülkede, herkes paranoya bir ruh haliyle bambaşka bir yaratığa dönüşüyor!</p>
	<p class="block_14"><span class="calibre3">      </span>Ve şimdi herkes, burada neler oluyor, nedir bu memleketin hali diye utanacak yüzü dahi kendinde bulamıyor! Yaşadığımız akıl almaz bunalıma bir “isim” koyamıyoruz.</p>
	<p class="block_14"><span class="calibre3">      </span>Adını koyalım: TÜRK - MOĞOL KÜLTÜRÜNE GERİ DÖNDÜK! Saldırgan, yıkıcı, parçalayıcı Moğol sürüleriyle geldik bu ülkeye. Çok geçmeden İslâm, tasavvuf, Bizans kültürüyle fetihçi bir hal aldık. Yıktığımızı tamir ettik, taş taş üstüne koymayı da öğrendik, büyük şehirler inşa ettik. Gâvura saldıramayınca, kendimize saldırmaya başladık. Son yüz yirmi yıldır aklımızı başımızdan alan milliyetçi, sağcı, ırkçı, Türkçü görüşler, nihayet tüm ülke insanlarının beyinlerinde yerlerini aldılar. Artık, çapulcu, parçalayıcı, yıkıcı, düzen, hukuk tanımayan, eski, ilk halimize dönüverdik! Artık bu topraklarda yeniden Türk-Moğol sürüleri yaşıyor! Ne hukuk tanıyorlar, ne parlamento!</p>
	<p class="block_14"><span class="calibre3">      </span>İnsanoğlunun tarihinde sorulan en büyük sorulardan biri şudur: İnsanlar, neden silahlanır! Neden, Moğollar parçalıyor, yıkıyor, yok ediyordu? Cevabı, hayvanların yırtıcı organlara sahip olması, insanların yırtıcı organlara sahip olmayışı!</p>
	<p class="block_14"><span class="calibre3">      </span>Sosyal kültürü, şehir kültürünü, hukuku, sigortayı, güvenceyi inşa edemeyen insan sürüleri, birbirlerine asla güvenmez, silahlanmak, parçalamak zorundadırlar! O çağlarda Moğol sürülerini ehlileştiren tasavvuf kültü, dost, can, kardeş, gönül, yürek gibi kelimelerle bir “dil” inşa ettik. Bugün bu rezil halimizi görünce, o günlerde de parası olanlara şeyhlere, sadrazamlara, şairimiz, yazarımız, dost, kardeş demiş, ne kadar sahte bir dilmiş, görüyoruz...</p>
	<p class="block_14"><span class="calibre3">      </span>Yoksula, işsize, sahipsize, kardeş diyecek, bir reformcu, siyasetçi çıkmadı, çıkmıyor, tüm paralarını polis coplarına, köpeklerine yatırıyorlar, sesi çıkan olursa, hayvanlara parçalatmak için!</p>
	<p class="block_14"><span class="calibre3">      </span>Bu büyük nükleer şemsiye altında, üç köpeğinizin lafı mı olur? Bu köpeklere mi güveniyorsunuz? Hangi tarihte ve ülkede olursa olsun, dışarıdan bir saldırı geldiğinde, hayvanın da, insanoğlunun da ilk refleksi, kendine, çocuklarına sarılmaktır.</p>
	<p class="block_14"><span class="calibre3">      </span>Bu büyük korkuyu gidermenin tek yolu, birbirimize sarılmaktır! Halkımıza sarılmaktır! Nükleer gücün sonu gelmez, gelmeyecektir, bu güçle ne Fransa, ne Rusya ne Avrupa baş edebilir, bize düşen, kendi sahipsiz çocuklarımıza sarılmaktır!</p>
	<p class="block_14"><span class="calibre3">      </span>Bir belediye başkanımızın hanımı anlatıyor, Yenimahalle’de bir eve girdim, camlar kırık, soğuk, üç kız çocuğu, üstleri başları perişan. İçlerinden biri bir kediye sarılmış, kediyi bırakmıyor. Çok sonra anladık ki, ısınmak, kedinin sıcaklığından faydalanmak için kediye sarılıyor!..</p>
	<p class="block_14"><span class="calibre3">      </span>Kedi, bir küçük zavallı hayvan, bu küçük çocuk, bu topraklarda kendini ısıtacak başka bir canlı bulamadı. Dönün Avrupa’ya, Batı’ya bakın, artık herkes bir hayvana sarılıyor, hayvan severler en büyük sivil kuruluşlar haline geliyor!</p>
	<p class="block_14"><span class="calibre3">      </span>İnsanoğlu, bilimmiş, teknikmiş, bombaymış, edebiyatmış, döndü dolaştı, sonunda, ırkını yok ettiği, coğrafyadan sildiği hayvanlara sarılmaya başladı, kendini kurtarmak için!..</p>
	<p class="block_14"><span class="calibre3">      </span>Ama bu sefer, hayvanların yırtıcı organları alınmış, uysallaştırılmış. Yani, milyonlarca hayvan akıl hastası. Biz de öyle, artık sevgiyi, şefkati, güveni, ruh hastası kedilerde arıyoruz. Yüzyılımızın son perdesini, bu iki hasta yaratığın sarılma sahnesiyle bitiriyoruz!..</p>
	<p class="block_10"> </p>
	<p class="block_9"> </p>
	</body></html>
