<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_3">Boksullar</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Çağımızın ünlü bilim adamı Erich Fromm, “Sahip Olmak ya da Olmak” adlı kitabında pazar ekonomisi karakter biçimini anlatır, kısaca, “pazar karakteri” der adına. Karanlık ruhlu, taş yürekli, ancak gösterişli kravatlı bu insanları şöyle anlatır:</p>
	<p class="block_21"><span class="calibre3">      </span>“Yani insan kişilik pazarının malı olmuş gibidir. Kişilik pazarının değerleme ilkeleri açısından mal ve eşya satılan piyasalardan hiçbir farkı yoktur. Tek değişiklik ilkinde kişiliklerin, ikincisinde de malların satılıyor olmasındadır.”</p>
	<p class="block_21"><span class="calibre3">      </span>“Yani, insan kişiliğine verdiği değer, mala verdiği değer gibi değiştirilebilir, olması.”</p>
	<p class="block_21"><span class="calibre3">      </span>“Pazar karakterinin en üst hedefi, kişilik pazarında her koşulda başarılı olmayı sağlayacak olan, kayıtsız şartsız uyumu sağlamaktır. Bu tipleme içindeki bir insanda tutunacağı, değişmeyen ve kendini sayabileceği bir ego ve bir benlik bile yoktur. Çünkü pazarda her an yeni bir benliğe bürünmek zorundadır.”</p>
	<p class="block_21"><span class="calibre3">      </span>“Bu karakter, her an sürekli bir hareket içinde olup, her şeyi büyük bir acelecilikle halletmekten başka amaçları yoktur. Onlara neden acelecisiniz dediğinizde, ‘daha çok kişiye iş yeri sağlamak’ veya ‘firmanın üretimini arttırmak’ sözleri olacaktır.”</p>
	<p class="block_21"><span class="calibre3">      </span>“Bu tiplerin büyük ve sürekli değişen bir egoları vardır ama hiçbirinin bir benlik ve bütünlük duygusu ile kendilerine özgü bir kişilikleri yoktur. Bunun nedeni, bireylerin benliksiz birer araç gibi düşünülmesi ve kişiliklerinin bürokratik ya da ekonomik büyük güçlere bağlı olmasıdır.”</p>
	<p class="block_21"><span class="calibre3">      </span>“Pazar karakteri, sevgi ve nefret duygularından yoksundur. Bu arada soru sormak, ya da kendini bazı duygulara kaptırmak, işleyişi bozacağından bunlara o büyük işleyiş içinde yer yoktur.”</p>
	<p class="block_21"><span class="calibre3">      </span>“Pazar karakteri ne kendisine ne de diğer insanlara yakınlık duymadığı için, hiçbir şey onu ilgilendirmez. Bu insanların elinde nükleer felaket, çevre kirlenmesi olmasına rağmen, bu olaylara karşı ilgisiz ve duyarsızdırlar.”</p>
	<p class="block_22"><span class="calibre3">      </span>“Duyguların yitirilmesi bu karakter biçiminin olaylara kolay ve pratik bir gözle bakmasını sağlar. Onun için önemli olan prestij ya da bazı şeyleri kullanarak konforlu yaşamaktır.” Onların dostları da eşyaları gibidir.</p>
	<p class="block_14"><span class="calibre3">      </span>Yüzlerce mimar, mühendis, gazeteci, Amerikalı üzerinde yapılan bu araştırmanın en hazin yanı ise şudur: Duygular sürekli yararsız, engelleyici olduğu için duygular dünyası kısır bırakılmıştır. Ve çocuk aşamasında kalırlar duygu açısından.</p>
	<p class="block_14"><span class="calibre3">      </span>Bu karaktere sahip insanlar, Aydın Doğan, Serdar Turgut, Hakkı Devrim, Ayşe Arman, Gülay Göktürk vs. en adi müzik biçimlerinden çok çabuk etkilenirler, bu karaktere sahip insanlar, Saadettin Teksoy gibi şarlatan türü cinci, hocacı tiplerden aniden etkilenirler. Çünkü zekâları duygularıyla ayrı yönde ilerlemiştir. Ertuğrul Özkök’ün neden pop sevdiği, Demirel’i, Tansu Çiller’in neden en yakın siyasi arkadaşlarına eşya gibi davrandığı, Rahmi Koç’un ikiyüz elli bin ağacı bir çırpıda neden kestiğini anlarsınız.</p>
	<p class="block_14"><span class="calibre3">      </span>Ancak, bu duygusuz insanlar yalnız değildir, onların duygusuzluğu bir başka kesimi ölüme mahkûm etmiştir!..</p>
	<p class="block_14"><span class="calibre3">      </span>Şimdi de içimizde milyonlarcası yaşayan, ama fark edip, adam gibi göremediğimiz yoksul bir kesimden söz edelim. Tanıdığımız yoksullardan değildir bu insanlar, karın doyurmak hiç çözülmeyecek bir sorundur onlar için. Talihsiz bir yıldız altında doğmuşlar. Aile fertlerinin hiçbirinin namuslu bir yüzü kalmamıştır. Ahır bozması evlerinde ne soğuğun, kışın, ne de aile fertlerinin dahi ölümlerinin farkındadırlar. Yoksulluk babadan oğula miras geçmiştir. İşsizlikleri de! Ellerinden hiçbir iş gelmez. Loş ışıklar, kırık camlar, yağlı kilimler, derme çatma sobalar, bulaşık suyu çorbalar ve çerden çöpten eşyalar içinde yaşayıp giderler. Tüm bunlardan üzüntü, keder, gözyaşı, sızlanma, ağrı sızı duymazlar, kızları kerhaneye düşse dahi... Ömür boyu kadınlarının düzgün bir eşarbı, eteği, erkeklerin düzgün bir işleri hiç olmamıştır. Getir götür, kaldır topla gibi yarım yamalak yardımcı işleri içgüdüyle yaparlar ve hep böyle yaşarlar. Şehrin kusmuğu yoksullar ise, bu insanlar kusmuğun acı sarı suyudur. Bir tek gün gazete okudukları görülmedi. Televizyonu dahi meraktan değil, orada durduğu için seyrederler. Onlar için hayatta hiçbir şey çarpıcı, şaşırtıcı, yadırgatıcı, garip değildir. Köhnemiş sandallarının sürekli su almasından hiç endişe duymazlar, boğuldukları, hastalandıkları, hayatın ışığını görmeden yavaş yavaş öldükleri evlerinde hiçbir bağırtı, çağırtı, endişe yoktur!</p>
	<p class="block_14"><span class="calibre3">      </span>Dondurucu rüzgâr altında, çöpten yiyecek toplayan insanların dahi umutları vardır. Bu insanlar da pazardan çürümüş, bozuk yiyecekler toplar ama bunu bir iş, beleş, kelepir, ucuz olduğu için değil, hayat hep böyle bir iş olduğu için, gündelik hayatın gereği gibi yaparlar. Eski Hint masallarında dahi yoksulların gözlerinde bitmekte olan kandil ışığı gibi onurları vardı, ama bu insanlara para verdiğinizde alırlar, “Niçin veriyorsun?” diye sormazlar. Vermezsen sızlanmazlar. Dilenci, çapulcu, toplayıcı bir halde ama ısrarla bir aile görüntüsü içinde çabalarlar. Kurban Bayramında dahi uzak semtlerden bu insanlara, et, kol, bacak, but değil, bağırsak, içyağı, ya da hayvanın bacakları, kellesi gibi yerleri kurban diye bağışlanır. Aşağılanmaktan rahatsızlık duymazlar, kovulmaktan, siktir edilmekten gocunmazlar. Kimsenin işine derdine karışacak takatları yoktur, kendi dertlerine dahi. Sistemli bir şekilde çalarlar, ancak hırsızlık gibi çalma değil, açıkta gördüklerini alma âdetleri vardır. Çünkü bir hırsız için gerekli cesarete ve zekâya sahip değildirler. Onlar asla etrafa bakarak yürümezler, başları önde ve büyük bir dalganın üstünde sürüklenmiş çöpmüş gibi...</p>
	<p class="block_14"><span class="calibre3">      </span>Hastanede çalıştığım yıllarda bu insanları daha yakından takip ettim. Mesela herkes musluk, yiyecek, deterjan gibi ele avuca gelen şeyler çalarken, bu insanlar, parçalanmış kasaları, hiçbir işe yaramayan mukavva parçalarını aşırırlar. Değerli şeyleri sevmediklerinden değil, riski göze almadıkları için. Sekiz-on saat hiçbir iş yapmadan bir sandalye üstünde kıpırdamadan ve sürekli ekmek yiyerek otururlar. Ancak, hayal kurmamak için o sekiz saati de, sandalyenin neresinden gıcırtı geliyor deyip gelişigüzel tamiriyle geçirirler. Sonsuza kadar makarna, bulgur yemekten bıkmazlar, o çelimsiz vücutlarıyla, önlerine beş tabak bulguru koysan, beşini de yerler, hiçbir yemeğe soğuktu, sıcaktı, diye bakmazlar.</p>
	<p class="block_14"><span class="calibre3">      </span>Bir gün bir adamın oğlunun hapse düştüğünü duydum, adamın kılı kıpırdamadı, oralı olmadı. Bir gün, bir başka kadının kızının bir pavyona kaçırıldığını duydum, kadın oralı olmadı, merak etmedi. Anladım ki, olup biten şeylere karşı güçleri, takatları kalmamış. İşte orada düşündüm, biz gerçekten yoksul deyip üstünden atlıyoruz, burada başka bir insan cinsi yaşıyor... Ne dinler onlara inmişti, ne anayasalar, cumhuriyetler onlar için kurulmuştu, çocukları balici, hırsız olsa da asla kederlenmez, hiçbir şey olmamış gibi sigaralarını yakıp, çantalarını çer-çöple doldurur evlerinin yolunu tutarlar. Her akşam evin yolunu şaşırmazlar, aynı saatte o evde olurlar. Ama neden, aile fertlerine, topluma ve kendilerine karşı sorumluluk duymazlar!</p>
	<p class="block_14"><span class="calibre3">      </span>Hayata karşı çok kırışmış ve çok eskimiş bir soru soruyorum, biliyorum, ama on yedi yıldır takip ediyorum bu insanları. Ot gibi yaşıyorlar dersem, belki doğru söylerim, ama bu ot gibi klişesi yüzünden bugüne kadar olduğu gibi tümüyle bu yaşamı, yaşayan ölüleri yanlış anlarız. Çünkü bozuk toplum düzeninin babadan oğula geçirdiği çürümüşlük, yıkılmışlık, bitmişlik, kemiklerine kadar işlemiş, insanî duyguların ölümüne sebep olmuştur. Yoksulluğun iki kuşak süren şırıngası iliklerine kadar tüm kişiliklerini emip almıştır.</p>
	<p class="block_14"><span class="calibre3">      </span>Boksullar adını ben yakıştırdım, çünkü bildik yoksullardan değillerdi, ne diyeceğimi de bilmiyorum, çarşı iznine çıkmış askerler gibi hepsi yoksulluk üniforması altında tek bir insan gibi görünürler, yani hiçbiri görünmeden yaşar.</p>
	<p class="block_14"><span class="calibre3">      </span>Bu insanları takibe almaya karar verdiğim gün 12 Eylül günüdür, ihtilal olduğu günün sabahı kahvede herkes heyecandan ölürken, bu insanlar bir kenarda hamurlaşmış kâğıtlar ve çürük tahta suratlarıyla oyun oynuyorlardı ve gün boyu bir kez televizyona bakmadılar, gördüm ve çok sonra anladım ki, ne ihtilal, ne deprem, ne bir sosyal felaket, ne bir maç ilgilerini çekiyordu.</p>
	<p class="block_14"><span class="calibre3">      </span>Hastanede çalıştığım yıllarda bu insanların trajik, sahipsiz ölümlerine şahit oldum, yine işin içinden çıkamadım, çünkü 30-40 yaşları arasında büyük hastalıkların pençesine düşüyor, hastane, doktor ve ilaç ilgisizliğinden asla şikâyet etmiyorlar. Cenazelerinin ortada, sahipsiz kalışlarına ses çıkarmıyorlar. Ve hatta kadınlar kocaları, kocalar kadınları için kan vermek gibi kenarda biriktirdikleri küçük paralar gibi fedakârlıkları asla yapmıyorlar. Ama yine de birbirlerinden asla ayrılmıyorlar, inatla aile görüntülerine bir zeval getirmiyorlar.</p>
	<p class="block_14"><span class="calibre3">      </span>Ve zamanla inandım ki, nasıl bir hayvanın ölümü o kadar trajik gelmez ise bir insana, hayvanlaşmış bu insanların ölümü de trajik gelmiyor bize. Onlar körleşmiş av köpekleri! Sokaklarda buldukları çalı çırpıyla, ya da küçük komilik, getir götür işlerle karın doyuruyor, bu aptalca, amaçsızca yaşamların farkında olmadan gidiyorlar. Çünkü bu insanlar, umudu kendileri kaybetmedi. Kendileri kaybetmiş olsalardı, bir umut, onu arayabilirlerdi. Umudu babaları kaybetmişti ve babalarından aldıkları tek miras: Kaybedilmiş umut, yani ebedi umutsuzluk.</p>
	<p class="block_14"><span class="calibre3">      </span>Bir gün sokakta dost olduğum balici bir çocuğun ailesiyle görüşmek üzere Akdere semtindeki evlerine gittim. İnsan maymunlarla, köpeklerle dahi konuşabilir, ama bu insanların ağızlarından iki saat boyunca tek bir cümle çıktı. Kızılay’a çocuklarını bulmak için inecekleri iki dolmuş parası olmadığını söylediler. Birilerinin, çocukları yüzünden yıldırım gibi üstlerine gelmesinden rahatsızlık duymuyorlardı. Aile içi bir dertle, televizyon seyrediyormuş gibi ilgileniyorlardı. Çocuklarının durumu dolayısıyla birileri üzülüp kendilerine para, yiyecek verirse, uzamaktan artık kıvrılmış tırnaklı elleriyle uzanıp alıyorlardı, o kadar.</p>
	<p class="block_14"><span class="calibre3">      </span>Aslında, dertlenip, üzülüp, bağırıp, çağırıp, küfür edip, bir acıklı türkü söyleyip, ne lan bu hayat deseler, onları yoksullar kategorisine alıp, ben de rahat edecektim...</p>
	<p class="block_14"><span class="calibre3">      </span>Onların hayatlarına nüfuz edebilmemiz, derinliklerinde olup bitenleri çözümleyebilmemiz hiç de kolay değil. Kolay olmadığını ergen yaşa gelmeden kızları, oğulları bizden daha iyi biliyor ve evlerini terk ediyor, kimi kerhaneye, kimi sokağa... Mesela kadının ağzında yalnızca iki diş vardı ve bu iki diş aygır dişi gibi iri ve güçlüydü, ben de olsam kaçardım bu evden, dedim.</p>
	<p class="block_14"><span class="calibre3">      </span>Ya Savaş Ay’ın programında, ya Sıcağı Sıcağına programında ya da Şişli’deki masaj salonlarında mastürbasyoncu kız olarak çalıştıklarında, işte orada tanıyoruz onları.</p>
	<p class="block_14"><span class="calibre3">      </span>Sokağa düşen çocuklar, ağlamayı, acı çekmeyi, kederlenmeyi, üzülmeyi, isyan etmeyi öğrenmek, yani statü olarak insan olmayı tatmak için kaçıyorlar o evlerden. Ve hepsi anne babaları için yeryüzü kültürünün en soysuz-sonsuz küfürlerini ediyor, nefret ediyorlar, görmek istemiyorlar ailelerini.</p>
	<p class="block_14"><span class="calibre3">      </span>Orospulaşan, balici, it köpek olan çocukların büyük kısmı ölüyor, kayboluyor, dayanamıyor. Ayakta kalanlar, yaşları otuz-otuzbeşi devirenler, kendiliklerinden tarihin en büyük yasasını öğreniyorlar hayattan:</p>
	<p class="block_14"><span class="calibre3">      </span>Yaşamak için ağlamak, acı çekmek, türkü söylemek yok. Tam bunlar yoksulluğu, değişmeyecek acı gerçeği hatırlatıyor, isyanı hatırlatıyor. Sokak, gazete, televizyon, komşular, olup biten her şey hayatı hatırlatıyor onlara. Kaldırım taşlarındaki diziliş düzeni, bulutların uçuşması, hayatı hatırlatıyor. Evlerinden, anne-babalarına isyan ederek kaçan bu çocukların gagalaşan dudakları, artık öpmek yerine ısırmaya başlıyor. Ve her ısırdıklarından dayak yiyip, hapse düşüp, anne-babalarının ne kadar haklı olduklarını görüp, onlar gibi suskun-duygusuz-takatsiz-kemik-çöp hayatlarına geri dönüyorlar. Ve anne-babalarına yeraltında gizlenen Tanrılar gibi saygı gösterirler. İbadet ederler. Ve asla abartmadan. Ağlamadan. Sızlanmadan her akşam torbalarını çer-çöple doldurup, aynı saatte, aynı yoldan yeraltı Tanrılarının yaşadığı evlerinin yoluna koyulurlar. Duygu dengelerini bir gün olsun bozduklarında, ya birbirlerini bıçaklayıp baba katili olurlar, ya da sabaha kadar sokakta sızıp alkolik.</p>
	<p class="block_14"><span class="calibre3">      </span>Anlamışlardır ki, anne-babalar onlara hayatın en yüksek göğündeki nağmeleri öğretmiştir: Duygu dengelerini bozmadan yaşamak. Duygu dengelerini hiç bozmayan anne-babalarının kemiksi-buruşuk yüzlerinde, hayatı, dışarıyı, insanları hatırlatan tek bir çizgi olmadığı için kendilerini huzur içinde bulurlar. İşte ancak, hiçbir kışkırtısı olmayan sakin bir sığınakta yaşayıp giderler.</p>
	<p class="block_14"><span class="calibre3">      </span>Çocuğu kerhaneye düşmüş bu insanların tek eğlencesi, kendiliğinden kapılarını yuva tutmuş sokak köpekleri. Her şeyi, en adi küfürleri etseler de, köpeklerini “eşekkulaklı” diye severler. Köpeklerinin hangi köpekle düzüştüğünü Şehrazat hikâyesi gibi anlatıp ve evin tek güzel, en sıcacık minderini altına verip huzur içinde yatarlar. Ve ancak, Jack London’un dediği gibi: “Köpeğe kemik atmakla iyilik yapılmış olmaz. Gerçek iyilik, köpek kadar açken kemiği köpekle paylaşmaktır” diye, açlıklarını köpekleriyle aynı sofrada bastırırlar.</p>
	<p class="block_14"><span class="calibre3">      </span>İşte Sayın Cumhurbaşkanımız Savaş Ay’ın programını seyredip bu çocukları görünce uyuyamamış. Ankara Valisi’ne duruma el koyması için telefon etmiş. Ertesi hafta Kızılay’da bir afiş. Cumhurbaşkanı Süleyman Demirel’in yüksek huzurlarıyla sokak çocukları için konferans. Ve yine o günkü gazetede bir haber Demirel’den: “Serçeler bile yavrularını bırakmaz, bunlar nasıl anne-baba yavrularını sokağa bırakıyorlar” diyor...</p>
	<p class="block_14"><span class="calibre3">      </span>Ne diyelim sayın Cumhurbaşkanımıza. Uyuyamıyorsa geceleri, o da bu yoksul insanlar gibi en sıcacık minderlerini versin köşkün köpeklerine. Kuşmuş, serçeymiş, yavruymuş gibi beyanatlar verip, bize sokağı, dışarısını hatırlatan duygular hatırlatan şeyler söyleyip...</p>
	<p class="block_14"><span class="calibre3">      </span>Otursun, oturduğu yerde, serçeymiş, yavruymuş, aileymiş, hayatmış, yıldızmış, doğaymış gibi lallar edip DUYGU DENGEMİZİ BOZMASIN!..</p>
	<p class="block_14"><span class="calibre3">      </span>Yüksek sınıf, şöhret ve para için duygu ve onurlarını gönüllüce iptal ediyor. Hatta ömürleri bu duygularla dalga geçmekle geçiyor. Ancak, bazen bir yoksula üç-beş kuruş yardım etmek istediklerinde, bu yoksul insanlarda onur arıyorlar. Yoksul insanlara yardım etme şartını bu insanlarda onur aramaya bağlamak, Türk halkının değişmez zaafı ve hastalığıdır.</p>
	<p class="block_10"> </p>
	</body></html>
