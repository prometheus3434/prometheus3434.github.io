<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_54">Siyasal Evhamın Holdingleşmesi</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Geçtiğimiz haftalarda bir atv muhabiri, trafik kazası haberine arabayla yetişmek isterken trenle çarpışıp yaralanır! Ölüm haberini öğrenmek için akşam saatlerinde TV haberlerine bakıyoruz, ilk üç haber içinde kendi muhabirlerinin haberini söylemiyorlar, beş dakika geçiyor, sonra öğreniyoruz. Zafer Arslan halen komada, şuuru kapalı! İlk sırada, Yunanlıların Ege’de bir kayayı işgali uzun uzun anlatılıyor. Milli korkuları “pazarlamak” o kadar acil bir görev ki, kendi muhabirlerinin ölümcül kaza haberi sonraya sarkıyor!</p>
	<p class="block_14"><span class="calibre3">      </span>Hastalık derecesinde milli manyaklık ve maskaralıklarına birlikte çalıştıkları muhabiri dahi kurban ediyorlar! ATV’nin sahibi Dinç Bilgin’in ise bir oğlu vardır, Uludağ’a sık sık tatile gider. Trafik kazasından korkulur. Dünyada hangi arabayı, taşıtı kullansak, trafik riski azalır, diye düşünülür. Otobüsün en iyisi olduğuna karar verilir. Özel bir otobüs tek bir çocuğa tahsis edilir, içi de özel olarak döşenir, koltuklar, konfor, emniyet, her şey düşünülür! Tek bir çocuğun, tek bir seyahatine bir mükemmel otobüs, muhabirlerine boktan arabalar!</p>
	<p class="block_14"><span class="calibre3">      </span>Şimdi telefon edin atv’nin patronuna, bu acımasız adam, komadaki muhabirinin ismini bile bilmiyordur, hangi arabaya bindiğini dahi bilmiyordur. Ancak, Türkiye’nin en havalı TV’sinin sahibidir. Ve aydınlar, bu adamın televizyonunda Siyaset Meydanı’na katılıp, diyelim, Türkiye’de suçlu çocuklar, dil meselesi, lâik-şeriat gibi tartışmalara çıkıp görüş belirtiyorlar!</p>
	<p class="block_14"><span class="calibre3">      </span>ATV’nin ağası Dinç Bilgin’e tek bir laf etmeden, onu koruyup, kolladıktan sonra, herkes görüş verebilir, herkes “şöhret” şansını yakalayabilir, ekranda görüntüsünü ailecek izleyebilir.</p>
	<p class="block_14"><span class="calibre3">      </span>Kırk televizyonumuza sahip, kırk holding patronunu işte böyle koruyoruz, eee, 16 katrilyon iç borcumuz da işte bu kırk televizyonun holdingleri arasında bölüşülüyor!</p>
	<p class="block_14"><span class="calibre3">      </span>Ancak, Ali Kırca gibi yumuşak, demokrat yüzlü insanlar bulunabiliyor. Geçenlerde gördüm bir TV’de efe türküsü söylüyor. Bunu anlamıyorum. Okullarda kursunu veriyorlar galiba, artık herkes zeybek oynuyor. Zeybek’i, köylü, hele ağanın kahyası gibi adamlar oynayamaz. Efeler, böyle bir adamın zeybek oynadığını duyarsa, önce güler, sonra bu adamı dağa kaçırıp fistan giydirir, ortada oynatır sonra da oğlan niyetine kızanlarına ziyafet verdirir. Çünkü zeybek oynamak için, ömrü hayatınızda bir kere bir ağaya, ya da devlete bir kafa atmanız, dağlarda bir naranız olması gerekir. Bugünlerde sağcı politikacılar bile zeybek oynamaya başladı. Kültürüne cahil, özünden, tarihinden habersiz herifler zeybek oynayabilir mi? Efe türküsüne meraklıysanız, hayata karşı bir naranız olsun! Bir küçücük şeye karşı gelin de, zeybeği de hak edin!.. Egeli gençler tarih boyu, süslü efe giysilerine ve zeybeğin vakarla duruş, dönüş ve diz çöküşlerine hasta oldukları için evi, yurdu terk edip dağlara çıktılar!..</p>
	<p class="block_14"><span class="calibre3">      </span>Âlem çok değişti. TRT’de dahi zeybek oynuyorlar! Geçenler bizim Trabzon’un ünlü türküsünü şöyle söylüyorlar: “O şalvarın ben verdim parasını / Seni alan uşağın severim anasını... Doğrusu şu: O boklu şalvarın ben verdim parasını / Seni alan uşağın .ikerim anasını...”</p>
	<p class="block_14"><span class="calibre3">      </span>Devlet, TRT bizden “sevmemizi” istiyorsa, biz de öyle yapalım, sevelim. Milyonlarca dolar götürdükleri televizyonlarda on kuruşa adam çalıştırıp, külüstür arabalarla muhabirleri ölüme gönderenlerin analarını topluca sevelim...</p>
	<p class="block_14"><span class="calibre3">      </span>İşadamları yatırım, üretim için vardır, ancak, kırk büyük holdingin de bugün birer televizyonu vardır. Ne üretir bu televizyonlar! Kamuran Çörtük, Korkmaz Yiğit, uyuşturucu sanığı Yaprak’ın düşünceyle, haberle ne gibi bir ilgisi olabilir. Neden tüm vahşi tüccarlarımız, fabrika, üretim, yatırım değil, “televizyonu” düşünmektedir!</p>
	<p class="block_14"><span class="calibre3">      </span>Çünkü en iyi rantın yolu, milli korkuları pazarlamak, sanal korkularla, devletçi, milliyetçi görünüp, hem kendilerini temize çıkarmak hem de kredilere gömülmek. Hem de bunu o kadar kolay yapıyorlar ki... Pazarcı bağırıyor: Çene yormaz, sakal titretmez, Ayaş dutu. Ağızda eriyip giden Ayaş dutu gibi zahmetsiz lokmadır, Türkiye’de işadamı olmak...</p>
	<p class="block_14"><span class="calibre3">      </span>Abdülhamid’in bağışladığı konakların listesi, tam bir sayfayı doldurur. Askerlerimiz Balkanlar’da “Kurtlu peksimet, küflü bulgur, murdar yağ yiyip, yırtık çarıklar, sırtlarında un çuvallarından yamalı esvaplarla, ilaçsız tedavi edilirken”, İstanbul’da 30.000 kişilik Abdülhamid’in hafiye kadrosu, ihsanlarla, refah içinde yaşıyordu.</p>
	<p class="block_14"><span class="calibre3">      </span>Abdülmecid, oğlu Abdülhamid için “Benim kuruntulu oğlum!” dermiş. Ah, yalnız kuruntulu kalabilseydi. Onun mübalağacı evhamları düpedüz bir masal tiyatrosuydu. Türk devlet ve sağcı muhafazakâr aydınların ideolojisini, milli dinini bu “kuruntular” icat etmiş, bugüne kadar da Türk milliyetçilerinin konforlu yaşamını, Abdülhamid’in evhamları sağlamıştır.</p>
	<p class="block_14"><span class="calibre3">      </span>Ülkemiz tarihinde karanlık dolambaçlı dehlizleri karmakarışık memleketin her yanını mükemmel bir ağ gibi sarmış casus şebekesini o kurmuştur. Merkez karargâhı Yıldız Sarayı idi. Görünmez milli korkuların, evhamların kompozisyonunu Türk milliyetçilerine ve Türk devletine, hediye eden Abdülhamid’dir. Abdülhamid, sarayda iki kişinin bile dost, hemfikir olmasına tahammül edemez, haber almak için bunları birbirine kontrol ettirirdi. Rüyalarda görünen hayaller bile casus şebekesinin jurnallerinde saraya iletilirdi!</p>
	<p class="block_14"><span class="calibre3">      </span>Sarayda ve İstanbul’da hiç kimse başkasından emin olmayacaktı, herkes bildiğini, işittiğini, gördüğünü hünkâra yetiştirecekti. Mükemmel bir organizasyondan çok öte, Abdülhamid, insanüstü bir büyücü gibi, bu muazzam casus ağını yönetiyor. Sinsi, kurnaz, şeytan hafiyeler saraya yetiştirecek haber bulamazlarsa, kasıtlı bir şekilde bir kahvede, yolda halktan biriyle gelişigüzel konuşur, konuşmalar samimi bir havada arkadaşça ilerlerken, aralarda buldukları hafif pişmanlık sözlerini hemen kâğıda yazıp, saraya ulaştırırlar, zavallı adamın hayatı kaymıştır artık. Abdülhamid’in hafiye teşkilatı, Türklerin son iki yüzyılda başardığı en başarılı, en sağlam kurumların başında gelir. Tek tek mahalle teşkilatlarını yazıversek, sayfalar yetmez!</p>
	<p class="block_14"><span class="calibre3">      </span>Ayrıntılarıyla hafiye teşkilatını kaleme alan Süleyman Kani ise, hem ünlü yazar Hüseyin Cahit, hem de Maliye nazırı Cavid’in arkadaşı, İstanbul’da belediye başkanlığı yaptı, işgal kuvvetlerinden paçayı zor kurtardı. Yoksulluk içinde anılarını yazıp, güç bela ailesinin geçimini sağlarken cumhuriyet çoktan kurulmuştu ve artık kimseden korkusu yoktu...</p>
	<p class="block_14"><span class="calibre3">      </span>Her bir hafiye, büyük bir sanatkâr gibi havadan nem kaparak geçimlerini sağlıyordu. Mesela, Terkos su şirketi kanalizasyon işlerini Yıldız yakınlarına kadar getirir. Bir jurnal... Suikast etmek isteyecek olanlar su borularından saraya gidebilirler. Bu yol ile dinamit ve bombalar sokulabilir. Abdülhamid jurnali aldı, su şebekesini iptal etti.</p>
	<p class="block_14"><span class="calibre3">      </span>Elektrikle suikast yapılabileceğini bir hafiye Abdülhamid’e inandırdı, İstanbul’da yalnız sarayın birkaç odasında ve yabancı elçiliklere elektrik verilmesine müsaade edildi.</p>
	<p class="block_14"><span class="calibre3">      </span>Lağım açılırken de bomba konulabilirdi. Lağım açmak zaruri görülürse, bomba kullanılmasın diye, mutlaka birkaç polis başında beklerdi çukurun.</p>
	<p class="block_14"><span class="calibre3">      </span>Bir defa elektrik tecrübeleri için bir mektebe getirilen aletler, tehlikeli sayılıp gümrükte yakalandı. İstanbul semalarında balon uçurmak gibi denemelerden de Abdülhamid korkup, yasaklamıştır! Milyonlarca altına ve borç harç yaptırılan büyük donanma Haliç’e getirilir getirilmez, tüm motorları ve teknik aksamı sökülüp, kontrol altına alındı, başkaları bu gemileri kullanabilirdi endişesiyle, Osmanlı savaş gemilerini hiç kullanmadan Haliç’te çürüttü.</p>
	<p class="block_14"><span class="calibre3">      </span>Bir gün nöbetçi zabiti kolağası, Haydarpaşa Hastanesi’nde hastalardan birinin delirdiğini telgrafla başhekime bildiriyordu. Deliren zatın ismi de Hamid idi. </p>
	<p class="block_14"><span class="calibre3">      </span>“Deli Hamid’in tımarhaneye sevki” raporunu yazar. Abdülhamid’e yetiştirilir, bu “saygısız” adam Medine’ye sürdürülür.</p>
	<p class="block_14"><span class="calibre3">      </span>Fatih Sultan Mehmed’in babası Murat’tan da bahsedilemezdi. Fatih Sultan Hazretlerinin babası denirdi, çünkü özel bir kafeste otuz yıl saklanan Sultan Murat’ın bir gün yeniden padişah koyulacağı korkusu vardı.</p>
	<p class="block_14"><span class="calibre3">      </span>Mesela, Alfons Döde’nin Jack adlı romanı çevrilecektir, romanda tesadüfen şöyle bir cümle vardır: “Elde bir gazete lazımdı, iş görüldükten sonra gazetenin kapatılması kolaydı...” O günlerde Abdülhamid de bir gazete kapatmıştı! Bu satırların kasten yazıldığını düşünüp, roman çevirisini ve nüshalarını iptal ettirdi. Bakkala giren müşteri, “Bir kilo yıldız şehriyesi ver” dediğinde sürgüne gönderilmişti. Çünkü yıldız kelimesi Abdülhamid’i çağrıştırıyordu, yasaktı. Hesap kitaplarında artı işareti de yıldıza benzediği için yasaktı.</p>
	<p class="block_14"><span class="calibre3">      </span>Serveti Fünunda bir çeşme başında dua eden bir ihtiyar adamın resmi basılmıştı. Matbuat müdürü, “Bunun manası, işimiz duaya kaldı demektir” deyip, yasaklar! Yurtdışından gelen tüm haberler sansüre uğrardı. Mesela, suikaste kurban giden Fransa cumhur reisi haberi, Abdülhamid’in de suikast korkusu olduğundan sansüre uğramış, kalp sektesinden gitmiş, yazıldı. Yine suikaste kurban giden Avusturya İmparatoriçesi göğüs darlığından öldü yazıldı, yine suikaste kurban giden Amerika cumhurreisi şirpençeden öldü yazıldı, yine suikaste kurban giden Sırbistan kralı Aleksandr ve kraliçesi hazımsızlıktan öldü denilmiştir.</p>
	<p class="block_14"><span class="calibre3">      </span>Gayrimüslim basına da sansür vardı. Bir defa Ermenice Postacı adında bir gazete çıkarılmak istenmiş, Postacı, Ermenice Surhantang demek, ancak hafiyeler boş durmaz, kelimeyi inceler, birinci hecesi “sur” kılıç demek, ikinci hece “han” demek, üçüncü hece ‘tag” koymak, manasına geliyor. O halde, ismin anlamı: “Kılıcı kınından çıkarmak, işini gördükten sonra kınına koymak” anlamı taşır, yasaklanır.</p>
	<p class="block_14"><span class="calibre3">      </span>Abdülhamid’in uzun burnunu hatırlatıyor diye, “burun” denilmezdi, bunun yerine coğrafya kitaplarında: “Karaların denizlere uzamış kısmı” gibi tabirler kullanılırdı. Peyami Safa’nın babası İsmail Safa da Abdülhamid’den çok çekti, Peyami Safa muhafazakâr olmasına rağmen, babasına yaptıklarından dolayı Abdülhamid’i sevmezdi. Matbuat müdürü, İsmail Safa’nın şiirinden bir mısra görür, mısra şöyle: “Bahar gelmeyecek mi? Bahar gelmeyecek mi?”</p>
	<p class="block_14"><span class="calibre3">      </span>Bu ne demek diye haykırır matbuat müdürü, bu anıyı anlatan Ahmet Rasim, kekeleyerek “efendim” demeye çalışır... Matbuat müdürü: “Sus dilini koparırım. Sizi edepsizler, veledi zinalar, nankörler, hainler, sizi utanmazlar, namussuzlar, alçaklar, sizi köpekler, yezidler, melunlar, asılacaklar...”</p>
	<p class="block_14"><span class="calibre3">      </span>Bahar gelmeyecek mi mısraı karşısında yenilen küfürlerdi bunlar.</p>
	<p class="block_14"><span class="calibre3">      </span>Abdülhamid hafiye teşkilatını yürüten paşalar, matbuat müdürleri neden olur olmaz her şeyden nem kapmaya başlar! Ve bugün hâlâ muhafazakâr yazarlar neden Abdülhamid’in evham hastalığını savunurlar! Çünkü ekmeklerini buradan yerler! Yaşamak için her gün birilerini ihbar etmek, padişahtan bağış alabilmek için, her gün Abdülhamid’in korkularını arttırmak yeni bir evham bulmak zorundalar!</p>
	<p class="block_14"><span class="calibre3">      </span>Milli korkularla süslenmiş bu evham, Türk milliyetçiliğinin ve devletinin en parlak dehasıdır. Bugün bu evhamdan, kırk holdingin televizyonu ve onlarca gazete ve yüzlerce köşe yazarı para yer, karnını doyurur!</p>
	<p class="block_14"><span class="calibre3">      </span>Nasıl, gün gelip, Abdülhamid’in korkuları, etrafındaki paşaların geçim kaynağı olmuşsa, bugün de gazetelerin geçim kaynağı, Türk milliyetçilerinin altın hazinesi bu “korkulardır”...</p>
	<p class="block_14"><span class="calibre3">      </span>Yoksulluk, 15 milyon insanın açlık sınırında yaşamı unutulmuş, evhamlardan Türk devlet ve Türk milliyetçiliği ideolojisi üretilmiştir.</p>
	<p class="block_14"><span class="calibre3">      </span>Evham ve korku tehlikeli bir besindir, gün gelir, tüm vücudu ele geçirir! Türk devletini “evham” politikaları yönetmektedir. Profesyonel dangalak oldukları için seçilmiş gazeteciler bu evhamı büyütebildikleri ölçüde saygınlık kazanır. Anadolu’da kafayı yiyenlere, kopardı, kurtuldu, derler. Çünkü evhamlar bir yere kadar ağrı verir, tüm vücudu ele geçirince, acıdan kurtulursun. Türk devleti ve Türk milliyetçileri, yoksulluk, işsizlik, memurlar, emekliler, hastaneler gibi ağrılardan çoktan kurtulmuşlardır!</p>
	<p class="block_14"><span class="calibre3">      </span>Korku değerli bir besindir, evhamlar (halüsinasyonlar) başladığında, tadından yenmez “oyunlar” başlamıştır, milli düşmanlar, bayrağa hakaret, Ermeniler şunu dedi, Sırplar şunu yaptı, şeriatçılar yine kudurdu, Yunanlılar yine Adalar’ı işgal etti gibi, binyıl bitmeyecek tadına doyumsuz “oyunların” lezzetine Türk devleti ve Türk milliyetçileri doyamaz! Zaten tüm aydınlarımızın gözlerinden bu evhamlar fışkırmaktadır!</p>
	<p class="block_14"><span class="calibre3">      </span>Dünün İnsan Hakları, bugünün Adalet Bakanı Hikmet Sami Türk açıkladı, “düşünce yasasını” çıkaracaktık, medya öyle ayağa kalktı ki yasayı geri çektik!</p>
	<p class="block_14"><span class="calibre3">      </span>Size bu milli korkulardan nefis bir örnek vereyim. Hiç kimse üzerinde hâlâ konuşmamıştır! Savunma stratejimizle ilgili tarihimize geçmiş acıklı, içler acısı bir hikâye. Olay şudur: Rusya Türkiye’nin ebedi düşmanıdır. Nato’ya girmemizin sebebi de budur. Nato’da Türk subaylarına verilen öğütler (savunma stratejisi) şudur: Ruslar Balkanlar’dan inerlerse, Trakya’da kara ordusuyla nasıl karşılanır? Kars’tan, Kafkasya’dan inerlerse Erzurum Ovası’nda nasıl karşılanır?</p>
	<p class="block_14"><span class="calibre3">      </span>Aslında son iki yüzyılımızın savunma stratejisi budur: Ruslar Balkanlar’dan ve Kafkasya’dan indiğinde bizim ne yapacağımız üzerine kuruludur. Kara Kuvvetleri de bu stratejiye göre konuşlandırılmıştır. Sadece, ben, bu savunma stratejisi üzerine hararetli otuz tane yazı okudum.</p>
	<p class="block_14"><span class="calibre3">      </span>Bir Nato subayı, Türkler’in Amerika tarafından nasıl kandırıldığını dalga geçerek şöyle anlatır: Peki Ruslar gemiyle Karadeniz’den gelirse? Çünkü Anadolu’nun kuzey yüzü açık ve savunmasız! İşte kırk yıllık Nato ittifakındaki hayatımızın belgesi... Ve hâlâ 80’li yıllarda bu stratejiler tartışılırken, Ruslar, Bülent Ulusu hükümetine, tehdit savurur: “Orayı nükleer mezarlığa çeviririz!”... Yani ellerinde nükleer füzeler bulunan Rusların aslında gelmesine de gerek yok. Bülent Ulusu’nun cevabı ilginçtir: “Biz Nato ülkesiyiz!”.</p>
	<p class="block_14"><span class="calibre3">      </span>Havadan ve denizden gelen tehlikeye karşı Amerikalılar bize öğüt vermedi, siz, askerlerinizi sınırlara yığın, bekleyin!</p>
	<p class="block_14"><span class="calibre3">      </span>Balta girmemiş bu cahilliği bugün halkımız da bölüşmektedir. Anadolu halkının “yurdundan olma” korkusu, tüm bu evhamları haklı çıkartacak kadar büyüktür. Korku yalnız padişahın, devletin değil, halkın da bilinçaltında yuvalanmıştır!</p>
	<p class="block_14"><span class="calibre3">      </span>Yunanlıların 1830 yılına kadar bir yurtları yoktu, beleşten Osmanlı topraklarından kopardıkları yağlı bir parça üzerinde oturdukları için yurdundan olma korkusunu en az bizim kadar onlar da duyuyorlar. Kaybolmuş, antik bir uygarlığın külleri üzerinde bir “devlet” yükselttiler, oysa madem birileri “devlet”i hak edecekti, Bizanslılar, daha çok hak ediyordu ki ortalıkta Bizans kime diyeceğiz?</p>
	<p class="block_14"><span class="calibre3">      </span>Türkler anavatanlarından uzakta, başka bir toprağı yurt edinmiştir. Büyük savaşlarda padişahların Anadolu içlerine geri çekilme korkusu hep olmuştur. Büyük kahraman subaylarımız savaşın civcivli anlarında, dört yüz çadır geldik, dörtyüz atlı geri döneriz, cümlesini hep sarf etmişler, Enver Paşa, anayurdun işgalini görünce, yeniden Orta Asya’yı örgütlemeye koşmuştur. Biz, padişahsız, bayraksız, evsiz, barksız, yoksul, çaresiz, yaparız, ama “devletsiz” yapamayız.</p>
	<p class="block_14"><span class="calibre3">      </span>Anadolu topraklarını ayaklarımızın altında “kaygan” gördük, bu ürkeklik, son iki yüzyıl Anadolu halkını devletle kaynaştırmıştır. Güçlü bir devlet olmadan kendimizi güvende hissetmenin yolunu bulamamışızdır.</p>
	<p class="block_14"><span class="calibre3">      </span>Bunları zaten biliyorsunuz, evhamımızı bugünlere kadar uzatan üzerinde hiç ciddi çalışma yapılmamış, başka sebepler de var. 80’li yılların ortalarında, TRT’ye bir belgesel yapayım dedim, konu: “Türkiye’de Türkler!”... İşlerine gelmedi. Çünkü Anadolu topraklarında nüfusun çoğunu, son yüz elli yıldır dışarıdan gelip yerleşmiş, Kırımlılar, Tatarlar, Çerkezler, Balkan muhacirleri, Kerküklüler, Azerbaycanlılar, Özbekler, Gürcüler, vs. oluşturuyor.</p>
	<p class="block_14"><span class="calibre3">      </span>Babası, ya da dedesi bu topraklara göçen nüfusun sayısı, sanılanın çok üstündedir. Yurdundan olmuş, bir başka yurda sığınmış insanların güçlü devlet arzuları çiğnenmiş yoksul gururlarından çok daha yukarıdadır!</p>
	<p class="block_14"><span class="calibre3">  </span></p>
	<p class="block_14"><span class="calibre3">      </span>Cumhuriyet’in ilk yıllarında Ankara çevre köylerinde Afet İnan ve benzer bilim adamları kültürel araştırmalar yaparlar, köylülere onlarca soru sorarlar, ancak, köylüler, ne sorulursa sorulsun, şu cevabı verirler: Biz dedemizden beri burada oturuyoruz. Ya da, biz, bildik bileli burada oturuyoruz. Oysa araştırmacılar, onlara yazmalarıyla, çorap örgüleriyle ilgili sorular yöneltmişlerdi... Ve tüm köylüler kıran kırana bir yoksulluk içinde iken...</p>
	<p class="block_14"><span class="calibre3">      </span>Binyıl yaşadığımız bu toprakları hâlâ, binyıl öncesi gibi “meçhul” bir ülke gibi görmek, hâlâ, “uçurum” gibi görmek, evham ideolojisinin paranoyasıdır! Türk devletinin üzerinde yaşadığı toprakların mülkiyeti konusunda korkulu tereddütler yaşaması, onun, derin hastalığını gösterir! Holdingler bu hastalığı ele geçirmiş, Türk devletini yağmalamaktadır! Yazarlar bu hastalığı ele geçirmiş, sırtından geçinmektedir!</p>
	<p class="block_14"><span class="calibre3">      </span>Bizler, halis muhlis bu toprakların çocuklarıyız, toprağımızdan, çiçeklerimizden, derelerimizden hiçbir şüphemiz yoktur, bu yüzden, bu toprakların üzerinde yaşayan insanların, kardeşçe, mutlu olmaları için inatla yoksulluğu, yağmaları, talanları, gösteriyoruz! Kırk holdingin kırk televizyonu ise inatla “evhamları” gösteriyor! Çünkü hiçbir yatırım yapmayan holdinglerin evham üreterek devletten kazandığı, yani devletin bu holdinglere iç borcu 16 katrilyon, gelecek sene 30 katrilyon, üç sene sonra bu evhamların ülkemize maliyeti 100 katrilyon. Abdülhamid’i ve Osmanlı’yı da Düyun-u Umumiye denilen borçlar batırdı. Abdülhamid’e Düyun-u Umumiye borçları sorulduğunda anılarında şöyle cevaplar: “Yüzlerce paşaya verdiğim paralar olmasaydı asla borcumuz olmazdı. Bizi bu paşaların maaşları batırdı”. Şimdi holdinglerimiz de paşalaşıyor. Zaten Süleyman Demirel, altı ay önce kırk holdingin kırk patronunu köşke davet edip, kırkına da törenle devlet özel hizmet madalyası taktı. Yani paşalıkları resmileşti hadi hayırlı olsun!..  Kastelli ünlü bir villasını satılığa çıkartır, fiyatı çok yüksek olduğu için müşteri bulamaz, bu haberi gazetelerden okudum, sonunda bir müşteri çıkar, kimmiş? Şırnak korucubaşısının kızı!</p>
	<p class="block_9"> </p>
	</body></html>
