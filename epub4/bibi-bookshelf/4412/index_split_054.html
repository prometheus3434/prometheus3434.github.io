<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_53">Çerkesarması</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Anadolu halk edebiyatının en güçlü eserlerinin başında bir Karadeniz türküsü olan Şalvar Destanı gelir. Binlerce mısradan oluşan ve söylenmesi günlerce süren bu türkü, binlerce yılın halk ağızlarında toplanıp düzenlenip, bugün Türk dilinin şaheserlerinden biri olmuştur.</p>
	<p class="block_14"><span class="calibre3">      </span>Romantizm, erotizm ve tabiat tasvirlerini bu denli yalın, güçlü ve çarpıcı güzellikte bir başka eserde bulmak güçtür. Erotizm bölümleri yüzünden okullarda okutulmaz. Hikâyesi basittir, Şalvar Destanı, Niyazi’nin, Fadime’ye çarşıdan basma almasıyla başlar, basmayı Fadime’ye verir, Fadime elbiseyi üstüne göre diker, sonra, Fadime’yle ormanda buluşmak üzere anlaşır, ormana giderler. İşte bu buluşma ve sevişme sahnelerinin muhteşem güzelliği ve cinselliğin felsefesi üzerine söylenen sözlerin çarpıcı hüznü ve komikliği olağanüstü güzelliktedir.</p>
	<p class="block_14"><span class="calibre3">       </span>(Destanın başlarında) “Seçtum aldum yaruma / alli yeşilli basma / Yârim giyer gezersa / Olur yosmadan yosma, (ilerleyen mısralarda basmayı Fadime’ye verir.) “Yarim aldi basmayi / Getirdi nenesine / Dedi yumurta satdum / Verdum da birisine. (Sonra) “Üç dört günün içinde / Dikildi şalvarcuği / Yarumi gören der ki / Kabak furfulacuği.</p>
	<p class="block_14"><span class="calibre3">       </span>(Fadime’nin giyimini anlattığı bu tasvirler Türkçe’nin en güçlü sahneleridir) “Geçirdi ayağına / Nakişli çorabini / Gören der yar okumuş / Sevdaluk kitabini..” “Daha üstüne giydi / Farbelli fistani / Sıktı göğüslerini / Öldüriyi adami.. “Daha üstüne giydi / Pambukli hırkasini / Memesunin üstüne / Devirdi yakasini...</p>
	<p class="block_14"><span class="calibre3">      </span>Haçan bakdum yanuma / Aklum oynadi aklum / Taş olmuş yaninda / Sanki dondum da galdum. “Giydi ayacuğina / yeni yeni gundura / Sandum ki çatlayacak / yüreğim vura vura.</p>
	<p class="block_14"><span class="calibre3">       </span>(Ertesi gün ormanda buluşmak için kavilleşirler, ancak Niyazi’yi o gece uyku tutmaz.) “Sabahi zorlan etdum / Ben gıvrana gıvrana / Yatağumun içinde / Dön o yana, bu yana... “Döne döne soyuldu / Gaburgamin kemiğu / Yürecuğum zırlayi / Dersun köpek enuği...</p>
	<p class="block_14"><span class="calibre3">       </span>(Sabahı zor ettikten sonra, Fadime’ye gider, yolda) “Uzakdan duyuliyi / Yüreğimin vuruşi / yürek değil gaybana / Dersun buldurcin guşi.</p>
	<p class="block_14"><span class="calibre3">       </span>(Tabiat tasvirlerinin şu güzelliğine bakın) “Güneş geldi gabana / Parlattı çayırları / Yarim gibi oynayi / Yaylanun bayırları... “Öyle geluyi bağa / Sular bile güleyi / Kuzular oğlacuklar / Sevda deyi meleyi.</p>
	<p class="block_14"><span class="calibre3">       </span>(Fadime’yi alıp ormana girdiklerinde, Niyazi, yavaş yavaş açılır) “Güneş oldi parlayi / Fadime’nin yanakları / Tutdum da yakti beni / Ginali parmakları... (Birbirlerine sokulmaları, ilk temaslar, muhteşem) “Ha böyle ağır ağır / Gideyuduk yan yana / Dirseğumun ucini / Aldırdım koltuğuna..</p>
	<p class="block_14"><span class="calibre3">      </span>“Çevirdi gözlerini / Yan yan bakti da güldi / Yüreğumdan aşağı / Sıcak sular döküldi...</p>
	<p class="block_14"><span class="calibre3">       </span>(El, kol, yavaş yavaş temas başlamıştır) “Biracuk el etdum / Omuzundan aşaği / Sora kodum elumi / Belindeki kuşağa... “Fadime’nun sesi bile / Yüreğimi yakayi / Kuşağunin içinden/ Sanki ateş çikayi...</p>
	<p class="block_14"><span class="calibre3">       </span>(Ve burada Türk halk edebiyatının en güçlü erotizm sahneleri başlar) “Fadimem birden aldi / Dirseğumi eline / Ben de sardum golumi / Belinin gangaline... “Dişledum yanağuni / Oldu furfula gibi / Öyle yumuşağidi / Sanki muşmula gibi...</p>
	<p class="block_14"><span class="calibre3">      </span>“O da dişledi beni / Ganatdi gerdanumi / Nefesi vurdi bağa / Yumuşatdi canumi... “Başladi aramuzda / Bel boyun sarmalari / Deli ederdi beni / Gerdan gıvırmalari... “Çekdum aldum başından / .Yoşali yaşmağini / Bir elimlan da tutdum / Püskülli kuşağuni... “Çözdüm düğmelerini / Çikardum hirkasini / Döndü de omuzuma / Dayadi arkasini...</p>
	<p class="block_14"><span class="calibre3">      </span>“Çikardum çeketumi / Serdum yeşil çimene / Hirkasini de yastik / Eyledum Fadime’me... “Daha sorra fistanun / Acildi yakalari / Birden vurdi dışari / Peygamber elmalari... “Asıldum guduğuna / Ben kesile kesile / Bırakamam azrail / Canumi alsa bile... “Daha sonra çikardum / Alacali şalvari / Pambuk geldi gözüme / Ormanun kayalari...</p>
	<p class="block_14"><span class="calibre3">      </span>“Dünya yalanci dünya / Gavur mezarluğudur / Yaşama deduklari / Uçkur pazarluğudur. “Fadime’yla sarına sarına / Başladi cümbüşümüz / Ormani yakar gibi / Alevlendi içimuz.</p>
	<p class="block_14"><span class="calibre3">      </span>“Kimsede yok Fadime’mun / Gerdan sarması gibi / Geymelenduk ikimuz / çerkes armasi gibi... (Çerkeş arması, Çerkesler’in bellerine sardıkları deri kemere, çelik kakma... Cinsel birleşmeyi Çerkes arması simgesiyle anlatır.)</p>
	<p class="block_14"><span class="calibre3">       </span>(Sevişme sahnelerinde ilerleyelim) “Bişeler oldi bağa / Dizlerum da tutmayi / Fadimem çimenlerde / Yilan gibi oynayi... “Dişledum birer birer / Cennet elmalarıni / Yilan bile yapamaz / Onun sarmalarini... “Saçlari sari sari / Yayiluyi çimene / Dedi daha dişleme / Kan yürüdü mememe...</p>
	<p class="block_14"><span class="calibre3">      </span>“Bir da baktum memesi / Gaydi çıkdi elimden / Yilan sarmasi gibi / Tutdi beni belimden. “Biz böyle ağır ağır / Hem gerine gerine / Yaz sarmasi ederken / Gün döndi ikindiye. “Toplanduk yavaş yavaş / İkimuz da bi canda / O iniş ben yokişa /Ayri olduk ormanda.</p>
	<p class="block_14"><span class="calibre3">       </span>(Dönüş endişelidir) “Kiraz ne oldu sana / Yaprağun sararuyi / Yere bakamayirum / Gözlerim karariyi... “Ey meşe derin meşe / Yolum vurdi inişe / Duyan oldisa bizi / Gel bak sen ha bu işe.</p>
	<p class="block_14"><span class="calibre3">       </span>(Fadime eve dönünce, nenesi şüphelenir, sorular sorar) “Giz ha bu yüzündeki / Cali yarmasi midir / Tosuni otlatmanun / Şimdi sırasi midir?.. “Gizum neye yaparsun / Bu sırasuz işleri / El gözüne çok batar / Gızlarun gidişleri... “Senin yaşunda gızun Gani gaynar bilirim / Bi iş edersun bağa / Merağumdan ölürüm.</p>
	<p class="block_14"><span class="calibre3">       </span>(Fadime, nenesine karşı çıkar) “Kimden öğrendun nene /Sen ha bu cümbüşleri / Elbet ben da ederum / Senin etduğun işleri... “Köknarın doruğunda / Kuşa baksana kuşa / Bi ormana gitmeylan / Tutdun beni yokuşa.<span class="tab">      </span></p>
	<p class="block_14"><span class="calibre3">       </span>(Diğer tarafta, Niyazi biri duyarsa diye kuşkulanıp, silahına güvenir) “Kiremit oldum dama / Kodilar beni cama / İşim düşecek sağa / Gümüş nakışlı gama... “Ha böyle ha bu yana / İzi sürerim izi / Barebenli tabancam / Kurtarır ikimizi...</p>
	<p class="block_14"><span class="calibre3">       </span>(Ve o gece Fadime şalvarını yıkayıp kiraz ağacına asar, yıkanma sahnesi şalvarın, hüzünlüdür)</p>
	<p class="block_14"><span class="calibre3">      </span>“Hem yikandi yikadi / Alaca şalvarini / Bundan sonra diyeyim / Şalvarin hallarini... “Şalvar çiçekli şalvar / Aldun aklumi aldun / Çok cumbuşlar eyledun / Sonra teknede galdun...</p>
	<p class="block_14"><span class="calibre3">      </span>Fadime’nin annesi hesap sorar: “Dedi oğa nenesi niye çamaşur etdun / Şimdi sirasi değil / Odunlari tüketdin... “Kiraz ağaci aldur / Dalda duran şalvardur / iki günlük şalvari / Yikadun bu ne haldur..</p>
	<p class="block_14"><span class="calibre3">      </span>Fadime’nin gözleri / Parladi feri feri / Birden geldi aklina / Şalvarcuğun işleri... “Dedi darilma nene / Ben giderdum mereye / Baktum şalvar aç oldi / Çikti kiraz yemeye...</p>
	<p class="block_14"><span class="calibre3">      </span>Erotizmin baştan çıkarıcı bu güçlü vahşi macerasını, bu kadar sade, samimi ve yaşadığımız bu hayatın en sıradan kelimeleriyle, hiçbir düzenbazlık yapmadan, bilge bir yalınlıkla bugüne getirmiş usta sanatkârlara ve bu türküleri baş tacı etmiş, düğünlerinde, eğlencelerinde söylemiş halkımıza hayranız!</p>
	<p class="block_14"><span class="calibre3">      </span>Bir şairin, kendini, filozof, bilmiş, kaba göstermeden, kelimeleri har vurup harman savurmadan, kupkuru bir dere yatağında dönen derme çatma bir değirmen çarkı gibi usûl ve şırıldayan bir basitlik içinde, içimizde gizlenmiş en sert, en acımasız tüm dünya renklerini, insanı okşayan muhteşem bir aşk sarhoşluğunun zaferiyle verdiği bu mısralar, eşsiz bucaksız hazinelerimizdir.</p>
	<p class="block_14"><span class="calibre3">      </span>Bu hazineleri ortaokulda öğretmeye utanıyorsak, üniversitede öğretelim. Siyasetten günlük hayattan bunaldığımızda, aradığımız insanlık cenneti, aradığımız temiz hava, billur sular işte bu mısralardadır.</p>
	<p class="block_14"><span class="calibre3">      </span>Bir gün önce ormanda alacalı renklerin cümbüşüyle alev gibi yanan şalvarın, ertesi gün annesi görür korkusuyla yıkandığı çamaşır teknesinde uslanıp durulması, çamaşır teknesindeki şalvarın hüznü, tüm halk edebiyatımızda, erotizm ve hüznün ancak bu kadar iç içe ve güzel anlatıldığı edebiyat şaheseridir.</p>
	<p class="block_14"><span class="calibre3">      </span>Kemiklerimiz içinde usulca gezinen isyankâr sudur, özsuyumuzdur bu mısralar! Zevklerin ve aşk yaralarımızın en gizli en büyülü sanatıdır, bu mısralar. Beyaz kadın tenini, neşeli, pervasız, şamatacı, elinde kırbacıyla bizi döven bir komutan yapıverir, bu mısralar!</p>
	<p class="block_14"><span class="calibre3">      </span>Çocukluğumuzda, haritada gördüğümüz tüm dereleri, içinde ayaklarımızı sokup oynadığımız mitolojik sular ağaçlar yapıverir bu mısralar!</p>
	<p class="block_14"><span class="calibre3">      </span>Ayıplanmadan, günaha girmeden, alaya alınmadan sevişmesini öğretir, bu mısralar! Hayatın en utanç, en karanlık, en karmaşık yerlerinde kirlenmiş, yıpranmış olsak dahi, su gibi kayalarla, kuşlarla sevişmesini öğretir bu mısralar! Ve milyonlarca muhafazakâr yarası olan bu topluma, cinsel samimiyeti öğretir, bu mısralar!</p>
	<p class="block_14"><span class="calibre3">      </span>Anneler, babalar, evlerine her cins, her çeşit mobilya, koltuk, halı alır da, çocukları için kütüphaneye usulca bu şiirleri koymazlar. Sonra çocuklarını, eşşek kafalı travestilerle bir akşamüstü karakoldan çıkarken, ahlâki sarsıntı ve rezillikler içinde ömür boyu hayıflanırlar!</p>
	<p class="block_14"><span class="calibre3">      </span>Renk renk hayallerimizi canlandıracak kelimelerimiz, mısralarımız yok ise, hayatımız da yoktur!</p>
	<p class="block_14"><span class="calibre3">      </span>1945 yılında Ahmet Said Matbaası’nda basılmış, Karagöz’ün Yazıcılığı adlı eserde ilginç bir tipleme vardır. Oyunda, Karagöz, arzuhalcidir, Rum, Ermeni, Laz, herkes gelip komik şiveleriyle mektubunu yazdırır. En sonra Kastamonulu gelir, mektubun sonuna imzasını şöyle atar: “Kastamonu’dan Kel Recebin Oğlu Eşşekfiksin Himmet”. Nedense, seversiniz Eşşekfiksin Himmet’i. Halk edebiyatının gücü ve pervasızlığı buradadır. Yazarlığımız fütursuz gücünü bu mısralardan alır.</p>
	<p class="block_14"><span class="calibre3">      </span>En samimi mısralar, biz yazarları eğitir, bu anonim güzelliğin içtenliği karşısında sarsılır, kelimelerimize asla hilekârca, sahtekâr renkler veremeyiz.</p>
	<p class="block_14"><span class="calibre3">      </span>Bu lirik dünyanın dürüstlüğü, yazarlığın ahlâkını da öğretir bize...</p>
	<p class="block_14"><span class="calibre3">      </span>Gün olur, bu çocuksu erotizmin aşk zaferleri, yırtıcı kuşların ölümü gibi, ötelere atar sizi! Hiçbir Allah’ın kulu aşkın tadından kurtaramaz kendini, kudurmuşçasına atar kendini, yaraların en soylusuna, en yoksuluna. Her şeyini feda ettiği bu duygu onu, Türk edebiyatının en yüksek mısralarına götürür!</p>
	<p class="block_14"><span class="calibre3">      </span>Fuzuli’nin: “Ya Rab belayı aşk ile kıl aşina beni / Bir dem belayı aşktan etme cüda beni... “Az eyleme inayetini ehli derdden / Yani çok belalara kıl mübtela beni... “Oldukça ben götürme beladan iradetim / Ben isterim belayı çünkü ister bela beni... “Gittikçe hüsnün eyle ziyade nigarımın / Geldikçe derdine beter et müptela beni...</p>
	<p class="block_14"><span class="calibre3">      </span>Kısa özeti: Tanrım, aşkların en belalısına müptela kıl beni!</p>
	<p class="block_14"><span class="calibre3">      </span>Biz yazarları, düşünce korkaklığından kurtaran, şeytan ya da canavara meydan okutturan bu sözlerdir! Kaçıklıklarımızın sebebi, kendimizi kontrol edemeyişimiz, donuk gerçeklerin üstüne, yanardağ gibi sevgililerle çullanmamızın sebebi, bu mısralardır! En belalısını istiyoruz aşkın! Henüz kanatlanmadan yazarlığımız yavruluk döneminde, bu mısralarla tutuşur kanat tüylerimiz! Ölçüsüz özgürlüğün tadını, dünyada eşi benzeri bir daha olmayan kelimelerle saldırırız! Bir katil gibi önce kendimizi dağlar, inançlarımızı kaybeder, bağırsaklarımızı dökeriz ortalığa, bütün varlığımız bu mısraların fırtınasıyla altüst olur! Bilimin, kitapların, ihtişamın en üstünde, yoksul, sahipsiz bir yaşama sevinciyle yeni doğmuş yavrumuzu sendeleterek, paytak paytak yürütür! Hoppaca bir öpüşün ruhumuza vereceği o kutsal unvanı için, derimizi yırtarız, top ve tüfeğin öldüremediği güneş gibi pırıl pırıl güler yüzlü bir adamla tanışırız içimizde!</p>
	<p class="block_14"><span class="calibre3">      </span>Bu kabarık, bu taşkın varlığın coşkusunu, hiçbir haçlı ordusu durduramaz, insan, o mutlu sırrı bir kere tatmayıversin, yeni doğmuş bir gül gibi doğrudan doğruya tüm sabahı ferahlamış ve artık istemese de seslenir yüksek bir tepeden, ciğerlerinin çığlığı, bayram sevincidir!</p>
	<p class="block_14"><span class="calibre3">      </span>İçinizde ne varsa önüne katıp sürükleyen bu güzeller güzeli sarhoşluğa takatiniz yetmese de, sizi ruh hastası gibi yapsa da, o büyük deli sarhoşluğun ortasında, sapasağlam bir söz kalır. Kendi ateşiyle yanan, eşsiz güzellikte bir söz! Bu söz, ladinleri, çamları deviren rüzgârlar gibi, öyle över ki sizi, bu lirik kahraman artık, aşkı için kavgalardan kavga beğenir!</p>
	<p class="block_14"><span class="calibre3">      </span>Yazarlık bu kavganın adıdır! Bizler, âşık olan fakir çocuklarız! Bu kavgaya gücümüz yetmez! Sevgiliye gidecek otobüs paramız, sevgiliye telefon paramız yetmez! Bu kavganın mahkeme masraflarını ödeyemeyiz! Şimdi, dergimiz kapansa, aç kalırız! Âşık olan fakir çocukların karşısında medya, holdingler, her gün ossuruk cilalı yazarlarını çıkarır! Bu kavganın soyluluğu için, onların dilinden konuşamayız, onların cins numaralarını da, küstah, utanma bilmeyen medya, reklam numaralarını deneyemeyiz! Bu yorgun uçuşta poz verecek halimiz mi vardır! Taşkınlığımız bizi yakar! İnsanı sağır eden aptallar karnavalında, yapayalnız kalırız! Kaldıkça bela isteriz! Peki, kimdir yazar?</p>
	<p class="block_14"><span class="calibre3">      </span>Sen misin? Orhan Pamuk, Murathan Mungan, ne bok yersiniz? Aydın Doğan’ın, Zafer Mutlu’nun gazetelerinde, mağazalarında satılırsınız. Bu ülkede âşık olan fakir çocuklar, aşkı, onuru, Karadenizli Niyazi’nin bin yıldan süzülüp gelmiş içten aşkını kimden tanıyacak? Fuzuli’nin “Beni aşkların en belalısına müptela kıl” diyen mısralarını bir kere kazara okumuş insan, yazarlığını, mesleğini, insanlık aşkını, coşkusunu, satar mı? Tüm yazdıklarımız, Şalvar Destanı’ndaki tek bir mısra, Fuzuli’nin yakarışındaki tek bir beyit olabilir mi? Gazete genel yayın müdürleri, eleştirmenleri, reklam pazarlayıcılarını kafalamış, yazıyor, satıyorsunuz. Bu ülkenin yeni yetişen ve tüm dünya edebiyatından, kendi öz edebiyatımızdan, kelimelerden, içtenlikten, aşktan, gururdan habersiz milyonlarca gence de, satılmış, ün, şöhret düşkünü bir yazarlık veriyorsunuz!</p>
	<p class="block_14"><span class="calibre3">      </span>Ben de yazıyorum, adım Nihat Genç! Edebiyat denilen bu aşk kavgasında, insanlar önce kelimelerimi, hikâyelerimi tanımalı diyorum, yazdığım günden beri. Ama sizler, otuz televizyon röportajından sonra ancak piyasaya çıkıyorsunuz. Sizi tanıyorum, siz Karagöz’de anlatılan, Kastamonulu Kel Recebin Oğlu Eşşekfiksin Himmet’siniz. Geçenlerde bir gazeteci bana da sordu, “Neden bu denli okuyucunuz, hayranınız var” diye, cevap verdim. “Ben hem yazarım, hem erkek, biliyorsunuz, bugünlerde ikisi bir arada bulunmuyor. Ancak bugünlerde bazıları ne zaman erkek desem bu kelimeyi de g.tünden anlıyor. Harbi düzgün adam anlamında kullanıyorum bu kelimeyi, bundan da rahatsız oluyorlar. O kadar bozulmuş bir ahlâk ki, artık insan olarak görünmekten korkuyorlar. Kimsenin cinsel tercihi hiç kimseyi şüphesiz ilgilendirmez. Ama yazarlık ahlâkını, medya patronlarına düzdürmek, müsaade edin biraz konuşalım. Medya şöhreti böyle veriyor. Yazar olursunuz ama erkek olamazsınız”.</p>
	<p class="block_14"><span class="calibre3">      </span>Sevdiğim bir gazeteci arkadaşım Cengiz, dedi ki, bu insanları kalemine dolama, neden dedim, baksana dedi, onların kitapları vitrinde, Murathan Mungan, Orhan Pamuk yan yana... Bir de senin kitaplara bak, Çakırcalı, Demirci Mehmet Efe’nin yanında satılıyor!.. Bir espriye krallığını veren bir mizah dergisinde çalışıyorum. Espri hoşuma gitti tevazuumu kaybettim.</p>
	<p class="block_14"><span class="calibre3">      </span>Bunca dünya nimeti, mutluluğu ve sarhoşluğu hâlâ yazarların kalemi altındayken, tüm bunları unutturacak, satacak kadar büyük ve derin makyajı insan neden kullanır.</p>
	<p class="block_14"><span class="calibre3">      </span>Çok basit, çünkü aşkın tehlikeli seferlerine bir kez olsun kalkışmamış insanlar, artık medya sayesinde boyanıp süslenip yazar görünebiliyor! Ama bu kelimelerde görünmüyor! Bu yüzden, âşık olan fakir çocuklar, Niyazi’lerden Fuzuli’lerden öğrensinler ilahi başkaldırışlarını. Yoksa bu büyük aşk düellosunda çok haksız ve çok fazla, hilekârca kurşunlar yiyip, neşeyle ayaklarını doğdukları ülkenin derelerinde yıkayamadan, coşamadan göçüp, kaybolup gidiyorlar! M. Mungan akıl almaz reklam kampanyalarıyla Aydın Doğan’ın tüm D.R. mağazalarında imza günleri tertipliyor, midem bulandı. Orhan Pamuk, Sabah gazetesi katkılarıyla Kars’a gidiyor, televizyondan bağırıyorlar; ey ahali Orhan Pamuk geldi, herkes gelip derdini anlatsın, midem bulandı.</p>
	<p class="block_14"><span class="calibre3">      </span>İnsanoğlu yüzyıllardır uzaydan gelecek insanları bekliyordu, geldiler işte. Ucube yazarlar, aşksız, gurursuz.</p>
	<p class="block_10"> </p>
	<p class="block_9"> </p>
	</body></html>
