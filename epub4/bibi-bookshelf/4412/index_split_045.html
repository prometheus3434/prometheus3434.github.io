<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_44">Bosna’ya Koşan Çocuklar</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>On sekiz yıl önce üniversitede Kasım adında Kerküklü bir arkadaşım vardı, sert yapılı kapkara bir çocuktu, konuşurken dahi utanır iki avucuyla hep yüzünü kapatırdı. Ne güzel çay içerdi, ne güzel dik dik bakardı, okulun arka bahçesinde şu rüzgârı geçelim deyip rüzgârla inadına bir yarışa girerdi. Ne demek Kerküklü olmak, etraflıca bilemezdim. Pasaport şubesiyle bitmeyen sorunları vardı. Türk hükümeti ile Irak arasında uluslararası antlaşmalar gereği oturma izni olmayanlar sınır dışı ediliyordu ve Kasım’ın en büyük korkusu sınır dışıydı. Ne çok okul arkadaşım geri dönmek zorunda kaldı. Kasım bir gün âşık olmuştu, Orhan Gencebay’ın sevince bir başka oluyor insan adlı şarkısının sözünü defterine yazdım. Hoca ders anlatıyor o şarkıyı ezberliyordu... Birden sınıfa sivil polisler girdi, Kasım’ı götürdüler. Bir daha görmedim Kasım’ı, Irak’ta idam edilmiş..</p>
	<p class="block_14"><span class="calibre3">      </span>86-87 yılında terhis olmama iki gün var, beş-on arkadaşın dağıtımı Doğu’ya çıktı, Doğu’da alevler yeni yeni yükseliyor. Nöbetten döndüm, kaç gündür uykusuzum, ben de listede varım ama teskereye birkaç gün kaldığı için sildiler. Günlerce uykusuzum, Rıdvan, Tamer ve Nihat geldi, Allahaısmarladık Nihat ağabey “gidiyoruz”. Deli gibi uykum var, baştan savar gibi vedalaştım. “Abi senin muhabbetlerine doyamıyoruz, şöyle sen konuşsan biz dinlesek!..”</p>
	<p class="block_14"><span class="calibre3">      </span>Konuşacak halim yok, çok uykusuzum, Rıdvan yeniden gelip kaldırdı beni, “Abi ne olursun kalk, gidiyoruz, senin konuşmalarına doyamıyorum, birkaç laf et bizimle..” Sonra halimi görüp, “Hadi ağabey sen yat, rahatsız etmeyelim”.</p>
	<p class="block_14"><span class="calibre3">      </span>Askerde bir gün bir ay gibi, ertesi gün Rıdvan’ı da, Nihat’ı da unuttum. Teskereye bir gün kalmıştı. Otobüse bindim. En öndeyim. Otobüs kalkarken bir heyecanla bayiden gazete aldım. Şoför gaza basıp terminalden yola çıktı ki... Gazetenin manşetinde üçünün de resmi, şehit oldular, yazıyordu.</p>
	<p class="block_14"><span class="calibre3">      </span>Bu coğrafyada istediğin kadar siyaset, savaş düşünme, istediğin kadar bana ne, deyiver. Zaten iç savaştan çıkmış Türkiye, arkadaşlarımız kucaklarımızda ölmüş, peşinden Afganistan. Bosna, Çeçenistan, bir bir gitti arkadaşlar. Bu vatan borcu, toplumsal sorumluluk değil... En güzel arkadaşlarınız teker teker kırıldığında, borçlu hissediyorsunuz, suçlu hissediyorsunuz yaşamayı!</p>
	<p class="block_14"><span class="calibre3">      </span>Bosna’ya savaşa koşan çocuklar üzerine ise oturup bir kitap yazmalı. Her birine tek tek acı duyacak kadar vaktimiz olmadı, topuna birden üzüldük, yüreğimiz yırtıldı, kapkara, sert, acımasız insanlar oluverdik. Yırtılmış çiçeklerin zehir kokusuyla yaşadık!</p>
	<p class="block_14"><span class="calibre3">      </span>Hakan deli dolu çocuktu, on yıl önce onunla deli dolu Çete dergisini çıkardık, alev ve cıva gibi hiçbir kaba sığmayan Hakan dergimizi, Monaco prensesi Caroline’e, Fidel Castro’ya, Muhammed Ali’ye, Elvis Presley’in mezarına postaladıktan sonra savaşmaya Bosna’ya gitti.</p>
	<p class="block_14"><span class="calibre3">      </span>Ölüm haberi geldi, birkaç gün sustuk, başımızdan odun alevi gibi iplik iplik dumanlar yükseldi. Sonra bir gece Zagrep’ten bir radyo istasyonundan telefonu geldi. Ve Hakan haftanın birkaç günü telefon edip, günübirlik savaşı anlatmaya başladı bize...</p>
	<p class="block_14"><span class="calibre3">      </span>O günlerde Uğur Dündar’ın bir programını izledim, Bosna’ya giden bir genci, uyuşturucu-fuhuş ticareti yapıyormuş gibi ağır ithamlarla takdim ediyordu, ömrüm oldukça o programı affetmeyeceğim. Her gün gelen korkunç katliam haberlerine, köylerinin ağaçlıklı yollarında dedelerinden öğüt almış genç insanlar nasıl dayanabilirdi, ya da, hep iç çekmek ve yutkunmak zorunda kalan bizler dayanarak iyi mi yaptık?</p>
	<p class="block_14"><span class="calibre3">      </span>Hakan uluslararası yardım teşkilatı IHH’nin Bosna temsilcisiydi. Bir gün bana Bosna’da bir tımarhaneye yaptıkları yardımları anlatıyordu. Kırk yıl önce Almanya’da olanları unutmuş, hafızasını kaybetmiş Avrupa, çıldırmış insanlık! Çıldırmış insanlık adına 23 yaşında bir Türk genci IHH’nin yardım paketlerini Bosnalı delilere verip, onlarla “insanlık üzerine” saatlerce konuşuyor!</p>
	<p class="block_14"><span class="calibre3">      </span>Dışarıda yüzbinlerce insan ölürken, çocuk defterlerine yazılan aşklar gibi tımarhanede delilerin mantık bozan konuşmaları! Sessiz kalmanın utancı, dışarıdaki uygarlığın bütün mantığını bozmuştu, sonu gelmeyen çığlıklar içinde, o mantığı o insanlar orada, yeniden kendileri kurdular!</p>
	<p class="block_14"><span class="calibre3">      </span>Onlarca genç Türkiye-Almanya-Bosna üçgeninde göçebe oldu. Allak bullak gençliklerinin taşkın ruhları yirmi beşine gelmeden olgunlaştı. Sırtını dönmüş Avrupa’ya karşı otuz-kırk genç adam gözyaşı dökmeye vakit bulamadan büyük bir mezarlığa dönüşen ve neresine dokunsan çıldıracak Bosna’ya umut taşımaya gittiler. Binlerce Bosnalı’ya ufacık, tadımlık sofralar hazırlamak için. Zaten kitleler halinde ölmekte olan insanların, bir gün daha rafadan yumurta, helva, sıkılmış portakal, börek yemeleri için...</p>
	<p class="block_14"><span class="calibre3">      </span>Göklerde bulutlar eridi. Bosnalılar, yanaklarını sabunla suyla yıkayıp, gün boyu bomba ve bir yardım eli beklediler. Bosnalı kızlar hoş kokulu, ağlamaktan süngere dönmüş yanaklarıyla gün boyu sırada beklediler!</p>
	<p class="block_14"><span class="calibre3">      </span>Neyi? IHH’nin yardım konvoyunu...</p>
	<p class="block_14"><span class="calibre3">      </span>Birleşmiş Milletler sadece yardım teşkilatlarına geçit için izin veriyordu ve Almanya’da bir grup Türk tarafından kurulan IHH kısa zamanda büyük işler yapıp, dünya çapında bir şöhrete kavuştu.</p>
	<p class="block_14"><span class="calibre3">      </span>IHH, Türkiye halkının kan ağladığı, çaresiz kaldığı uzun savaş yılları boyunca, gözü karalılıkla Türkiye’nin ağlayan çaresiz elini Bosna’ya uzattı.</p>
	<p class="block_14"><span class="calibre3">      </span>Erzincan’ın köyünden Avustralya’da yaşayan Türklere kadar zengin fakir herkes bu teşkilat vasıtasıyla Bosna’ya uzanıyordu. Caddelerden büyük mezarlıklar ortasında, erik ağaçları öldü çocuklar öldü, dağlar yıkıldı, tarihin yaşadığı en büyük katliamlar oldu, sürünen, zavallı insanlığa inat, altın kalpli birkaç adam, orada umut oldu.</p>
	<p class="block_14"><span class="calibre3">      </span>Türk elçiliği Bosna’yı bırakıp çıkmıştı, Bosna sokaklarında tek Türk bayrağı bu teşkilatın kapısında asılıydı. Bosnalılar Türkiye dediklerinde, bildikleri tek şey: IHH. Bosna’ya gidip gelen tüm gazeteciler, siyasetçiler ve sonra sanatçılar IHH’nin oradaki çalışmalarına hayran kalıp makaleler yazdılar.</p>
	<p class="block_14"><span class="calibre3">      </span>Hangi gazeteci Bosna’dan dönse, “Bülent Yıldırım’ı tanıyor musun” diyordu... Tanımıyorum. Adını Hakan’dan duymuştum. Bu genç adam, IHH’nin Türkiye temsilcisiydi.</p>
	<p class="block_14"><span class="calibre3">      </span>Bir hafta kadar önce gazetede duydum, yurtdışındaki terör örgütlerine yardım ediyormuş diye tutuklandı...</p>
	<p class="block_14"><span class="calibre3">      </span>İşte bunu bana kimse inandıramaz. Büyük filozoflar zariflik için, “Zarifliğinin farkında olmadan zarif olan insanlardır” der. IHH, başta Bosna, Doğu Türkistan, en zor günlerinde Çeçenistan, Keşmir gibi Türkiye’nin elinin zor uzanacağı bölgelere milyon dolar bağışlar yaptı. Kendini afişe etmedi, reklamı sevmedi, pankart asmadı. Ve Bosna’da büyük tecrübeler geçirmiş, büyük badireler atlatmış bu teşkilatın, dünyanın dost-düşman tüm gizli servislerinin gözleri üstündeyken, kör gözüne parmak böyle bir iş yapacağına, hukuk inanır, ben inanmam...</p>
	<p class="block_14"><span class="calibre3">      </span>O günlerde bir fırıncı ustası tanımıştım, ekmeklerin üstüne Bosna bayrağı yapıyordu, “İyi de müşteriden buna ne?” dedim. “Her akşam seyrediyorum, kahroluyorum, benim de elimden bu geliyor” dedi...</p>
	<p class="block_14"><span class="calibre3">      </span>Akşam haberlerine Bosna’dan katliam haberleri geliyor. İzzet Begoviç anlatıyor, bahar günü vişne ağacında vişne topluyor bir küçük kız, top mermisi ağaca isabet ediyor, vişnelerle birlikte düşüyor çocuk... Sofra başında yemeği yarım bırakıp bir köşede usul usul bu haberlere ağladığımız o günleri hatırladım.</p>
	<p class="block_14"><span class="calibre3">      </span>O günlerin IHH’sına vicdan borcumuz olduğunu hatırladım. Vicdan matadorda olmayan şeydir! Matador boğayı meleştirerek, böğürterek, uzun kılıç darbeleriyle yavaş yavaş öldürür...</p>
	<p class="block_14"><span class="calibre3">      </span>Kahramanların vicdanı yoktur ve “oley” sesleriyle kuduran sıradan insanlar!</p>
	<p class="block_14"><span class="calibre3">      </span>Kahramanların sahibi vardır, ama sağcı, solcu, lâik olun, vicdanın vatanı yoktur. Vicdan, Tanrı’yla aynı bahçede yaşadığımız insanlığın ruhudur!</p>
	<p class="block_14"><span class="calibre3">      </span>Amerika’nın kırmızı saçlı şarkıcıları, Fransa’nın fularlı entelleri, herkesin vicdanı sızladı da Bosna’ya, bir bizim büyük holdinglerimizin gazetelerini hukuk tuttu, beyinlerini hukuk vurdu!</p>
	<p class="block_14"><span class="calibre3">      </span>Türkiye halkının mütevazı yardım girişimi, holding gazetelerinin cırlamasıyla tarihin en büyük hırsızlık skandalı gibi takdim edildi. Ve artık böyle biliniyor Mercümek vakası. İç edilen paralar bugün bir planla batırılan bankaların hesaplarından, suçlamayı yapan holdinglerin ceplerine indi!..</p>
	<p class="block_14"><span class="calibre3">      </span>Saldıracaksan Refah’a saldır, dünya görüşlerine saldır, kılıç darbeleriyle uzun uzun, yavaş yavaş öldür! Bosna’ya giden paraların inciğini cinciğini çıkartıp, dünya âlemin gizli servislerine hizmet ettiler!</p>
	<p class="block_14"><span class="calibre3">      </span>İnsan ölürken, sağcı, solcu, lâik olur mu? Ulan eşşekler! Ermenistan, Azerbaycan’ı işgal ettiğinde, Türkiye üzerinden, Fransa yardımı bir tren dolusu cephane, yiyecek, üstelik Türkiye’nin izniyle bu topraklardan aşk gemisi mutluluğuyla geçip giderken neredeydiniz? Ermeni yardımını dahi devlet sırrı yaptınız, tek bir satır yazmadınız, kardeşin kardeşe uzattığı eli ise kanlı rotatiflerinizin bobinleri arasına sıkıştırıp mıncık mıncık ezdiniz...</p>
	<p class="block_14"><span class="calibre3">      </span>Bosna, Çeçenistan’a en kara gününde yardım elini uzatmış, Anadolu’nun bu en temiz kaynak suları gibi pırıl pırıl gençler, asırlar geçse, bu ihaneti unutur mu?</p>
	<p class="block_14"><span class="calibre3">      </span>O günlerde Hakan, Zagreb’den anlatıyor, Bosna’da bombalar atılan on bin kişi kapıda yardım bekliyor. IHH, teneke teneke zeytinyağı, bal, şeker, un, pirinç dağıtıyor. Halk paniğe, telaşa kapılmadan kuyruğa girip yardım alıyor, ama yine de sabırsızlıklar başlıyor, çünkü iki günde ancak bin kişiye koli teslimi yapılabiliyor, çünkü yardımın tek tek kayıt altında yazılması çizilmesi gerekiyor...</p>
	<p class="block_14"><span class="calibre3">      </span>Üçüncü gün Bosnalı bir hanım elinde börekle Hakan’ın karşısına geliyor. Size ikram edecek, borcumuzu ödeyecek bir şeyimiz yoktu, dün verdiklerinizle bu böreği yaptım, lütfen, diye ikram ediyor...</p>
	<p class="block_14"><span class="calibre3">      </span>Sevgili Bülent geçmiş olsun. Benim de size borcumu ödeyecek bu kuru yazımdan başka bir şeyim yok, sevgili Bülent! Boynumuz hukuktan ince... Sevgili Bülent! İki yüzyıldır kafalarımız çok karışık ve sizinle aynı dünya görüşünü paylaşmıyoruz, ama aynı toprağın, aynı yüreğin çocuklarıyız. Sizler, Çeçenistan’a, Bosna’ya değil, yüreklerimize koştunuz! Bu yürekler, Mustafa Kemal’e Bolşeviklerin, Hintli Müslümanların yardımlarını unutmadı, Bosna ve Çeçenistan da sizin yardımlarınızı unutmayacak!..</p>
	<p class="block_14"><span class="calibre3">      </span>Sevgili Bülent, yaşlı ve yorgun ihtiyarlar olarak dönmek nasip olursa, köyümüzün ağaçlıklı yollarına, torunlarımıza işte bunları anlatacağız!..</p>
	<p class="block_14"><span class="calibre3">      </span>Soylu ve güzel yüzünüzü öpüyor, bir daha geçmiş olsun diyorum. Ne yapabiliriz, bugünlerde başımızda çıldırmış bir matador!</p>
	<p class="block_10"> </p>
	<p class="block_9"> </p>
	</body></html>
