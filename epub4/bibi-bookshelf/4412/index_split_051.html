<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_50">Orta Sınıfın Tıkırtısı</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Efendim, bir zamanlar hayal perdesi Karagöz’ü halkımız çok severdi. Metin And’ın kitabına bakarsak, yabancı seyyahlar, Karagöz’ün sert eleştirileri ve derin müstehcen konuşmalarına şaşırıp kalır, bu “sanat hürriyeti” hiçbir zaman bizim ülkemizde olamayacak diye üzülürlermiş. Uzun kış gecelerinin sessizliğini düşünürseniz, coşkulu, büyülü renkleriyle Karagöz perdesi günümüz kırk televizyonuna bedelmiş. Gök kubbemizdeki bu destansı sanat olayında bir zamanlar Karagöz halkı, Hacivat aydını temsil edermiş. Hacivat, ülkeye dışarıdan gelen giden modayı, tekniği, güzel konuşmayı, muaşereti vb. şeyleri Karagöz’ü didikleyerek ona öğreten adamdır. Karagöz’ün basitliği, bayağılığıyla dalga geçip küçümser; kafasına vura vura ona nezaket, saygı, öğretir! Hacivat’ın azarlamalarına rağmen, Karagöz’ün neşesi asla eksilmez ve yine hiçbir zaman “ezik” değildi!</p>
	<p class="block_14"><span class="calibre3">      </span>1830’lu yıllara kadar halkımız Karagöz’e bayılır! Cinlerin fenerlerle kovalandığı ıssız gece yarılarına kadar kahve köşelerinde Karagöz’ün komik çığlıklarını dinlerdi.</p>
	<p class="block_14"><span class="calibre3">      </span>Ve toplumda yenilik hareketleri başlayıp, büyüyen Batı karşısında geri kaldığımızı düşündükçe halkımız, bu sıradan, kendi ruhundan şekillenmiş kahramanı Karagöz’ü sevmez olmuş... 1830’lu yıllardan sonra, Karagöz perdeye çıkıp, bozuk laflar söyleyip, beceriksizlikleri sergilediğinde, halk, hem Karagöz’den, hem de kendinden utanır olmuş. Alt tarafı “hayali” bir şaka değildi, bu utanç derisine çelik bir zırh gibi yapıştı!</p>
	<p class="block_14"><span class="calibre3">      </span>Oysa halkımız biraz bekleyebilse, Karagöz’ün oyun süresi içinde, bir “hinlik” “tilkilik” yapıp, Hacivat’ı mat edeceği kesin, ancak öyle sabırsız ki, oyunun sonunu bekleyemez. Hacivat Karagöz’ü azarladıkça, halkımız, paniğe kapılır olmuş. Derin içgüdüsüyle kurduğu Karagöz’den hemen, o an, anında cevap vermesini, ister olmuş. Ve bir zaman sonra, Karagöz’ün Hacivat’a karşı verdiği cevapları, karşı çıkışları beğenmez, burun büker oldu.</p>
	<p class="block_14"><span class="calibre3">      </span>Türk halkının büyük trajedisi Karagöz’ün mağlubiyetiyle başlar! Aslında Karagöz-Hacivat çekişmesi, erkek erkeğe bir yağlı güreş müsabakası şeklinde gelişir. Espriler bir kazık gibi, karşı tarafı zora sokar. Kelimeler kılıç gibi kelle uçurur. Her söz ağır bir Osmanlı şaplağı gibi enseye iner. Bir söz cambazlığı, bir kelimeler savaşının ötesinde gerçekten erkek erkeğe bir güreştir!</p>
	<p class="block_14"><span class="calibre3">      </span>Oyunun hemen başında Karagöz’ü pısırık, çaresiz bulursa da buna aldırmaz, Karagöz’ün zor durumda oluşuna bile güler. Çünkü Karagöz’ün oyunun sonunda karı kılıklı Hacivat’ı mat edeceğine imanı tamdır. Zaten Karagöz, halkın zaferi, halkın gururu için bu topraklarda düşünülmüş en büyük sanat hareketi ve sosyal düzenleyicidir. (Bugün halkın kendinden gurur duyacağı türküler dışında bir şey kalmamıştır.)</p>
	<p class="block_14"><span class="calibre3">      </span>Karagöz metinlerinde dramatik yapının (neden sonuç ilişkisi), oyunun gelişiminin yani çatışmanın özünde, Karagöz’ün, oyunun başında aşağılanmasından sonra, Hacivat’a karşı geliştirdiği karşı atak (proje), sinsi ya da zeki oyunun kurulduğunu görürüz.</p>
	<p class="block_14"><span class="calibre3">      </span>Projesi olan insan modern insandır, Karagöz’ün her oyunda, Hacivat’a karşı kullanıp mat ettiği bir projesi vardır. Karagöz’ün karşı atakları 1830’lu yıllara karşı işe yarıyor.</p>
	<p class="block_14"><span class="calibre3">      </span>Sonra ne oluyorsa, halkımız Batılılaşma maceramızla birlikte, Karagöz’ün hayranlıkla izlediği bu karşı atakları (projeleri) zavallı buluyor, beğenmiyor...</p>
	<p class="block_14"><span class="calibre3">      </span>Topraklarımızdaki en muazzam kavga budur, halkımız, kendi ruhundan silkinir gibi, tiksinip, Karagöz’le arasına mesafe koymaya başlıyor!</p>
	<p class="block_14"><span class="calibre3">      </span>Karagöz’ün gözden düşmesine önce Abdülhamid uyanır. Karagöz’ün neden sevilmediğini merak eder, Avrupa’dan getirilen müzikaller, tiyatroların yanında, sarayda bir yer açıp, bir fon kurarak, milli oyunumuz Karagöz’ü yeniden yaşatmak ister. Ancak, Karagöz, sarayın çabalarıyla da yaşayamaz. Bilinmeyen bir uğursuzluk girmiştir halkla arasına.</p>
	<p class="block_14"><span class="calibre3">      </span>Meşrutiyet, yakın tarihimizde, Cumhuriyet’ten sonra en önemli devrimdir. Meşrutiyetçiler “tabii Karagöz’ü Abdülhamid diriltemez, çünkü Abdülhamid sansürcü” herifin tekidir. Karagöz’ü “hürriyet” kurtarır. Ve işte konuşacak, canı çektiği gibi eleştirip, Hacivat’a halkımızın istediği şaplağı indirecektir! Meşrutiyet günlerinde Karagöz oynatılmakla kalmaz, tarihimiz boyunca (gelmiş-geçmiş) en çok mizah dergisi bu yıllarda çıkar, neredeyse tüm hayvan isimleri, bu mizah dergilerinin adı olur.</p>
	<p class="block_14"><span class="calibre3">      </span>Meşrutiyet günleri tarihimizde yine en çok Batılı tiyatronun çevrilip oynatıldığı günlerdir. (Bir doktora tezinde iki binin üstünde yabancı oyun çevirisine şahit oldum.)</p>
	<p class="block_14"><span class="calibre3">      </span>Bu hürriyet ortamına rağmen, Karagöz eski Karagöz değildir, milli vicdanı ayakta tutmaya çalışırsa da, halkla arasına “derin soğukluk” girdiği aşikârdır. Karagöz, mizah dergilerinin kapağında, Kıbrıs, Girit, Yunan gibi milli meseleleri resmi bir ağızla yorumlayan iki eski ve yorgun kahramandır! Sadece diyalogları işe yarar, ne biri Karagöz, ne diğeri Hacivat’tır!</p>
	<p class="block_14"><span class="calibre3">      </span>Milli olan her şeyi baş tacı eden Mustafa Kemal, 1930’lu yıllarda Karagöz’ü, halkın milli zaferi gibi merak edip, diriltmeye karar verir. Türk Ocağı’nda oynatır, ancak tadını alamaz. Ancak bir defasında Karagöz oyununu çok beğenir, güler. Bunun yazarı kimdir, der. Paşam, o bizim sürdüğümüz milli mücadelede bize muhalefet eden ünlü Refik Halid Karay’dır, derler. Karagöz’e attığı kahkahaların hatırına Mustafa Kemal orada hem Refik Halid’i hem de diğerlerini affeder.</p>
	<p class="block_14"><span class="calibre3">      </span>Yakın tarihimizde, milli folklora düşkün halkçı, sosyalist, Türkçü aydınlarımız Karagöz’ün peşini bırakmazlar. Aziz Nesinler dahi, 1960’lı yıllarda en iyi Karagöz metin yarışmaları açarlar. Bir verim alınmaz! Hatta bazı sanat girişimcileri hayatlarını koyar Karagöz’ün diriltilmesi için. Anlaşılır ki, Karagöz artık müzelik bir oyun olmuştur.</p>
	<p class="block_14"><span class="calibre3">      </span>Çocuksulaştırılmış şekillerini bugün TRT programlarında izliyorsunuz, bu metinlerin Karagöz’le uzaktan yakından ilişkisi yoktur. Çünkü Karagöz konuşmaları, TRT deki, Kültür Bakanlığındaki gibi basit, mülayim, siyasi ve sosyal hayattan “habersiz” değildir!</p>
	<p class="block_14"><span class="calibre3">      </span>Kardeşlerim, Karagöz terk etti bizi, hayatın ense köküne şaplağı atacak o büyük rüyamsı halk kahramanı yok artık.</p>
	<p class="block_14"><span class="calibre3">      </span>Karagöz’den soğumamız 1830’lu yıllara rastlar. Halkımız Batı’yla karşılaşmış, geri kalmışlığıyla yüzleşmiş, kendine güveni “utanca” dönüşmüş, asırlardır başka bir dünyayı merak etmeyen insanımız, açlık, savaş, yoksulluk ve cahillik içinde “sarsılmıştır”. Derin bir korkuyla sinmiş, kendi benliğini yırtacak aydın çığlıklarının peşinde savrulmaya başlamıştır. İslamcılık, Türkçülük, Batı’nın tekniğini mi alalım? Neden sanat yapamıyoruz, neden bilim yapamıyoruz, feşmekân gibi bir yığın soruyla didişerek, iç savaşlar, ayaklanmalar, darbeler, cumhuriyet, bugüne geldik!</p>
	<p class="block_14"><span class="calibre3">      </span>Karagöz’ü gelişigüzel, içinden geldiği gibi konuşturmaya yanaşmayan sansürün altında bu büyük korku yatıyordu. Adam gibi konuşsun kardeşim, Türkçeyi güzel söylesin, küfür etmesin, cinsel şakalar yapmasın, deyip, tarihe gömdüler onu.</p>
	<p class="block_14"><span class="calibre3">      </span>O gün, bugün, halkın içten kahkaha atıp gülme sarhoşluğuna tutulduğu yeni bir mizah olayına 1977’li yıllardan sonra rastlıyoruz, bu da Kemal Sunal’ın Şabanoğlu, Davaroğlan, Salakoğlan gibi sayısı yüze fırlayan filmlerdi. Halkın hayranlık dolu bir tutkuyla bağlandığı bu filmler, üzerinde en çok konuşulması gereken “sinema” olayıdır.</p>
	<p class="block_14"><span class="calibre3">      </span>Bunu, Kemal Sunal’ın kendisine de sordum, o da “Vallahi ben de sosyologlara soruyorum, birileri incelesin” diyor. Ve kendisi de ünlü bilim adamı Ünsal Oskay’ın yanında master yapıp, konuyu işlemeye çalışır. Ancak kendini tezine derinliğine veremez, birkaç küçük ipucuyla burada da “şabanlık” yapıp, sınıf geçme uğraşında tezini geri planda bırakır.</p>
	<p class="block_14"><span class="calibre3">      </span>Şaban filmlerindeki “dramatik” yapı, Karagöz’ün tam tersi. Şaşırtıcı olan, Şaban’ın karşısındaki düşmanı, kötüyü yenmek için, Karagöz gibi geliştirdiği zekice bir tezi, projesi yoktur. Yani, ileri bir hamlesi, hayata karşı, “karşı bir atağı” yoktur.</p>
	<p class="block_14"><span class="calibre3">      </span>Düşmana karşı Şaban’ın tek şansı, “şanslar” ve “tesadüflerdir”. Nasıl oluyorsa kötü adamın kafasına bir şey düşüyor, nasıl oluyorsa havadan milyon kazanıyor, nasıl oluyorsa yolda biri biriyle çarpışıyor, bu olmadık tesadüflerle Şaban sevdiği kızı alıyor, düşmanları yeniyor, ya da adaleti sağlıyor. Hayata karşı her şeyi “tesadüf! Komik yanlışlıklar, yahu hiç olmaz dediğimiz sakarlıklarla Kemal Sunal, ayakta kalıyor!</p>
	<p class="block_14"><span class="calibre3">      </span>Yani Şaban, Karagöz gibi düşmanını zekâsıyla yenmiyor, düşmanı nasıl oluyorsa tüfeği arıza yapıyor, ayağı bir yere takılıyor, kendiliğinden yeniliyor. Şaban da, tuhaf şakalarla yenilen düşmanları karşısında beleşten zaferler kazanıyor!</p>
	<p class="block_14"><span class="calibre3">      </span>Ancak, Şaban’ın zekâ pırıltıları yok değil! Zekâdan çok, bir yığın düzenlenmiş gariplikler, yani küçük “hırtlıklar”. Ciddiye alınmayacak küçük puştluklar Şaban’ın zekâsı.</p>
	<p class="block_14"><span class="calibre3">      </span>Bir şekilde küçük puştluklarla yırtıyor, köşeyi dönüyor! Aslında nasıl oluyor da düşmanı yendiğine “kendi de şaşırıyor”...</p>
	<p class="block_14"><span class="calibre3">      </span>Kemal Sunal tezinde, Şaban’ın aslında bir anarşist olduğunu söylüyor. Doğru, ikna oldum. Şaban bir anarşist, öyle aptal bir anarşist ki, düşmanı devlet ya da düşmanı ağa, ya da rakipleri onu ciddiye almıyor. Ciddiye alınmayışı, onun için bir şans oluşturuyor! Sanki Şaban, aptallığının içine kasıtlı-bilinçli bir şekilde sinip, kendini görünür düşman güçlerinden korumuş oluyor. Bir nevi “şabanlık” onu görünmez bir birey yapıyor. Aptallığının şemsiyesine sığınan bir tuhaf kahraman!</p>
	<p class="block_14"><span class="calibre3">      </span>Bu büyük değişimi nasıl açıklayabiliriz. 1830’lu yıllardan beri halkımız, büyük teknolojik güce sahip Batı’ya karşı, devlete karşı, ya da acı, yoksulluk, savaş dolu hayata karşı, “zekâsıyla” cevap verecek, karşı atak düzenleyecek “projeye” sahip değil! Bu derin umutsuzluk onu sonunda, bir şansa götürüyor, tesadüflere tuhaf aptallıklara... Ne olur ne olmaz, köşeyi döneriz, belki çıkar, bir şekilde “yırtarız” düşüncesine.</p>
	<p class="block_14"><span class="calibre3">      </span>Hayatımıza bakalım. Mesela, 1950’li yıllarda Orta Anadolu’nun buğdayının yarısının parasını Amerikan filmlerine yatırdık, bugüne değin yirmi binin üstünde film çektik, bu filmler içinde ancak 10 tanesine sinema diyebiliyoruz. Bunca, para, emek israf oldu, aynı şekilde, Cumhuriyet’in kurulduğu günden beri bütçe ayırdık, konservatuvarlar kurduk, Batı’dan hocalar getirdik, ancak, birkaç tane iyi oyunumuz var, biz tiyatro yapamıyoruz, çeviri filmler, dublaj filmlerle bir hayat yaşıyoruz.</p>
	<p class="block_14"><span class="calibre3">      </span>Bilim, teknik, kaldırım, sendika, moda, her ne boksa, hepsinden istisnai birkaç örnek şüphesiz gösteririz, ama “yapamıyoruz”.</p>
	<p class="block_14"><span class="calibre3">      </span>Yapamayınca ne oluyor? Hepimiz küçük puştluklarla yazar, şöhret olmaya çalışıyoruz. Şaban gibi küçük puştluklarla parlamenter olmaya çalışıyoruz. Küçük puştluklarla şirket kuruyoruz. Küçük puştluklarla parti kuruyoruz.</p>
	<p class="block_14"><span class="calibre3">      </span>Küçük puştlukları yediremediğimiz tek yer: Trafik kazaları. Çünkü sonuç nesnel bir şekilde ortada. Kırmızı ışık yanıyor, adam diyor ki, şöyle fırlayayım geçerim, fırlıyor, küçük puştluklarla dünyanın en çok insanı bu ülkede ölüyor. Ama yine kazanan Şaban oluyor, çünkü yılda on bin kişi ölüyorsa, küçük puştluklarla bir milyon kişi ucundan kurtarıp, ucuz kurtarıyor, bir şey olmadığına, yırttığına, puştluğuna imanı sarsılmıyor. Ülkemiz küçük puştluklarla yırtanların ülkesi.</p>
	<p class="block_14"><span class="calibre3">      </span>Sanat, edebiyat, akademi, meclis, medya, küçük puştluklarla yazar olmuş, bilim adamı olmuş on binlerce insan dolu. Küçük puştlukların öğretisini ve peygamberliğini yapıp simgeleşen isim Özal’dır. Memurum işini bilir, hayali ihracatları, köşeyi dönme tekniklerini “ibadet” gibi öğretmiştir!</p>
	<p class="block_14"><span class="calibre3">      </span>Küçük puştluk orta sınıfın dinidir! Bu yüzden orta sınıf küçük puştları pek sever. Bu sevgi üzerine bir minik hikâye anlatayım. 1970’li yılların bir Anadolu şehrini düşünün, annem mezarlığın üstündeki evimizin sokağa bakan penceresine, halısını, kilimini çırptıktan sonra şöyle bir bakınıp kasaba sessizligini yırtan sesiyle bağırır: <span class="calibre3">  </span></p>
	<p class="block_14"><span class="calibre3">      </span>“Naciye, sen de duydun mu gece tıkırtıyı”, Naciye: “Duydum, duydum, büyük dolabın altından geliyordu!..”</p>
	<p class="block_14"><span class="calibre3">      </span>Annem: “Allah canını alsın, dün bir avuç zehir koydum işe yaramadı!” Naciye: “Vallahi mangalın küreğini kırdım kafasında, bana mısın demiyor!”</p>
	<p class="block_14"><span class="calibre3">      </span>Ev içi düzenini bozan fareler üzerine tedbirler alınmış ve komşular el ele vererek büyük düşmana karşı hem sohbeti koyulaştırmakta, hem de “ittifak” çığlıkları yapmaktadır...</p>
	<p class="block_14"><span class="calibre3">      </span>Annem: “Naciye kız, bunlara kapan mapan işe yaramıyor, zehirden de korkuyorum, çocukların yemeğine bulaşır ödüm kopuyor!”...</p>
	<p class="block_14"><span class="calibre3">      </span>Naciye: “Arka dolabın arkasına yuvalamışlar, bir sürü yavrusu var...!”</p>
	<p class="block_14"><span class="calibre3">      </span>Annem: “Ahhh canım, kıyma yavrularına Naciye, bir küreğin üstüne koy, mezarlığa bıraksın çocuklar!”</p>
	<p class="block_14"><span class="calibre3">      </span>Naciye: “Büyük oğlan işe gitti, bizim herif evde yok, küreğin üstüne kim koyacak!”</p>
	<p class="block_14"><span class="calibre3">      </span>Annem: “Dur kız, küreğin üstüne kül koyalım, külün üstüne yavruları koyalım, geliyorum, dur, bekle!”</p>
	<p class="block_14"><span class="calibre3">      </span>Acı, korkulu, telaşlı sesle başlayan halk düşmanı fare muhabbeti çoktan merhamete, şefkate dönüşmüş, artık yavruları nasıl kurtarırız çabasının içine girmişizdir.</p>
	<p class="block_14"><span class="calibre3">      </span>Orta sınıfların tıkırtısıdır bu. Konuştukça severiz onu. Bu korku, iki yüzyılın korkusudur. 1980’li yılların hemen başında bu fareler Özal’ın partisine koşmuş, oradan kafasına küreği yiyince SHP (CHP)’ye koşmuş, oradan postalı yiyince DYP’ye koşmuş, oradan yolsuzluk süpürgelerini yiyince Fazilet’e koşmuş, oradan salyası akan din tacirlerini görünce, şimdi faremiz son durak, MHP’ye koşmuş...</p>
	<p class="block_14"><span class="calibre3">      </span>Israrla talep ettiği bir projesi yok, bir karşı tezi yok, kendine, partisine güveni yok, birinin helasından kaçıyor, öbür komşunun dolap arkasına giriyor!</p>
	<p class="block_14"><span class="calibre3">      </span>Nereye kadar! Aydınların, öğretmenlerin, küçük puştluklarla, heladan helaya kaçarak, milli piyangodan, tesadüflerle, torpille, kayırmalarla, televizyondan masaj aleti kazanmalarla bu gerçek ve acı dolu hayatı yırtamayacaklarını “orta sınıflara” öğretmesi lazım.</p>
	<p class="block_14"><span class="calibre3">      </span>Ama tam tersi oluyor, YÖK ve kırk televizyon, orta sınıfın önünü açacağına, aksine, Duygu Asena’nın zekâsı, Cem Özer’in zekâsı, Seda Sayan’ın zekâsı, Reha Muhtar’ın zekâsı, Kamer Genç’in zekâsıyla, Savaş Ay programlarının zekâsıyla bu halkı bangır bangır boğuyor!</p>
	<p class="block_14"><span class="calibre3">      </span>Flaş TV’den dinledim, bir vatandaş oy pusulasına yazmış: Çok zor durumdayım, beni bulun, bana yardım edin!..</p>
	<p class="block_14"><span class="calibre3">      </span>Ve ülkemizde, milli ve sağ rüzgârın esmesinin sebebi, Apo’nun yakalanması, Kosova, Kardak kayaları değildir. Bunu tüm aydınlar, televizyonlar yanlış yorumluyor... Milli ve sağ rüzgârı yüzyıldır estiren orta sınıfın zekâsıdır...</p>
	<p class="block_14"><span class="calibre3">      </span>Holdinglerin orta sınıfın zekâsına indirdiği kırk televizyonu, YÖK sistemi, milli eğitim müfredatı var oldukça, bu kısır döngü, yani faremiz, sil baştan, yeniden Özal’ın helasından işe başlayarak, bir elli yıl daha komşular arasında turuna devam edecek!</p>
	<p class="block_14"><span class="calibre3">      </span>Olan, SSK kuyruğunda ölen otuz yıl işçilik yapmış yaşlı ninemize olacak. SSK kuyruğunda öldüğünde, sağcı bakanımız şöyle diyecek: “Utanmıyor musun burada ölmeye, Türk milletini rencide edecek hareketlerde neden bulunuyorsun, Türk milletinin dünya kamuoyundaki imajını neden bozuyorsun, git başka yerde öl!”</p>
	<p class="block_14"><span class="calibre3">      </span>Yaşayacağız, göreceğiz. Hacettepe Üniversitesi’ne bir konuşma vesilesiyle gittim. Yoksul öğrencilerden alınan harçlarla dört ayrı lokanta kurulmuş. Birinci kalitedeki yemekler profesörlere, başkası giremiyor. İkinci kalitedeki yemekler, araştırma görevlilerine, başkası giremiyor. Üçüncü kalite ve kalorideki yemekler öğrencilere. Dördüncü kalite ve kalorideki ucuz yemekler kapıcı-odacılara!</p>
	<p class="block_14"><span class="calibre3">      </span>Fareler ülkeyi, Franko, Madrid’i işgal etmiştir! Ben küçük puştluklarla, zıplayarak, sıçrayarak, göt koklayarak hayatımı kazanmadım, alnımın teriyle, yoksulluğum ve kitaplarımla boğuşarak yazar oldum. Bu halkın tarihini okuyarak büyüdüm. İşte bu yüzden yaşadığım müddetçe, Madrid’e saldıracağım!..</p>
	<p class="block_14"><span class="calibre3">      </span>Küçük puştluklarla yazar olmuş, parti olmuş, bilim adamı olmuş on binlerce liberal, demokrat görünen yazar, sanatçı, yarın, Madrid’deki farelerle, annem gibi, şefkatli, yüce, soylu konuşmalar yapmaya başlarsa ki, İlhan Selçuk, seçimin ikinci günü, MHP’nin zaferini kutluyordu, yolları açık olsun!</p>
	<p class="block_14"><span class="calibre3">      </span>Ben, burada, Madrid’e bakan bu tepede, elime geçen hangi kelimeyi bulursam, o iblis suratlı farelerin üstüne fırlatacağım! Ve orta sınıfın çocuklarını bu sütunda, burada Madrid’e bakan bu tepede düzgün, akıllı, renkli, çarpıcı ve düşünülmemiş hikâyeler, makaleler yazmaya devam edeceğim.</p>
	<p class="block_10"> </p>
	<p class="block_9"> </p>
	</body></html>
