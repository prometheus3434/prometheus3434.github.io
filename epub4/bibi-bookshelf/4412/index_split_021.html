<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_20">Soytarı</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Büyük medya desteğine rağmen iki-üçbin ancak satabilen Hürriyet Gösteri dergisi, son sayısında “Türk Kültürüne Yön Veren 100 Kudret Simsarı” başlığı altında Ertuğrul Özkök ve damadı popçu Ercan Saatçi’yi listeye almış. Ve ayrıca, Hilmi Yavuz, Enis Batur, bilmem kim gibi bir sürü tavan arası medya ıvır zıvırı da Ercan Saatçi’yle aynı listede olmaktan gocunmadıkları gibi, herhangi bir itirazları da yok!..</p>
	<p class="block_14"><span class="calibre3">      </span>Benzer aylık ve haftalık dergiler hemen her yıl ya da canları sıkıldıkça bu tür listeler, sıralamalar yapar. Buna kimsenin hakkı yoktur. Terbiyesizlik diz boyu ve bu konu üzerinde kimse sesini çıkartmaz. Türkiye’nin on büyük psikiyatristi. Ya da Türkiye’nin en büyük on romancısı... Kendileri Türkiye olmadığı gibi, kendileri en çok satan haftalık, ya da sanat dergisi de değiller. Ayrıca kendilerinin hiç değilse birkaç hafta kalıcılığı olan tek bir eserleri olsa. Fransız dergilerinde de bu tür listeler okudum, o listedeki Fransız yazarlarını yirmi yıldır Türkiye’den dahi okuduğumu, tartıştığımı düşündüm, bu listelerdeki insanların bugün aklınızda, fikrinizde neleri var? Bu listeler sanat, fikir, düşünce dünyasını radyasyonik manipüle eden, kalpazanların listeleridir, hiç kimse ciddiye almaz, dalgasını geçer, güler, eğlenir...</p>
	<p class="block_14"><span class="calibre3">      </span>Ancak, dinmeyen ve bitmeyen ve uslanmayan bir ısrarla kendi dergilerinde, kendilerini Türkiye’nin en önemli adamları yapıp, röportajlar, ödüller, uçsuz bucaksız manyaklıklar sergileyen bu insanları, her dönem yeniden Leman dergisine yeni katılmış genç okuyuculara tanıtmak zorundayız. Bu da bizim görevimiz.</p>
	<p class="block_14"><span class="calibre3">      </span>Küçük bir rastlantı, bu adamları her yıl en önemli adamlar listesinde ya da jüri listelerinde yan yana getirir. Tam bir birlik ve dayanışma içinde mutlu bir hayat sürerler.</p>
	<p class="block_14"><span class="calibre3">      </span>Bugüne değin, bu şahane şarlatan, basit insanları, önce, ülkelerine, kendilerine “yabancılaşmış” plastik tıpalar gibi gördüm. Aldandığımı anladım. Sonra, soyluluk, adalet, onur, vefa, saygı gibi kutsal değerleri tümüyle kaybettiklerini düşündüm. Sonuna kadar aldanmışım. Halklarına sırt dönmüş, ya da nankörlük içinde, pislik içinde insanlar gibi düşündüm. Bunda da aldandım. Bir zaman sonra bu insanları önümüze, vahşi liberalizmin sürüklediğine inandım. Bunda da aldanmışım.</p>
	<p class="block_14"><span class="calibre3">      </span>Türkiye’nin en büyük sorunu, Doğu’daki savaş ve enflasyondan önce “aydın” sorunudur! Her yıl, her sezon, her dergide, yaban domuzlarının vahşi taşkınlığıyla “Ben önemli adamım” diye boy gösteren aydınlara çok kafa yordum. Sonunda kararımı verdim. Ortada pek ciddi bir bozukluk var ve ben bu bozukluğu anlamalıydım.</p>
	<p class="block_14"><span class="calibre3">      </span>Alay edildiklerinde dahi mutlu olan bu insanları tanıyabilmemiz şüphesiz güçtür. O küçücük beyinleriyle bu kadar büyük imkânlar bulmuş beceriksiz insanlar, nasıl oluyor da sakarlıklarını bize sokuşturuyorlar ve aklıselim yüzbinlerce genç aydına rezil oluyorlar. Ve neden sakarlıklarının rezilliğinden her yıl toplumdan madalya talep ediyorlar!..</p>
	<p class="block_14"><span class="calibre3">      </span>Mahkemedeki iddiamız şudur: “Türk Kültürüne Yön Veren 100 Türk Büyüğü” benzeri ifadeleri kullanmaya, manipüle etmeye kimsenin hakkı yoktur, buna kimse karar veremez, böyle bir iddiayı kimse kamuoyunun önüne atamaz. Atarlarsa...</p>
	<p class="block_14"><span class="calibre3">      </span>Hiç kuşkunuz olmasın, içlerinde çelik gibi sağlam, açık tartışmaya girecek, eserini, ürününü, açık tartışmada ortaya sürecek, tek örnekleri yoktur, bu yüzden açık eleştiriye tabi tutulmamış bu kamuoyunun önde insanları, Türkiye’nin en önemli insanları gibi hipotezlerle iddiada bulunamazlar!.. Çünkü bu insanlar, tartışılmamış, eleştirilmemiş, bütün kapıları tutmuşlardır... Mesela, Ertuğrul Özkök’ün metinleriyle dalgasını geçen bu ülkede üç bin sayfanın üstünde mide kaldırmayacak karşı yazılar yayımlanmıştır...</p>
	<p class="block_14"><span class="calibre3">      </span>Buna rağmen medyanın gazeteleri, dergileri, halkın vergileriyle oluşmuş devlet hazinesinden milyonlarca doları almakla kalmıyor, işte bu parayla, bu adamları toplumun önüne önemli adamlar gibi sokuşturuyor.</p>
	<p class="block_14"><span class="calibre3">      </span>Acemi, amatör, olmamış eserleriyle hangi mahkemenin kapısına uzanırlarsa, orada bu hak edilmemiş sözüm ona pislik unvanları tartışırız!..</p>
	<p class="block_14"><span class="calibre3">      </span>Bu isimler siyasi, sosyal, edebi bir tartışmaya giremeyecek, yön veremeyecek, fikir ileri süremeyecek kadar habersiz ve ukala üslup sahibidirler. Her gün konuşup, ama yine de lafa girmeyi beceremeyen bu adamların derdi, sadece cebren ve hile ile kelime fuhuşuyla “unvan” elde etmek!..</p>
	<p class="block_14"><span class="calibre3">      </span>Daha salata ve kaba saba ve ucubeleri de var. Mesela Serdar Turgut, Selahattin Duman, ya da Enis Batur, saçmalamak için boğa kadar enerji sarf edip, saçmalamayı dahi beceremiyorlar. El çabukluğuyla “aydın” olmak istiyorlar. Herkesin, her an ağzına gelen avare, serseri on binlerce boktan püsürükten mevzuyla, bu kadar ıkınıp “yazı” yazamamak, üslup tutturamamak ölümcül bir hastalık!..</p>
	<p class="block_14"><span class="calibre3">      </span>Mesela Ertuğrul Özkök! Daha değersiz bir nesir parçasını gösteremezsiniz. Peki, başka nereye bakacağız! Adamın suratına, şu adamın suratına bir bakalım: Soğumuş yemek artığı!.. Adam, bir şiir yazmış elli yıldır konuşuyor, hüznün ve sidiğin şairi, diğeri, önüne gelen her gazete, dergiyle düşe kalka, çirkin beyin dedikodularını şairlik sanıyor... Bir diğeri, maymunlar gibi kollarını bacakları gibi kullanmaya çalışıyor, insanoğlu bu sevdadan beş milyon yıl önce vazgeçti...</p>
	<p class="block_14"><span class="calibre3">      </span>Ve neden bu insanların hiçbir şey gücüne gitmiyor!..</p>
	<p class="block_14"><span class="calibre3">      </span>Şekspir’in en ünlü oyunu Kral Lear’de, kral, kızlarının ihanetini yaşamış, yavaş yavaş delirmektedir. O güne kadar eğlenceli şakalar yapmış soytarısı, Kral Lear’in kafayı yemekte olduğunu görünce, kralına “deli muamelesi” yapıp, onu aşağılar, bir deliyle eğlenir gibi eğlenir kralıyla...</p>
	<p class="block_14"><span class="calibre3">      </span>Eleştirmenler, Kral Lear’in içinde bulunduğu “delilik” durumunu kavraması için, soytarının şoke edecek bir şekilde onu deli yerine koyup eğlendiğini söyler...</p>
	<p class="block_14"><span class="calibre3">      </span>Normali kaybettiğimizi bize kim söyleyecek? Kral’a soytarısı söyledi... Osmanlı padişahları her cuma namaza girerken, minareden: “Mağrur olma padişahım senden büyük Allah var” diyerek, aynı rolü oynadılar. Krallar devrildi, soytarıların yerini, bağımsız dergiler, aydınlar, eleştirmenler aldı. Ama çok geçmeden, kralın, yani siyasi iktidarın adamları, kamuoyunun her jürisinden “hâkim” rolleri ellerine geçirdi. Peki, onlara şimdi, akıllarını oynattıklarını kim söyleyecek!..</p>
	<p class="block_14"><span class="calibre3">      </span>Sonunda anladım ki, bu adamların ahlaki ve estetik hassasiyetlerini kaybetmelerinin sebebi: Duygu bozukluğu... Duygu bozukluğuna uğramanın sebebi: Aşırı korunma. Hiçbir eleştiri kabul etmeme. Eleştiriyi dışlayanlar, en temel insanî duyguların, vefa, insanlık, vicdan azabı, adalet gibi değerleri unuturlar! Onları artık başka duygular idare eder!</p>
	<p class="block_14"><span class="calibre3">      </span>Ancak, duygular modalara göre değişmez!.. İşte tam da bu yüzden, edebiyat, eğitim, sanat, insanlara, yeryüzünün klasik değerlerini, insanı var eden soylu duygularının eğitimini verir. Duygu eğitimi olmadan, sanat, kitap, makale, yazar olunamaz...</p>
	<p class="block_14"><span class="calibre3">      </span>Dünya edebiyatının en büyük eserlerinden sayılan Cyrano de Bergerac’da, Cyrano, başkasının adına mektuplar yazar. Aşk mektupları yazdığı adam, Christian savaşta ölür. Mektubun üstünde kan ve sevgilisi Roxane’nin gözyaşları vardır... Roxane, sevgilisinin ölümünden sonra, bu mektupları yazanın gerçekte Cyrano olduğunu öğrenir ve Cyrano’yu yıllarca kapandığı manastırda bulur... Aralarında şu diyalog geçer!..</p>
	<p class="block_14"><span class="calibre3">      </span>Roxane: O coşkun mektupları yazan sizdiniz?</p>
	<p class="block_14"><span class="calibre3">      </span>Cyrano: Hayır...</p>
	<p class="block_14"><span class="calibre3">      </span>Roxane: Sizin ruhunuz var bu mektuplarda... (Roxane, bu mektupları yazan siz iseniz, benim gerçek sevgilim sizsiniz, demek ister...)</p>
	<p class="block_14"><span class="calibre3">      </span>Cyrano: (mektubun üstündeki kan ve gözyaşını göstererek) Ama kan, onun kanı!..</p>
	<p class="block_14"><span class="calibre3">      </span>Bu hikâyeden insanlığın çıkardığı ders şudur: Başkasının kanıyla, başkasının acısıyla aşk ve sevgiyi talep edemezsiniz!</p>
	<p class="block_14"><span class="calibre3">      </span>Kan, askerin kanı, kan, Kürtlerin kanı, kan, yoksulların, emeklilerin, çırak çocukların kanı... Ama siz, başkasının döktüğü kanda, “Türkiye’nin en önemli adamı” oluyorsunuz... Bakalım sizi doyurmak için daha ne kadar kan akacak! Bu kanlar üzerine büyük yazarlar, önemli insanlar olunacak...</p>
	<p class="block_14"><span class="calibre3">      </span>Vakit geç değildir, duygu bozukluklarını gidermenin yolları vardır, Amerikalı zengin işadamları bu iş için Himalaya Dağları’na çıkarlar. Bizimkiler Güney Afrika ya da Brezilya karnavallarına gidiyorlar... Benim samimi bir tavsiyem var!..</p>
	<p class="block_14"><span class="calibre3">      </span>Karadeniz’de, Zigana’dan aşağı, Sümela Vadisi’ndeki dünyanın eşsiz bulut ormanlarını gece-gündüz ve yalnız seyretsinler! Çıplak gözle!., inanılmaz fırtınalara şahit olmalıdırlar!..</p>
	<p class="block_14"><span class="calibre3">      </span>Tek başına fırtına... Fırtınanın iyisi, kötüsü, önemlisi, Türk büyüğü olmaz, içine gömülelim... Fırtına, büyük, küçük, ağaç, apartman demeden yıkar, oynar, dans eder, kırar geçirir!.. Fırtınada insanlara dair duygular yoktur. Ama insanlar fırtınayla, yani doğayla alırlar eğitimlerini!.. Göğüslerimizi fırtınaya açmalıyız, eleştirilerin soylu mızraklarından geçmeliyiz... Kalabalıkları harekete geçiren seslerle, iniltilerle, hastalıklarla, çaresizliklerle, başkaldırılarla, meydan kavgalarıyla, bu büyük oyuna göğsümüzü açmalıyız, hiç değilse, penceremizden iç geçirerek ve düşünerek bu büyük oyuna katılabiliriz.</p>
	<p class="block_14"><span class="calibre3">      </span>Kardeşlerim! Düşme duygusu olmayan iktidarların, kralların, acıma duyguları da yoktur. Korunan insanlar, insanlık tarihinin en sadist işkencelerini yapmışlardır... Enver Paşa, bir gecede şehit düşen doksan bin askerinden sakinlikle söz edebildi, Napolyon, Waterloo’da kaybolan ordularını lafın arasında geçiştirebildi...</p>
	<p class="block_14"><span class="calibre3">      </span>İşte, edebiyat burada devreye girip, bize “biricik” olan vazgeçilmez değerleri, duyguları, heyecanları öğretir. “Acıma” duygusu, “soyluluk” duygusu bu açık arenada öğrenilir. Bu duygularını kaybetmiş yazarlar, bir günde onlarca kişi ölürken, akıl hastaları gibi derin bir sessizlik içinde kalabilir ve bunun adını tuhaf bir edebi akım koyabilir.</p>
	<p class="block_14"><span class="calibre3">      </span>Bir yazar, başyazar, bestekâr, ülkesindeki en kanlı bıçağı odasında, satırlarıyla, melodisiyle, kendine saplamıyorsa, saplamayı denemiyorsa ve buna rağmen eğlenecek bir şey bulabiliyorsa, mutlu olabilecek makaleler yazabiliyorsa, burası gerçek bir tımarhanedir...</p>
	<p class="block_14"><span class="calibre3">      </span>100 Türk aydını, delilik sınırlarını aşmış, hızla delirmektedir. Hızla yol alan bu bozukluğa artık hiçbir söz yetişemiyor!..</p>
	<p class="block_14"><span class="calibre3">      </span>Tüm bu yazıyı neden yazdım, anlatayım... Yukarıda bu insanlar “en önemli adam” olurken, bakın neler oluyor Türkiye’de...</p>
	<p class="block_14"><span class="calibre3">      </span>1985 yılında yayımlanan ihracat rejim kararının 1. maddesi: “Görevi yapma gerekçesiyle ihracata hiçbir engel, güçlük çıkartılamaz”, ifadelerini taşıyordu. İnsanlar bu kararın ne olduğunu anlayamadan ülkemiz büyük bir hayali ihracat bataklığına girdi ve hâlâ çıkamıyor... Ve bu ülkede en çok tartışılan konu oldu...</p>
	<p class="block_14"><span class="calibre3">      </span>Bakın Mesut Yılmaz’ın yeni kararına: “Fiilî ihracat esnasında çıkış beyannamesi ve fatura dışında hiçbir belge aranmayacaktır”... Güya bürokrasiyi küçültme adı altında büyük bir hayali ihracat kapısı daha aralanıyor!..</p>
	<p class="block_14"><span class="calibre3">      </span>TEK BÎR GAZETE YAZMADI BUNU, TEK BİR YAZAR YAZMADI!..</p>
	<p class="block_14"><span class="calibre3">      </span>Çünkü “önemli adamların” daha önemli olması için daha çok kana, daha çok “kara paraya” ihtiyacımız var!..</p>
	<p class="block_10"> </p>
	<p class="block_9"> </p>
	</body></html>
