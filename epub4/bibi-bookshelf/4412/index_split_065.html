<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_64">Kartal’daki Bamya Tarlası</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Gülhane Tıp Akademisi, Topkapı Sarayı’na giden yol üzerindeydi, Almanlar kurmuştu, Ankara’ya taşındı, İkinci Dünya Savaşı yıllarında Amerika’dan okulunu bitiren Nejat Eczacıbaşı yedek subaylığını Gülhane’de yapıyordu, hastaneyle birlikte Ankara’ya gitti, bomba etkisi yapan bir başarı yakaladı. Savaş nedeni ile insülin sıkıntısı çekiliyor, şeker hastaları korkulu rüyalar yaşıyor. Almanya’da hormonlar üzerine çalışan Nejat, insülin üretmeyi başardı, tüm yüksek rütbeli komutanların gözüne giriverdi.</p>
	<p class="block_14"><span class="calibre3">      </span>Topçu müfettişi General Rasim Aktuğ, Nejat’a: “Bak evladım, ordunun bakır sülfata ihtiyacı var. Sana süresiz izin veriyorum. İstanbul’a git, kendi olanaklarınla bakır sülfat üretecek bir fabrikanın hazırlıklarına başla...”</p>
	<p class="block_14"><span class="calibre3">      </span>Kendi imkânlarıyla nasıl fabrika kuracaktır? İzmir’e babası, Süleyman Ferit Eczacıbaşı’ndan kırk bin lira alır, babası, İstanbul valisi Lütfi Kırdar’a mektup yazar... “Git İstanbul’da önce münasip bir toprak bul, sonra da öteki hazırlıklara başlarsın...”</p>
	<p class="block_14"><span class="calibre3">      </span>Önce Dragonca bir arsa bakarlar, 35 bin liradır, sonra, Kartal Yunus’ta bir bamya tarlası bulurlar, tarlanın tümü 2.500 liraya satın alınır. Aksiliğe bakın ki fabrika kurma projesi devrin Milli Savunma Bakanı Ali Rıza Altunkal Paşa tarafından reddolunur, Nejat’ın izni iptal edilir. Ancak, elde var bir arsa, ileriki yıllarda Kartal Yunus’taki bamya tarlası, Nejat Eczacıbaşı’nın ilk sanayi yatırımının, büyük çıkışının arsası olacaktır!</p>
	<p class="block_14"><span class="calibre3">      </span>Nejat Eczacıbaşı 1913’te İzmir’de doğdu, yedi erkek kardeştiler, ikisi öldü, babası Ferit Eczacıbaşı, İzmir’de saygın, sevilen bir kimseydi. Nejat, 11 yaşında tifoya yakalandı. Yunan işgali Ferit Bey ve ailesini İstanbul’a kaçırdı. Beylerbeyi’ne yerleşti, ünlü besteci Rauf Yekta kapı komşusuydu. İşgalden sonra tekrar İzmir’e dönerler. Nejat, evde özel eğitim alır, sonra İzmir’de İtalyan okulunda ilköğrenime başlar, daha sonra İzmir International College’dedir.</p>
	<p class="block_14"><span class="calibre3">      </span>İzmir’deki okul yaşamını İstanbul’da Robert Kolej’de sürdürecek, okulun bir yanda Aşiyan, öteki yanda nefis boğaz manzarası ile Türkiye gerçeklerinin ötesinde bir standardı vardı, Robert Kolej’de okuyabilmek her anlamda özel bir mutluluktu.</p>
	<p class="block_14"><span class="calibre3">      </span>Kimya öğrenimi için Almanya’ya gider. Babasının İzmir’deki Beyler Sokak Kemeraltı semtindeki eczanesinde baba mesleğini sürdürecek bir karakterde değildi, çünkü babasının eczanesine kim gelse, “Aman evladım, bu ilacın Avrupa’sını rica ediyorum” diyor, içerlerdi.</p>
	<p class="block_14"><span class="calibre3">      </span>Hitler Almanya’sının katı ideolojik sarsıntılı yıllarında Nejat, Avrupa’da da dünya politikalarını yakından izliyor. Ancak Nejat Eczacıbaşı, dünyada daha başka nerelerde hangi yenilikleri yakalayabilirim diye çırpınmakta ve Amerika’da Chicago Üniversitesi’nde bir yıllık burstan yararlanarak, Roosevelt’in başkan olduğu, Almanya’dan kaçan bilim adamlarının Chicago Üniversitesi’nde gizlice atom bombası yaptığı yıllarda Nejat Eczacıbaşı doktora yapar. Babası Nejat’a: “Oğlum, hangi mesleği değil, hangi meslekte başarılı olabileceğini düşün, şekerci olmak istiyorsan Hacıbekir, sabuncu olmak istiyorsan Hacışakir, bozacı olmak istiyorsan Vefa Bozacısı ol.” Nejat bu sese kulak verdi: Eczacıbaşı oldu.</p>
	<p class="block_14"><span class="calibre3">      </span>Nejat hayatı boyunca doktoraya harcadığı zamanı, işime mi verseydim diye düşünmüştür, elli yıldır Türkiye’yi yöneten Sabancı, Koç, Eczacıbaşı üçlüsünde, tek şehirli ve okumuş Nejat’tı, Koç, Sabancı Nejat’ın okumuşluğunu, kültürünü kıskanmıştır!</p>
	<p class="block_14"><span class="calibre3">      </span>Doktora ve askerlikten sonra, Laleli’deki Güneşli apartmanında, tıp, eczacılık, hukuk okuyan üç kardeşiyle 27,5 liraya kirada kalırlar, ev dar gelir, Kanatlı apartmanına taşınırlar ve ilk girişimciliğe başlamanın zamanı gelmiştir.</p>
	<p class="block_14"><span class="calibre3">      </span>O yıllarda balık yağının sağlık için çok yararlı olduğu düşüncesi yaygındı. Her derde deva. Balık yağı. Norveç’ten gelen ithal üründü, içimi zordu. Nejat, İngiltere’den paketlerle kristalize D ve A vitamini getirtir. Türkiye’de kolayca bulunan rafine yağ içerisine ölçülü miktarda eritir. 10 gramlık şişelere, onar tanelik paketler hazırlar. Konsantre balık yağı olarak eczanelere verdi. Beklemediği bir patlama oldu, ecza depoları iki yüz şişelik siparişler verdi. Nejat sevinçten havalara uçtu.</p>
	<p class="block_14"><span class="calibre3">      </span>İkinci işi, bebek mamasıdır, temel unsuru nişastadır. Çubuklu’daki nişasta fabrikasından alır, kazanlarla içine vitaminler karıştırır, fabrika sahibi çelebi bir insandır, para yerine krediyle nişasta verir.</p>
	<p class="block_14"><span class="calibre3">      </span>Ve sıra sanayiciliğe gelmiştir, Kartal’da askeriyeyle ortak projeden bir tarla vardır, İkinci Dünya Savaşı yılları yokluk yılları, peki ne yapalım: Kahve Fincanı.</p>
	<p class="block_14"><span class="calibre3">      </span>Beyoğlu’nda cam eşya mağazası olan Rum ve Musevi yurttaşlarıyla işbirliğine girip, askeriye için gerekli olan bakır sülfat işini, kahve fincanı işleten fabrikaya dönüştürür. Bu fabrika çeşit çeşit seramik ve sıhhi malzeme üretimine doğru ilerler.</p>
	<p class="block_14"><span class="calibre3">      </span>Uzun vadeli; kredi veren Sınai Kalkınma Bankası 1950’de kuruldu. Nejat, büyük bir ilaç fabrikası için kredi istemekte, banka yönetiminde Robert Koleji’nden kendisini iyi tanıyan hocaları vardır, Nejat, kredi toplantısında banka yönetimine “ulusal yerli ilaç sanayiinin” gelişmesi üzerine birinci sınıf bir nutuk verir, jüri etkilenir, 1951’de Eczacıbaşı ilaç fabrikasını kurar. Yerli ilaç. Yüzyılımızın yalanı, Koçların “yerli otomobil” yalanı hiç değilse kötü bir Anadol’la kendini buldu, elli yıldır bu yerli ilacı kimse göremedi. 1951’de fabrikanın açılışına Celal Bayar, İstanbul Valisi Ord. Prof. Fahrettin Kerim Gökay ve bakanlar katılır!</p>
	<p class="block_14"><span class="calibre3">      </span>Levent’te, gösterişli bir bina, (dışardan görünümüne önem verilir) kurulan fabrika, Avrupa ve Amerika’nın ilaç sanayiinin tanınmış firmaları tarafından desteklenir. 17 ünlü firma Eczacıbaşı’na kalite güvencesiyle lisans verir. Çünkü alanında tek kuruluştur, fabrikanın rakibi yoktur, çeşitleri günden güne çoğalır! Ve dünya ticaret tarihinin en tatlı, en zahmetsiz yatırımı akıl almaz bir servete doğru ilerler, çünkü Eczacıbaşı tesisleri fabrikadan çok “depolama, paketleme, şişeleme” tesisleridir. Taş atıp kolu yorulmuyor. Ne bir bilim adamı, ne bir araştırma ünitesi, zaman içinde ne de bir “sağlık” yatırımı görmek mümkün değildir. Türkiye’nin en büyük trajedisi Savunma Bakanlığı bütçesinden sonra Sağlık Bakanlığı’nın bütçesi ikinci sırada yer alır. Sağlık Bakanlığı’nın bütçesinin yarıdan çoğu ilaca gider, elli yıldır Sağlık Bakanlığı’nda gazetelerde “ilaçtan” bahseden tek bir araştırmacı gazeteci, yoktur, mümkün olmamıştır!</p>
	<p class="block_14"><span class="calibre3">      </span>Bu arada, Kartal’daki bamya tarlasındaki Seramik fabrikası, kahve fincanıyla başladığı işi büyütür, 1966’da ikinci bir gelişmeyle, 15 bin tona yükselir, yeri dar gelir, Bozüyük’te dört fırınlı ve 20 bin ton üreten yeni bir zincir eklenir, zincir, mutfak, banyo malzemeleri eklenir, zincire İpek Kâğıt eklenir, piyasanın tuvalet kâğıdını bugün onlar satıyor, zincire “orkid” eklenir, zincire “çocuk bezi” eklenir, bugün piyasanın başını onlar çekiyor!</p>
	<p class="block_14"><span class="calibre3">      </span>Bülent Eczacıbaşı anlatıyor: “Çocuk bezi ve hijyenik ped pazarlarında kuruluşumuz Sanipak’ın ürünleri tartışılmaz liderliklerini sürdürüyor. Eczacıbaşı’nın Procter-Gamble ile ortaklığı olan Sanipak çocuk bezleri pazarında Prima ile yüzde 50’nin üzerinde bir pazar payına sahip. Hijyenik pedler alanında ise Sanipak’ın markası Orkid pazarın yüzde 75’ine hâkim. Açılışı 1992’de yapılan Lüleburgaz’daki ilaç tesisleri 100 milyon dolarlık bir yatırımla ortaya çıktı. Karamürsel’deki İpek Kâğıt tesislerinin genişleme projesi, 37 bin ton olan temizlik kâğıdı üretimi 87 bin tona çıkarılacak, 4 yıl içinde İpek Kâğıt’ta yaklaşık 100 milyon dolar yatırım yapılacak. Şu anda sayıları 12’yi bulan, hepsi yüzde 50-50 ortaklık oranına göre kurulmuş yabancı ortaklıkları var. Bir de İrlanda’da ilk fayans üretimi ortaklığı, Vitra, 4-5 yıldır faaliyet gösteriyor.1976 yılında Almanya büyükelçiliği Nejat Eczacıbaşı’na liyakat nişanı verir. Alman ilaç fabrikalarına katkısından!</p>
	<p class="block_14"><span class="calibre3">      </span>Cemal Gürsel 60 ihtilalini yaptığında, Nejat’a telefon edip, “Seni Sanayi Bakanı yaptım, gel” der, Nejat Ankara’ya gider, teklifi kibarca reddeder, buna ihtiyacı yoktur, çünkü tüm sağlık bakanları zaten Eczacıbaşı’nın “elemanı” gibi çalışmak zorundadır. En güzel örneği, askerlik arkadaşı Prof. Dr. Celal Ertuğ’dur, CHP’nin sağlık bakanı, yukardaki bilgileri toparladığım Nejat Eczacıbaşı’nı anlattığı kitabında, akşamları Eczacıbaşı’nın dizi dibinde nasıl oturup, ondan nasihatler aldığını üstelik Türkiye’de eşine benzerine bir daha rastlanmayan bir hayranlıkla anlatır. Nejat Eczacıbaşı üzerine söyledikleri, yakın tarihimizin çok tanıdığımız ama akıl sır ermez, şu cümlelere bakın: Nejat ilkokuldayken, sıra arkadaşının ailesi, öğretmene çocuğumuzla ilgilenmiyorsun diye şikâyette bulunur, öğretmen de, çocuğun altına iki tane minder koyar, çocuk altına iki kalın minder koyduğunu algılayamaz. Ancak, Nejat’ın altına bir kaç kâğıt parçası koyarlar, Nejat’a şimdi dünyayı nasıl görüyorsun derler, Nejat “Evet hocam, sanki ya tavan alçalmış, ya yer yükselmiş gibi geliyor bana”, öğretmeni, “İşte çocuğun yüksek algılaması” diye övgüde bulunur. Şu sözler de Celal Ertuğ’un: “Şimdiden sanatçı Nejat, siyaset bilimci Nejat, müzisyen, sporcu, tarihçi, teknik araştırmacı, kimyacı, çağdaş endüstri kurucusu, ilk ilaç sanayi kurucusu, güzel konuşmacı, antik eser koleksiyoncusu, daha yüzlerce değişik dalda öncü Nejat Eczacıbaşılar sayabilirim, böylece onun çok yönlü bir entellektüel, olağanüstü bir kişi olduğunu sanırım kabulleniriz..”</p>
	<p class="block_14"><span class="calibre3">      </span>Sağlık Bakanımız Celal Ertuğ devam ediyor: “Bilindiği gibi ruh hayatımızın mekânı beyindir, insan beyninde milyarlarca beyin hücresi vardır, bu emisyonlar, düşünme, algılama, karar verme, girişim, durgunluk, atılganlık, heyecanlar, zevkler, sevgiler, kinler gibi içgüdülerle dışa vurur. Nejat’ın beynindeki emisyonların frekanslarının çok yüksek, çok güçlü olduğu kesindir. Celal Ertuğ sonra Yeşiller Partisi’ni kuracak, Nejat’ın katkılarını unutmayacaktır, ayrıca Nejat Eczacıbaşı, Cem Boyner’i ve küçük oğlu Faruk Eczacıbaşı’nı partiye teklif eder, daha yirmi kadar isim, 1980’li yıllarda çevrecilik oynayan Yeşiller Partisi’nin modası geçiyor. Tema Vakfı’na aynı destek sürüyor.</p>
	<p class="block_14"><span class="calibre3">      </span>Koç, Sabancı ve Eczacıbaşı, ne televizyon kurmak, ne gazete çıkarmak isterler, çünkü küçük de olsa, iktidara-muhalefete eleştiriden kaçınır, zaten kendi bankalarına bağımlı geriden gelen işadamlarına bırakmışlardır basın, yayın işlerini. Ancak, 1980 öncesi Ecevit iktidarında paniğe kapılıp, tüm gazetelere çarşaf çarşaf bildiriler vermişler, bu küçük ayaklanma, onları TÜSİAD çatısı altında bir araya getirmiştir. TÜSİAD’ın beyni, Nejat Eczacıbaşı’dır, beş yıl önce öldü, yerini Bülent Eczacıbaşı’na bıraktı.</p>
	<p class="block_14"><span class="calibre3">      </span>Nejat Eczacıbaşı ismi, İstanbul Festivali’yle anılır, Cumhuriyet’in 50. yıldönümünde İstanbul’da dünya çapında bir sanat olayı başlatır, dünyanın en büyük orkestralarını geleneksel olarak İstanbul’a davet etmeye başlar, İstanbul Kültür ve Sanat Vakfı’nı kurar. Cumhuriyet’in ellinci yılı, İstanbul’da onlarca mahalle kolera yüzünden karantinaya alınmıştır, kolerayı, yoksulluğu unutturacak yeni mekânlardan bahseder gazeteler, Topkapı Sarayı, İbrahim Paşa Sarayı, Aya-İrini, Rumelihisarı, Yedikule, Yıldız Sarayı, Eczacıbaşı’nın dünyaca ünlü müzisyenleri ağırladığı mekânlardır. Celal Ertuğ’un deyimiyle: “İstanbul festivaliyle Nejat, evrenselleşmiş, insanlık tarihine malolmuştur. Türkiye, gelecekte onunla gurur duyacak!”</p>
	<p class="block_14"><span class="calibre3">      </span>İstanbul Kültür ve Sanat Vakfı, Nejat Eczacıbaşı’nın direktifleriyle 1980’li yılların sonuna kadar Türk müziği, hatta Türkiye’den alaturka herhangi bir etkinliği festivalin kapsamına almaz, sonra, nedense “numunelik” birkaç örneğe izin verilir!</p>
	<p class="block_14"><span class="calibre3">      </span>Eczacıbaşı voleybol takımının ününü duymayan yok, onlarca yıl tek başına şampiyon oldu. Tek faydası kültürümüze, 80’li yılların başından beri moda olan basket sporuyla Türkiye çok uzun boylu çocuklarla karşılaşır, kız arkadaşsız kalırlar, kız voleybol takımları, bir nevi, erkenden fazla uzamış basketçi çocuklara boyu boyuna uygun, imdadına yetişi verir. Ayranımız yok içmeye, tahtırevanla gittik sıçmaya, İstanbul, dünyanın en yoksul milyonlarını bağrında taşıyor, dünyanın en pahalı basketçileri, sporcuları, en pahalı Harmoni orkestraları, eşsiz saraylarda ağırlanır, tüm bunları “demokrasi”, “çağdaş gelişme”, “muasır medeniyeti” yakalama belası yüzünden yaparız!</p>
	<p class="block_14"><span class="calibre3">      </span>Oysa demokrasi eleştiridir, bilimsel eleştiri, basının eleştirisi, sanatsal eleştiri, bunların hiçbirini Eczacıbaşı’nın iktidar kurduğu elli yıllık süre içinde numune olsun bulamayız. 12 Eylül’ü arkalarına alıp sendikalar susturulur, basın tarihe gömülür, milyonlar coplatılır, parti, sendika, dernek, darmadağınık edilir. Oyuncak kulüpler kurup, oyuncak Yeşiller Partisi, Tema Vakfı, gibi sivil girişimleri pek severler, yazarların hepsi, işkence, basının sansürü konusunda tek bir kelime etmezler. Onlar, parayı basar sanatçıyı getirir, bu onlara göre dünyanın en büyük sanat olayıdır, onlar, yabancı lisans fabrikalarının emrinde, ilaçlarını, güdümlü bakanlıklara satar, bu dünyanın en büyük iktisadi gelişme olayıdır, kalkınmasıdır, onlar TÜSİAD’ı kurar, dünyanın en büyük sivil girişimi, Türk demokrasisinin temel taşıdır, kimse de aksini söyleyemez, basın tarihimizde, ne Eczacıbaşı’nı, ne ilaçlarını eleştiren tek bir metin bulamazsınız.</p>
	<p class="block_14"><span class="calibre3">  Demokrasi onlar için, ceplerini en iyi nerde doldurduklarıdır, aptal s</span>anatçıları TV’lere çıkarıp, şebeklikleriyle eğlendikleri yerdir, hayatın tadını en iyi hangi köşkte, hangi ünlü sanatçılarla çıkarabildikleri yerin adıdır. Hiçbirinizin sağlık, eğitim, işsizlik sigortası yoksa ve bunların hesabını hukuk önünde soracak, bağımsız televizyon, gazete yoksa hiçbirinizin bu ülkeden umudu kalmamışsa, başınızda, hikmetinden asla sual edemeyeceğiniz TÜSİAD ve onun can dostu MGK’nin yüzündendir. 80’li yıllarda rekabet güçleri yoktu, o zaman Ortak Pazar’a karşıydılar, bugün pazarın tarifi değişti, Ortak Pazardan korkuları yok, çünkü, Türkiye’ye göz diken Avrupalı firmalarla yüzde elli ortaklı yüzlerce şirket kurdular. Zaten bugünlerde dünyada en çok yapılan şey, serbest ticaret antlaşmaları ve şirketlerin birleşmesi.</p>
	<p class="block_14"><span class="calibre3">      </span>Ancak, Nejat Eczacıbaşı, her şeye rağmen farklı bir insandı, onu, ikinci kuşakları bile bugün köylülükten kurtulamayan Koç ve Sabancı’yla karıştırmamak gerekir, onunla şehir ve kültür üzerine konuşabiliriz. Nejat Bey, yüksek rütbeli bir kibar olduğunu, sanat sevgisini, en şatafatlı pahalı Osmanlı saraylarında dünyanın en ünlü müzisyenlerine gösterebilme onurunu yakalamak istedi, muradına erdi mi?  Yanlış insanların önünde eğildi, yerli ilaç yapamadığı için ona kızmıyoruz, yerli, bağımsız bilim adamlarından tek bir tane tanıyamadığı, değer vermediği, pazarın rahatlığıyla bunları hiç aklına getirmediği için, kendini kandırdı. Sabun köpüğü kadar boş İstanbul sosyetesinin en ince, en zarif, ipek mendilli en şık elbiseleriyle, dünyanın büyükelçilerine, sanatçılarına soylu bir ev sahibi gibi ağırlamanın onurunu yaşamak istedi? Muradına erdi mi? Onun da hayatı, Yurttaş Kane’e benziyor, dünyanın en büyük sanat koleksiyonuna sahip Yurttaş Kane ölürken, ağzından çocukken kullandığı kızağının adı duyulur, ama bu ismin ne anlama geldiğini kimse bilmez. Nejat Eczacıbaşı küçükken keman eğitimi aldı, kimya eğitimi yüzünden bırakmak zorunda kaldı.</p>
	<p class="block_14"><span class="calibre3">      </span>İçinde büyük bir romantik mi saklıydı? Nejat Eczacıbaşı’nı büyük rüyasından alıkoyan, ömrü boyu servetini inşa ettiği ikame politikalarıdır. Yani, devlet tarafından korunma altına alınmasıdır. Gerçek bir romantik, her görüşe, her fikre, her düşünce, hatta rakibe karşı dürüstçe şövalyece savaşmak zorundadır. Rakiplerine, düşmanlarına, sevgilisine, ailesine ve kendisine davrandığı gibi “soylu” davranamayanlar, hep, askeri, devleti, arkasına alanlar, eli-kolu bağlı milyonların sesini kısıp, sağlık bakanlığının bütçesini, sigortaları kontrol altına alanlar ve bir tek eleştiriye tenezzül babından dahi cevap veremeyenler, şimdi o büyük keman ve flütleri nasıl dinleyebilecekler! Korumacılık onu büyük bir servet sahibi yaptı romantikliğini ancak “gösterişle” ayakta tutabildi. Yüksek estetik değerlerin duygulanış tarzlarından zarif sarhoşluklar istiyorsak, rakiplerimize de soylu, dürüst davranmak zorundayız. Ruhumuzu müzikle yüceltmek istiyorsak düşmanımızın da onurunu korumak zorundayız. Türk burjuvazisi bir yüzyıl daha bunu anlayamayacak. Ölümünün ardından beşinci yılı yaşıyoruz, dünyada hiçbir kuvvet basını, medyayı bu kadar sert kontrol edemez, yine de, böyle yüksek rütbeli bir kibardan bahseden yok, sanki İstanbul gecelerinde hiç yaşamamış!</p>
	<p class="block_14"><span class="calibre3">      </span>Romantizm de, edebiyatın liberalizmidir, eleştiriye, kavgaya, düşmana, hayata, Tanrı’ya, her şeye açıksındır! Tüm fırtınalara kafa tutarsın ve yalnızsındır. Sizi koruyan “coplar”, “koruma polisleri” varsa, siz tabiatın, kendi sonsuzluğunuzun melodisini, flütünü, sanatını, duyamaz, anlayamazsınız. Yapacağınız tek şey kalır, parayı bastırıp, sanatçıları evine davet etmek. Bugünlerde en çok yapılan şey, sanatçılar parayı almayıversin, gitmeyeceği yer yok!</p>
	<p class="block_14"><span class="calibre3">      </span>Nejat Eczacıbaşı, İstanbul’un kolera yüzünden karantina altına alınmış sokaklarında tek bir sağlık yatırımı, poliklinik, hastane yok iken, muhteşem ve deli bir rüya kurdu, büyük sponsorluğuyla, milyonlarca doları, Türkiye Devleti’nin cebinde tek bir dolar yok iken yaptı, dünyanın devasa sanatçılarını İstanbul’a getirdiler.</p>
	<p class="block_14"><span class="calibre3">      </span>Tek bir keman, tek bir flüt, tek bir sanatçıyı, insanoğlunun evrende ürettiği “melodileri”, “sesleri” duyabildi mi? Yaşadıkları hayat boyunca, rakiplerine düşmanlarına, hiçbir tartışma, düello, hukuk önünde hesaplaşma imkânı vermeyen, Terminatör gibi halkın bütçesini yok edenler şimdi yüksek sanat dinleyip, İstanbul Boğazında yaldızlı saraylar içinde mutlu olacaklardı. Nejat Eczacıbaşı trajik bir şekilde bunun mümkün olmadığını bize öğretti.</p>
	<p class="block_10"> </p>
	</body></html>
