<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_31">Kırmızı Kazak</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Döne, sekiz yaşlarında Kızılay çöplüklerinde dilenen kara küçük bir kızdı. Özel hayatımda bir efsane olmuştu. Uzun bir hikâyesini yazmıştım. Kayboldu, haber alamadım, yüreğimi deldi geçti. Hâlâ çöplüklerin içinde bir kutu kolanın içinde yaşıyormuş gibi izbe yerlerde ararım, onu. Onu arar, en yüce duygularımı sürekli yoklarım. Ama onun taşmış, kara, avutucu gözleri yok artık. İnsan, bu sokaklarda gerçek bir kahraman görmeyi versin, güvenle ölüm korkusunu yener, hayatın ve sokağın iyi bir sürücüsü olur. Döne’nin bir de mesai arkadaşı vardı. Döne’den de küçük. Menekşe gözlü, karmakarışık saçlı. Altı yaşlarındaydı ama dalaverecinin tekiydi. Döne, Kezban’ın ağzının ortasına bir kodu mu, akşama kadar zırlatırdı. Altı yaşındaydı, ama sinsi ve hissiz bir kızdı. Döne’nin dedikodusunu yapar, iftiralar atar, çekiştirir, böyle ilginç yollarla güya kendini önemsetirdi. Döne’nin benimle derin bir yara gibi dostluğunu ise hiç çekemez. Döne olmadığında gizlice yanıma gelir, kendini sevdirmeye çalışır, dilenmez, vaktini boşa harcardı. Kucağımda yorgunluktan uyuşup kalırken, ben ise sürekli arkadaşlarımla siyasal bir şeyler tartışır olurdum. Bilek gücü isteyen yorgun işlerde çalışan yoksulların sevgisi kadar canavarca bir duygu tanımadım. Ömürleri dev gibi bir aşk örümceğinin kıskacında geçer. Zırıltıları ve çamsakızı, reçine gibi gözyaşları asla bitmez ve hiç anlayamam, buna rağmen sinirleri hiç harap olmaz. Kezban’ın bir adı da orospuydu. En azından esnaf ve Döne onu orospu diye çağırıyordu. Orospu lafı şirretliği, huysuzluğundan değil, biçimsiz, sevimsiz suratından dolayı olmalıydı. Çünkü gözlerinin içine, sevgiyle bakamaz, iğrenirdiniz. O da, dans ve şovun tadını kaçırır, göbeğini, kıçını fıkır fıkır oynattıkça kudururdu. Bir gün Döne geldi. Kezban’ı gösterip yerlerde kahkahalar atıyor. “Bu var ya, orospu, senin Kıbrıs’a âşık olduğunu” söylüyor. Kıbrıs bir adaydı, Kezban benim konuşmalarımdan böyle bir şey uydurmuştu. Döne cahilliğini yüzüne vurunca, Kezban, bembeyaz yüzlü bir cadıya döndü ve Döne’yi sokağın ortasında paramparça etti. Döne’nin eteğini cart diye yırttı, lastiğini çıkartıp kaçtı...</p>
	<p class="block_14"><span class="calibre3">      </span>On yıl kadar sonra Kezban eşşek kadar kız olmuş, Bit Pazarı’nda tesadüfen gördüm onu. O muydu acaba. Nasılsın Kezban, dedim. Kolunda tahtakurusu yüzlü bir asker vardı. Beni, tanıdı, tanıyamadı. Cilveli bir çalım atarak alaylı, şovlu gülümsemesiyle: “Türk’e durmak yaraşmaz, Türk önde, Türk ileri” diyerek geçip gitti. Anladım ki bu Kezban! Ardından birkaç adım takip ettim, eski püskü şeyler alıyor buruşuk kâğıt paralarını göğsünden çıkarıyordu. Göğsünün tam ortası kâğıt paralarından şişmiş, üçüncü bir göğüs gibi duruyordu.</p>
	<p class="block_14"><span class="calibre3">      </span>Aşk, sevgi gibi yüce duyguları ayaktakımı insanlardan öğrenen benim gibi insanlar, aşktan, sevgiden bir cinayet gibi söz eder. Ve bir gün, içimdeki kadavraları toplayıp tek başıma Gençlik Parkı’na uzandım. İçimde yığılmış bir yığın aşk cesedi. İçinden bakıyorum, çevirip dışından bakıyorum, bir türlü çöpe atamıyorum. Yine ne varsa bu ölülerde var. Kendimle, onlarla konuştukça, yine dizlerimin bağı çözülür, buz kesilirim. Hepsi beni terk etmiş, küçümsemiş! Bazı cesetlerin nabzını tutuyorum, bir iki güzel söz, bir sürpriz jest, acaba yeniden bitkisel hayata girebilir mi? Hangi cesede yanaşsam, mümkün değil, çürümüş! Aşağılayarak bakıyorlar bana, ölü bitleriyle sarılmışlar, öyle kötü bir ölüm ki, hepsinin faili ihanet! Coşkulu bir romantiğin sabrına dayanamadılar, düz ve tezelden domalmak için benden ve tüm sonbaharların milyarlarca sararmış yaprağından ve çiğnenen yaprakların seslerinden vazgeçtiler. Bir muhasebe yapmam gerekirse, kasıtlı ve taammüden bir sürü cinayet var elimde, hiçbirini gerçekleştiremedim. Kutsal bir nefretle hepsinin ciğerini en ağır sözlerle paramparça ettim, ama yüzlerine karşı yapamadım!..</p>
	<p class="block_14"><span class="calibre3">      </span>Gençlik Parkı’nda bunları düşünüyorum, Kezban’ı gördüm. Bir ayaklanma gibi çıktı karşıma. Büyümüş, çok büyümüş. Genç kız haliyle görünce onu, içimdeki çocuksu tasviri değişti. Tüm arzularımı, deliliklerimi giderecek erotik bir köle gibi gördüm onu. Cinayetlerimin öcünü ondan alabilirim. Kendimi bu duygudan kurtaramadım.</p>
	<p class="block_14"><span class="calibre3">      </span>Aşk bir hastalıksa, yine bunun en ani biçimine yakalandım. Onu alsam, şöyle bir gezinsek. Akşamın serinliğinde dalların, rüzgârın uçuşan günbatımı güzellikleri içinde yeni, yepyeni bir adam olsam. Namusu, şerefi, mutluluğu işin içine sokmadan, yalnız sararmış yapraklar ve aşkımla boğuşup dursam. Yalnız, boğuşmam kusursuz olsa! Asırlardır filozoflar bunu yapmıyor mu? Her yeni gelen eski tabuları, kutsallığı, inşa ettiği ne varsa insanoğlunun yıkıp geçiyor! Dalgaya alıyor, parçalıyor erdemleri! Ama her yeni filozof, işini kusursuzca yapıyor! Nedeni bilinmeyen üzücü bir hastalığa karşı yapabileceğim tek şey vardı: Boğuşmak ve boğazlamak.</p>
	<p class="block_14"><span class="calibre3">      </span>Kezban tanıyamadı, çıkartamadı beni. Onu sanki bir defa elde etmek için sıkıştıran sapık bir adam gibi oldum. Kim bilir dıştan böyle görünüyorum. Ama benimki yeryüzüne karşı bir saldırı! Ne zaman gözlerimi ona dikip dalışa geçsem, o minik çöpleri karıştıran eski hali gözlerimden kaybolup, içimden “gerçekten iyi parça” diyorum, bu kız için kavga edilir!</p>
	<p class="block_14"><span class="calibre3">      </span>Bir daha Gençlik Parkı’na gidince bir hediye alsam, otursam bir yerde, mutlaka çıkıp gelir. Yeniden tanışıklık verdim, o kadar kendine güvenle tanımadı ki, intihar edebilirim. Şimdi, “Hani sana küçükken orospu derlerdi” desem, herhalde kalbimden bıçaklayıverir, deşer beni.</p>
	<p class="block_14"><span class="calibre3">      </span>Bu işe fazla devam edemeyeceğim. Biri hemen kurtarsın beni. Doğaya ve insanlara uygun yaşamak istiyorum. Duygularım karmakarışıklaştıkça damarlarımdaki kanın akışını, dökülüşünü hissediyorum. Biri kurtarsın beni. Kim? Mesut Yılmaz’ın karısı. “Her şey yolunda, iyi bir haber gibi” gülümsüyor kadın. Belki de sakin bir gülümsemeye çok yakışan yanakları var, belki de dişeti iltihabı olmuş, öyle görünüyor.</p>
	<p class="block_14"><span class="calibre3">      </span>Kezban bana dair hiçbir şey hatırlayamadı. Ben de ortak tanıdığımız Mesut Yılmaz’ın karısının gülümsemesiyle lafa girdim. Su katılmadık bir doğrulukla: “Sen bu kadına fena taktın” dedi. Evet, doğru. Elimdeki son sevgili parçasına ne tuhaf şeylerden söz ediyorum. Çıkardığım sonuç hüsrandı: Normali kaybediyorum. Ya gazetedeki bir resimle, ya da hayalimde gölgesi bile kalmamış Kezban adını taktığım bir kızla uçuşa geçiyorum. Bu tuhaflık dozunu arttırdıkça, ürkmem gerekiyor, öyle olmadı, sıkı bir erdem sınavına girmiştim, ya ölürüm, ya çıkarım.</p>
	<p class="block_14"><span class="calibre3">      </span>Leşler, çakallar, orospular ve benim gibiler ya marihuana çiğnemiş keçi gibi çığlıksı kahkahalar atar, ya da tüm sermayeyi içsel problemlerine yatırıp gün boyu susar. Susmayacağım. İnadına, tuhaflığımı şımartıp, gıdıklayacağım. Avuçlarımı açıp, parmaklarımın ızgaralarında cızlayan delilikle, Kezban’ın kalçalarını gün ortasında cızlatacağım...</p>
	<p class="block_14"><span class="calibre3">      </span>Ben bunları düşünürken, yanımda Kezban, tezelden parasını verip kendini düzecek birini arıyor, bulur bulmaz fırlayacak. İçinden, şu hayvanla biraz eğleneyim, diyordur. Çünkü kokuşmuş aşk cinayetlerinden sıkıldı, çünkü Kezban aşklarını şehitlik kutsallığında anlatıyor! Kalan kalmış, giden bıçaklanarak gitmiş, benim gibi, ya olursalar gibi tereddütleri yok. Birden lafını kesip araya girdim. Mesut Yılmaz’ın karısının tebessümünde bir kusursuzluk var. İyi bak, tamamlanmış bir tebessüm. Cennetin kapı aralığından bakıyor gibi. İyi bak sonsuz mutluluğu gülümsemekte bulmuş. Doğu, işte bu, zen, Budizm işte bu. Rahatla ve kendini bırak. Bizim suratımıza bak bir de! Baskıcı bir diktatörün kölesi gibi. Kadının tebessümüne bak, cellatlara bile çocuksuluk öğretiyor!</p>
	<p class="block_14"><span class="calibre3">      </span>Kezban, canı yanmış gibi fırladı yanımdan, ben kendi konuşmama tek başıma devam ettim. Yanında bir askerle geldi. Askerin burnu tam bir bıçak darbesi, gözleri mercimek kadar küçük. İçimden geçen korkularım, bu asker, su katılmadık bir kararlılıkla beni dövmeye geldi. Asker, hişşt, gardaş ne iş? Dedi. Gözleriyle Kezban’a sen uzaklaş işareti yaptı. Kezban’a bir eşya gibi davranması ve bunu otoriter bir edayla yapması içimde derin bir sıkıntı doğurdu, bela gibi. Bir basit hayvanı tekmeler gibi, ayağıyla ayağıma vurarak, tekrarladı: Hişşt gardaş ne iş?..</p>
	<p class="block_14"><span class="calibre3">      </span>Demek askersin hee, dedim. Peşinden, şafak kaç, dedim, “...kerim şafağını...” dedi, bir tekme daha attı. İnanılmaz bir hızla lafa girdim. Deliliğim çığırından çıkmıştı ve bu tuzaktan kurtulmanın başka yolu yoktu!</p>
	<p class="block_14"><span class="calibre3">      </span>Bak tertip, sen bilmezsin, aslında bunu Türkiye’de hiç kimse bilmez. Hiçbir gazete yazmadı, bu Türk aydını yok mu, onun ...ötünü ...ikiyim, o hiç anlamaz. Bakalım sen bilecek misin? Kaç senedir 30 Ağustos Cumhuriyet Bayramı törenlerinde resmi geçitlerde Türk askerî artık “kaz adımı” yürümüyor. Oysa yüzyıldır resmi geçitlerde kaz adımı yürüyeceğiz diye talim üstüne talim, eğitim alanında güneşin altında dön baba dön.. Sizi de döndürdüler değil mi? Hiç merak etmedin mi, artık resmi geçitlerde ayakları kırıyorlar, öyle kaz adımları kalmadı. Hatırlasana kısa boylu topaç gibi binbaşılar kaz adımı yürüyerek Cumhurbaşkanının önünden geçecek diye, turp gibi kızarıyorlardı.</p>
	<p class="block_14"><span class="calibre3">      </span>Bunları anlatırken birini boğazlıyormuş, parçalıyormuş gibi ellerime korkunç kavisler veriyorum. Muhabbete birkaç asker daha katalizör oldu. Bir tanesi: “Niyeymiş?” dedi. Çünkü dedim, biz kaz adımını Kızıl Ordunun resmi geçitlerinden çok etkilendiğimiz için, onlar gibi yürümek için yıllardır talim ettik. Sovyetler çöktü, artık Türk ordusunda kaz adımı kalmadı.</p>
	<p class="block_14"><span class="calibre3">      </span>Niyeymiş, diyen asker, “Herif doğru diyor” dedi. “Peki, şimdi nasıl yürüyoruz?” dedi. “Nasıl olacak, Suud kralının muhafız askerleri gibi. Hafifçe sektirerek, hoplayarak! Suud muhafızlarının hoplayarak yürümesi, şu Sibel Can’ın sahnede yürümesi gibi yürürsek şaşırmayın, bu yüzden her gün genelkurmaya mektup gönderiyorum...</p>
	<p class="block_14"><span class="calibre3">      </span>Aydınlık gazetesinin siyasi mantığıyla konuşmaya başlayınca, beni dövmeye gelen askeri çapraşık zekâmla tersyüz ettim. Biraz daha kararlı, duyarlı bir ses tonunu becerebilsem, beni dövdürtmeye asker gönderen Kezban’ı, aynı askerlere dövdürür, ağzına sıçarım.</p>
	<p class="block_14"><span class="calibre3">      </span>Ama kalsın, bu zekâyı yarım kalmış aşk maceralarımın dışında kullanıp bereketini kaçırtmayayım. Kuşlar yuvasını çalıyla, ben zekâmla! Nasılsa bir gün bütün bu askerlerin siyasi yularını tutacak bir ordu bulacak bu zekâ!</p>
	<p class="block_14"><span class="calibre3">      </span>Beni dövmeye gelen ilk asker kafa karışıklığını gidermek için: “Ne diyon sen kardeşim?” dedi. “Ben bu ülkede kendi resmini kendi çizen tek yazarım. Bunun için çok yüksek bir klasik ahlâk eğitimi aldım. Bu soylu yazarlık için hâlâ tek başınalığın büyük riskini ve muhteşem dramatik gösterisini sürükleyecek kelimeleri bulabiliyorum. Yazılarım beğeni aşamasını çoktan geçti. Çok erken yaşta klasik oldum. İki tokatla kelimeleri hizaya getiriyorum, sahiden olmuş gibi gerçek hissiyle hayatın oyununa kaptırıyorlar kendilerini... (Aslında bu soylu yazarlık laflarım biraz önce içimdeki aşk ölülerine karşı yapmıştım. Beni küçümseyen eski sevgiliye hazırlamıştım. Ama şimdi, birden korkudan, laf bulamamaktan ağzımdan düşüverdiler. Öyle anlamsız yerde düştüler ki, artık işim biraz daha zor.)</p>
	<p class="block_14"><span class="calibre3">      </span>Bir başka asker iç geçirerek boyuma posuma bakıp: “Yazık!” dedi. İşte bu ses tonuna gönülden ve su gibi berrak bir cevap verdim. Bu şehrin anasını satayım, yazmaya inanmıyorum. Ben bir kıza âşıktım. Hepsi bu. Bu Kezban var ya, o zaman altı yaşında ya vardı ya yoktu. Âşık olduğum kızı tanıyordu. İsterseniz gidin sorun. Yazar oldum da ne oldu, ite köpeğe eğlencelik olduk, rezil rüsva oluyoruz!..</p>
	<p class="block_14"><span class="calibre3">      </span>Kendimi de aşan bir hızla anlattıkça anlattım, saatine bakan kaçmaya başladı. Çünkü saat dördü geçiyordu, askerlerin teslim olma vakti gelmişti. Birkaç askeri alt etmek, bir milyonluk orduyu yenmiş gibi bir duygu verdi bana. Buraların haracını ben kesiyormuşum gibi yürümeye başladım. Mor turuncu bir güç! Ağaca bakıyorum, ağaçlara benziyorum. Beton kaldırım yelken bezi kadar yumuşak. Beynimin içinde ateşten sıcak bir kıble rüzgârı! Nesnelerin, eşyaların biçimlerini çıkartamıyorum. Neler yapmıştım ve böyle bir tuhaflığın içine niçin, neden girmiştim? Boşluklar ve çukurlar var etrafımda. Ama dayanılmaz sıcaklıkta alev alev renkler! Beni taşıyan bir şey var sanki denizin üstündeymişim, mantar gibiymişim. Dayak yemekten kurtulmak için ustaca hazırladığım tuhaflık, beni uçurttu! Bildik bir ad, bir ses duysam, gölgeleri seçebilsem. Üç büyük kutu bira aldım. Çimenlere uzandım. Biraz daha içersem, tuhaflığımın anahtarını bulabilirim. Belli belirsiz bir sözcük fırladı ağzımdan: “Mutlusun ulan, çok mutlusun, eşşek kadar mutlusun!”... Bir delilik şovu mu beni mutlu etmişti? Bir parke taşı buldum, yalnız başına öyle duruyor: “Mutlusun ulan çok mutlusun, eşşekler kadar mutlusun!”.. Kılı kırk yaran benzersiz zekâm uçmuş, bir ağacın dibinde uyuşmuş, uykuya dalmıştı. Yepyeni bir boyuttayım. Zihnimde yeni bir şekil canlanmıyor. Ne kadar zaman geçti, zamanını... Fermuarımın üstünde bir el fark ettim, oynuyor. Lüle taşını tanımaya çalışan bir meraklı gibi... İçimde batmakta olan hayaller içinde biri kabarcık halinde suyun üstüne fırladı. Fark ettiğim gibi, Kezban’dı... Bir çocuğun pipisiyle oynuyor gibi, bir deliye cinsel şakalar yapar gibi. Tarzını ciddi bulmadım. Ama ne yalan söyleyeyim, hoştu. Tutulmayan bir aynayım artık... Parıltımı sevdim, bu ne zarafet!..</p>
	<p class="block_14"><span class="calibre3">      </span>Şu salak iradi zekâma sıçayım, irkilip bağırdım: Ne yapıyorsun Kezban? “Hiçç kırmızı çorap aldım!”. “Kime?” “Burdurluya!” “Burdurlu kim?” “Hani seninle konuşuyordu!”. “Asker kırmızı çorabı ne yapsın?” Bir çay bahçesinden Hakkı Bulut’un “Yalanla kuramam aşkın temelini” şarkısının sözlerini seçtim. Şarkının sözlerinden üzüntü duydum, bu sözlerle kuşatılmışım, o tarafa gitmek istemiyorum, onlarca çay bahçesinden yüzbinlerce şarkı sözü uzanıyor, nihayet biri daha yakaladı beni: “Her gecenin sabahında /Bugün yine yok demek/ Ne Zulüm!”</p>
	<p class="block_14"><span class="calibre3">      </span>Kezban: “Ne konuştuysan içinden. Mesut Yılmaz’ın karısı gibi gülümsedin” dedi. Üstümdeki kusmukları temizledi. Kucağında saçlarımla oynamaya başladı Kezban!.. Sınıfsal, kalıtsal bir delilik mi benimki, başımı okşayan her yeryüzü sakinine hikâyemi anlatırım... Kezban, dedim... “Lise birdeyim. Arkadaşım Yener’le bir Kızılderili filmine gittik. Reis, beyaz adamla barış yapıyor, kan kardeş oluyorlar. Bıçakla damarlarını kesip büyük bir kâseye akıtıyorlar. Sonra içtiler. Ertesi gün Yener’le kan kardeş olmaya karar verdik. Bir topluiğne bulup parmak ucumuza batırdık. Hazır kan kardeş olmuşken yanımızdan geçen bir başka arkadaş da bizimle birlikte topluiğneyi parmak ucuna batırıp, emdik parmaklarımızı. Her şeyi bölüşecektik. Yener’in kendisi gibi yakışıklı iki ağabeyi vardı. Dünyada bana onun kadar iyi davranan başka bir arkadaşım olmadı.</p>
	<p class="block_14"><span class="calibre3">      </span>Hiç kazağım yoktu ve Yener’in kırmızı kazağı az rastlanır bir güzellikteydi. Hemen veririm, dedi verdi. Kendimle gurur duydum. Kazağı hiç çıkartmadım. Birkaç gün giydikten sonra geri vermem gerekirdi. Çünkü Yener’in ağabeyleri de giyiyordu kazağı. Yener utanıp kazağı isteyemiyordu. Yenerler’e her gittiğimde annesi, ağabeyleri bana hep iyi davranmışlardı, ama artık susup oturuyorlar. Saatler geçiyor herkes gözlerini kırmızı kazağa dikip susuyor, cenaze çıkıyormuş gibi. Ben de eşşek değildim, her şeyi anlıyorum, ama kazak çok güzel. Böyle bir kazağım hiç olmamıştı. Bir daha da olmadı! Tarih yalan mı söylüyor, insanlar arasında kan kardeşliği diye bir şey yok mu? Törelerimize her fırsatta uyuyoruz da, ya şimdi? Töreler var ama ondan önce Yener’in ağabeyleri var. Aramıza soğukluk girdi, beraber sinemaya gidemez, top oynayamaz, kızların peşinde dolaşamaz olduk. Ben kazağı çıkarmıyorum, onlar benimle konuşmuyor. Artık ben yokken evde neler konuşuyorlardır, Allah bilir. Bir gün benim kız gördü beni, kazağı süzdü, güldü, geçti. Mesut Yılmaz’ın karısı gibi güldü. “O kazak Yenerlerinmiş” dedi. Bunu Yener söylemiş olamaz. Yenerler’e gittim. Kocasından yeni boşanmış bir komşuları vardı. Yener’in ağabeylerine sulanır, ağabeyleri don-külot evin içinde gezerken kadın çıkıp gitmezdi. Kadın her şeyin farkında, o da Mesut Yılmaz’ın karısı gibi gülüyordu. Saatlerdir yüzünde, benim kazaktan dolayı, tuhaf, çirkin, çekilmez bir tebessüm. Yıllar sonra öğrendim ki, bizim kıza, bu kadın söylemiş..</p>
	<p class="block_14"><span class="calibre3">      </span>Kezban hikâyemi hiç dinlemedi, onun bir hikâye dinlemesi, götüne bıçak sapladım, kafasını kırdım, gibi olaylar olmalı, ben anlatırken, “Hadi kalk, kalk” deyip durdu. “Nereye?” dedim, “Kalk, bir kuzu haşlama yiyelim, suyunu çorba gibi içeriz, iliklerini üüüpp! çekeriz, yanında da karanfilli bir aşure, ohh!..” “Çoraplar, kırmızı çoraplar?” dedim. “Pisliklerini temizledim”. “Havuza attım...”</p>
	<p class="block_14"><span class="calibre3">      </span>Havuza baktım, çoraplar gecenin karanlığında havuzda yüzüyorlar mı, sızıyorlar mı?</p>
	<p class="block_14"><span class="calibre3">      </span>Kezban: “Hadi kalk, bak Mesut Yılmaz’ın karısı da kuzu haşlamasını çok severmiş”. Bana artık düz bir deli gibi davranıyor, olsun ben de ona orospu diyorum. Onu kıskandığım tek şey ise, ağız dolusu küfürleri, neler oluyor diye başını uzatan, etraftaki kalabalığa: “Çekilin ulan, ...arağımı ...ötünüze sokarım..” Zihnimde seçebildiğim tek renk kalmadı. Hepsi karman çorman. Ne yerdeyim ne gökte. Kılıktan kılığa giren renklerin hiçbirini tanımıyorum, ağulu bir bulutun içinde, akıl sır ermez bir hızla acı çekiyorum. Taş, demir, kaldırım, havuz, ağaç, hepsi ağu püskürüyor. DDT kokusu. Tutunduğum tek şey kaldı ayakta: Omurgam. Tanrım, iskeletim. Yalnız doğrulduğumu ve yürümeye çalıştığımı hatırlıyorum. Uçurumun dibinde çürümeyi bekleyerek meleyen bir kuzuya benziyordum. Kaç gün burada böyle açılmadan, patlamadan geçti. Tek duyduğum, bir beşik salıntısı, derinden, çok derinde!</p>
	<p class="block_14"><span class="calibre3">      </span>Beşik salıntısı, lunaparkta boksör gibi vurulan meşin topun salıntısı.. Kezban avucunun içiyle vurdu, sonra asker gerildi.. Kezban askere kokulu bir sakız verdi. Birlikte atlıkarıncaya bindiler! Atlıkarıncanın müziği: Tin tin tinimini hanım / Seni seviyor canım. Ben de çarpışan otolara bineyim dedim. Omurgam içine kırılmış bir üçgen gibi büküldü, kilitlendi, arabaların içine düşüverdim.</p>
	<p class="block_14"><span class="calibre3">      </span>Kendime geldiğimde elimde bir sopa havuzda yüzmekte olan kırmızı çorapları çıkartmaya çalışıyorum. Kırmızı çoraplar battıkça yumurtalarından sapsarı civcivler çıkmaya başladı. Sopamla onları batırdım, hava kabarcıklarının tümünü öldürdüm. Kezban’ın katırtırnağı ayak parmaklarını gördüm. “Ooooo ben görmeyeli epey ilerletmişsin?” dedi. “Neyi ilerlettim?” Anlayamadım. Saatlerce çorapları sürükleye sürükleye havuzu dört dönmüşüm. “İlerletme” sözcüğü olağanüstü bir canlılık verdi zihnime. Çorapların havuzdan ilerleye ilerleye çıktığı gibi, ben de buradan çıkabilirim. Ne yöne ilerlemem lazım? Kezban uzaklaşıyordu ve atlıkarıncadan aynı müziğin sesi geliyordu!</p>
	<p class="block_14"><span class="calibre3">      </span>Tin tin Kezban’ın peşinden ilerledim... Kezban’ın hayran olduğum bir yönü de petrolden hoşlanmayışı, motorize güçlerden, arabalardan hoşlanmıyor, böylelikle sahada yalnız piyadeler ve tornetçiler kalıyor. Tornet, bilyeli küçük tahta araba. Trafikçe yasak. Nostalji misali uzak semt pazarlarında gizlice kullanılıyor ve en yaşlı tornetçinin yaşı on altıyı geçmiyor. Tornetçi, Kezban’ın torbalarını mutfağın içine kadar götürdü, Kezban’a cinsel şakalar yaparken, ince zayıf yüzü inanılmaz bir komikliğe bürünüyor. Tornetçinin Kezban’ın yanında sert delikanlı pozları bütün gerçeği açıklıyor. Kezban: “Kötü şeyler düşünme, o benim kardeşim” dedi. Bu saatten sonra artık inanmamı beklemiyor olmalı. Tornetçi çocuğun cinsel pozları, yatırımcı zekâmı geliştirdi. Nasıl bir zamanlar cephede askerlerin tümü gidince, on altı, on beş yaşında çocuklar cepheye sürüldü, şimdi de Bodrum’da İngiliz karılara harcadığımız genç nüfus kırılmak üzere, hemen tornetçileri Bodrum’a tez elden sürmeliyiz. Hatta turizm hizmetinden öte, canlı olarak böbreklerini, diğer organlarını da kesip kaçırmaları için paketleyebiliriz. Düşüncelerimi vakit geçirmeden Kezban’a da söyledim. Lirik bir şiir gibi yüreği titreyerek: “Kıyamam ona” dedi...</p>
	<p class="block_14"><span class="calibre3">      </span>Bu, bir boka benzemeyen on altı yaşındaki çakal tornetçi için, “Kıyamam ona” dedi. Kıyamam sözcüğü zihnimde infilak etti, paramparça etti beni, beni deli eden kederim büyük bir kıskançlık ve yalnızlık duygusuyla delik deşik oldu... Tornetçi oğlan hiç yeri yokken kaburgalarının altından bir bıçak izi gösterdi, Kezban’a gösterip, o yaptı dedi, sırıtarak...</p>
	<p class="block_14"><span class="calibre3">      </span>Tarlalaşmış şu sokakta, son derece çirkin bir kızın ağzından çıkan, içli, yanık, günbatımı kadar dokunaklı bir sese bürünen, kıyamam sözcüğü, her şeyi, tüm, doğru, oldukları gibi, sahici görmemi sağladı. Zekâm, eski hızıyla parlak neşesine dönüp, yeniden tekme-tokat dövmeye başladı beni. Hiçbir sevgimin böyle yürekten haykırışı olmadı. Benim mutlu olmam için uçmam, delirmem gerekiyor; ama Kezban’ın mutluluk eşiği bu kadar düşük, her şeyle mutlu olabiliyor! Ne korkunç kayıp, böyle bir sevgi sözcüğünü duyamadan yaşamak. Yarı deli dilencileri bile sarhoş eden güzellikte, kıyamam, kimse demedi bana. Hangi polis gücü yok edebilir bu sevgiyi. Rahat yüzü görmemiş, adına aşk demişiz, boşuna. Sırtımda tonlarca ağırlıkta kaya parçası. Tüm aşklarım kaçık bir gevezenin güvensiz, ikiyüzlü kelime oyunları. Bu parka niçin gelmiştim? Aşklarımın anısına, solmuş yaprakları çıtır çıtır çiğneyeceğim bir sahne arıyordum. Hile hurdayla doldurulmuş bir yığın sevgi sözcüğü! Sokak satıcılarının asaletiyle dahi bağıramamışım. Aklı başında biri, bu şekilsiz tutkulara, aşklara karakterini feda eder, tüm düşlerini, gecelerini bu bozuk psikolojilerle takas edebilir mi? Kelimelere, jestlere kendimi öyle kaptırmışım ki, bütün insanlarla birlikte ben de insanoğlunun en değerli duruşu, klasik romantik dengemi kaybetmişim. Aşk değilmiş yaşadıklarım, tüm duygularım soyulmuş! Sahte imzayla sevmişler beni.</p>
	<p class="block_14"><span class="calibre3">      </span>Tanrım sen koru beni! Basit bir kelimede saklı bir ömre bedel duygularımı geri ver! Ya da bir bıçak ver elime! Havuzda kırmızı çorapları Mesut Yılmaz’ın karısının tebessümüyle, cümbüşle, karnavalla yüzdürmeye devam mı edeyim! Yoksa mineral bir kin, elmas bir intikam duygusuyla, zekâma ve doğaya uygun bir şiddet mi tasarlayayım.</p>
	<p class="block_14"><span class="calibre3">      </span>Zarafet insanın kendi içine bakışındadır, ben fırtınalı bir üslupla sörfçüler gibi poz vermişim, içimdeki devle pazarlığımı yaptım: Kalplerini deşeceğim. Dibe vurduğum bu günlerde yayınlarsam bu hikâyeyi bir kara böcek gibi ezerler beni. Şimdi olmaz, dört-beş sene geçsin, dedim. Evdeki hesap geçen yıllar içinde çarşıya uymadı. Yazarlık üstüme pek güzel oturdu, kendimi sevdikçe, pazarlığımı unuttum. Dedim ki avunmak için, hiç değilse sırtımdaki başkasının kazağı değil. İlmik ilmik, kelime kelime kendim ördüm. Şimdi okuyorlardır bu satırları. Rengi kan kırmızı dünyada eşi benzeri yok, yani pazarlık bozuldu sayılmaz, çünkü bu pazarlıkla ilerleye ilerleye çıkartmıştım çorapları. Bıçak sırtından kelimeler biliyorum. İşte, yaşadıkça alacağım intikamlarını bir bir. Bu kin için yaşayacağım, bu kan davasını bırakmam, ya herkesin bir kırmızı kazağı olur, ya da bu savaş bitmez! Ya da susarsanız, kendinizle olan pazarlığınızı unutup, bir tebessümle, kitleler halinde düzülürsünüz!..</p>
	<p class="block_10"> </p>
	<p class="block_9"> </p>
	</body></html>
