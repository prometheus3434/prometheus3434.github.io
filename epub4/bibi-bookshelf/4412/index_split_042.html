<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_41">Toprak Yalan Tutmaz</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Süleyman Nazif’le Yahya Kemal “aruz” konusunda tartışırken, Yahya Kemal, “Canım, aruzla seviyorum, denilemiyor, Anadolu, Karadeniz, Adalar denizi, denilemiyor. Bu kelimeler şiirde kullanılmazsa, Türk vatanı şiirde nasıl ifade edilir...”</p>
	<p class="block_14"><span class="calibre3">      </span>Yahya Kemal, Nazif’in ölümünden sonra, “Aruzla Anadolu yazılamıyor diye, bir hakikat olan aruzdan vazgeçemeyiz, o gün Nazif’e latife olsun diye bunu söylemiştim, o da fikrini değiştirip bana inanmıştı” diyor...</p>
	<p class="block_14"><span class="calibre3">      </span>Yahya Kemal’in Türk vatanı aruzla yazılamıyor diye latife etmesi çok acı bir şakadır. Çünkü kendi şiirinde “Anadolu” hiç olmamıştır. Ancak Yahya Kemal’e çok kızmayalım, divan şiiri modasını kaybettiği ilk altmış-yetmiş yıl ki, 1950’lere, kadar divan şiirinin karşısında olanlar dahi, bu “soyut güzellemelerden”, “hayali güzellemelerden” kurtulamamışlardır.</p>
	<p class="block_14"><span class="calibre3">      </span>Bugün şiirimiz çok az da olsa “soyut güzellemeler”i aşmıştır, ancak, Türk aydınının kullandığı, sevgi, demokrasi, halk, vatandaş, emek, yoksulluk, sendika, parti, anayasa, çağdaşlık vs. gibi kavramlar etrafındaki “soyut güzellemeleri” bitmemiştir. Hemen hepsinin en fazla yüzyıllık bir yaşı olan bu kavramlar, aynen divan şiiri gibi Leyla’nın kaşı-gözü, zülüfü gibi imgelerle anlaşılıyor, yazılıyor.</p>
	<p class="block_14"><span class="calibre3">      </span>Divan şiirindeki o soyut hayal dünyası tüm aydınlarda sindirim bozukluğuna yol açmış, bir imparatorluk ve uygarlık bağırsaklarından “gaz” olarak çıkmıştır. Bugün de, hak, hukuk, demokrasi, barış gibi anlayan aydınlarımız, bu ülkenin gerçekliğinden çıkan hak, hukuk, barış değil, zihinlerinde varsaydıkları barış, demokrasi gibi içi boş soyut kavramlarla el attıkları her konuyu boka sokuyorlar.</p>
	<p class="block_14"><span class="calibre3">      </span>Şimdi var mı bilmiyorum, eskiden okullarda münazaralar tertiplenirdi. Klişeleşmiş birtakım konular, “Bir öğrencinin yetişmesinde aile mi önemli, okul mu?”, “Ekonomik kalkınmada tarım mı önemli, sanayi mi” ya da “Toplum kalkınmasında eğitim mi önemli, öğrenim mi?” tartışılırdı. Dörder, beşer iki gruba ayrılır, beşer dakikalık metinler hazırlar, okulun konferans salonunda, seyirciler önünde herkes bir konuşma yaparken, başkan, soruları cevaplamak üzere son bir daha kürsüye çıkardı.</p>
	<p class="block_14"><span class="calibre3">      </span>Hayatımda başarılı olduğum nadir alanlardan biri bu münazaralardı, sınıflar arasında birinci olunca, okulun takım kaptanı olup başka okullarla yarıştık. Galip geldiğimizde seyircinin tempolu tezahüratıyla omuzlara alınır, ertesi gün okulun koridorlarında bir tafrayla gezinir ve bütün derslerinde başarısız bu öğrenci, mutlaka öğretmenler odasından çağırılır, tezimi nasıl hazırladığım sorulur, ilgiyle tezimi birbirlerine okurlardı. Ancak rekabet tüm değerleri ters çeviren bir duyguydu, öyle yoğun bir sertleşmenin içine girerdik ki, boş derslerde rakiplerin sınıflarına girer tezlerini önceden okuyup, karşı cevaplar hazırlardık. Şikâyetler müdüre gittiğinde, ya münazaralar toptan iptal edilip ceza alırız, ya da, müdür, tezini saklamayı bilmeyen savaşta silahını da kaptırır deyip, çalan tarafı ödüllendirirdi.</p>
	<p class="block_14"><span class="calibre3">      </span>Mesela, aile mi önemli, okul mu tezlerinden aileyi savunurken: “Sevgili konuklar, şimdi size soruyorum, okulumuzun nüfusu dört yüz kişidir, on yedi öğretmeni bulunmaktadır, öğretmenlerimi küçümsüyorum sanılmasın, ancak söyler misiniz bir öğrencinin yetişmesinde dört yüz anne-baba mı daha etkilidir, on yedi öğretmen mi?” Salon alkışlarla yıkılırken, müdür her münazarada olduğu gibi söz alıp kürsüye çıkar: “Sevgili konuklar, bu tartışmaları öğrencilerin hitabetini geliştirmek, kütüphane alışkanlığı kazandırmak, topluma hazırlamak için yapıyoruz, ancak, tabii ki bir öğrencinin gelişmesinde hem okul hem de aile birlikte etkilidir” deyip kendince konuyu tatlıya bağlardı.</p>
	<p class="block_14"><span class="calibre3">      </span>Kütüphanelerden nefretim o günlerden kalmadır, saatlerce bir kitap aradıktan sonra kalın bir kitap önümüze konur, bunun neresine bakıp ne çıkartacağız, bilemezdik, derken tezimizi, pratik zekâmızla yazardık. Pratik zekâ, bönlüğün cilveleridir, Keloğlan’da ve o günlerde bizde de fazlasıyla vardı, karşımızdaki takımın ansiklopedik bilgilerini taşa tutardık.</p>
	<p class="block_14"><span class="calibre3">      </span>Öğretmenlerin cahilliği de o günlerden beri değişmemiştir, ne zaman bir konuda enine-boyuna bilgi istesek, kötünün ötesinde basit bilgiler verirlerdi ki işimize yaramazdı, ama olsun, törelerimiz gereği yüce, soylu insanlardı.</p>
	<p class="block_14"><span class="calibre3">      </span>Jürilerden nefreti de o günlerde öğrendim, onur ve gururu tümüyle yozlaşmış insanlardan seçilirlerdi, karşı takımda müdürün kızı varsa, ya da okula araba bağışlamış bir babanın çocuğu varsa, mutlaka onlar kazanırdı. Bahane kolaydı, çünkü derecelendirmede; bilgi dışında, hitabet, düzgün Türkçe, grup dayanışması gibi notlar da vardı. (Ne değişti ki, mesela bugün de medyada bilgi, akıl yok, ancak “grup dayanışması” mükemmel. Bu türler önlerine ne konursa yerlerdi, bugün de öyle, önlerine Türkiye’yi koymuşlar yiyorlar ve hepsi yerken susuyorlar, susmaları doğal çünkü töremiz sofra adabında yemek yerken konuşulmaz...)</p>
	<p class="block_14"><span class="calibre3">      </span>Bu tartışmalardan en ünlüsü toplum kalkınmasında kadınlar mı önemli, erkekler mi? Salon, diğer okul müdürleri, şehrin ileri gelenleriyle doluydu. Takım kaptanı olarak ilk söz benimdi: Kur’anda erkeklerin kadınlardan üstün olduğuna dair ayetle başladım. Ve, hangi tavuk kümesine hâkimdir, oysa horoz, kümesi arkasına takar, diyar diyar dolaştırır, dedim. Ve karşı takım, erkek takımını rezil etmek için Kazanova’yı gösterdi. Ben de kürsüye çıkıp, bu Kazanova’nın ağına düşmüş kuş beyinli, bedbaht kadınların aşağılıklarından söz ettim.</p>
	<p class="block_14"><span class="calibre3">      </span>Tartışmanın en vurucu yerinde kız takımı Atatürk’ün kadınlara verdiği haklardan söz etti... Ben de cevap olarak: “İyi de Atatürk’ün kendisi erkek” dedim.</p>
	<p class="block_14"><span class="calibre3">      </span>Büyük alkışlardan salon kırılırken, müdür tartışmayı kesip yeniden kürsüye çıkar: “Sevgili misafirler, Atatürk için kahraman diyebilirsiniz, büyük kurtarıcı diyebilirsiniz, ancak o tüm erkek ve kadınların Atatürk’üdür” der, farkında olmadan kırdığımız “milli pot”umuzu düzeltirdi.</p>
	<p class="block_14"><span class="calibre3">      </span>Ve bitiş konuşmamda, erkek bilim adamlarından, romancılardan söz edip, “Kadınlar mı, onları yalnız genelevlerde bulabilirsiniz, kütüphanelerde değil” dedim. O günün mutaassıp ölçülerine fazlasıyla aykırıydı...</p>
	<p class="block_14"><span class="calibre3">      </span>Yine müdür söz alıp “Saygıdeğer misafirler, Atatürk’ü de doğuran bir ana değil mi, Fatih’i de doğuran bir ana değil mi?” diye sözü bağlayıp beni odasına çağırdı. İki tokat atıp, üç gün cezalısın dedi, beni misafirler önünde rezil ettin.</p>
	<p class="block_14"><span class="calibre3">      </span>Birbirinden güzel tatlı okul anılarını sakladığı için bu münazaraları çok severdim. Münazaralar cumhuriyet orta ve lise okullarının ayrılmaz parçasıydı, hatta Cumhuriyetin ilk kırk yılında fazlasıyla büyük önemdeydi.</p>
	<p class="block_14"><span class="calibre3">      </span>Kırklı yılların sert eleştirmeni Nurullah Ataç, bir yazısında dalga geçerek münazaraları eleştirir: “Atla mı gitmeli, yaya mı? Gibi soyut tartışmalar yapıyorlar, hangi konuyu kimin tartışacağını kurayla seçiyorlar ve insanlar inanmadıkları düşüncelere taraf olup, sırf rakip takımı yenmek için düşünce ileri sürüyorlar.”</p>
	<p class="block_14"><span class="calibre3">      </span>Aynen Ataç’ın dediği gibi, galip gelmek için hesapsız yalan söylüyorduk. Hatta karşı takım Victor Hugo’dan da bir söz bulup söylüyorsa, biz de oracıkta bir yabancı yazar adı uyduruyorduk, John Robinson da şunu söylemiş. Daha da eğlencelisi, bir yazarın “aşk” üzerine söylediklerini biz, “tarım” üzerine uyarlayabiliyorduk. Karşı takımı rezil etmek için her türlü düşünce entrikasını çeviriyorduk. Yepyeni bir yaşamın henüz başında kimsenin aklının kıyısından geçmeyecek yalanlardan hiç ama hiç sıkılmıyorduk.</p>
	<p class="block_14"><span class="calibre3">      </span>Daha da acıklısı bize kurayla verilmiş bir konuyu savunmak için acı çekiyorduk, daha önce hayatımızda hiç olmamış, hiç düşünmediğimiz bir mevzu üzerinde yalan söylüyorduk. Ondan da beteri, bönlük cilvesi geyiklerimizle oluşan fikirlerimizle alkışlanıyor takdir ediliyorduk, daha o zaman, cüceler ülkesinde Güliver olmak ne de kolaymış, öğreniyorduk.</p>
	<p class="block_14"><span class="calibre3">      </span>Hayata başlamak için daha rezil bir başlangıç olabilir mi, başarmak sırf başarmak için söylediğimiz yalanlardan kutsal övgüler alıyor, neşeden sarhoş oluyorduk.</p>
	<p class="block_14"><span class="calibre3">      </span>Şimdi gidip o eski arkadaşlarıma münazara günlerimi anlatsam, yalan söyledik desem, aklını yemiş bir deli gibi bakacaklar yüzüme, çünkü onlar şampiyonluğun gururuyla, omuzlara alınmanın anılarıyla yaşıyorlar...</p>
	<p class="block_14"><span class="calibre3">      </span>Şeytanlığın büyüklüğüne bakın, şimdi o münazaralarda yetişmiş ben Nihat Genç, o yalanların filozof teknikleriyle on-binlerce insanı etkileyebilirim, bir ülke için daha korkunç bir dinamit olabilir mi? Ve benim gibi on binlerce insanın iş başında olduğunu düşünün...</p>
	<p class="block_14"><span class="calibre3">      </span>Mesela Aydın Doğan... Bir taraf aydınlara, siz solcusunuz, size solcu gazete çıkarıyorum, siz sağcısınız, size de sağcı, hadi şimdi suçlayın ve savunun ve tartışın... Ve bu adam yüze yakın dergi çıkarıyor, tüm genç aydınları barındırıyor, karnını doyuruyor ve hepsi bu rekabet için, kurayla ve torpille seçilmişler, kendilerine verilmiş bir düşünceyi savunuyorlar!..</p>
	<p class="block_14"><span class="calibre3">      </span>Ve bu aydın ordusunda hiç kimse savunduğu şeyi tanımıyor, bilmiyor, sevmiyor, istedikleri: Başarı... Fazlasını beklemeyin, ecza dolapları kütüphanelerinden büyük okullarda okuyan annelerin çocukları bunlar!</p>
	<p class="block_14"><span class="calibre3">      </span>Sırf taraf olma uğruna hesapsız yalan söyleyen robotlar, insansı maymunlar, papağanlar hızla çoğalıyorlar. Taşra konuşmalarımda hayretle izliyorum, henüz 19 yaşında, sağcı, solcu, Kemalist, şeriatçı fark etmiyor, kendi düşüncesinden elli yıl önce işlenmiş cinayetleri savunuyor! Sana ne oğlum? Katilliği niçin üstleniyorsun? Sohbet koyulaştıkça görüyorum ki, sağcı-solcu-şeriatçı fark etmiyor, düşünce beyin jimnastiğine, zekâ oyununa dönüşmüş, genç insanın beyninde “sanal bir kumarhane” kurulmuş, hatta kelime kalpazanlığı yapıp, tuhaf kavramlar uyduruyor!</p>
	<p class="block_14"><span class="calibre3">      </span>Ve kelimelerin, kavramların iç yaşantısına, tarihine bakmadan, bu yalan dili ustaca söyleyen yazarlarına hayranlık duyuyorlar.</p>
	<p class="block_14"><span class="calibre3">      </span>Kendine ait olmayan, hiç hissetmediği bir düzine karmaşayı fikir sanıp, biri Stalin’in cinayetlerini, diğeri Çatlı’nın çetesini savunuyor!.. Toptan red, başkaldırı için ayağa kalkıp, kralın çıplak olduğunu haykırması beklenen gençliğin baştan çıkartıcı mutlu sesi kirlenmiş bir kargaşanın içinde boğdurtturuluyor.</p>
	<p class="block_14"><span class="calibre3">      </span>Köşe yazılarında, TV’lerde olduğu gibi, klişeleşmiş birtakım sözcüklerle bu tiyatro sahnesinde rol alıp, kendi sahici bedenlerini, varlıklarını unutup, keder, sevinç, neşe gibi coşkuyu ifade eden duygulara yabancılaşıp, üstün gelmek, galip gelmek gibi yeni bir mutluluk arıyorlar! Anadolu’da yaptığım konuşmalarda, sağcı, solcu, lâik, şeriatçı ya da sıradan salaklar hepsi ortak bir dil oluşturmuş, işçi, devlet, hak, hukuk, tarih konusunda düzenin, medyanın “kolay” klişe kelimelerini kullanıyorlar! Bunların hepsi aynı bokun soyu, halk nedir, birey nedir, özgürlük nedir, mutluluk nedir diye bir soruyla karşılaşmıyorsun.</p>
	<p class="block_14"><span class="calibre3">      </span>Soyut düzenlemeler, hayali güzellemeler olan bu kelimelerle büyük bir savaşın içine hazırlıyorlar kendilerini. Ve gün gelip, hayatın, sokağın, acının, bilginin gerçek yüzüyle karşılaştıklarında düzenin - medyanın dili kurtaramıyor onları, solcuysalar aşırı bir liberalizme, sağcıysalar, mafyatik, politik saplantıların içine giriyorlar.</p>
	<p class="block_14"><span class="calibre3">      </span>Sloganik, klişe solcu, ya da sağcı talebelerin bomboş maskeleri düşünce, vahşi bir kapitalizmin kucağında şapşalak kalıp, kendilerinden iğreniyorlar. Ve aniden, ekmek yedikleri kapı, ya da çıkarları uğruna yaşadıkları şey yeni Tanrıları oluyor...</p>
	<p class="block_14"><span class="calibre3">      </span>Nâzım’ın bir şiiri, aklımda şöyle kaldı: “Rüyamda yâri gördüm / Şöyle belden yukarı / Bulutların arasından ay gibi gider / O gider ben giderim / O bana bakar, ben ona / Hepsi bu kadar.</p>
	<p class="block_14"><span class="calibre3">      </span>Yâri, bulutların arasında ay gibi örtülüdür, yârinin kaşını, gözünü, oturuşunu açıkça anlatamaz, bir an görür onu ama açıklayamaz. Bu yüzden kestirip atar: Ve işte o kadar. İfade edemediğimizi, her zaman böyle kestirip atarız: İşte o kadar.</p>
	<p class="block_14"><span class="calibre3">      </span>Hepimizin gerçek varlıkları, kurulu düzenin, demokrasi, politika, halk, anayasa, barış gibi hazır kavramları altında gömülü, ay gibi. Öyle gömülü ki, bir an olsun bu karmaşık, kirlenmiş kavramlar içinde kendimizi, gerçek kimliğimizi bulamayız...</p>
	<p class="block_14"><span class="calibre3">      </span>Bu şiirin son cümlesi, ‘işte o kadar’ beni çarpar, çünkü yirmi yıl öncesinden sağcı, solcu onlarca arkadaşım oldu, kucağımda öldüler, onlarcasının cenazesini kaldırdım, ne zaman kendimize dair, sevgiliye, neşeye, mutluluğa, hüzüne dair, yoksulluğumuza dair, çıplak gerçekliğimize dair bir soru sorsam, bir an düşünüp, kestirip atarlardı.</p>
	<p class="block_14"><span class="calibre3">      </span>Kestirip attıkları kendi hayatlarıydı. Ne zaman gecenin bir vakti, kendi öz yaşamlarına dair bir soru sorsam, “....iktiret” gibi, “bırak şimdi”, “boşver” gibi bir cümleyle kestirip atarlardı. Ve ne zaman kendileriyle ilgili bir şeyler söyleseler, yoğunlaştırılmış bir kontrolsüzlük görürdüm davranışlarında. Eşyayı algılamaları bozulur, hızla ideolojik tartışmaya geri dönerlerdi, kendilerini sağlam, diri bulabilmek için, düzenin sağcı, solcu bulanık terminolojisine koşarlardı...</p>
	<p class="block_14"><span class="calibre3">      </span>Bu kesip atmaları öyle uzun düşündüm ki, hatta ileri gidip, ülkemizdeki trafik kazalarının nedeni olarak da, kendiyle konuşamayan, kendini anlatamayan bozuk bir dil içinde doğan bu insanların, olmadık yerlerde ani iç dalışlara çekildiklerini düşünürdüm... İnsanın iç varlığı, kendi öz yaşamı içeriden yüksek bir mıknatıs gibi çeker kendini. Ancak hayat, içeriyle konuşacak, güzellikle, mutlulukla, ekmekle, çalışmayla, yani kendiyle konuşacak bir “dil” bir ifade yeteneği öğretmemiştir...</p>
	<p class="block_14"><span class="calibre3">      </span>İnsan bazen dalar, dışarıyla ilişkisi kesilir, bu insanî bir haldir, güzeldir de... Ancak, Divan şiiri gibi, bu soyut ideolojik dünyaya girip kırk yıl çıkamayan kaç nesil gördük. Bu mezardan daha derin örtü, medyanın, aydınların bu kolaycı dili örtüyor üstlerini, insanları, halkı, acıyı mutluluğu göremiyoruz, çünkü onun dilini bilmiyoruz. Ama barış, demokrasi, halk, gibi yüzlerce ortada şebekler gibi kelime, sanal bir kumarhaneye dönüşmüş, siyasi arenada iğdiş edilmiş on binlerce gencin zihninde oynaşıyor...</p>
	<p class="block_14"><span class="calibre3">      </span>Kardeşlerim! Sevişen iki insanın gölgesi gibi mutlu bir uyku için gururunuzu, yani kendinizi geri isteyin. Laga-lugayla sizi bataklığına gömen düzenin, medyanın dilinden, insanoğlunun en güzel kokusu, onurunuzu geri isteyin...</p>
	<p class="block_14"><span class="calibre3">      </span>Türkçü, milliyetçi, solcu, barış, demokrasi kelimelerinin iç yaşantılarına, doludizgin tarihlerine bakın, asla medyanın sanal maymun yazarları gibi kullanmayın. Kendi tarihinize, geçmişinize hayatınıza, midenize, maaşınıza, kendi sevgilinize, sokağınıza, annenize acılarınıza bakın...</p>
	<p class="block_14"><span class="calibre3">      </span>Çünkü bir gün bu kirli dil sizi kurtaramayacak, o zaman kestirip atacaksınız, kendinizi...</p>
	<p class="block_14"><span class="calibre3">      </span>Kırım Savaşı’ndan Kore, Kıbrıs Savaşı’na kadar yüz otuz yıl içinde milyonlarca insan savaşlarda öldü, ama bir tane sıradan insan, basit bir asker, çıkıp başından geçenleri anlatamadı. Anlatanların hepsi dadısı olan, ya da rütbesi olan, ya da yüksek bürokratlardı... Açın bakın, kendi hikâyesini anlatan tek bir çavuş, er, halktan biri bulamazsınız...</p>
	<p class="block_14"><span class="calibre3">      </span>Yani, şimdi içinde yaşadığınız tarihi, dadılarla büyüyen kolalı kırık yakalı, fularlı yazarlar yazmıştır...</p>
	<p class="block_10"> </p>
	<p class="block_9"> </p>
	</body></html>
