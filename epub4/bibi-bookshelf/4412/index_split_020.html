<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_19">Devletin Türkü Okuması Deliliktir</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Hafız Yaşar’ın tiz perdeleri temiz bir sesi vardı, gazellerini, şahane okuyuşunu Atatürk çok beğenirdi, emri ile binbaşılığa terfi ettirdi. 1930 yılında emekli olduğu halde, Atatürk’ün emrinden ayrılmadı, 1938 yılına kadar görevine devam etti.</p>
	<p class="block_14"><span class="calibre3">      </span>Şu güzel hayata bakın: 1885 yılında İstanbul Kocamustafapaşa’da Sadi Dergâhı’nda dünyaya gelir Hafız Yaşar Okur, babası, aynı tekkenin şeyhi Rıfat Efendi. Takriben on yedi yaşlarında, o sıralarda nazır olan Ziya Paşa’nın ilgi ve yardımı ile Tapu Kadastro dairesinde memuriyete başlar. 1914’te üsteğmen rütbesiyle Mızıka-i Hümayun’a alınır. Üç yıl sonra Sultan Reşad’ın emri ile saray müezzinliğine getirilir, aynı zamanda hanendedir. Cumhuriyetin ilanından sonra Çankaya Köşkü teşkilatlandırılınca Cumhurbaşkanlığı Fasıl Heyeti’nde hanende yüzbaşı olarak kısım muallimliğine tayin edilerek Ankara’ya gelir.</p>
	<p class="block_14"><span class="calibre3">      </span>Gazel formunun büyük ustalarındandır, plaklara okuduğu eserlerin sayısı bini bulmuş, plakları satış rekorları kırmış, Homorkot, Lirfon, Orfeon, Columbia gibi şirketlerle ayrı ayrı anlaşmalar yapmış diye yazıyor Nazmi Özalp’in Türk Müzik Tarihi Bugün İstanbul Belediye Konservatuarı’nda bulunan yirmi plağını Atatürk’ün emri ile doldurmuştu. Tekniği sağlam, duygulu, ifadeli, geleneklere bağlı, zevkli eserler bestelediği söyleniyor.</p>
	<p class="block_14"><span class="calibre3">      </span>Ve yakışıklı, mavi gözlü bu adama, şansa bakın ki, sesini dinleyen eski bir saraylı hanım âşık olmuş, Sineklibakkal’da bir ev hediye etmişti, burada oturmuştu.</p>
	<p class="block_14"><span class="calibre3">      </span>Şimdi gelelim, Kanuni Âmâ Ali Bey’e. Ali Bey’in doğum tarihi bilinmiyor, ailesi hakkında da bilgi yok. Hafız Yaşar’la aynı yıllarda yaşadı. Doğuştan kör olan sanatkâr, yüzyılın başında, altı yaşında yine kör olan Kanuni Nazım Bey’den sonra en iyi kanun çalan diye biliniyor. Aslen Malatyalı. Cumhuriyetin ilk yıllarında Ankara’da Yeni Gazino’da çalışır. Bütün kış gazino kapalı olduğu için Şerif İçli’nin evinde yatar, kalkardı.</p>
	<p class="block_14"><span class="calibre3">      </span>Son yıllarını büyük bir yoksulluk içinde geçirdi. Malatya’da kalabalık caddelerde kanun çalar, gelip geçenlerin attığı birkaç kuruşla geçinirdi. Takriben 1948 yılında Malatya’da öldü.</p>
	<p class="block_14"><span class="calibre3">      </span>Aynı dönemde, aynı şehirde yaşamış bu iki müzisyenin birbirinden bu denli farklı hayatları, bugün de yüzlerce örneğiyle devam ediyor ve hâlâ bizi düşündürmüyor.</p>
	<p class="block_14"><span class="calibre3">      </span>Yine de bizler, tekerleğin ilk defa döndüğü, madenin ilk defa eritildiği, gümüş takıların ipincecik sicimlerle ilk defa işlendiği, buğdayın ilk defa yağmur suyuyla şişip ateş kenarında pişip ekmekleştiği, tarih öncesinden gelen ağıtların on bin kişilik mermer stadyumlarda ilk defa büyük tragedyalara dönüştüğü bu toprakları çok seviyoruz!</p>
	<p class="block_14"><span class="calibre3">      </span>Her düşen yaprağın üstünde bir dert, bir çığlık! Bu asırların kapkaranlık ormanında dağlar kadar yığılan yapraklar sırtımıza ne büyük acılar yüklemiş. Her bir türkü yüreğimizi dağlayan bir ateş, bu ateşin içinden hâlâ kuş sürüleri geçiyor, kavrularak. Coğrafyamızın nehirleri, dağları kadar eski hazinelerimiz olan türküler, bu toprakların hem siyasi, hem sosyal acılarının, mezarlıklarının şahididirler.</p>
	<p class="block_14"><span class="calibre3">      </span>Türkülere geri dönmemiz halkın şehre isyanıdır. Dertlerine kilitlendiği, umudunu yitirdiği, sosyal dünyaya güvenini kaybedip, köyüne, cemaatine sığınmanın yollarını aradığını gösteriyor bize. Türkülere geri dönmemiz, bin yıllık acının bitmediğini, hâlâ testiden su içmek istediğini, yazmasını, eşarbını çıkartmak istemediğini, zarıl zarıl ağladığını, siyasi çözümü şehirden, devletten değil, hâlâ bülbülden beklediğini gösteriyor bize. Buna can dayanmaz.</p>
	<p class="block_14"><span class="calibre3">      </span>Halk denilen aynı kalbe gömülerek bugüne gelen türkülerimizi çıkardığımızda, geride kültür diye bir şey kalmaz. Yazımın girişindeki hikâyeyle, aynı tarihler, bu büyük acıyı ve coşkuyu duyan onlarca müzik adamı vardı. Bunlardan biri de broşür kitapları şimdi elimde olan Vahit Lütfi Salcı’dır. Gizli Türk Halk Musikisi, Gizli Türk Dinî Oyunları adlı küçük kitaplarında, büyük hazineler keşfetmenin sevinciyle, Alevi dergâhlarında ve Bektaşi tekkelerinde bin yıllar gizlice oynanan oyunları, söylenen türküleri sevinçle dile getirir. Bugün yakından bildiğimiz Alevi türküleri, oyunları, ayrıntılarıyla coşkuyla anlatılır. Osmanlı’nın kaybettiği bu türküleri, genç Cumhuriyet’in yeniden keşfetmesinin sevincidir bu.</p>
	<p class="block_14"><span class="calibre3">      </span>1980’li yılların sonu, işte bin yıldır gizlenmek zorunda kalmış, yasaklanmış dergâh ve tekkelerin türkülerinin, yani, büyük manevi hazinelerin kapılarının toplum geneline, medya vasıtasıyla açıldığı zaman dilimidir. Gizliliği sona ermesi, hep dinî, toplumsal, siyasi yönüyle gündemi ilgilendirdi, bu çok acıklı bin yılın isyancı ağıtlarının el âleme okunmasının getireceği sonuçların üzerinde hiç durulmadı.</p>
	<p class="block_14"><span class="calibre3">      </span>Duasını, bedduasını, terk ettiği evini barkını, çağlar üstüne sıçrayan zekâsını, felsefeden, psikolojiden daha ince, daha ayrıntılı inanç abidesi türküleri dinledik, üç ayrı kıtada, ibadetle günlük yaşamı, çekmekle bitmeyen dertlerini gördük!</p>
	<p class="block_14"><span class="calibre3">      </span>Bir insan yüreği bu kadar acıyı nasıl dinler, ya da bu türküler bu dertleri en nadide kutsal peygamber emanetleri gibi hiç bozulmadan bugüne değin nasıl sakladı. İşte son on yılda, herkesin, aklına estiği her yerde, işine geldiği her şekilde bu türküleri boş kafalı, teneke surat, duygusuz ifadelerle söylemesi, önümüze devasa bir felaket daha koyuyor. Tarihin yüreğimize yığdığı bu korkunç acıların yoğun duygularının devletle, ticaretle hiçbir ilişkisi yoktu, şimdi ne oldu? İşimiz yine bülbüle kaldığına göre devletin utanması gerekir. Nidem nidem diye ağlatan zalim felek devlet, kendi yaktığı yüreklerin yarasını dinledikçe bir hoş oluyor, şehit analarına övünç madalyası verir gibi bu bizim ne güzel kültürümüz diye ağlayan anaların bu tazecik gözyaşlarından iftihar ediyor. Bu deliliktir.</p>
	<p class="block_14"><span class="calibre3">      </span>Bu türküler, dere kenarında yüzen kayıklar değildir, içlerinde yelken, deniz, martılar yoktur, saltanat sefasını anlatmaz hâlâ zindanların kokusunu, deşilmiş yüreklerin taze çığlıklarını taşır. Zulüm bitmemiştir. Kuru gürültüyle demokrasiyi karıştırıp zulümlerine devam edenlerin önünde bu türküleri söyleyenler, bu büyük felaketin şeytanı rolünü oynuyorlar!</p>
	<p class="block_14"><span class="calibre3">      </span>Daha çok şey var söylenecek, bu türkülerin dergâhtan, tekkeden çıkıp, korunmasız, sahne-seyirci ilişkisi içinde söylenmesi de tartışılması gereken ahlaki sorumluluklar yüklüyor.</p>
	<p class="block_14"><span class="calibre3">      </span>Bu türküleri, alkışa, genel beğeniye okumanın, ekranda okumanın, her eline mikrofon geçirenin söylemesi, geçen on yıl içinde gördük ki, türkülerin duygu mantığını bozuyor.</p>
	<p class="block_14"><span class="calibre3">      </span>Bu acıları taşımayan, bu inanç soyundan gelmeyenler, sırf türküleri halkımıza beğendiriyoruz gerekçesiyle, şahane seslerine güvenerek bu “duygu mantığı”nı bozamazlar. Öfkenin türküsünü, şebek gibi göbek atarak söyletmek, ahlâksızlığın en loş uçurumudur. Halkın bu en değerli hazinelerini, sırf program ucuza geliyor diye, bir koruyan karışan yok diye, önüne gelene söyletmek, bin yılın bu onurlu dağlarında köstebek, fare yuvaları açmaya benzer!</p>
	<p class="block_14"><span class="calibre3">      </span>Duygularımızın, yüreklerimizin, kardeşliğimizin küreğidir bu türküler, bu türküleri söyleyenler, eski zamanların abdalları gibi kapı kapı bir lokma için dolaşan abdallar kadar olmasa da, birer modern derviş olmak zorundadırlar. Büyük otellerde, ağaya, paşaya, dolarlara, holding patronlarına söylerken tiksinti ve lanet duygusu duymuyorlarsa, gerçek bir felaketle, hazinelerimizin kaybolmasıyla karşı karşıyayız demektir.</p>
	<p class="block_14"><span class="calibre3">      </span>Görünen o ki, türkülerimiz ekranda, büyük bir türkü lokantasının vitrininde leziz karidesler gibi vitrine çıkmıştır, parayı veren, şiş göbekli, ensesi kalın herkes, tıksırarak, aksırarak, sırf dolarlarına ve kamuoyundaki statüsüne güvenerek, ayağına kadar getirtip bu türküleri satın almakta, kimsenin de yüreği tir tir titrememektedir.</p>
	<p class="block_14"><span class="calibre3">      </span>Bin yılın yol yorgunu, nefes nefese bu türküler şu son on yılda ne kadar hırpalandı. Anadolu’nun bir köyünde koyu bir söğüt gölgesinde, Toroslar’ın tepesinde bir sedir ağacının altında bin yıl garip bir köylünün dilinde yaşarken, şimdi cicili bicili teknoloji harikası ekranlarda on yıl içinde şöhret budalasına dönüştürüldü!</p>
	<p class="block_14"><span class="calibre3">      </span>Şimdi içimiz sızlayarak izliyoruz, bu türküler çıktıkları o büyük gizli anayurdundan, yani gönüllere, tekrar sağ salim evlerine dönebilecekler mi? Önümüzdeki yıllar bu türkü savaşlarının konuşulacağı yıllar olacak! Ve korkarım ruhumuz onları artık tanıyamayacak!</p>
	<p class="block_14"><span class="calibre3">      </span>Çünkü bu türkülerin üzerine, ülkemizin nehirlerinden çok gözyaşı dökülmüştür ve bu büyük gözpınarı akıntısı hâlâ devam etmektedir. Bu türküleri söyleyen abdallar, kapı kapı halkın evlerini dolaşmış, yalnız halka el açmıştır, tek bir gün saray kapısından Divan şairleri gibi ulufe almadıkları gibi horlanmış, zindanlara tıkılmışlardır.</p>
	<p class="block_14"><span class="calibre3">      </span>Kapkara bir ata binip tarihin derinliklerinden çıkıp koynumuza kadar girdiler, ama şimdi, çamur suratlı utanmaz medya manyaklarının eline düştü...</p>
	<p class="block_14"><span class="calibre3">      </span>İçyağı suratlı, sünger yanaklı devletin adamları bilmelidirler ki, bu türküleri dinlemeye yürek dayanmaz! Oysa böyle yapmıyorlar, ayrılıktan, açlıktan, mezarlıklardan, gurbetten, yürekten bahseden bu türkülerdeki ağıtları alkışlayarak dinlemektedirler!</p>
	<p class="block_14"><span class="calibre3">      </span>Bu türküler, alay etmez, küfür etmez, içer, ama sarhoş olmaz. Kuş sürüleri gibi gencecik nesiller hâlâ bu büyük yürek ateşinin içinde kavrulmakta, devlet ise yüzsüzce alkışlamakta.</p>
	<p class="block_14"><span class="calibre3">      </span>Ve devlet, bu acıları duymayıp, güya kültür adına, halkın gerçeğini, stilize ederek, kurallaştırarak, bilimsel, biçimsel akademik yollarla disipline etmeye çalışıyor, kimse de sesini çıkarmıyor...</p>
	<p class="block_14"><span class="calibre3">      </span>Her işçi bir başka çeşidini üretir, bu türküler işçilik rolüyle, görev aşkıyla okunmamıştır, devletin kültürü “taklitçidir” devletin korolarındaki sanatçılar ancak “taklit” eder. Üstelik ağıtlardaki, bozlaklardaki, deyişlerdeki bu çığlıkları, delice gülüşlü sanatçılarıyla, tebeşirden kültür bakanlarıyla.</p>
	<p class="block_24"><span class="calibre3">       </span>(Hayatımda en acı duyduğum anlar, Seren Serengil, Sibel Can, Ajda Pekkan ve benzeri gibilerin, Yemen Türküsü, Rumeli Türküsü okuduğu anlardır. Bu yakınlarda Karadeniz Türküleri söyleyen bir şaklaban kılıklı fırlamış ortaya, bu türkümü de Sedat Peker (mafya babası) için okuyorum, diyor ekranda, kültürün muhafazakârlığında bir kanal olan Kanal 7 bu yılışık insanı baş tacı ediyor, yine kültürün muhafazakârlığını dolarlara çeviren TGRT Sibel Can’lara, Seda Sayan’lara rezilliği bin para insanlara, hafif meşrepliğin cıvığını çıkartarak okutuyorlar. Buna nasıl canları dayanıyor. Vefasızlık değil bunlarınki, kudurmuş, salyalı bir cehalet. Artık ne söylesek nafile.)</p>
	<p class="block_10"> </p>
	</body></html>
