<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_22">Mızrapla Parçalanan Yürekler</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>Tüm sanat dallarında olduğu gibi, Türk Müziği de yüzyıldır, kralsız, başsız, bayraksızdır, uyuşuk, uyuz, kudurmuş bir kıskançlık sahibi insanların elinde ömrünü çoktan tamamlamıştır. Zeki Müren, 1950’li yıllarda gazinoya çıktığı için, kendisi çok arzu etmesine rağmen, “klasik eser” okumasına müsaade edilmemiştir. Münir Nurettin hayatında gazinoda söylemedi ama sahneye çıktı, klasik ekol tarafından dışlanmak istendi, ama dâhiyane sesi ve sağlam kişiliğiyle ayakta kaldı, iyi ki kaldı. Nevzat Atlığ, çok sonra ünlü koro şefi olacak, piyasada çalışanlar radyonun icra ve repertuvar kurullarında çalışamaz diye hasedinden istifa etmiştir.</p>
	<p class="block_14"><span class="calibre3">      </span>Selahattin Pınar, Sadettin Kaynak, Münir Nurettinler, 1930’lu yıllarda Türk müziği yasak olduğu için, Mısır’dan gelen ünlü Abdülvahap’ın şarkılı filmlerine müzikler yaptıkları için bir dövülmedikleri, hapse atılmadıkları kalmıştır.</p>
	<p class="block_14"><span class="calibre3">      </span>Zeki Müren’in muhteşem berraklıkta, mükemmel manolya sesi, 70’li yıllara geldiğimizde, para, şöhret, magazinin ve cahilliğin kurbanı olup, 1980’li yıllara geldiğimizde de düşmanlarını haklı çıkartacak basitlikte Ahmet Selçuk İlkan gibi arabesk dahi olamayacak düzeysiz heriflerin kahır mektubu benzeri güftelerini söyleyerek, sonunu hazırladı. Can dostu Nigar Uluerer’in söylediğine göre, programdan sonra bir şişe viski içiyordu. Önüne çıkan hizmetçiyle yatıyordu. Meydan Larousse’da adım geçiyor diye pek sevinmişti, ancak, Türk Müziği etrafında kaleme alınan ansiklopedilerde adı geçmemiştir, bazı maddelerinin içinde birkaç cümlecik ismi zikredilmek istenmişse de “gaygaycı” diye alaya alınmış, sert, acımasız eleştirilere uğramıştır. Zeki Müren’in kırk yıl arkasında çalan, 1950’li yıllarda harika çocuk diye lanse edilen o günlerde yeni yeni meşhur olan karikatürist Bedri Koraman’ın “harika kazık” diye eleştirdiği Ercüment Batanay da, üstün tambur yeteneğine rağmen, gazinoda çaldığı, sahneye çıktığı için dışlanmış, hasetlik, kıskançlık içindeki bu kulisler bugün dahi bu sanatçının devlet sanatçısı olmasını önlemiştir.</p>
	<p class="block_14"><span class="calibre3">      </span>Dışlananların haddi hesabı yoktur, klasiklerle -sahne- gazinocular arasındaki kavganın tarihi 150 yılın üstündedir. Hacı Arif Bey ki, bugünlerde müzik diye bilip söylediğimiz şarkı formunu ihya edip, kitlelere öğreten büyük deha dahi, akşam besteliyor, sabah okuyor ve halka, alkışa okuyor diye aforoz edilmiştir.</p>
	<p class="block_14"><span class="calibre3">      </span>Deha sanatçıların çalkantılı iç dünyalarını, içlerinde yaşadıkları büyük, çıldırtıcı hüznü tanımadığımız gün gibi ortada, bu yüzden Türk Müziği, eş, dost, akraba, torpil ilişkileriyle kendine yer edinen “memur” sanatçıların eline geçmiştir. Bin yılın en derin müzik hazinesinin kara korsanları, cellatları bu memurlar olmuştur.</p>
	<p class="block_14"><span class="calibre3">      </span>TRT’nin yayımladığı Nazmi Özalp’in Türk Müzik Tarihi, Kültür Bakanlığı’nın yayımladığı Yılmaz Öztuna’nın hazırladığı müzik ansiklopedisinde Zeki Müren’in ve nicelerinin adı geçmez. Yılmaz Öztuna, dişçi, doktor, arkadaş, müzik heveslisi insanlara bile ayrı bir madde ayırdığı, Enver Paşa’nın hanımı Naciye Sultan sırf iyi piyano çalıyor diye ayrı bir madde ayırdığı halde, Zeki Müren ve burada sayfalar tutacak müzisyene yer ayırmamış, onlardan intikam almaya çalışmıştır ve Zeki Müren’in 1950’li yıllardaki sesiyle dalga geçen tek yazarımız olmuştur.</p>
	<p class="block_14"><span class="calibre3">      </span>Yılmaz Öztuna, Cemal Kutay düzeyinde, magazinel-hamasi tarihçiler sınıfındandır, yüzlerce ansiklopedisi vardır, yanlışlarına yapılan eleştiriler “mizah” sınırlarına varmıştır. 70’li yıllarda çıkarttığı Hayat Tarih mecmuasıyla, bu ülkede tarihiyle şişinip böbürlenen muhafazakâr kitlelerin abur-cubur tıkınmasına sebep olmuştur.</p>
	<p class="block_14"><span class="calibre3">      </span>Yılmaz Öztuna’nın babası, kendisi gibi “pepedir”, gazinocular âleminde lakabı “Pepe Muhittin”dir, 1950’li yıllarda İstanbul’da büyük gazinolarını kiralayıp çalıştırırdı, asker dönüşü Zeki Müren’in peşine düşen birçok gazinocunun içinde o da vardı, Zeki Müren başka bir patronla anlaşınca Pepe Muhittin gazinoculuğa küsüp, gazino hayatına son verir. Yıllar sonra tarih ve müzik sahasında büyük kitaplar yazacak oğlu, babasının intikamını işte böyle alacak, Zeki Müren’i güya görmezden gelecektir.</p>
	<p class="block_14"><span class="calibre3">      </span>Yılmaz Öztuna’nın en yakın arkadaşı ünlü koro şefi, kasıntı ihtiyar, 70’li yılların devlet sanatçısı Nevzat Atlığ’dır. Piyasada çalışanlara karşı devlet imkânlarının balyoz yumruğunu indiren, TRT’deki ünlü kilise korosunun mucidi Nevzat Atlığ, İstanbul radyo müdürü, konservatuvar icra heyeti başkanı gibi birçok idari görevde bulundu.</p>
	<p class="block_14"><span class="calibre3">      </span>Türk Müziği’nin derlenmesi, toparlanması, bir metoda bağlanması ve büyük bir arşiv, bir kütüphane oluşturulması konusunda en büyük çalışmaları yapan, Batı Müziği terbiyesiyle büyüyen Sadettin Arel’dir, bir yanına müzikten anlamayan ses fizikçisi Salih Uzdilek’i, diğer yanına, gelenekten gelen Suphi Ezgi’yi ve devrin müzik bilgini Rauf Yekta Bey’i alarak, bilimsel çalışmalar yapmış, kendi başına muhteşem bir özel akademi inşa etmiştir. Yılmaz Öztuna’nın tüm arşiv bilgileri onun kütüphanesinden kalmadır. Arel’in her cumartesi yaptığı geleneksel toplantılara Yılmaz Öztuna, Nevzat Atlığ ve birçok müzisyen katılırdı. Velhasıl Öztuna ve Atlığ, bu iki kafadar, siyasi iktidarları ikna ederek, TRT, Kültür Bakanlığı, konservatuvarlarının kurulmasını, yönetimini, yönetmeliklerini inşa eden insanlar olmuşlardır. Tanburi Cemil’in oğlu Mesut Cemil öldüğünde de meydan onlara kalmış, bu büyük hazinenin başına oturmuşlardır, istediklerini işe almış, istediklerini iktidar yapmış, istediklerini kovmuşlardır.</p>
	<p class="block_14"><span class="calibre3">      </span>Kuru, yavan, renksiz, mezar iniltilerine benzeyen konseriyle Türk halkını canından bezdirten Nevzat Atlığ, boktan bir devrim yapmış, ritm sazı Türk Müziğin’den kovmuş, kıskançlık ve hasetlikleri yüzünden Türk Müziği tek bir yetenek kazanamadığı gibi, tarihin derinliklerinden, binlerce haykırışı, bin yılın binlerce ağrılı yüreği, bin yılın onbinlerce iç coşkusu, yeteneği kapalı kapılar ardında işkenceye tabi tutulmuş, adamakıllı öldüresiye dövülmüştür! Yüzyılımızın en büyük cinayeti, müziğimizin bu ürkütücü, tehlikeli insanlar elinde paramparça edilmesidir!</p>
	<p class="block_14"><span class="calibre3">      </span>1950’li yıllarda ağır iddialarla, bu müziği tüm dünyaya duyuracaklarını söyleyenler, bugün yelkenlerini suya indirmiş, bu narin müziğin bir cam fanus içinde devlet desteğiyle yaşatılması gerektiğini iddia etmektedirler. Oysa elli yılın tartışmalarını özetlersek, önceleri, Türk müziğini çağın gerisinde, çağın sesi değil diyenlere, kitlelere onu aktaracak “kurumlar” yok deniyordu. Allah’a şükür, kurumların Allah’ını inşa ettiler. TRT, Kültür Bakanlığı, Konservatuvar... Diğer görüş, büyük bir disiplin içinde eski eserler repertuvara alınmalı, okunmalı, denmişti, elli yıldır okunuyor Allah’a şükür, kendilerini dinliyorlar. Çoksesli müzik tartışmalarına iyi niyetle baktılar, ellerinden bir şey gelmedi. Büyük günahı, Cumhuriyetin ilk yıllarında müziğin yasaklanmasında buldular, ama sonraları, radyonun kurulmasıyla, büyük propaganda imkânı buldular. Öyle ki, 1940’lı, 50’li yıllarda radyo demek müzik demekti, o kadar çok Türk müziği konseri verilirdi ki, ortalama bir Türk kadını penceresinden komşusuna, hicaz faslıyla hüzzam arasındaki, ya da tek tek makamların özelliklerini anlatabilirdi, zaten ev muhabbetleri de akşamki konserin üzerine olurdu. Yani, akıl almaz bir yaygınlık kazandılar, bugün özel televizyonlara pop ve düzeysiz müzik yapıyor diye hücum edenlerin elindeydi bir zamanlar radyo. Yurtdışına açılalım, dediler, devlet imkânlarıyla onu yaptılar, dünyayı fethedecekken, elleri boş geldiler. Zaten köle ruhlu bir burjuvamız var, on yıllar boyu İstanbul festivalini düzenleyen Eczacıbaşı, adının önünde filarmoni olan her ossuruk grubu çağırdı da son yıllara kadar bir tek Türk müziği konseri verdirtmedi, nerede, İstanbul’da, hem de, İstanbul’da... Akıl almaz aşağılık duygusuyla burjuvamız dahi Türk müziğinden iğrenir oldu.</p>
	<p class="block_14"><span class="calibre3">      </span>Bugün Türk müziğinin Sulukuleleşmesinin birinci amili, özel televizyonlar değildir, Türk müziğini tarih boyu dehalar ayakta tutmuştur. Hacı Arif Bey, Tamburi Cemil Bey, Münir Nurettin, fantastik söylemesine rağmen Zeki Müren, Türk müziğini modalaştırmış, kalabalıklara terennüm ettirmişlerdir...</p>
	<p class="block_14"><span class="calibre3">      </span>Bugün klasik Batı müziği gibi Türk müziği de can çekişmektedir, ancak Batılılar müziklerini sevdirmek için komedyen koro şefleri dahi bulmuşlardır, keman, piyano, vs. onlarca enstrüman ve birçok yaş kategorisinde on binin üstünde yarışma yaparak, Fazıl Say örneğinden bildiğiniz gibi, dünyanın her bucağından yetenek aramaktadırlar. Nihayetinde Pavarotti denilen herifi bulduklarında keyifleri yerine gelmiş, dünyanın bütün büyük başkentleri, tarihlerinde hiç görülmemiş büyük konser organizasyonlarıyla Pavarotti’yi ağırlamış, Pavarotti de klasik müziği modalaştırmış, genç neslin ilgisini çekmiştir.</p>
	<p class="block_14"><span class="calibre3">      </span>Tüm sanat dallarının tarih içindeki en büyük sorunu, büyük sanatçıları, büyük eserleri tanıyabilecek, alelade olandan ayırdedebilecek, o sanat dalının büyük eleştirmenleri, otoritelerinin olup, olmamasıdır. Devlet siyasi olarak bir sanat dalını, sanatçısını eline geçirdiğinde, Türk müziği ve tiyatrosu bunun en güzel örneğidir, ölüm kaçınılmazdır.</p>
	<p class="block_14"><span class="calibre3">      </span>Son yüzyılımızın, şiirden mimariye tüm sanat dallarımız içinde en yüksek sanat düzeyine çıkmış biricik sanatçımız tamburi Cemil Bey’dir, eşi benzeri gelmemiştir. “Cemil Bey’in ünü yaygınlaştıkça, icrası kimlik kazandıkça, tutucu çevrelerin ağır eleştirilerine uğradı. Yüzyıllardan beri devam eden gelenek temelinden sarsılmış, Türk müziğinin bu temel sazı bambaşka bir üslup kazanmıştı. Dönemin tanınmış müzisyenleri, başta Rauf Yekta Bey, gazete ve dergilerde yazılar yazarak bu tekniğe açıkça karşı çıktılar. Onlara göre tambur çalmak bu demek değildi. Oysa Cemil Bey bu güzel saza dinamizm, hareket getiren bir mucitti. Seri mızrap vuruşları ve icrada hareketlilik söylenmek isteneni daha rahat söyletiyor, melodik cümleler ifadesini daha kolay buluyordu. Makamlarımızın seyir ve karakteri daha renkli kalıplara dökülebiliyordu.”</p>
	<p class="block_14"><span class="calibre3">      </span>Mesut Cemil, müzikte devrim yapmış, tambur ve kemençenin geleneksel tavrını bozmuştur, peşrev ve taksimlerin çalınış tarzı pek laubali ve hoppadır diye ağır eleştirilere uğramıştır.</p>
	<p class="block_14"><span class="calibre3">      </span>Tambur ve kemençenin bu en kutsal adamının hayatı, sanatı hakkında, oğlu Mesut Cemil’in tamburi Cemil Hayatı dışında derli toplu kayıt olmayışı, doğuştan körlüğümüzü, karanlık cehaletimizi gösteriyor.</p>
	<p class="block_14"><span class="calibre3">      </span>“Tambur ve kemençedeki ustalığı yanında, bambaşka bir kişiliğe sahipti, gittiği konaklarda birden ortadan kaybolur, arandığında, mutfakta, aşçıbaşından saz dinlediği görülür, sık sık halk arasına katılır. Sulukule’ye gider, pehlivan güreşleri izler, Trakya zurnacıların zurnasını dinleyip bir ara iyi derecede zurna da çalar, Bahariye ve Yenikapı Mevlevi hanelerinde ayinlerde bulunur. Terbiyeli, sessiz, çekingen ve çok zayıf, çok narin, ölümcül bir hüzünle yaşayan bir insandı. Müzikle uğraşırken dış dünyayla ilişkisi kesilir, istemediği zamanlar bir sazı asla eline almaz. Alman imparatorunun İstanbul’u ziyaretinde de böyle olmuş, imparator bir taksimin tekrar edilmesini isteyince, taksimin tekrar edilemeyeceğim bilmeyen imparatorun ricasını yerine getirmeyip, çalmamıştır. Cemil Bey, tek basma halka açık konser veren ilk Türk müzisyenidir.</p>
	<p class="block_14"><span class="calibre3">      </span>3 yaşında babasını kaybeden Cemil Bey, kültürlü bir adam olan Refik amcasının evinde yaşıyor, sadece cuma geceleri annesine gidebiliyordu. 10 yaşından itibaren saz çalmaya başladı, devrin klasik ekolden gelmiş ünlü Tamburisi Ali Efendi, Cemil Bey’i dinleyince “Oğlum, bu sizin çaldığınız bildiğim tambur değil, fakat müzik namına şimdiye kadar dinlediğim şeylerin en güzeli...” demiştir. Onun için kaleme alınan bu sözler, başka hiçbir sanatçımıza nasip olmamıştır. “Mesela Cemil Bey’in tamburla bir Tâhir-buselik peşrev çalışı insanı çıldırtırdı...” “Onun taksimleri bir harika, birer peygamber hitabesidir, elli seneden beri dinlediğim şöhretler ve sazını yenmiş sazendelerin hiçbirinde Cemil’in tavırlarını, aynı makam içindeki ruha tatlılık ve hayranlık veren nağme icatlarını görmedim...”</p>
	<p class="block_14"><span class="calibre3">      </span>“Cemil Bey’in adeta kendinden geçmiş bir halde, hemen bütün nadide makamları dolaşarak, bunlardan ilahi melodiler yaratarak tamburla yaptığı taksimlerdeki ulviyeti anlatabilmek imkân haricindedir...”</p>
	<p class="block_14"><span class="calibre3">      </span>Yahya Kemal’in şu mısraları onun içindir: “Bin yıldan uzun bir gecenin bestesidir bu. / Bin yıl sürecek zannedilen kar sesidir bu...”</p>
	<p class="block_14"><span class="calibre3">      </span>Bugün elimizdeki plaklara bakarak Cemil Bey’i tanıyamayız, çünkü Cemil Bey plak doldurmaktan sıkılır, “suni” bulurdu, çok para sıkıntısı çektiğinde, arkadaşlarının ısrarları üzerine plak doldurmak zorunda kalırdı. Sağlığında onu dinleyenler Cemil Bey’in plaklardaki tavrını aslından çok uzak bulurdu.</p>
	<p class="block_14"><span class="calibre3">      </span>1900’lü yılların başlarında bu milletin hayatının en büyük tadı tamburi Cemil’i dinlemekti, efsanesi üç kıtaya yayıldı, ünlü Mısırlı şarkıcı Abdülvahap, müziği kendisine Mesut Bey’in plaklarının sevdirdiğini söylemiştir. O ise, sessiz evinde gece yarılarına kadar en acımasız mızrap darbelerini yüreğine, ciğerlerine batırdı. Kendisine âşık olan karısını sevmedi, ölmeden önce de, karısından özür diledi. Bayanlara da ders verdiği halde çapkınlığı olmayan nadir müzisyenlerdendir. O, derin bir melankoli yaşıyordu, yoksul ruhlarımızın açlığını kutsanmış melodilere döküyordu.</p>
	<p class="block_14"><span class="calibre3">      </span>Osmanlı’dan iki yıl önce öldü, 1916’da, cihan harbinden yorgun düşmüş, sefalet ve acılar içinde pençeleşen İstanbul’da, 46 yaşında öldü. İttihat ve Terakki Partisi onu Almanya’ya tedaviye göndermek istedi, gitmedi. Cenazesi çok hüzünlü bir şekilde otuz yakın arkadaşı tarafından kaldırıldı, bir sokağa adı verildi, oğlu Mesut Cemil çok sonra mezarının yerini bulamadı, bilinmiyor.</p>
	<p class="block_14"><span class="calibre3">      </span>Halk müziği tüm müziklerin hammaddesidir, Mesut Cemil İstanbul’da kemençe çalınan Laz kahvelerine gidip, defterine notlar alıyordu. İlahiler söyleyerek dolaşan dilencilerin peşine takılır, defterine yine notlar alırdı. Bu, batıda da böyle olmuştu, Batı’nın büyük klasik eserleri, Rus, Macar köylülerinin türküleriyle doludur.</p>
	<p class="block_14"><span class="calibre3">      </span>Kemençe basit bir sazdır, köylü bir gün içinde yasemin ağacını kesip, oracıkta yontar, ilkel bir yapısı vardır, asırlardır değişmemiştir. Yöresel zevk ve coşkuları dile getirir. Aynı kemençe, tarih içinde büyük bir ilerleme sağlamış, Türk müziğinin perdesiz en komplike sazı olmuş, çalınması en zor, nadir sazların başında gelir. Üstatları olmadan yaşayamaz. Türk müziğindeki kemençe bir yöreye değil, birçok coğrafyanın renklerine zevklerine ulaşır, yani, kemençe köyün ürünüyse, Türk müziğinin kemençesi şehrin ürünüdür!</p>
	<p class="block_14"><span class="calibre3">      </span>Yöresel müziğin en büyük özelliği, insan sesine muhtaç olmasıdır, acılar, ağıtlar, üzüntüler, tüm yükünü, çığlıklar, haykırışlar, neşeli bağırışların sırtına yükler. Klasik Batı ve Türk müziğinin uygarlık aşaması, “enstrüman”, yani alettir, şehir kültürü, insan sesinden acıyı, iniltiyi, ağıtı, sevinci alıp, alete yüklemiştir. Batı müziğinin büyüsü, çeşitli aletlerin bu şaşaalı, deruni, coşkulu insan seslerini, doğanın melodilerini aletlerle doruk noktasına taşıyabilmiş olmasıdır.</p>
	<p class="block_14"><span class="calibre3">      </span>Türk müziğinde tambur ve kemençede tamburi Cemil Bey, bu iki sazı, en üst, en imkânsız estetik düzeyine çıkarmış, içindeki derin melankoliyi aşmaya çalışmıştır. Aşmak, insanoğlunun en mutlu haberidir, ancak tamburi Cemil içindeki köklü asırların acısını aletlerle çözemedi. Geldiği nokta bizim için dehavari bir estetik düzey ise de, onun için kâfi değildi. Belki de “sazların” yetersizliğiydi. Belki de Türk müziği bu yüksek hararetli, haşin acıların sıkıştığı karanlık dünyayı aşacak sazlara sahip değil.</p>
	<p class="block_14"><span class="calibre3">      </span>Tamburi Cemil Bey’i, 46 yaşında melankoliden öldüren, yaralı ruhunun gelip dayandığı bu sınır noktasıdır. Ölümünün üstünden 80 yıl geçti, hiç kimse onu aşamadı.</p>
	<p class="block_14"><span class="calibre3">      </span>Kentte yaşamanın filozofik maliyeti budur, ya bu melankoliyi bu aletlerle aşabilecek bir dehayı bulacaksın, ya da köylü, şebek sanatçılara esir olup, yok olacaksın. Duygularımızın en iç topraklarındaki erozyonun sebebi, bin yılın getirdiği hüznü, acıyı, sevinci bize anlatacak dehaların olmayışıdır. Bin yıldır akan bu coşkulu nehrin üstünde, bu aletlerle çıkılması en zor yokuşları yeniden tırmanmaktır!</p>
	<p class="block_14"><span class="calibre3">      </span>Yani, ey insanlar, ey sağcılar, solcular, ey Fenerbahçeliler! Harabeye dönmüş kaburga kemiklerinin altında korkunç bir azapla kavrulan bu zarif, ince yapılı adamın yüreği, 46 yaşına kadar dayanabildi!</p>
	<p class="block_14"><span class="calibre3">      </span>Bu şehirde yaşamak istiyorsan, önce Tamburi Cemil’i tanıyabilecek, sonra da, onu aşabilecek bir nesil yetiştirmek zorundasın!</p>
	<p class="block_14"><span class="calibre3">      </span>İçindeki tertemiz yarasının titremelerini, mızrabıyla dindiremedi, cehennem taşına dönüşen yüreğiyle ölümcül bir savaşa girdi. Melodilerinin su damlacıkları ruhuna kederli mizacının trajedisi sığmadı. Tambur ve kemençenin bu ateşli hastası, yedi kat yalnızlığı içinde notalardan aziz heykeller inşa ederek, kusursuz, günahsız, ince titremeler ve birkaç yoksul tını bıraktı ruhumuza. Bu tanrısal bir inceliğin karanlık ruhumuzdaki pırıltıları, çırpınışları, çok ağrılı bir emanet. Bir gün ülkemin en derin ormanlarının içinden rüzgârla sürüklenen yaprak hışırtıları gibi Tamburi Cemil Bey’i dinleyip, kalbimizde, derin, sonsuz, sevinçli tanrısal bir yumuşaklık hissettiğimizde, yeri göğü dolduran bir saygıyla, toprağımızın bu en asil, en aziz sevgili dostu önünde eğilelim.</p>
	<p class="block_10"> </p>
	<p class="block_9"> </p>
	</body></html>
