<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Nihat Genç - Modern Çağın Canileri</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_20" id="calibre_pb_48">...iktirolup Gidecekler</p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_10"> </p>
	<p class="block_14"><span class="calibre3">      </span>İnsanoğlunun çektiği acılardan söz eden tek bir milliyetçi siyasetçi tanıyor musunuz? İnsanlıktan söz ettiğinizde dişlerini bit kırıyormuş gibi gıcırdatmayan tek bir milliyetçi siyasetçi tanıyor musunuz? Gencecik, anne kuzusu çocukların ....ötüne cop sokmayı, milli menfaatler gereği diye savunmayan tek bir milliyetçi siyasetçi tanıyor musunuz? Şeref kavramını lüzumlu, lüzumsuz her yerde, her konuda kullanan, şeref israfçısı, şeref orospusu, şeref manyağı olmayan tek bir milliyetçi siyasetçi tanıyor musunuz? Tüm halkın kaderini ve insanlığın geleceğini, istikbalini, tek bir partiye, şahsına ve sadece devletin ali menfaatlerine odaklaştırmadan konuşan tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Hitler Kavgam kitabında ilan eder: “Her şey devlet içindir, hiçbir şey devlet dışında ve devlete karşı olamaz”, bu faşist yasaya iman etmeden bu ülkeyi yönetebilen tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Yine Hitler Kavgam’da şöyle der: “Bir insanın değeri, ahmakları kandırma kabiliyeti ile ölçülmelidir!”, bu ilkeye harfiyen riayet etmeden bu ülkeyi yönetebilen tek bir milliyetçi siyasetçi tanıyor musunuz? Hırsızlık yapmadan, hırsızlara kol kanat germeden, hırsızları genel müdür, milletvekili yapmadan bu ülkeyi yönetebilen tek bir milliyetçi siyasetçi tanıyor musunuz? </p>
	<p class="block_14"><span class="calibre3">      </span>Mussolini Akdeniz için: “Mare nostrum!” (Bizim Deniz) diyordu, Kafkasya’ya, Balkanlar’a, Musul’a “bizim” demeden konuşabilen tek bir milliyetçi siyasetçi tanıyor musunuz? (Demirel, Adriyatik’ten Çin Denizi, lafını ettikçe, Sırp televizyonunun komik şovmenleri, bu sözleri ekranda defalarca yayınlayıp cephelerde Bosnalı Müslümanları kesmekte olan askerleri böyle ajite ediyordu.)</p>
	<p class="block_14"><span class="calibre3">      </span>Temel hak ve özgürlükler konusunda tek bir yasa çıkarmış, bir tek milliyetçi siyasetçi tanıyor musunuz? Aksine, insan hakları, Batı’nın ülkemizi bölme-parçalama planıdır dememiş bir tek milliyetçi siyasetçi tanıyor musunuz? Ünlü siyaset bilimci Makyavel’in politika, kötüyle daha kötünün arasındaki tercihtir, sözünü, yani kırk katır mı kırk satır mı politikası gütmeyen tek bir milliyetçi siyasetçi tanıyor musunuz? Kurtuluş Savaşı’nda Mustafa Kemal’e fevkalade doğru olarak verilen başkumandanlık yetkisine, sivil rejimde de sulanmayan tek bir milliyetçi siyasetçi tanıyor musunuz? O gün bugün savaş olmadığı halde, başkumandanlık yetkisi gibi DGM’ler, MGK’ler gibi statüler kurulmadan bu ülkeyi yönetebilen tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Halkı siyasetten iğrendirmeden, bireyin kemiklerini kırmadan bu ülkeyi yönetebilen tek bir milliyetçi siyasetçi tanıyor musunuz? Sivil iradeden korkmayan, sivilleri coplatmadan, sivillerin sesini zindanlarda boğmadan bu ülkeyi yönetebilen tek bir milliyetçi siyasetçi tanıyor musunuz? (Üniversitedeki arkadaşları Demirel için, hiç kâğıt oyunu oynamazdı, diyorlar! Kâğıt, top, bilardo, vs. gibi oyun oynamayanlar “oyun” açlıklarını işte böyle ülkenin, halkın kaderiyle oynayarak giderirler.) Ülkenin kaderiyle, gencecik çocukların, yetimlerin, öksüzlerin, açların, yoksulların hayatlarıyla oynamadan bu ülkeyi yönetebilen tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Durmaksızın kelime-i şehadet getiren imansızlık şüphesi gibi, sabah, akşam, gece durmaksızın milliyetçiliği tekrarlamadan, milli menfaatlerden söz etmeden bu ülkeyi yönetebilen tek bir milliyetçi siyasetçi tanıyor musunuz? “Türk milletinin teminatıyız”, “Devletin teminatıyız” gibi, partisini, özellikle kendisini aklına estiği her yerin teminatı saymadan siyaset yapabilen tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>“Milli menfaat” bahanesiyle bir toplum yaşamı için olmazsa olmaz kanun teminatını hiçe saymadan bu ülkeyi yönetebilen tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Vatan bütünlüğünü laf olsun diye yüzyıldır durmaksızın söyleyenler, yol ve coğrafya olarak vatan bütünlüğünü, yani demiryolu ve karayolunu yüzyıllarca ihmal edip, mağaralaşmış köylerden kasabalara dahi inememiş insanları, yüzyıl sonra neden geri kaldınız diye, topla tüfekle yok etmeden bu ülkeyi yönetebilmiş tek bir milliyetçi siyasetçi tanıyor musunuz? Demokrasiden korkmadan, medeniyetten korkmadan, insandan korkmadan, ibneye, aydına, kurama güvenmeden, ülkemizde özerk, bağımsız kurum bırakmadan bu ülkeyi yönetebilmiş tek bir milliyetçi siyasetçi tanıyor musunuz? (Bir zamanlar başbakan Şükrü Saraçoğlu üniversite için söylemişti: “Ne demek, hem onların paralarını biz verelim, hem de bizim aleyhimizde bulunsunlar.” Üstelik bugün durum değişti, üniversiteli hocaların paralarını harçlarıyla gençler verdikleri halde, bizim paramızla yiyip içiyorsunuz, yine de bizi eziyorsunuz, dediklerinde, 19 yıl ceza alıyorlar.)</p>
	<p class="block_14"><span class="calibre3">      </span>Mahkemeye saygı gösteren, savunma hakkına saygı gösteren. Tek bir milliyetçi siyasetçi tanıyor musunuz? (Binlerce örnekten sadece ikisi, Manisa ve Göktepe davalarında, mahkemeyi ve mağdurları koruyan bir küçük demeç vermiş tek bir milliyetçi siyasetçi tanıyor musunuz?) Milliyetçilik bir kemik ve beyin hastalığıdır!</p>
	<p class="block_14"><span class="calibre3">      </span>Değil tek bir cinayet, adı cinayetler serisinde geçmeyen tek bir milliyetçi siyasetçi tanıyor musunuz? Arkasında asker, polis, ya da devlet memuru, ya da yandaşları olan yüzlerce faili meçhulden sadece bir tekini ortaya çıkarmış tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Yüz yirmi yıl önce Ziya Paşa söylemişti: “Aşiyanı devleti bir har da olsa döndürür”, Türkçesi: “Devlet çarkını bir eşşek de olsa döndürür.”</p>
	<p class="block_14"><span class="calibre3">      </span>Şair Eşref cevap verir: “Döndürür döndürmesine amma anasını ....ker de döndürür.”</p>
	<p class="block_14"><span class="calibre3">      </span>Sanki meclis duvarında burada fuhuş yapılır gibi bir yazı yazıyormuş gibi, herkesin ben ahlâklıyım, ben namusluyum, ben memleketi çok severim demeden... Sanki meclis duvarında gizli bir yazı şeklinde, burada vatan satılır gibi bir yazı yazıyormuş gibi, her Allah’ın günü ben vatan satmam, ben vatanı çok severim demeden bu ülkeyi yönetebilmiş tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Siz hiç, evini, yazlığını, arabasını, bankada yüklü parasını ayarlamadan siyaset hayatını bitirmiş tek bir milliyetçi siyasetçi tanıyor musunuz? Vatan sevgisi, namus, ahlâk, milli menfaat gibi palavralara rağmen, halk bu olmayan malları nasıl satın alıyor? Çok basit! Çünkü Türkiye olmayan bir anayasayla yönetilir, İngiltere anayasası dahi yazısızdır, ama vardır, biz, “Olmayan anayasasıyla” ülkeyi yönetiriz.</p>
	<p class="block_14"><span class="calibre3">      </span>12 Eylül anayasası tarihimizin en acımasız anayasası olduğu halde, bununla dahi yetinmeyip, derin devletin, Susurluk’un, Demirel’in, medyanın, MİT’in icadı garip, şahsi menfaatlerin teamüllerinden oluşmuş “olmayan”, “görünmeyen” anayasanın teamüllerine uymadan bu ülkeyi yönetebilmiş tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Halka, çocuklara, insanlara, bahara, bir gün olsun, mutlu musunuz, diyebilmiş bir tek milliyetçi siyasetçi tanıyor musunuz?</p>
	<p class="block_14"><span class="calibre3">      </span>Ne güzel söylemiş Nâzım Hikmet: “İnsan olan vatanını satar mı / Suyun içip ekmeğini yediniz / İnsan olan vatanını satar mı?</p>
	<p class="block_14"><span class="calibre3">      </span>Son elli yıldır halkın oyuyla geldikleri halde, yani bir meşruiyet sorunları olmadıkları halde, yine halksız demokrasiyi alkışlayıp demokrasiyi zincirleyen kurumlara köpeklik yapmayan, halkın oyunu alıp, halk egemenliği gibi sorunları olmadıkları halde, demokrasiden halkı kovup, ülkeyi meclis dışında bırakan partilere domuzluk yapmamış tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Halksız Demokrasi kitabının yazarı Duverger söylüyor, “Halk yığınları, kendisinin maddi ve manevi çıkarlarının bilincine varmamış olduğu için, holding ve devlet desteğinde siyasal partiler, politik çıkarları gereği, halk yığınlarının oylarını yok eder. Bu oyları demokrasi oyunu içinde uçururlar.</p>
	<p class="block_14"><span class="calibre3">      </span>Yüzlerine bir an olsun baktığınızda, dünya, hayat, insan, çocuk, arkadaş, neşe, sevgili coşkusunu ebediyen kaybetme tehlikesi geçirmeyeceğiniz bir tek milliyetçi siyasetçi tanıyor musunuz?</p>
	<p class="block_14"><span class="calibre3">      </span>Konuşma, oturma, üslup, adap, kafa yapısı, şekil, odun görüntüleriyle gencecik milyonların bilinçaltlarında “bıktırıcılık” ve “kıyıcılık” siyaseti uygulamayan tek bir milliyetçi siyasetçi tanıyor musunuz?</p>
	<p class="block_14"><span class="calibre3">      </span>Adnan Menderes’e, ne güzel söyler Nâzım Hikmet: “Türküler söylendikçe Türk diliyle / Seni seviyorum gülüm dendikçe Türk diliyle / Türk diliyle gülünüp / Türk diliyle ağıtlar yakıldıkça Adnan Bey / Ben anılacağım / Anılacak Türk diliyle size sövüşüm / Tarlalarımıza girmiş değil sizin gibi yaban domuzunun...”</p>
	<p class="block_14"><span class="calibre3">      </span>Vatan gazetesi yazarı, sahibi Ahmet Emin’e söyler: “Ve Ahmet Emin Yalman / Önce Alaman oldu sonra Amerikan / Ona göre her devirde her zaman / Satılacak bir gazeteydi “Vatan” / Ve hazret sattı vatanı..”</p>
	<p class="block_14"><span class="calibre3">      </span>68’liler, 78’liler taşradan büyük şehre geldiklerinde, arabaları, daireleri olan zengin gençleri gördüler, yoksulluklarını, hayatta hiçbir maddi şeyleri olmadığını sarsılarak anladılar. Ancak, bol keseden “maneviyat”, bol keseden “idealizm” vardı. İdealizm ve maneviyatları uğruna hayatlarını bitirdiler, Sabancı’da para, onlarda kuru inanç vardı. Taşradan gelen milliyetçi siyasetçiler de öyleydi, meclise girince, projeleri, fikirleri, düşünceleri olmadığını sarsılarak gördüler. Ancak, Anadolu’dan getirdikleri gani gani vatan sevgisi, namusu, milli ahlâkları vardı, ölünceye dek bol keseden namus, ahlâk sattılar. Sabancı’da para onlarda ahlâk, vatan vardı...</p>
	<p class="block_14"><span class="calibre3">      </span>Osmanlı ordularını dolduran Yeniçeriler de aynı şehirlerden gelmişlerdi, Çankırı, Çorum, bir taşa korum, Tokat, Yozgat... Köy yiğitleriydi, leventlerdi bunlar. Tarihçiler, köyde nüfusun karın tokluğuna yetmediğini söylerler, bazı tarihçiler de, macera, başka ülkeler görmek şeklinde yorumlar, yüzyıllardır köylerden şehirlere akın eden levendlerin göçünü...</p>
	<p class="block_14"><span class="calibre3">      </span>İnsan hayata bir kere gelir, bir işe yaramamak, değersiz kalmak fikri kadar insanı öldüren karanlık bir sıkıntı yoktur! Gelin bir küçük hikâye anlatayım. Hıfzı Veldet Velidedeoğlu, çok yaşamış, Türk hukuk tarihinin de ünlü hocalarındandır, kırk yılın üstünde yazı yazmıştır. Hıfzı hocanın bir takıntısı vardı, Voltaire’in dünya siyaset tarihine girmiş bir diyalogunu defalarca yayımlamak...</p>
	<p class="block_14"><span class="calibre3">      </span>Voltaire’in diyalogunda bir İngiliz kontuyla, Engizisyon bekçisi bir İspanyol’u konuşturur. Özetliyorum: Kont: Demek siz engizisyon çavuşunuz?</p>
	<p class="block_14"><span class="calibre3">      </span>Medroso: Doğrudur, fakat ben onların kurbanı olmaktansa hizmetkârı bulunmayı ve bizzat yanmaktansa hemcinsimi yakmak felaketini tercih ederim.</p>
	<p class="block_14"><span class="calibre3">      </span>Kont: Ruhlarınıza pranga vurmak, o korkunç vebali, hakkı, nasıl benimseyebiliyorsunuz?</p>
	<p class="block_14"><span class="calibre3">      </span>Medroso: Ne yapmamı istiyorsunuz? Bizim ne yazmamıza, ne konuşmamıza hatta ne de düşünmemize müsaade vardır. Konuştuğumuz takdirde sözlerimiz istenildiği gibi tefsir olunuyor. Onlar gibi düşünmediğimiz takdirde tanrının eliyle ebediyyen yanmış olmakla tehdit ediyorlar. Aklımız hâkim olursa, devletin yanıp kül olacağına ve milletin yeryüzünün en bahtsız milleti haline geleceğine hükümeti ikna etmişler!</p>
	<p class="block_14"><span class="calibre3">      </span>Ve Medroso şöyle der: Eğer insan kendi kendine düşünecek olursa bunun garip bir karışıklık olacağı söyleniyor...</p>
	<p class="block_14"><span class="calibre3">      </span>Diyalogun sonunda, Kont: Sükûn içinde yaşıyorsunuz ama mesut değilsiniz, bu sükûnet, sessizlik içinde ahenkle kürek çeken mahkûmların sükûnetidir.</p>
	<p class="block_14"><span class="calibre3">      </span>Medroso: Ruhumun küreğe mahkûm olduğunu mu sanıyorsunuz?</p>
	<p class="block_14"><span class="calibre3">      </span>Kont: Evet ruhunuzu ondan kurtarmak isterdim.</p>
	<p class="block_14"><span class="calibre3">      </span>Medroso: Şayet ben kürek cezasını iyi buluyorsam...</p>
	<p class="block_14"><span class="calibre3">      </span>Ve Hıfzı Veldet ve yorumcular, “kürek mahkûmluğunu” benimsemiş bu çavuşun konuşmalarını bir yüzyıl yorumlamışlardır...</p>
	<p class="block_14"><span class="calibre3">      </span>Çavuş Medroso, “Onlar gibi düşünmeyeyim de ne yapayım, bana başka türlü bir şans verilmedi ki” der... Ve “Kendim kurban olmaktansa, hemcinsimi yakmak felaketini tercih ederim” diyor...</p>
	<p class="block_14"><span class="calibre3">      </span>Bunları siz de yorumluyorsunuzdur, bunun ötesinde, Engizisyon çavuşunu bize derinliğine anlatan başka bir boyut var burada: İşe yaramış olmak. Hayatını değersiz olmaktan kurtarmak!</p>
	<p class="block_14"><span class="calibre3">      </span>İnsanoğlu “bir işe yaramaya”, vatanı, kendisi, ülkesi, ailesi için bir şeyler yapmaya “öyle bir susamıştır ki...”</p>
	<p class="block_14"><span class="calibre3">      </span>Kendisi ve ülkesi için üniversitelerde hiçbir şey öğrenemeyen bu gençlik, ülkesi, vatanı, ailesi için kasabasında elinden hiçbir şey gelmeyen bu halk, kısır, basit hayatlarını, hangi köyde, hangi delikte olurlarsa olsunlar, büyük, kutsal, tanrısal bir davaya vakfetmek isterler! Bu görev, cellatlık da olsa...</p>
	<p class="block_14"><span class="calibre3">      </span>Çünkü hayata gelişini, kendisini, dünyanın anlamını, önce kendine inandırması, bir ot gibi ölmek korkusunu ve hayatını değiştirecek bir fikir, zenginlik, proje, zekâ, girişimcilik, bulamayınca da, ona bu kendini geliştirme, dünyayı tanıma imkânı verilmediği için kendini “önemli” sayma susamışlığını mutlaka aşmak isteyecektir.</p>
	<p class="block_14"><span class="calibre3">      </span>Yoksul, çaresiz, bilgisiz ve körleştirilmiş bu halkın, bu gençlerin kendilerini modern araçlarla topluma ve kendilerine yararlı kılacak eğitimsel, düşünsel, iktisadi araçlar olmadığı müddetçe bu yığınlar bir yolunu bulup, basitinden, ucuzundan, kurusundan, risksizinden bir şekilde “kendilerini önemli sayma, kendilerini gerçekleştirme” imkânlarını bulacaklardır!</p>
	<p class="block_14"><span class="calibre3">      </span>Ülkemizde, en ucuz, en basit kendini gösterme, kendini topluma ispatlama, kendini önemli sayma yollarının en yaygını, vatan, ahlâk, namus, velhasıl ülkeyi kurtarmaktır!</p>
	<p class="block_14"><span class="calibre3">      </span>Değersizleştirilen insanların sıkıntısıdır! Ahlağı, namusu kurtarmak! Kırk televizyon, yüz üniversite, halk kitlelerini Çorum’da, Çankırı’da, Tokat’ta, zihinsel, iktisadi, modern olarak gelişmelerine yardımcı olmadıkları sürece, tarihin bu kısır döngüsü devam edecek! Bir Amerikan kovboy filmidir bu, yerliler sürüler halinde kaleye saldırır: Kalabalık ve vahşi Kızılderililer kovboyların mermileri bitinceye dek gönüllü ve kahramanca ölürler. Önceki gün Özal’ı, dün Fazilet’i, bugün MHP’yi alkışlayarak kutlayan medya kovboyları birkaç aya kalmadan bu son süvarileri de kurşunlamaya başlayacaktır.</p>
	<p class="block_14"><span class="calibre3">      </span>Çakallar, battallar, barbarlar şehri, siyaseti işgal edip, anasını ...ikecektir!</p>
	<p class="block_14"><span class="calibre3">      </span>Ve milliyetçi politikacılar, “halkı değersizleştirme” politikalarını elli yıldır ısrarla sürdürüp, olmayan namusu, olmayan şerefi, olmayan ahlâkla, tarlalarımıza girmiş yabani domuzlar gibi, ahlağın, onurun, insanoğluna saygının leşini çıkaracaklardır!...</p>
	<p class="block_14"><span class="calibre3">      </span>Önceki gün Özal’ın, dün Refah’ın, bugün MHP’nin arkasından koşan benim şaşırmış sevgili halkım! Avrupa’sı, medyası, bu orospu, çakal siyasetçiler kurban olsunlar senin karakaşına. Burada bekliyoruz. Beynindeki milli narkozun bitmesi aptallığın sona ermesini, o milliyetçi siyasetçiler hiç kuşkunuz olmasın ...iktirolup gideceklerdir!</p>
	<p class="block_25"><span class="calibre3">      </span>Bakın büyük şair ne diyor bu puştlara:</p>
	<p class="block_26">İNSAN OLAN VATANINI SATAR MI</p>
	<p class="block_26">SUYUN İÇİP EKMEĞİNİ YEDİNİZ</p>
	<p class="block_26">DÜNYADA VATANDAN AZİZ ŞEY VAR MI</p>
	<p class="block_26">BEYLER BU VATANA NASIL KIYDINIZ?</p>
	<p class="block_10"> </p>
	<p class="block_9"> </p>
	</body></html>
