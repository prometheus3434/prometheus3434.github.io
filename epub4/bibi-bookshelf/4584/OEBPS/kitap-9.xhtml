<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4-7"><st c="0">Ah İstanbul</st></p>
			<p xml:lang="en-GB"><span xml:lang="tr-TR"><st c="12">İstanbul’a kısa bir süreliğine, ailemle meseleleri netleştirmek üzere döndüğümü düşünüyordum. </st><st c="107">Bu sadece kısa bir Abdula ailesi buluşması olacaktı.</st></span></p>
			<p xml:lang="en-GB"><span xml:lang="tr-TR"><st c="159">O duyguyu hâlâ hatırlıyorum, İstanbul’da geçici olarak dinlenecek göçmen bir kuş misali hissediyordum kendimi. </st><st c="271">Her zamankinden daha zorlu, heyecan verici çalışmalar beni bekliyordu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="341">Ancak İstanbul’a seyahat ederken uzun zamandır unutmuş olduğum farklı bir şeyi yeniden hissettim; Üsküp’ü özlemiştim. </st><st c="460">Aslında o seyahatte, bir evimin olmasını özlediğimi fark ettim. </st><st c="524">Ülkeme geri dönmeyi istemekten çok; yine ait olabileceğim bir yerimin olmasını özlüyordum. </st><st c="615">Geri dönecek bir yerin olması, bu yerin insana verdiği güven. </st><st c="677">Demir atmış bir gemi gibi sakin bir yürekle durulmak, artık hiçbir dalganın deviremeyeceğinden emin, o tanıdık limanda hafif rüzgârlarla dinlenmek istiyordu insan.</st></span></p>
			<p xml:lang="en-GB"><span xml:lang="tr-TR"><st c="840">Uzun yıllardır yollarda olmam, hayatımın geri kalanında içimdeki göçebe ile yaşamak istediğim anlamına gelmiyordu. </st><st c="956">Kimse göçebe kalmak istemez. </st><st c="985">İnsan evim diyebileceği bir yere sahip olmak zorundadır. </st><st c="1042">En zor anında sığınabileceğin bir yerin olduğunu bilmek, hayattaki diğer şeylerle doldurulamayacak bir alan kaplar.</st></span></p>
			<p xml:lang="en-GB"><span xml:lang="tr-TR"><st c="1157">Bu hayli kısa olacağını düşündüğüm ziyaretin sonucu hiç de düşündüğüm gibi olmayacaktı. </st><st c="1246">İstanbul’da beni büyük sürprizler, önemli kararlar bekliyordu.</st></span></p>
			<p xml:lang="en-GB"><span xml:lang="tr-TR"><st c="1308">İlk öğrendiğim şey ailemin artık İstanbul’a yerleşmeye karar verdiği oldu. </st><st c="1384">Annem ve babam ömürlerinin büyük bir kısmını geçirdikleri toprakları terk edip, köksüz hissedecekleri bu metropole yerleşeceklerdi. </st><st c="1516">Bu kadar sorunlu bir geçmişten sonra, hayatlarının tam da birazcık huzura erecekleri bu bölümünde bunu yapmak istemeleri beni çok şaşırtmıştı.</st></span></p>
			<p xml:lang="en-GB"><span xml:lang="tr-TR"><st c="1658">Yaşadıkları olağanüstü zamanların getirdiği zorlukların tümünün tam üstesinden geldik dedikleri bir anda, yeni zorluklara yelken açmak hayli mantıksızdı. </st><st c="1813">Hayat onlar için hep dağınık, korkutucu, öngörülemez, şaşırtıcı olmuştu ama asla eğlenceli olmamıştı. </st><st c="1915">Hayat onları bilge insanlar haline getirirken, yüksek bedeller ödemek zorunda kalmışlardı.</st></span></p>
			<p xml:lang="en-GB"><span xml:lang="tr-TR"><st c="2005">İstanbul’a yerleşme kararlarının ana amaçlarından biri, beni geriye döndürebilmekti. </st><st c="2091">Aileden kopmuş, rüzgârla savrulan bir yaprağa dönüşmüştüm onların gözünde.</st></span></p>
			<p xml:lang="en-GB"><span xml:lang="tr-TR"><st c="2165">Her aile bir kültüre sahiptir. </st><st c="2197">Ailelerin her bir üyesi yaşamın döngüsünden geçerken, bu kültürden nasibini alır. </st><st c="2279">Üyeler değişirken, ailenin kendisi de bu gelişimden etkilenir. </st><st c="2342">Aileler sürekli bir kültürel dönüşüm halindedir. </st><st c="2391">Büyük siyasi, ekonomik ve sosyal baskılar aileyi tehdit ettiğinde, aile kültürü de bundan ağır bir şekilde etkilenir. </st><st c="2509">Dış tehlikeye karşı aile bağları güçlenir, birliktelik kutsal bir şey olarak algılanmaya başlar. </st><st c="2606">Hayatta ileriyi görmek, ilerlemek çok zorlaşır. </st><st c="2654">İşte bizim başımıza da tam olarak bu geliyordu.</st></span></p>
			<p xml:lang="en-GB"><span xml:lang="tr-TR"><st c="2701">Sonuç olarak annem ve babam, biraz daha ayrı kalmam durumunda, bir daha bir araya gelmemizin imkânsız olacağını düşündüklerinden olacak benim dönmem için kendi küçük planlarını yapmışlardı.</st></span></p>
			<p xml:lang="en-GB"><span xml:lang="tr-TR"><st c="2891">Ailem artık küçük bir ülke olan vatanıma dönme ihtimalimin çok düşük olduğunu biliyordu. </st><st c="2981">Yani New York’a karşı Üsküp’ün pek bir şansı yoktu. </st><st c="3033">Üsküp o zaman 400.000 kişilik bir şehirdi. </st><st c="3076">Ama eğer büyük bir şehre dönersem, kalma ihtimalim vardı. </st><st c="3134">Bu muhakeme sürecinin sonunda ailem, İstanbul opsiyonunda hemfikir olmuştu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3209">Tüm siyasal, edebi ve ekonomik birikimlerini, yıllar boyunca kazanmak için mücadele ettikleri her şeyi ve tüm mal varlıklarını Üsküp’te bırakarak, İstanbul’a gelmişlerdi. </st><st c="3381">Tabii ki İstanbul’daki bu aile toplantısı bir tuzaktı ve amacı beni geri getirip, kalmaya ikna etmekti.</st></span></p>
			<p xml:lang="en-GB"><span xml:lang="tr-TR"><st c="3484">Bana sunulan yeni gerçeklikle karşı karşıya kaldığımda, derin bir şok yaşadığımı itiraf etmeliyim.</st></span></p>
			<p xml:lang="en-GB"><span xml:lang="tr-TR"><st c="3583">Aile toplantısı bir anda ailenin hayatta kalma çabası hikâyesine dönüşmüştü. </st><st c="3661">Sırtıma zor bir sorumluluk yükleniyordu. </st><st c="3702">Tüm aile benim için hayatını derinden değiştirmişti. </st><st c="3755">Neden bizim için bu kadar basit bir şeyi yapamıyorsun ve bu alışma sürecimizde kısa bir süreliğine de olsa İstanbul’a dönüp bizi desteklemiyorsun deniyordu. </st><st c="3912">Diğer taraftaysa beni bekleyen, bana heyecan veren yeni okulum vardı.</st></span></p>
			<p xml:lang="en-GB"><span xml:lang="tr-TR"><st c="3981">Ailem çaresiz ve yalnız görünüyordu. </st><st c="4019">Kendilerini daha iyi hissettirmek için ne yapabileceğimi düşünmeye başlamıştım. </st><st c="4099">Kendimi güçsüz hissediyordum. </st><st c="4129">Öylece arkamı dönüp gidemeyecektim. </st><st c="4165">Yıllar sonra yeniden kafam bir hayli karışmıştı.</st></span></p>
			<p xml:lang="en-GB"><span xml:lang="tr-TR"><st c="4213">En sonunda ailemle daha fazla mücadele etmek istemediğim için, bir orta yol bulmaya karar verdim. </st><st c="4312">Yeni okulumdan ve orada kurduğum hayattan kesinlikle vazgeçmeyecektim ama SIPA’ya başvurup, gidişimi bir yıl öteleyebilirdim. </st><st c="4438">Aileme bunu önerdim. </st><st c="4459">Sadece bir yıl dedim. </st><st c="4481">Ailemin bu önerimi büyük bir mutluluk ve şevkle kabul etmesi, verdiğim kararın doğruluğundan şüphe etmemi gerektirirdi ama bunun için yeterli hayat tecrübesine henüz sahip değildim.</st></span></p>
			<p xml:lang="en-GB"><span xml:lang="tr-TR"><st c="4662">Ailem, bu büyülü şehirde bir yıl kalırsam, bir daha oralara dönmemin çok küçük bir olasılık olduğunu düşünmüştü. </st><st c="4776">Zaman onları haklı çıkaracaktı. </st><st c="4808">Columbia ve SIPA sanki yüz yıl öncesinin güzel bir hatırası gibi duruyor artık zihnimde. </st><st c="4897">Hiç aklıma gelmiyor diyemem. </st><st c="4926">Geliyor. </st><st c="4935">Bazen de hayıflanıyorum ama geldiği gibi çok hızlı gitmesini de biliyor.</st></span></p>
			<p xml:lang="en-GB"><span xml:lang="tr-TR"><st c="5007">İstanbul ile tanışmamız yıllar önce çok kötü şartlarda olmuştu. </st><st c="5072">Bu muhteşem şehirle Büyük İstanbul Otogarı’nda tanışmam talihsizlikti. </st><st c="5143">Şimdi artık buradaydım. </st><st c="5167">Bu şehir, </st></span><span xml:lang="tr-TR"><st c="5177">Ah Güzel İstanbul</st></span><span xml:lang="tr-TR"><st c="5194"> filmindeki seyyar fotoğrafçı Haşmet İbriktâroğlu’nun şehriydi ve Haşmet Bey’in filmin son sahnesinde “Korkma, dünyada her zaman inanılacak sağlam şeyler bulunur” cümlesindeki İstanbul’u tanımak ve inanılacak sağlam şeyler bulmak istiyordum. </st><st c="5436">Evet, İstanbul’da her zaman inanılacak sağlam şeyler bulunabilirdi ve ben bu şehirle yeniden tanışmaya hazırdım. </st><st c="5549">Korkma Akan dedim kendime.</st></span></p>
			<p xml:lang="en-GB"><span xml:lang="tr-TR"><st c="5575">İşte böyle başladı benim İstanbul hikâyem. </st><st c="5619">Büyük bir değişimdir benim için bu. </st><st c="5655">Ben göç ustasıydım, belli bir yere ait olma özlemini sisli bir perde arkasından belli belirsiz hissetsem de yerleşmek bana çok uzak bir kavramdı. </st><st c="5801">Evden ilk ayrıldığımda sadece on yedi yaşındaydım. </st><st c="5852">Hiç kimseden izin istemeden, yollarla ve uzak mekânlarla arkadaşlık kurdum. </st><st c="5928">Yirmili yaşlarımın başlarındaydım ve hayatımın son yılları kısa vadeli kira kontratları ve arkadaşlarımın kanepelerinde geçmişti. </st><st c="6058">Her zaman yeni bir şey, başka bir şey için daha fazlasını arıyordum.</st></span></p>
			<p xml:lang="en-GB"><span xml:lang="tr-TR"><st c="6126">Yine de bu yeni duruma içimdeki göçebenin sadece biraz dinlenmesi olarak bakmıştım. </st><st c="6211">Buna inanmıştım o zamanlar. </st><st c="6239">Oysaki o bir yılı değerlendirmek için atacağım bazı adımlar, hayatımın geri kalanını oluşturacaktı.</st></span></p>
			<p xml:lang="en-GB"><span xml:lang="tr-TR"><st c="6338">İlk aylar zor oldu. </st><st c="6359">Kendimden emin değildim, istediklerimden de. </st><st c="6404">Bu şehirde en basit şeylerden bile insanın kafası karışabilirdi. </st><st c="6469">Her şey çok farklıydı, İstanbul çok farklıydı. </st><st c="6516">Ülkeyle anadilimiz aynıydı ama ben bu şehrin dilini konuşamıyordum.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6583">Yalnızlık hissedebileceğiniz ama asla yalnız kalamayacağınız bir şehirdi burası. </st><st c="6665">O zaman bu duygu bana çok tuhaf geliyordu, artık alıştım. </st><st c="6723">Hiçbir yerinde asla yalnız kalamayacağınız ama içinde çok kimsesiz hissedebileceğiniz bir şehir.</st></span></p>
			<p xml:lang="en-GB"><span xml:lang="tr-TR"><st c="6819">Sonrasında ilk iş geldi.</st></span></p>
			<p xml:lang="en-GB"><span xml:lang="tr-TR"><st c="6844">Aşk geldi. </st><st c="6856">Çok sessizce geldi. </st><st c="6876">Çok davetsiz geldi. </st><st c="6896">İçimde derin bir yerlerde saklanan aşk bir anda ortaya çıktı ve bu aşk ileriki yıllarda bana kurabiye gibi iki kız çocuğu verdi.</st></span></p>
			<p xml:lang="en-GB"><span xml:lang="tr-TR"><st c="7024">Yeni dostluklar geldi.</st></span></p>
			<p xml:lang="en-GB"><span xml:lang="tr-TR"><st c="7047">İstanbul’un gecelerinden yeni duygular geldi.</st></span></p>
			<p xml:lang="en-GB"><span xml:lang="tr-TR"><st c="7093">Bir aile krizini çözmek için geldiğim bu şehir sonunda beni de yutmuştu. </st><st c="7167">Hayatımdaki bu yeni değişikliklerle yeni kendimle nasıl barışacağımı ve yeni bir yaşam inşa edebileceğimi düşünürken, her şey devasa bir hızla değişiyordu.</st></span></p>
			<p xml:lang="en-GB"><span xml:lang="tr-TR"><st c="7322">İlk işim bir veri şirketinde oldu. </st><st c="7358">Veri şirketlerinde bir süre çalıştıktan sonra, iletişim dünyasına kayacaktım. </st><st c="7436">Küresel reklam ajanslarında çalışacak, otuzlu yaşlarıma yaklaştığımda kendi veri şirketimi kuracaktım.</st></span></p>
			<p xml:lang="en-GB"><span xml:lang="tr-TR"><st c="7538">İşin aslı şuydu ki, ailem haklı çıkmıştı. </st><st c="7581">Sadece bir yıl kalacağım dediğim bu şehir birinci yılın sonunda bambaşka öncelikleri olan birine dönüştürmüştü bile beni.</st></span></p>
			<p xml:lang="en-GB"><span xml:lang="tr-TR"><st c="7702">Sorular/yanıtlar ve gerçeklik konuları biraz bekleyebilirdi, yirmili yaşların tasasızlığına hızla dönüş yapmıştım.</st></span></p>
			<p xml:lang="en-GB"><span xml:lang="tr-TR"><st c="7817">Tüm bunlar olurken sessizce bir devrim olageliyordu. </st><st c="7871">Bu dijital devrimin görünen tarafı sosyal medya idi ve çok daha eğlenceli bir hayat vaat ediyordu.</st></span></p>
			<p xml:lang="en-GB"><span xml:lang="tr-TR"><st c="7969">Televizyonun yaratılmasından bu yana eğlence, iletişim, eğitim ve benzeri işlevlerin kalbi sadece televizyondu. </st><st c="8082">Artık bu fonksiyonların sosyal mecralara taşınma sürecine şahit oluyorduk.</st></span></p>
			<p xml:lang="en-GB"><span xml:lang="tr-TR"><st c="8156">Bu sürecin nerelere doğru yol alacağını hiçbirimiz tahmin bile edemiyorduk. </st><st c="8233">Sosyal medya devriminden bahsederken, bunu hep sosyal hareketler bağlamı üzerinden anlamaya çalışıyorduk. </st><st c="8339">Hayli pozitiftik. </st><st c="8357">Bize göre sosyal medya hayatları kolaylaştırıyordu. </st><st c="8409">Zaman ve mekândan bağımsız olarak, hep daha fazla insanı birlikteliğe ve katılıma teşvik ediyordu.</st></span></p>
			<p xml:lang="en-GB"><span xml:lang="tr-TR"><st c="8507">Yakında olacaklar hakkında hiçbir şey bilmiyorduk. </st><st c="8559">Çok kısa sürede, bu devrimi oluşturan tuhaf ve harika ve bir o kadar da korkunç teknoloji şirketleri için bir kırmızı çizgi olmadığını, etki yaratmaya gelince her şeyin sınırlar dahilinde olduğunu anlayacaktık. </st><st c="8770">Çok kısa zamanda etki alanlarını devasa bir şekilde genişletecek, temel insan haklarını tehdit eder hale geleceklerdi.</st></span></p>
			<p xml:lang="en-GB"><span xml:lang="tr-TR"><st c="8888">Çember hep dönerdi ve kendini tamamlamanın yolunu bulurdu. </st><st c="8948">Yeni bir formatta, yeni bir devrimin parçası olarak, çember yeniden önümüze çıkmaya hazırlanıyordu ve bu sefer çok daha güçlü ve çok daha sinsi bir şekilde.</st></span></p>
			<p xml:lang="en-GB"><span xml:lang="tr-TR"><st c="9104">Bense o aralar olup bitenin henüz farkında değildim...</st></span></p>
		</div>
	<div id="charCountTotal" value="9159"></div></body>
</html>
