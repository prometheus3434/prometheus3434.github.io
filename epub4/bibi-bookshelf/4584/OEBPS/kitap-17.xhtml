<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-17</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-7"><st c="0">3. </st><st c="4">BÖLÜM</st></p>
			<p id="toc_marker-8"><st c="9">TÜRKİYE’NİN ÖRTÜLÜ HAFIZASI</st></p>
			<p id="toc_marker-8-1"><st c="37">Geçmişle Barışıyorum</st></p>
			<p xml:lang="en-GB"><span xml:lang="tr-TR"><st c="58">2003-2008 yılları arasında küresel veri şirketlerinde yöneticilik yaptıktan sonra, genel merkezi New York’ta olan ve 96 ülkede 432 ofisi bulunan, 154 şehirde faaliyet gösteren küresel bir reklamcılık ve pazarlama ajansının Türkiye ofisine geçtim.</st></span></p>
			<p xml:lang="en-GB"><span xml:lang="tr-TR"><st c="305">Ajansın hem Türkiye strateji departmanının başındaydım hem de ajansın küresel strateji kurulunun üyesiydim. </st><st c="414">Kurul on iki küresel stratejistten oluşuyordu ve dünyanın farklı şehirlerinde belli zaman dilimlerinde çalışmak üzere buluşuyordu. </st><st c="545">Kurulun amacı ajansın strateji kaslarını küresel ölçekte sürekli geliştirmekti.</st></span></p>
			<p xml:lang="en-GB"><span xml:lang="tr-TR"><st c="624">2009-2010 yıllarında kurulun odaklandığı ana başlıklardan biri de </st></span><span xml:lang="tr-TR"><st c="691">Davranışsal İktisat</st></span><span xml:lang="tr-TR"><st c="710"> (Behavioral Economics) konusu idi. </st><st c="746">Londra çalışmalarımızda özellikle bu konuda zihnimde yer etmiş isim Nick Southgate idi. </st><st c="834">Kendisi işin uygulamasından çok felsefesine odaklanan bir isimdi ve bu konunun derinliğini iyi kavrıyordu.</st></span></p>
			<p xml:lang="en-GB"><span xml:lang="tr-TR"><st c="940">Davranışsal iktisat, 2008 yıllarında Dan Ariely, Richard Thaler, Cass Sunstein gibi isimlerin araştırmaları ve kitapları üzerinden dünya ile tanışmıştı. </st><st c="1094">Dahası o dönemde ekonomi dalındaki Nobel ödüllerini ekonomist olmayan bu isimler alınca, dünya konunun önemini kavramaya başlamıştı. </st><st c="1227">Ancak bu kitaplar ve değerli yazarları uygulamalara odaklanırken, işin felsefesine genelde değinmiyorlardı. </st><st c="1335">Bu açıdan Nick Southgate’i farklı bulmuştum.</st></span></p>
			<p xml:lang="en-GB"><span xml:lang="tr-TR"><st c="1379">Davranışsal iktisat, psikolojik, duygusal ve sosyal faktörlerin bireylerin üzerindeki etkilerini ve bu kararların klasik iktisat teorisinin bugüne kadar söylediklerinden nasıl farklılaştığını inceliyordu. </st><st c="1585">Bir önceki makalelerimde homo economicusu anlatmıştım. </st><st c="1640">Klasik iktisat insanı homo economicus yani rasyonel, dar çıkarlarıyla ilgilenen ve öznel olarak tasvir ediyordu. </st><st c="1753">Oysa insan mantıklı bir varlık değildi. </st><st c="1793">Davranışsal iktisat işte bu rasyonel olmayan, hayli duygusal bireylerin ve grupların verdiği hatalı kararlar ve bu kararların değiştirdiği davranışlarla ilgileniyordu. </st><st c="1961">İrrasyonel insanın kararlarını etkilemenin yollarını arıyordu.</st></span></p>
			<p xml:lang="en-GB"><span xml:lang="tr-TR"><st c="2023">Bu süreçler ve o dönem ajansın küresel ölçekte yaptığı çalışmalar benim için büyük uyanış sürecine dönüşmüştü. </st><st c="2135">Hayatım boyunca insanların rejimlerle ve o rejimlerin yalanları ile işbirliğini eleştiriyor, insanları fazla çıkarcı olmakla suçluyordum. </st><st c="2273">Bu çalışmalarım sırasında insanların çıkarlarının ne olduğunu bile bilmediğini öğrenecektim. </st><st c="2366">Davranışsal iktisat bana insanların ne kadar zayıf kalabileceğini, maniple edilebileceğini ve nasıl hata yapabileceklerinin çerçevesini anlamamı sağlamıştı. </st><st c="2523">Sistematik hatalar veya önyargılar tahmin edilebilir şekilde bütün dünyada aynı şekilde tekrarlanıyordu. </st><st c="2628">İnsan zayıftı ve rejimlerin dev propagandalarına karşı koymaları söz konusu bile olamazdı.</st></span></p>
			<p xml:lang="en-GB"><span xml:lang="tr-TR"><st c="2718">Bu çalışmalar geçmişimle barışmamı sağlayacaktı. </st><st c="2768">Anladım ki geçmişimdeki olguları ve kişilerin tutum ve davranışlarını fazla bilinçliymiş gibi algılıyordum, bu da benim bu olaylarla barışmamı </st></span><span xml:lang="tr-TR"><st c="2911">geciktiriyordu. </st><st c="2927">Oysa hepimiz aynı sistemin kurbanlarıydık. </st><st c="2970">Sadece bize atanan roller değişiyordu. </st><st c="3009">Tüm değerler özneldi ve hayli göreceliydi. </st><st c="3052">İnsanlığın mutlak bir değer ölçütü bile yoktu maalesef ve tutumlar oluşan bağlamlara göre şekil alıyorlardı. </st><st c="3161">Yargıladığımız her şeyi görece ve o günün şartlarına göre yargılıyorduk. </st><st c="3234">Bizi yargılayanlar da maalesef o dönemin bağlamlarından ve karşılaştırmalarından hareketle bu noktaya gelmişlerdi.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3348">Toplumların </st></span><span xml:lang="tr-TR"><st c="3361">çoğulcu cehalet</st></span><span xml:lang="tr-TR"><st c="3376"> baskısından hareketle davrandığını artık görebiliyordum. </st><st c="3434">Sosyal psikolojide </st></span><span xml:lang="tr-TR"><st c="3453">çoğulcu cehalet</st></span><span xml:lang="tr-TR"><st c="3468">, bir topluluğun üyelerinin çoğunluğunun bir olguyu özel hayatında yanlış bulsa ve reddetse dahi, diğer herkesin bu normu kabul ettiğini varsayarsak, o norm doğrultusunda davranış sergilemesi anlamına geliyordu. </st><st c="3680">Olgunun esasında yanlış olduğunu biliyorsunuz, yanlış olduğuna inanıyorsunuz ama herkes buna inanıyorsa, ben en iyisi susayım ve herkesle iyi geçinmeye çalışayım diyorsunuz. </st><st c="3854">Fakat aslında kimse kimsenin gerçekte ne düşündüğünü bilemiyor, toplumdakiler karşı tarafın ne düşündüğünü bilmediği için, toplu olarak çoğulcu cehalete düşülüyor.</st></span></p>
			<p xml:lang="en-GB"><span xml:lang="tr-TR"><st c="4017">Bugün inanmak istediğim de budur. </st><st c="4052">İnsanlar aslında o dönemde olanların, kendi hatalarının farkındaydılar ancak rejim propagandası tarafından toplumun çoğunluğu böyle düşündüğüne dair inandırıldıkları için sisteme eşlik etmek zorunda bırakılmışlardı. </st><st c="4268">Propaganda makinesi durmadan çalışıyordu ve herkes karşıdaki kişinin düşündüğünden habersizdi ve korkuyordu.</st></span></p>
			<p xml:lang="en-GB"><span xml:lang="tr-TR"><st c="4376">İşte o zaman geçmişi sorgulamayı ve yargılamayı bıraktım ve insanı anlamaya odaklanmaya karar verdim. </st><st c="4479">Pazarlamada </st></span><span xml:lang="tr-TR"><st c="4491">içgörü</st></span><span xml:lang="tr-TR"><st c="4497"> diye bir kavram vardır. </st></span><span xml:lang="tr-TR"><st c="4522">Pazarlama içgörüsü</st></span><span xml:lang="tr-TR"><st c="4540"> birini veya bir şeyi doğru ve derinlemesine anlama kapasitesine işaret eder. </st><st c="4618">Yargılamak içgörünün en büyük düşmanıdır. </st><st c="4660">Bir şeyi gerçekten anlamayı engeller. </st><st c="4698">İyi içgörü bulmak için önce yargılamayı bırakmam gerekiyordu. </st><st c="4760">Bıraktım.</st></span></p>
			<p xml:lang="en-GB"><span xml:lang="tr-TR"><st c="4769">Yargılamayı bırakınca, insanların hem kendilerini hem de davranışlarını anlamaya yönelik muazzam bir ilgim oluştu. </st><st c="4885">İnsanların öz kaygılarını anlamaya odaklandım. </st><st c="4932">Anladım ki çevremizdeki insanların nasıl ve neden bu şekilde davrandığını daha iyi anlayabilirsem, o zaman başkalarının da ileride bu tarz sistemlerden zarar görmesini önleme şansımız daha yüksek olurdu.</st></span></p>
			<p xml:lang="en-GB"><span xml:lang="tr-TR"><st c="5135">Tüm bu çalışmalarda beni en çok sarsan bulgulardan bir tanesi de tutumlar ve davranışlar arasındaki ilişkinin kendisi idi. </st><st c="5259">Son 50 yıldır yaptığımız, “Önce insanın tutumunu değiştir, yani kendini sevdir, sonra bu tutum doğrultusunda o da davranışı değiştirir” fikrinden hareket etmekti çünkü buna inandırılmıştık. </st><st c="5449">Oysa araştırmalar, insanların tutumunu değiştirmeden de davranışını değiştirmenin mümkün olduğunu gösteriyordu. </st><st c="5561">Hatta aynı araştırmalar, davranışını değiştirmeyi başardığınız insanın, bir zaman sonra tutumlarını (değerlerini) da değiştireceğini gösteriyordu. </st></span></p>
			<p xml:lang="en-GB"><span xml:lang="tr-TR"><st c="5708">Tutum ve davranış ilişkisini bir araştırmayı anlatarak biraz açıklamaya çalışayım. </st><st c="5791">Eliot Aronson ve J. </st><st c="5811">Merrill Carlsmith 1963 yılında, küçük çocukların oyuncaklara karşı tutumlarının davranışlarını nasıl etkileyeceğini belirlemeye yönelik bir deney yaparlar. </st><st c="5967">Deneyde önce çocuklara birkaç oyuncak verilir ve her bir oyuncağın çekiciliğini derecelendirmeleri istenir. </st><st c="6075">Daha sonra, her bir çocuğun en çok oynamak istediği oyuncağı seçerek o çocuğa tam da o oyuncakla oynayamayacağı söylenir.</st></span></p>
			<p xml:lang="en-GB"><span xml:lang="tr-TR"><st c="6196">Çocukların yarısını bu kurala itaat etmezlerse hafif bir ceza vermekle tehdit ederler, diğer yarısını ise ağır bir cezayla. </st><st c="6321">Hafif tehdit “Bu oyuncakla oynamanı istemiyorum, onunla oynarsan sinirlenirim” şeklindedir, sert tehdit ise “Bu oyuncakla oynamanı istemiyorum, oynarsan çok kızarım ve tüm oyuncakları alıp eve giderim ve bir daha asla geri dönmem” şeklinde olur.</st></span></p>
			<p xml:lang="en-GB"><span xml:lang="tr-TR"><st c="6566">Daha sonra, çocuklara diğer oyuncaklarla oynamaları için zaman ve fırsat verilir, araştırmacılar da çocukları tek yönlü aynadan izlerler.</st></span></p>
			<p xml:lang="en-GB"><span xml:lang="tr-TR"><st c="6704">Hem sert hem de hafif tehdit çocukların yasaklanmış oyuncakla oynamasını engellemek için yeterli olur. </st><st c="6808">İki gruptakiler de o yasaklı oyuncakla oynamazlar. </st><st c="6859">Bununla birlikte, araştırmacılar odaya döndüğünde, her çocuktan yasakladıkları oyuncağı ne kadar sevdiğini tekrar değerlendirmesini isterler. </st><st c="7001">Sert tehdit alan çocuklar oyuncağı, hafif tehdit edilen çocuklardan önemli ölçüde daha olumlu olarak derecelendirirler. </st><st c="7121">Dahası, sadece hafif tehdit alan çocuklar, yasaklanmış oyuncağı, deneyin başlangıcındakinden çok daha az olumlu olarak değerlendirirler. </st><st c="7258">Birkaç hafta sonra test edildiklerinde bile, çocuklar hâlâ bu tutumları aynen devam ettirirler.</st></span></p>
			<p xml:lang="en-GB"><span xml:lang="tr-TR"><st c="7353">Bu araştırmanın sonuçları, çocukların sergilediği davranışların, oyuncağa yönelik tutumlarını etkilediğini gösterir. </st><st c="7471">Sert tehdit edilen çocukların oyuncakla oynamamalarının güçlü bir dış sebebi vardı; eğer oynarlarsa araştırmacı gerçekten tüm oyuncakları alıp gidecek ve bir daha dönmeyecekti. </st><st c="7648">Bu çocukların o oyuncakla oynamamak için güçlü bir sebebi vardı ve oyun sonrasında da en beğendikleri oyuncağı aynı seviyede beğenmeye devam etmişlerdi. </st><st c="7801">Ancak, hafif tehdit edilmiş çocuklar için tehdidin kendisi net değildi; onlardan sadece oyuncakla oynamamaları istenmişti ama sonucunun ne olacağı kendilerine söylenmemişti. </st><st c="7975">İşte bu çocuklar davranışlarının değişmesi için güçlü bir sebep bulamadıkları için, bunun içsel, kişisel faktörlerden kaynaklandığı sonucuna varmış ve oyuncakla sırf o kadar da beğenmedikleri için oynamadıklarına inanmaya başlamışlardı.</st></span></p>
			<p xml:lang="en-GB"><span xml:lang="tr-TR"><st c="8211">Bu araştırma bize davranışını değiştirdiğiniz insanların zamanla tutumlarını da değiştirebileceğini gösteriyordu. </st><st c="8326">Yani davranışını değiştirirseniz, bu kişinin konuyla ilgili inançları, değerleri </st></span><span xml:lang="tr-TR"><st c="8407">de değişiyordu. </st><st c="8423">Ve bu davranışı değiştirirken, bunu sert ikna metodolojileriyle yapmamanız gerekiyordu. </st><st c="8511">Sert sebepler vermeden, davranış değiştirmek tutum değiştirmeyi kolaylaştırıyordu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8593">Farkındalık yaratmadan, sert bir baskı oluşturmadan davranış değiştirmek tam da algoritmaların insanlığa yaptığı şeydi. </st><st c="8714">Size hissettirmeden, sizi yankı odalarına hapsederek, gördüğünüze duyduğunuza hafifçe müdahale ederek, size büyük sebepler vermeden, tüm değer algılarınızı değiştirebilecekleri kapasiteye ulaşıyorlardı. </st><st c="8917">Ağır propagandalar toplumsal cehalet yaratıyordu ve bunu korkutarak yapıyordu. </st><st c="8996">Maalesef algoritmaların propagandaya ve korkutmaya hiç ihtiyacı yoktu.</st></span></p>
			<p xml:lang="en-GB"><span xml:lang="tr-TR"><st c="9066">Biz küresel çalıştaylarımızda davranışsal iktisat üzerinde çalışırken, bu yaklaşım insanları daha akıllı kararlara ve daha sağlıklı yaşamlara nasıl yönlendirir konusuna odaklanıyorduk ama bu bilim dalı algoritmaların eline düşünce, bu ulvi hedeflerin esamisi bile okunmayacaktı.</st></span></p>
			<p xml:lang="en-GB"><span xml:lang="tr-TR"><st c="9345">Bu çalışmalar benim de bazı önemli kararlar vermemi sağladı. </st><st c="9407">İnsanların eylemlerinin ardındaki nedenleri daha iyi anlamak ve bu konuda gerçek bir çaba sarf edebilmem için kendi yolumdan gitme zamanım geldiğini anlamıştım. </st><st c="9568">Bu ustalaşmam gereken bir beceriydi ve bunun için insanlarla derinden ve dürüstçe bağlantı kurmam gerekiyordu. </st><st c="9679">Başkalarının inançlarını, duygularını, deneyimlerini ve niyetlerini anlamam, beyin kusurlarına ve algoritmaların bunlarla ilişkilerine odaklanmam gerektiğini anlamıştım.</st></span></p>
			<p xml:lang="en-GB"><span xml:lang="tr-TR"><st c="9848">Karar vermenin duygulara dayandığı, bu kararları etkileyen şeylerin çoğunun bilinçli beyin tarafından erişilebilir olmadığı, bilinçaltımızın farkında olmadığımız sinyallere sürekli olarak duyarlı olduğu, beyinlerimizin dünyayı anlamlandırmak için sürekli olarak “kavramlar” geliştirdiği ve uyarladığı, algoritmaların her şeyi maniple ettiği bu dünyayı daha derin anlamak için adımımı attım. </st><st c="10240">Çok sevdiğim görevimi, şirketimi, dostum olarak gördüğüm patronumu ve iş arkadaşlarımı ardımda bırakarak, iki ortağımla birlikte bir şirket kurduk. </st><st c="10388">Geleceğin işini yapacaktık, bundan dolayı şirketimizin ismini FutureBright (parlak gelecek) koyduk.</st></span></p>
			<p xml:lang="en-GB"><span xml:lang="tr-TR"><st c="10487">Hayalimizde küçük bir şirket olarak derin işler yapmak vardı ama dünyadaki değişim rüzgârları küçük kalmamıza izin vermeyecekti. </st><st c="10617">Hiç beklemediğimiz bir hızla büyümeye başlamıştık. </st><st c="10668">Kısa sürede 132 kişilik bir ekibe dönüşmüş, otuz ülkede projelere imza atar hale gelmiştik. </st><st c="10760">Lenovo ile bir araya gelerek Teknoloji ile Üretelim Platformu’nu kurmuş, ülkemizde katma değerli üretimin artması ve toplumsal kalkınmayı desteklemek üzere her kesimin teknolojinin ve algoritmaların üreten tarafında olması hedefiyle 50.000 çocuğun kodlama ve algoritma okuryazarlığını artırmak üzerine çalışıyorduk. </st><st c="11076">Türkiye Blockchain platformunun öncü üyesiydik. </st><st c="11124">Harvard Business School’dan çıkan bilinçdışı veri şirketi Olson Zaltman ile ortaklık kurup, 13 Ortadoğu pazarına yönelik ilk küresel ofisimizi de kurmuştuk.</st></span></p>
			<p xml:lang="en-GB"><span xml:lang="tr-TR"><st c="11280">Özellikle ülkemizin bilinçaltına ve bilinçdışına odaklamak üzere, bazı çok önemli projelere imza atmaya hazırlanıyorduk. </st><st c="11402">Kitabımın bir sonraki bölümlerinde anlatacağım bu projeler ülkemizde algoritmaların yıkıcı etkilerini daha net ortaya çıkaracak ve ne kadar savunmasız olduğumuzu lokal veriyle gösterecekti.</st></span><span xml:lang="tr-TR"></span></p>
		</div>
	<div id="charCountTotal" value="11591"></div></body>
</html>
