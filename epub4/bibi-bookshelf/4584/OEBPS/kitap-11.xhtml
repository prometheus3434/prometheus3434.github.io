<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6-2"><st c="0">Sosyal Devrim Değil, Veri Devrimi</st></p>
			<p xml:lang="en-GB"><span xml:lang="tr-TR"><st c="34">Sosyal medyanın dijital dünyamıza etkilerinin devrimsel olduğunu ancak bizlerin ilk aşamada bu olguları fazla naif algıladığımızdan az evvel bahsetmiştim. </st><st c="190">Clay Shirky’nin “İletişim şeklimizi değiştirdiğimizde toplumu değiştiririz” kuramından yola çıkıyorduk. </st><st c="294">Bizler için sosyalleşmiş bir dijital dünya daha çok bağlantı kurmak, daha çok iletişim anlamına geliyordu. </st><st c="401">Bu sosyal platformlar da zaten kendilerini hep böyle anlatmışlardı. </st><st c="469">Vaatleri hepimiz için daha bağlantılı bir dünya idi.</st></span></p>
			<p xml:lang="en-GB"><span xml:lang="tr-TR"><st c="521">Dijitalleşen sosyal medya ile birlikte dünyanın iletişim şekli değişecek ve bu toplum için iyi bir şey olacaktı. </st><st c="635">Sosyal medya daha önce ulaşamadığımız bilgileri bizlere getirecekti. </st><st c="704">Dünyanın diğer bölgelerinde neler olduğu konusunda hepimizin farkındalığını artıracaktı.</st></span></p>
			<p xml:lang="en-GB"><span xml:lang="tr-TR"><st c="792">Sosyal medyanın öncesindeki geleneksel medyada bilginin gardiyanları söz konusu idi ve bu gardiyanlar bilgiyi kendi ihtiyaçları doğrultusunda maniple edebiliyorlar veya istemedikleri zaman iletilmesini de engelliyorlardı. </st><st c="1015">İletişim şeklimiz hiçbir zaman özgür olmamıştı.</st></span></p>
			<p xml:lang="en-GB"><span xml:lang="tr-TR"><st c="1062">Dijitalin sosyalleşmesi ile birlikte, bu aradaki güç ortadan kalkacak ve bizler her zamankinden daha kolay bir şekilde fikirlerimizi paylaşma olanağına sahip olacaktık.</st></span></p>
			<p xml:lang="en-GB"><span xml:lang="tr-TR"><st c="1231">Buna inanmıştık çünkü inanmaya ihtiyacımız vardı. </st><st c="1282">Ne kadar da safmışız.</st></span></p>
			<p xml:lang="en-GB"><span xml:lang="tr-TR"><st c="1303">Dört nesil boyunca insanların zihninden pay çalmak isteyen liberalizmin derdi bizi sosyalleştirmek olamazdı elbet. </st><st c="1419">Zaten 80 yıldır insan zihninin meta olduğu bir dünyada bu ne kadar mümkün olabilirdi ki?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1507">Hayatımıza sosyal medyanın girdiği ilk dönem ile bugün yaşananlar arasında büyük bir ayrım söz konusu. </st><st c="1611">Dijitalin ilk kez sosyalleşmesinden sadece 8-9 yıl sonrasına, yani 2010’lu yıllara ilerlediğimizde, insanlık sosyalleşmiş dijitalin bambaşka bir yüzü ile karşılaşmaya başlamıştı.</st></span></p>
			<p xml:lang="en-GB"><span xml:lang="tr-TR"><st c="1789">Kendisine dahil olan bireylerin tutumlarını ve davranışlarını değiştirme yeteneğine ulaşmış, bilgi ve fikirleri yönlendirebilen, istediği gibi olguları maniple edebilen, insanların kimlik ve kolektif hafızasının bir parçası haline gelmeye çalışan hayli cüretkâr bir güç vardı karşımızda.</st></span></p>
			<p xml:lang="en-GB"><span xml:lang="tr-TR"><st c="2077">Dijital ekosistem, insan etkileşimine hayli duyarlı sofistike algoritmalarla doldurulmuştu.</st></span></p>
			<p xml:lang="en-GB"><span xml:lang="tr-TR"><st c="2169">2010 yılına gelince, devrimin sosyal, konunun da iletişim olmadığı artık aşikârdı. </st><st c="2253">Farkındalığımız artmaya başlamıştı. </st><st c="2289">Bu dönem itibariyle yükselen bu yeni fenomenin bir veri ekonomisi olduğunu algılamaya başlamıştık. </st><st c="2388">Liberalizm sadece kabuk değiştirmişti.</st></span></p>
			<p xml:lang="en-GB"><span xml:lang="tr-TR"><st c="2426">Liberalizm, dört nesil boyunca ürünler ve insanlar arasındaki ilişkiyi izlemiş ve analiz etmişti. </st><st c="2525">Ne öğrendiyse bunun üzerinden öğrenmişti ama bu formül artık eskimeye başlamıştı. </st><st c="2607">Sosyalleşmiş dijital ile birlikte liberalizmin odağı sadece insanlar ve insanların kurdukları ilişkilere dönüyordu. </st><st c="2723">İnsanların kurdukları ilişkileri çözdüğünüzde, bu ilişkilere ürün yerleştirmek kolaydı çünkü. </st><st c="2817">İnsani ilişkilerden veri üretebilmek önemliydi. </st><st c="2865">Liberalizm algoritmalar sayesinde insani ilişkilerden devrim türetebilmişti.</st></span></p>
			<p xml:lang="en-GB"><span xml:lang="tr-TR"><st c="2941">Bu sistem aslında gücünü Moore Yasası’ndan alıyordu. </st><st c="2995">Moore Yasası, herkesin erişebileceği, giderek ucuzlayan ve milyonlarca etkileşimi anında sağlayan altyapılara değinir. </st><st c="3114">Bu devri de bu altyapılarla tanımlar. </st><st c="3152">Altyapılara erişimin demokratikleştirilmesi dönemidir bu. </st><st c="3210">Web ve mobil teknolojilerin ulaşılır hale gelmesi, bu ilişkilerin gelişmesini ve bilginin paylaşılma oranının hızlanmasını sağlıyordu. </st><st c="3345">Evet, doğruydu, altyapı hızlıca demokratikleşiyordu ancak demokratikleşen şeyler sadece altyapılar değildi. </st><st c="3453">İnsanların sisteme hızlıca entegrasyonu da demokratikleşmişti; buna demokrasi denilebilirse tabii.</st></span></p>
			<p xml:lang="en-GB"><span xml:lang="tr-TR"><st c="3551">İnsanlar tıpkı prize takılan bir cihaz gibi dijital ekosisteme takılıyordu. </st><st c="3628">İnsanları sisteme bağladığınız an, veri akışı da devasa bir hıza ulaşıyordu. </st><st c="3705">Dijital prize takıldığınız an, hayatınız ve günlük sosyal aktivitelerinizin gittikçe büyüyen bölümleri dijital bilgi işlem teknolojisinin girdisi haline geliyordu. </st><st c="3869">Bu bilgi sistemleri, insanların sıradan hayatlarında kurdukları herhangi bir etkileşimden sürekli ve eşzamanlı olarak dijital bilgi üretmeye başlamıştı. </st><st c="4022">Yarattığımız dijital gürültüden data üreten bu yazılımlarla birlikte algoritmaların altın çağını yani büyük veri çağını da başlatmıştık.</st></span></p>
			<p xml:lang="en-GB"><span xml:lang="tr-TR"><st c="4158">Bu “büyük veri” algoritmaları sayesinde çevrimiçi, sosyal, mobil ve diğer veri odaklı kaynaklar aracılığıyla insan davranışları hakkında devasa miktarda verinin toplanması ve işlenmesi sağlanıyordu.</st></span></p>
			<p xml:lang="en-GB"><span xml:lang="tr-TR"><st c="4357">İşte ben de ilk dejavularımı bu devrin başlangıcıyla yaşar hale gelmiştim. </st><st c="4433">Tüm bu olanlar bana hiç de yeni gelmiyordu, ben bunların hepsini yaşamıştım. </st><st c="4510">Benim geldiğim topraklarda ve aslında demir perde arkasında kalmış tüm Doğru Avrupa ülkelerinde, devlet birimlerinin vatandaşlar hakkında veri toplaması çok önemliydi. </st><st c="4678">Bu görev devasa iç istihbarat örgütlerinin işiydi.</st></span></p>
			<p xml:lang="en-GB"><span xml:lang="tr-TR"><st c="4728">Sovyetlerin çöküşünden yıllar sonra, demir perde ülkelerinde kamuya açılan kişisel dosyalarda, sıradan insanlar hakkında nasıl bilgi t</st></span><span xml:lang="tr-TR"><st c="4863">oplandığını gördükçe ve duydukça dehşete kapılıyorduk.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4918">Kitabımın başında Romanya’nın kült kişiliği Çavuşesku rejiminin yedi yüz bin muhbiri aktif olarak kullandığını belirtmiştim. </st><st c="5044">On dokuz milyonluk ülkede yedi yüz bin muhbir söz konusuydu. </st><st c="5105">Her yirmi yedi kişiye bir muhbir demekti bu. </st><st c="5150">Hayal bile edilemez rakamlardı bunlar. </st><st c="5189">Eşlerin birbirini ihbar ettikleri vakalar o kadar çoktu ki dosyalar açıldığında ülkede içinden çıkılamaz bir durum hasıl olmuştu.</st></span></p>
			<p xml:lang="en-GB"><span xml:lang="tr-TR"><st c="5318">Veri devriminin özelliklerini göz önünde bulundurduğumuzda, iyi bir şekilde çerçevelenmiş ve iletişimsel olarak paketlenmiş olması haricinde, bu sistemden hiçbir farkı yoktu. </st><st c="5494">Ancak yine de bir fark arayacaksak bu, sistemin Çavuşesku rejiminden çok daha güçlü bir şekilde ve küresel ölçekte bunu yapabiliyor olması olurdu herhalde. </st><st c="5650">İyi paketlenmiş ve gizlenmiş bir muhbirlik çağına girmiştik.</st></span></p>
			<p xml:lang="en-GB"><span xml:lang="tr-TR"><st c="5710">Peki, bugünkü sistemi demir perde rejimlerinin insan hakları performansları ile karşılaştırırsak, elde edilen bu sistemi nereye koyabiliriz?</st></span></p>
			<p xml:lang="en-GB"><span xml:lang="tr-TR"><st c="5851">İnsan haklarını azami seviyede dahi korumayan, sürekli veri toplayan, analiz eden sistemler bunlar. </st><st c="5952">Bizler demir perde rejimlerine ve istihbarat örgütlerine karşı önlemlerimizi almaya çalışıyorduk ama prize takılmış insanların bırakın kendilerini korumayı, bu teknolojinin çalışma şeklini anlayabilmesi için dahi yeterli “veri okuryazarlığı” yok.</st></span></p>
			<p xml:lang="en-GB"><span xml:lang="tr-TR"><st c="6198">İnsanların bu kadar çaresiz olduğu şartlarda, veri algoritmaları otomatik veri işleme sayesinde, daha önce tamamen insanların sorumluluğunda olan karar verme süreçlerinde de giderek daha fazla rol almaya başladı.</st></span></p>
			<p xml:lang="en-GB"><span xml:lang="tr-TR"><st c="6411">Veri devrimi insanların algılama, iletişim kurma, karar verme ve tüketim biçimlerini temelden dönüştürüyor. </st><st c="6520">Bakın algoritmalar sizi takip ediyor demiyorum. </st><st c="6568">O aşamayı çoktan geçtiler. </st><st c="6595">Algoritmalar sizi dönüştürüyor. </st><st c="6627">Hem de pervasızca.</st></span></p>
			<p xml:lang="en-GB"><span xml:lang="tr-TR"><st c="6645">Bunun bizim geçtiğimiz komünist pedagoji doktrininden pek de bir farkı yok. </st><st c="6722">Biz de daha iyi bir dünya için mavi şapkalarımızla, kırmızı fularlarımızla dönüştürülen çocuklardık. </st><st c="6823">Siz de o çocuklarsınız, sadece size kimse kırmızı fular takmıyor.</st></span></p>
			<p xml:lang="en-GB"><span xml:lang="tr-TR"><st c="6888">İnsan hakları meselesine dönelim. </st><st c="6923">Bugün Avrupa Birliği kurumları algoritmalar ve insan hakları meselesine çokça eğilir oldular. </st><st c="7017">Otomatikleştirilmiş veri işleme tekniklerinin insan hakları boyutu ile ilgili çok önemli Avrupa Konseyi yayınları var.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7135">Peki, ne diyor bu yayınlar?</st></span></p>
			<p xml:lang="en-GB"><span xml:lang="tr-TR"><st c="7163">Bu yayınlarda, karar verme süreçlerinde, kişilerden izin alınmadan algoritmaların devasa bir şekilde rollerini artırdığı ve bu aldıkları rollerin bir dizi insan hakları ihlallerini tetiklediği anlatılır. </st><st c="7368">Bu yayınlarda bu ihlallere yönelik duyulan endişeler belirtilmektedir.</st></span></p>
			<p xml:lang="en-GB"><span xml:lang="tr-TR"><st c="7438">Avrupa Konseyi çalışmalarının temelini de Tarleton Gillespie’nin “Veri söz konusu iken, algoritmalar yazılım olmak zorunda değildir” varsayımı oluşturuyor. </st><st c="7595">Yani meselede sadece verinin toplanma şekli değil, işlenme şekli de çok kritik.</st></span></p>
			<p xml:lang="en-GB"><span xml:lang="tr-TR"><st c="7674">En geniş anlamıyla, belirli hesaplamalara dayalı olarak verileri istenen bir çıktıya dönüştürmek için devasa şirketlerin oluşturdukları veri kodlama prosedürleri de çok önemliydi. </st><st c="7855">Yani sadece toplamak değil, işleme şekli de önemliydi. </st><st c="7910">Verinizi artık nasıl topladıklarını biliyorsunuz ama nasıl işlediklerini biliyor musunuz? </st><st c="8000">Bilmiyorsunuz.</st></span></p>
			<p xml:lang="en-GB"><span xml:lang="tr-TR"><st c="8014">Artık çok net, algoritmaların ve veri işleme tekniklerinin ifade özgürlüğü üzerinde çok büyük etkiye sahip olduklarını biliyoruz. </st><st c="8145">Karar verdiğini düşünen ama karar verdirilen bir bireyden bahsediyoruz. </st><st c="8217">Özgür irade insanlık için o kadar önemli bir kavram ki son iki bin yıldır durmadan tartışılan bir konu. </st><st c="8321">Felsefenin her döneminde de konuşulmuş bir konu. </st><st c="8370">Platon, Aristoteles, Augustine, Aquinas, Descartes, Kant gibi felsefenin en önemli isimlerinin hepsi tarafından ele alınmış.</st></span></p>
			<p xml:lang="en-GB"><span xml:lang="tr-TR"><st c="8494">Kişi kendi eylemleri üzerinde belirleyici mi değil mi sorusuna hep değinilmiş. </st><st c="8574">Bu sorunun yanıtı olmadan, insanlığın kurduğu bütün sistemler çöküyor çünkü. </st><st c="8651">Konuya nereden bakarsanız bakın, özgür irade her şekilde iyilik ve ahlaki sorumluluğa bağlanıyor. </st><st c="8749">İradeniz üzerinde kontrolünüz olduğu sürece, iyi olma ve ahlaki olma sorumluluğu taşıyorsunuz. </st><st c="8844">Ya iradeniz dışında size bir şeyler yaptırılıyorsa, o zaman sorumluluk kimin olur?</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8926">Aristoteles ve Platon kötü alışkanlıklarla sonuçlanan eylemlerimizi başlatmada seçim rolüne hep odaklandılar. </st><st c="9037">Seçimin size ait olması zaruridir. </st><st c="9072">Stoacılar, insanların tüm tercih ve davranışlarının nedensel olarak belirlendiğine inanırlar ve bunun kişiye bağlı olduğunu ve kişinin eylemleri ile uyumlu olacağını düşünürler. </st><st c="9250">Kant özgür irade, özgürlük ve iyilik arasındaki bağlantıya odaklanır. </st><st c="9320">Hepsinde ama hepsinde özgür irade tartışmanın esasıdır.</st></span></p>
			<p xml:lang="en-GB"><span xml:lang="tr-TR"><st c="9375">Bugün içinde olduğumuz devirde endişelerimiz sadece bireysel ifade özgürlüğüne ilişkin değildir, aynı zamanda çoğulcu, kolektif, kamusal özgürlüklerimizle de yakından ilgilidir.</st></span></p>
			<p xml:lang="en-GB"><span xml:lang="tr-TR"><st c="9553">İnsanlar, kendilerini çepeçevre sarmış bu veri sistemlerinin üzerinde hiçbir kontrole sahip olmadıklarından ve teknolojinin çalışma şeklini de tam olarak anlamadıklarından dolayı, Andreessen’in 2011 yılında “Algoritmalar dünyayı yiyor” söylemi gerçeğe dönüşmüş durumda. </st><st c="9824">Sormamız gereken soru, biz buraya nasıl geldik ve sosyal algoritmalar nasıl bu kadar güçlendi? </st><st c="9919">Algoritmalar dünyamızı bu kadar kısa sürede nasıl yemeye başladı?</st></span></p>
			<p xml:lang="en-GB"><span xml:lang="tr-TR"><st c="9984">Aslında algoritmaların başarılarının ardındaki sır beynimizi hacklemiş olmaları. </st><st c="10066">Ben dahil, tanıdığınız herkes önyargılıdır </st></span><span xml:lang="tr-TR"><st c="10109">ve hepimizin beyni kusurlarla doludur. </st><st c="10148">Bu kusurlar verdiğimiz kararları derinden etkiler. </st><st c="10199">İşte algoritmalar beynin kusurları hakkında eğitildiler ve bu kusurlarımız üzerinden bizi hacklediler.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10301">Kişiselleştirilmiş teknolojiler, her bir kullanıcı için yalnızca en ilgi çekici ve en alakalı içeriği seçmek üzere tasarlanmıştı ama bunu yaparken, insanların bilişsel önyargılarından da yararlanarak, insanları manipülasyona daha da savunmasız hale getirdiler. </st><st c="10563">Kâr odaklı sosyal medya devleri, insan haklarının, mahremiyet haklarının, bilgiye erişim haklarının, ifade özgürlüğünün altını bu beyin kusurları üzerinden oymuş oldular.</st></span></p>
			<p xml:lang="en-GB"><span xml:lang="tr-TR"><st c="10733">Bu hacklenen beyin kusurları hakkında daha detaylı konuşacağız.</st></span><span xml:lang="tr-TR"></span></p>
		</div>
	<div id="charCountTotal" value="10797"></div></body>
</html>
