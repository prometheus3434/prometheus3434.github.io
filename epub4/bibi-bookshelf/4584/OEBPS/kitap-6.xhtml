<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4-4"><st c="0">Çok Uzaklarda Bir Duvar</st></p>
			<p xml:lang="en-GB"><span xml:lang="tr-TR"><st c="24">1980’lerin sonlarına doğru Doğu Bloku ülkelerinin tümünde olduğu gibi, ülkem Yugoslavya’nın da ekonomik olarak çöküşün eşiğinde olduğu yıllardı.</st></span></p>
			<p xml:lang="en-GB"><span xml:lang="tr-TR"><st c="169">Ülkede hiç kimse geleceğe dair bir vizyon ortaya koyamıyordu. </st><st c="232">Böyle bir beklenti ile öne çıkanlar zaten sistem tarafından hızla eziliyordu.</st></span></p>
			<p xml:lang="en-GB"><span xml:lang="tr-TR"><st c="309">Devletin her şeyi kontrol ettiği ve hepimizi aynı standartlara mahkûm ettiği bir rejimde, üretkenlik için teşvik eksikliği söz konusuydu. </st><st c="448">Herkesin aynı standartlara mahkûm olduğu bir rejimde, bir halkanın zayıflık göstermesi yeterlidir. </st><st c="547">Bütün diğer halkalar bir zaman sonra onu taklit etmeye başlarlar çünkü haksızlık duygusuna dayanamazlar. </st><st c="652">İşyerinizde bir kişi tembellik yapsın, tüm işyeri bir zaman sonra onu taklit eder çünkü tüm çalışanlar aynı standartlara mahkûmdur ve o zayıf halkanın da aynı faydalara ulaşabildiğini görürler.</st></span></p>
			<p xml:lang="en-GB"><span xml:lang="tr-TR"><st c="845">Dönemden kalan bir anekdot vardır: Sovyetlerden bir işçinin bir söyleşide, “Bize para veriyormuş gibi yapıyorlar, biz de çalışıyormuş gibi yapıyoruz” dediği anlatılır. </st><st c="1014">Bu o dönemde endüstride çok duyulan bir espriydi. </st><st c="1064">Evet doğru, hiçbirimiz çalışmıyorduk çünkü çalışmaya teşvik edilmiyorduk. </st><st c="1138">Onun yerine sürekli ideolojik içerikle uğraşmak çok daha kolaydı.</st></span></p>
			<p xml:lang="en-GB"><span xml:lang="tr-TR"><st c="1203">Bu dönem ülkemde yaşanan ciddi endüstriyel ürün kıtlığı ile anılır. </st><st c="1272">Önce büyüme oranlarında ciddi bir düşüş oldu, ardından tam bir durgunluk dönemine girdik. </st><st c="1362">Ağır bir ekonomik krizden geçiyorduk. </st><st c="1400">Tarımımız da çöküş sürecine girmişti. </st><st c="1438">Gıdaya ulaşmak zorlaşıyordu. </st><st c="1467">Küçücük çocuktum ve her sabah erkenden uyanıp ekmek sırasına girmem gerekiyordu. </st><st c="1548">Saatlerce sırada beklerdim. </st><st c="1576">Fırınlar da devlet fırınlarıydı.</st></span></p>
			<p xml:lang="en-GB"><span xml:lang="tr-TR"><st c="1608">Ekonomimiz mantıksızdı, devletimiz baskıcıydı, bürokrasimiz ise başarısızdı. </st><st c="1686">Her şey yozlaşmıştı. </st><st c="1707">Radikal reformlar gerekiyordu ama reform yapacak kimsemiz yoktu. </st><st c="1772">Sistem ve oturtulmuş gerçeklik her türlü reforma karşı direniş gösterebilecek güçteydi. </st><st c="1860">Herhangi bir reforma rejimin direnişi kaçınılmazdı. </st><st c="1912">1980’ler herkesin sistemin ve Parti’nin asla değiştirilemez olduğunu söylemeye başladığı yıllardı.</st></span></p>
			<p xml:lang="en-GB"><span xml:lang="tr-TR"><st c="2010">Bunun yerine, devleti yöneten komünist elitler iyi yaptıkları şeyi daha da büyük bir gayretle yapmaya devam ettiler. </st><st c="2128">Gerçekleri tümden yeniden tasarlamaya karar verdiler ve bu içinde yaşadığımız sahte dünya büyüdükçe, biz de hiper-normalleşmeye başladık.</st></span></p>
			<p xml:lang="en-GB"><span xml:lang="tr-TR"><st c="2265">Hiper-normalleşme terimi ilk defa Alexei Yurchak’ın </st></span><span xml:lang="tr-TR"><st c="2318">Everything Was Forever, Until It Was No More</st></span><span xml:lang="tr-TR"><a id="footnote-269-1-backlink" href="#footnote-269-1"><st c="2362">1</st></a></span><span xml:lang="tr-TR"><st c="2364"> adlı kitabında kullanılmıştır. </st><st c="2396">Yurchak, bir ülkenin insanlarının herhangi bir alternatife sahip olmadığı zaman, gerçekleri bilmelerine rağmen, işleyen bir toplum iddiasını sürdürmek zorunda kalacakları için, bu doğrultuda kendilerine düşen rolü mükemmel bir şekilde oynayacağını söyler. </st><st c="2652">Yaşadığımız dönem tam da böyle bir dönemdi. </st><st c="2696">Asgari düzeyde aklıselim bir toplum olduğumuza inanmaya çok ihtiyacımız vardı ve bu doğrultuda rolümüzü hakkıyla oynuyorduk.</st></span></p>
			<p xml:lang="en-GB"><span xml:lang="tr-TR"><st c="2820">Zamanla, bu yalan dünya kendi kendini gerçekleştiren bir kehanet haline geldi ve bu piyes, bu toplu sahtekârlık herkes tarafından gerçek olarak kabul edildi.</st></span></p>
			<p xml:lang="en-GB"><span xml:lang="tr-TR"><st c="2978">Sosyal ve kültürel hayat tüm hızıyla devam ediyordu. </st><st c="3032">Ülkenin komünist elitlerinin ortaya koyduğu kültürel dönüşüm piyesinin de sadık oyuncularıydık. </st><st c="3128">Hatta kurgulanan bu sahnenin ancak birer dekoruyduk belki de. </st><st c="3190">Ülkede sürekli kültürel devrimler yaşıyorduk ancak aydınlarımızın gerçekleri söylemeye cesaretleri yoktu. </st><st c="3296">Tüm ülke edebiyat yapıyordu.</st></span></p>
			<p xml:lang="en-GB"><span xml:lang="tr-TR"><st c="3324">En sonunda ortaya çıkan şey, toplumun sahte bir versiyonu olmuştu. </st><st c="3392">Bizler de zoraki sahtekârlardık.</st></span></p>
			<p xml:lang="en-GB"><span xml:lang="tr-TR"><st c="3424">Bu yıllar aynı zamanda uzun zamandır Tito zamanında baskılanan milliyetçi akımların uyanış yıllarıydı. </st><st c="3528">Yugoslavya, tarihsel olarak birbirine hep düşman olmuş milletlerin federasyonuydu. </st><st c="3611">Tito’nun sert yumruğu federasyonu uzun zaman canlı tutmuştu ama Tito artık yoktu.</st></span></p>
			<p xml:lang="en-GB"><span xml:lang="tr-TR"><st c="3692">Yugoslavya sınırları dışında yaşayan eski Yugoslavya vatandaşları milliyetçi seferberliklere girişmişlerdi. </st><st c="3801">Sırplar, Hırvatlar kendi hazırlıklarını yapıyorlardı. </st><st c="3855">Bir dizi bireysel milliyetçi hikâye ortaya çıkmıştı. </st><st c="3908">Ülke ekonomik olarak çöküşün eşiğinde iken, bu fikirlerin peşine düşecek insan bulmakta hiç kimse zorlanmıyordu.</st></span></p>
			<p xml:lang="en-GB"><span xml:lang="tr-TR"><st c="4020">Ukrayna’daki Çernobil güç istasyonundaki nükleer reaktör 1986’da patladığında, bu sadece ülkemin değil, komünist blokun tümden çökeceğinin sembolik bir işareti olmuştu. </st><st c="4190">Büyük bir dalgaya az kalmıştı.</st></span></p>
			<p xml:lang="en-GB"><span xml:lang="tr-TR"><st c="4220">Yugoslavya kaynıyordu. </st><st c="4244">Yugoslav federasyonunun bir parçası olarak, Kosova eyaletine 1974’te tam özerklik verilmişti ve Yugoslavya’nın altı cumhuriyeti ile neredeyse aynı haklara sahipti. </st><st c="4408">On beş yıl sonra, Sırbistan Cumhurbaşkanı Miloseviç, Sırbistan Anayasası’nda Kosova’ya verilen özerklik haklarının hepsine son verecek değişikliklerin yapılmasını önerdi. </st><st c="4579">Bu şiddetli protestolara yol açtı ve 3 Mart 1989’da Belgrad’ın bölge üzerinde doğrudan kontrolünü sağlayan bir olağanüstü hal ilan edildi.</st></span></p>
			<p xml:lang="en-GB"><span xml:lang="tr-TR"><st c="4717">Artık birlikte yaşamın imkânsız olduğunu, bunun rolünü bile yapamayacağımızı anlamaya başladığımız yıllardı.</st></span></p>
			<p xml:lang="en-GB"><span xml:lang="tr-TR"><st c="4826">Azınlıklara yönelik baskının tavan yaptığı senelerdi. </st><st c="4881">Kosova kaynıyordu. </st><st c="4900">Hatta Arnavut azınlıklar Yugoslavya’nın her tarafında baskı altına alınmıştı. </st><st c="4978">Komisyonlar kuruluyor, yalandan mahkemelerle insanlar hapishanelere gönderiliyorlardı.</st></span></p>
			<p xml:lang="en-GB"><span xml:lang="tr-TR"><st c="5064">Örneğin Arnavut yazar Âdem Demaçi fikirlerinden dolayı hayatının 28 yılını hapiste geçirmişti. </st><st c="5160">İçsavaşın başlamasına ramak kala, 1990 yılının Nisan ayında özgürlüğüne kavuşacaktı.</st></span></p>
			<p xml:lang="en-GB"><span xml:lang="tr-TR"><st c="5244">Yıllarca baskılanan ve çoğunlukla sınırlar dışında kalmış milliyetçi akımlar gizlendikleri gölgelerden çıkmaya başlamıştı. </st><st c="5368">Sırp milliyetçiliği Kosova’yı bahane edip, çok kısa zamanda bütün ülkeyi kan gölüne dönüştürecek bir hareket başlatacaktı.</st></span></p>
			<p xml:lang="en-GB"><span xml:lang="tr-TR"><st c="5490">Bu tiyatroyu durduracak bir mucize bekliyorduk hepimiz. </st><st c="5547">Çünkü bizim gücümüz durdurmaya yetmiyordu.</st></span></p>
			<p xml:lang="en-GB"><span xml:lang="tr-TR"><st c="5589">Babamla ilgili problemlerin devam ettiği ve ailece çok zorlu şartlar altında yaşamaya çalıştığımız yıllardı. </st><st c="5699">Uzun yıllardır beklediğimiz o işaret çok uzaklardan, Berlin’den gelecekti.</st></span></p>
			<p xml:lang="en-GB"><span xml:lang="tr-TR"><st c="5773">Soğuk savaşın ve Doğu Avrupa’ya uygulanan baskının en önemli sembolü Berlin Duvarı bir iletişim hatasıyla yıkılacaktı.</st></span></p>
			<p xml:lang="en-GB"><span xml:lang="tr-TR"><st c="5892">Önce bu duvarın neden inşa edildiğini hatırlayalım.</st></span></p>
			<p xml:lang="en-GB"><span xml:lang="tr-TR"><st c="5944">Çoğu vasıflı işçi olmak üzere, 2 milyondan fazla Doğu Almanyalı, 1949 ile 1961 yılları arasında şehrin batısına kaçınca, kalifiye üretim gücü bulamayan Doğu Almanya rejimi, ülkeyi duvarla ayırmak istedi. </st><st c="6149">Sovyet lideri Nikita Kruşçev, Doğu Almanya’nın otoriter rejimine duvar inşa etme hakkını tanımıştı. </st><st c="6249">Berlinliler, 13 Ağustos 1961 sabahı uyandıklarında şehrin doğu ve batı kesimleri arasındaki sınıra dikenli tel örgüler yerleştirildiğini görmüşlerdi. </st><st c="6399">Hemen sonra Doğu Almanya, bariyerleri betonla güçlendirmeye başlayacaktı. </st><st c="6473">Duvar, Sovyetlerin ve Kızıl Ordu’nun Doğu Bloku’nun hamisi olduğunun da sembolüydü aynı zamanda.</st></span></p>
			<p xml:lang="en-GB"><span xml:lang="tr-TR"><st c="6569">Tabii Doğu Almanya rejimi de gerçeklik ötesi yaratmakta hayli başarılıydı ve duvarı vatandaşlarını içeride tutmak için inşa ettiğini asla kabul etmedi. </st><st c="6722">Verdikleri mesajlarla “Bu duvar Batılı faşistleri ve onların fikirlerini dışarıda tutmak için inşa edildi” diyordu. </st><st c="6838">İçeride hapis kalmak bu işin sadece doğal, hayli önemsiz bir sonucuydu.</st></span></p>
			<p xml:lang="en-GB"><span xml:lang="tr-TR"><st c="6909">Mihail Gorbaçov, 1985’te Sovyet komünistlerin genel sekreteri seçildiğinde, tümden yozlaşmış bir partinin hâkim olduğu, ekonomisi durmuş bir imparatorluğun komutasını aldığının farkına vardı.</st></span></p>
			<p xml:lang="en-GB"><span xml:lang="tr-TR"><st c="7101">Sovyetler, Doğu Bloku ülkelerine artık ne silah, ne para, ne de herhangi bir ürün teslim edecek durumdaydı.</st></span></p>
			<p xml:lang="en-GB"><span xml:lang="tr-TR"><st c="7209">Doğu Avrupa’nın komünist liderleri artık açık açık Marksizm-Leninizm’e inanmıyoruz demeye başlamışlardı. </st><st c="7315">İdeolojik tutkalı olmadan komünist cephenin çatlaması zaten kaçınılmazdı.</st></span></p>
			<p xml:lang="en-GB"><span xml:lang="tr-TR"><st c="7388">Gorbaçov, diğer komünist rejimlerin işlerine karışmama kararını açıklayınca, Brejnev doktrinine son noktayı koymuş olacaktı.</st></span></p>
			<p xml:lang="en-GB"><span xml:lang="tr-TR"><st c="7513">Nedir bu Brejnev doktrini?</st></span></p>
			<p xml:lang="en-GB"><span xml:lang="tr-TR"><st c="7540">Sovyetlerin lideri Leonid Brejnev, Moskova’nın Doğu Bloku’ndaki ülkelerin komünist bir devlet olarak kalmasını sağlamak için gerekirse Sovyetler ordusunun askeri harekete geçeceği doktrinini dünyaya açıklamıştı. </st><st c="7753">Doktrin ilk kez </st></span><span xml:lang="tr-TR"><st c="7769">Pravda</st></span><span xml:lang="tr-TR"><st c="7775"> gazetesinin 26 Eylül 1968 tarihli sayısında dile getirilmişti.</st></span></p>
			<p xml:lang="en-GB"><span xml:lang="tr-TR"><st c="7838">Gorbaçov artık böyle müdahalelerin yapılmayacağını söyleyerek, Doğu Avrupa demokratlarına, sizi artık Kızıl Ordu ile ezmeyeceğiz mesajını vermişti.</st></span></p>
			<p xml:lang="en-GB"><span xml:lang="tr-TR"><st c="7986">Doğu Bloku’nun yıkılması an meselesiydi. </st><st c="8028">Bir yerde bir ateşin yanması gerekiyordu sadece.</st></span></p>
			<p xml:lang="en-GB"><span xml:lang="tr-TR"><st c="8076">Bu ateşi yakan şey ise, basit bir iletişim hatası olacaktı.</st></span></p>
			<p xml:lang="en-GB"><span xml:lang="tr-TR"><st c="8136">Ülke dışına çıkmak için artık önkoşullar istemeyeceğiz, serbestçe başvuruda bulunabilirsiniz diyen Doğu Almanya bürokratı Schabowski, bunun o andan itibaren geçerli olduğunu söyledi. </st><st c="8320">Oysa aslında vize başvurusu gerekiyordu. </st><st c="8361">Ancak haberler çok hızlı yayıldı ve Doğu Almanyalılar hiçbir koşul olmadan batıya geçebileceklerini düşündüler. </st><st c="8473">Sınıra akın etmeye başlamaları çok kısa sürdü. </st><st c="8520">O kadar çoklardı ki, sınırda halkı durduracak yeterli askeri güç yoktu. </st><st c="8592">Doğu Avrupa askerleri akıntının önünde tutunamadılar ve rampayı kaldırdılar.</st></span></p>
			<p xml:lang="en-GB"><span xml:lang="tr-TR"><st c="8668">Sınır çöktü. </st><st c="8682">Berlin Duvarı düştü. </st><st c="8703">Beklediğimiz işaret buydu.</st></span></p>
			<p xml:lang="en-GB"><span xml:lang="tr-TR"><st c="8729">Bu noktada size Berlin Duvarı’nın bizler için ne anlama geldiğini anlatmam lazım.</st></span></p>
			<p xml:lang="en-GB"><span xml:lang="tr-TR"><st c="8811">Doğru Avrupa ülkeleri Sovyetlere tarihleri boyunca karşı çıkmışlardı ve Kızıl Ordu her defasında bu istekleri kanla bastırmıştı.</st></span></p>
			<p xml:lang="en-GB"><span xml:lang="tr-TR"><st c="8940">Polonya’da yıllarca süren aktivizm ve grevler yaşanmıştı.</st></span></p>
			<p xml:lang="en-GB"><span xml:lang="tr-TR"><st c="8998">Macaristan’ın 1956 devrimi Sovyetler tarafından vahşice bastırılmıştı. </st><st c="9070">Macaristan’ın aydınları bu dönemde ülkeyi terk edip, çoğunlukla ABD’ye yerleştiler.</st></span></p>
			<p xml:lang="en-GB"><span xml:lang="tr-TR"><st c="9153">1968’de Çekoslovakya’nın reformları bastırıldı. </st><st c="9202">Çekler 1968 Sovyet işgalinde yaşananların derin stresini hâlâ yaşamaktadır.</st></span></p>
			<p xml:lang="en-GB"><span xml:lang="tr-TR"><st c="9277">Berlin Duvarı fiziksel bir olgudan çok psikolojik bir olgu olarak önemliydi. </st><st c="9355">Çünkü Berlin, Sovyetler Birliği’nin hamiliğindeki Doğu Bloku ile Batı arasındaki soğuk savaş tarafından fiziksel olarak bölünen tek şehirdi. </st><st c="9496">İki ideoloji arasındaki bölünmenin somut, taştan bir sembolüydü.</st></span></p>
			<p xml:lang="en-GB"><span xml:lang="tr-TR"><st c="9560">1961 ve 1989 yılları arasında, duvarın üstünden, altından veya etrafından geçmeye çalışan en az 200 kişi öldürülmüştü. </st><st c="9680">Rejim duvarı çok ciddiye alıyordu ve bunu her defasında halkına daha da vahşice gösteriyordu.</st></span></p>
			<p xml:lang="en-GB"><span xml:lang="tr-TR"><st c="9773">Duvarın çöküşü ise, yeni çağ başlangıcının bir tür ana metaforu haline gelecekti. </st><st c="9856">Demir perdenin arkasında kalmış milyonlarca insanın, tarihteki en uzun çatışmalardan birinden canlı çıkmayı başarmasının metaforu.</st></span></p>
			<p xml:lang="en-GB"><span xml:lang="tr-TR"><st c="9986">Çok heyecanlıydık. </st><st c="10006">Bu bizim baharımızdı.</st></span></p>
			<p xml:lang="en-GB"><span xml:lang="tr-TR"><st c="10027">Sovyetler şemsiyesi altında yaşayan Doğu Bloku ülkelerinde başlayacak hareketler, elbet Yugoslavya’ya kadar ulaşacaktır diye bekliyorduk. </st><st c="10166">Biz de ülkemizin komünist rejiminden kurtulacaktık ve çok uzun yıllardır oynadığımız gerçeklik tiyatrosuna son verecektik. </st><st c="10289">Özgürlükler kapıdaydı. </st><st c="10312">Mutluluk kapıdaydı. </st><st c="10332">Kurtulacaktık.</st></span></p>
			<p xml:lang="en-GB"><span xml:lang="tr-TR"><st c="10346">Fakat maalesef öyle olmadı.</st></span></p>
			<p xml:lang="en-GB"><span xml:lang="tr-TR"><st c="10374">Doğru Avrupa ülkeleri kendi Rönesans’larının peşine düşerken, benim ülkem kaosa savrulacaktı.</st></span></p>
			<p xml:lang="en-GB"><span xml:lang="tr-TR"><st c="10468">Bu süreçten onlara özgürlükler kaldı, bizeyse içsavaşlar, kan ve acı...</st></span></p>
			<p xml:lang="en-GB"><span xml:lang="tr-TR"><st c="10540">Berlin Duvarı’nın yıkılmasından bu yana, Avrupa ülkelerinin sınırları boyunca 1000 kilometreden daha fazla duvar yani Berlin Duvarı’nın toplam uzunluğunun altı katından fazla duvar inşa edildi ama bu artık başka bir kitabın konusu. </st><st c="10773">Hatta konu ilginizi çekiyorsa, Deniz Ülke Arıboğan’ın </st></span><span xml:lang="tr-TR"><st c="10827">Duvar</st></span><span xml:lang="tr-TR"><st c="10832"> kitabını okumanızı öneririm.</st></span></p>
			<div>
				<div>
					<p><a id="footnote-269-1" href="#footnote-269-1-backlink"><st c="10861">1</st></a><span><st c="10863">. Alexei Yurchak, </st></span><span><st c="10881">Everything Was Forever, Until It Was No More-The Last Soviet Generation</st></span><span><st c="10952">, Princeton University Press, 2005</st></span></p>
				</div>
			</div>
		</div>
	<div id="charCountTotal" value="10986"></div></body>
</html>
