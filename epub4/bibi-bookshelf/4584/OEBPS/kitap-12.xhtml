<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-12</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6-3"><st c="0">Algoritmalar Bilir, Beynimiz Kusurludur</st></p>
			<p xml:lang="en-GB"><span xml:lang="tr-TR"><st c="40">Algoritmalar modern bilgisayarlardan çok daha önce hayatımıza girdiler ancak sosyal medya devrimi ile bugünkü güçlerine ulaştılar. </st><st c="172">Sosyal medya algoritmaların her an her yerde bizimle birlikte olmasını sağladı. </st><st c="252">Ağzında çöpüyle atını güneşe süren Red Kit’in gölgesinin ona eşlik etmesi gibi.</st></span></p>
			<p xml:lang="en-GB"><span xml:lang="tr-TR"><st c="331">Harvard’dan Profesör Shoshanna Zuboff’un deyimiyle, sosyal medyanın algoritmalarla buluşması, “gözetim kapitalizmi” devrini başlattı. </st><st c="466">Algoritmaların bizi 7/24 gözetlemeye, gizlice kontrol etmeye, önümüze gelen bilgileri filtrelemeye ve kararlarımızı yönlendirmeye başladığı dönemin ismidir gözetim kapitalizmi.</st></span></p>
			<p xml:lang="en-GB"><span xml:lang="tr-TR"><st c="642">Algoritmalar bir nevi sinir sistemine dönüşmüş durumdadır. </st><st c="702">Makine öğreniminin, tahmin etmenin ve problem çözmenin temelini oluşturan bir sinir sistemi. </st><st c="795">Bu sinir sistemleri insanlar tarafından tasarlandığı için algoritmalar asla tarafsız olmadı. </st><st c="888">İnsan tarafsız değildi, algoritmalar da tarafsız olamazdı. </st><st c="947">Bu hayli taraflı algoritmalar beynimizin kusurlarından yararlanmayı çok hızlı öğrendiler ve beyinlerimizi hackleyebildiler.</st></span></p>
			<p xml:lang="en-GB"><span xml:lang="tr-TR"><st c="1070">Beyin hacklemesi, bireylerin zihinsel durumunu, bilişsel süreçlerini veya işlev düzeyini etkileyen teknolojilerin ve tekniklerin uygulanmasıdır.</st></span></p>
			<p xml:lang="en-GB"><span xml:lang="tr-TR"><st c="1215">Oysa “gözetim kapitalizmi” devrine kadar bizlere öğretilen bunun tam tersiydi. </st><st c="1295">Beynimiz kusursuzdu ve haliyle hacklenmesi de imkânsızdı. </st><st c="1353">Nasıl bu kadar mükemmel bir şey, insan yapımı ve taraflı bir şeyin önünde bu kadar kolay diz çökmüştü?</st></span></p>
			<p xml:lang="en-GB"><span xml:lang="tr-TR"><st c="1455">Bir kere beyin ve kapasitesi ile ilgili bilgilerimiz yanlıştı. </st><st c="1519">İnsan kendini rasyonel varlık olarak görmeyi hep çok sevdi. </st><st c="1579">Eylemlerimizin düşüncelerimizden kaynaklandığına ve yaptığımız her şeyin üzerinde tam kontrole sahip olduğumuza inanmak istedik.</st></span></p>
			<p xml:lang="en-GB"><span xml:lang="tr-TR"><st c="1707">Ancak gerçek şuydu ki insan davranışlarının çoğu rasyonaliteyi aşıyordu ve hatta bu davranışlar insanın hayat düşünceleri ve tutumlarıyla da çelişiyordu. </st><st c="1862">İnsan bir şeye inandığı halde, bambaşka şekilde davranabilen bir varlık. </st><st c="1935">Karmaşıklığımız da buradan geliyor. </st><st c="1971">Bir konuda neye inandığımı sorarsanız söylerim ama inandıklarım doğrultusunda davranmak zorunda değilimdir.</st></span></p>
			<p xml:lang="en-GB"><span xml:lang="tr-TR"><st c="2078">Beynimiz düşündüğümüzün tam aksine aşırı tembeldir. </st><st c="2131">İnsanlık, gerçeğe ulaşmayı hep bir yetenek olarak görmüş ve bunun hiçbir gizemli tarafının olmadığına inanmıştır. </st><st c="2245">Oysaki insanın gerçekte bu yetenekleri hayli sınırlıdır. </st><st c="2302">Gerçeği olduğu gibi değil, olduğumuz gibi algılarız.</st></span></p>
			<p xml:lang="en-GB"><span xml:lang="tr-TR"><st c="2354">İnsan beyni gerçeği bulmakta neden yeteneksizdir?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2404">Beynimiz toplam beden ağırlığımızın %2’sini oluşturur ama vücudumuzun ürettiği enerjinin %25-30’nu tek başına harcar. </st><st c="2523">Beyin çok maliyetli bir organdır ve onu kullandıkça daha çok enerji tüketiriz. </st><st c="2602">İşte tam da bu yüzden zihin yorgunluğu fiziksel yorgunluktan kötüdür söylemi doğrudur. </st><st c="2689">Zihninizi yorarsanız, o da hayatta kalmanız için ihtiyacınız olan enerjinizi bedeninizden hunharca çeker ve tüketir. </st><st c="2806">İşte bu yüzden Stanford Tıp’tan Bruce Goldman, beyin vücudumuzun en açgözlü organdır der.</st></span></p>
			<p xml:lang="en-GB"><span xml:lang="tr-TR"><st c="2895">Beynin yakıtı glikozdur. </st><st c="2921">Onun glikozu silip süpürme hızı, fiziksel veya zihinsel bir aktivite yapmayı bıraktığımızda bile neredeyse hiç değişmez. </st><st c="3042">Beyin, dinlenme halindeyken bile glikoz yakmaya devam eder.</st></span></p>
			<p xml:lang="en-GB"><span xml:lang="tr-TR"><st c="3101">Oysa hayatta kalmamız için o enerji çok önemlidir ve biyolojimiz enerjiyi gereksiz harcamayı önlemeye çalışır. </st><st c="3213">İşte bundan dolayı da beyin rölantide çalışır. </st><st c="3260">Minimum beyin aktivitesine, minimum enerji; biyolojik formülümüz budur.</st></span></p>
			<p xml:lang="en-GB"><span xml:lang="tr-TR"><st c="3331">Rölantide çalışabilmek için de beynin bazı sistemlere ihtiyacı söz konusudur. </st><st c="3410">Bunlar soyut sistemlerdir.</st></span></p>
			<p xml:lang="en-GB"><span xml:lang="tr-TR"><st c="3436">Bu sistemlerin çalışma şekli, beynimizin kusurlu çalışmasının tabanını oluşturur.</st></span></p>
			<p xml:lang="en-GB"><span xml:lang="tr-TR"><st c="3518">Bu sistemlerden birincisi Sistem1’dir. </st><st c="3558">Bundan sonra kendisine kısaca oto-pilot diyeceğiz. </st><st c="3609">Oto-pilot enerji harcamamızı önlemek için vardır. </st><st c="3659">Otopilot, duygular ve sezgiler sayesinde çalışır, beynin evrimsel olarak erken gelişen bölümlerinde yani amigdalada faaliyet gösterir. </st><st c="3794">Bu sistem günlük alışkanlıklarımızı yönlendirir, anlık kararlar almamızı ve tehlike anında tepki vermemizi sağlar. </st><st c="3909">O kadar hızlı karar verir ki birazdan anlatacağım ikinci soyut sistemimizden ciddi şekilde rol çalar. </st><st c="4011">Bir gün içinde verdiğimiz kararların %85’ini oto-pilot ile veririz. </st><st c="4079">Tüm insanlığın oto-pilotu aynı şekilde çalışır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4126">Bir de Sistem2 vardır yani bundan sonra adlandıracağımız şekliyle pilot. </st><st c="4200">İkinci sistem kendimizi tanımlarken hoşlandığımız sıfatları yani rasyonel, mantıklı düşüncemizi yansıtır. </st><st c="4306">Mantıklı karar vermemizi sağlar, simülasyonlar yapar. </st><st c="4360">Ama biyolojimiz gereği pek kullanmayı sevmeyiz bu sistemi çünkü Sistem2 çok yavaştır ve hayli enerji tüketir.</st></span></p>
			<p xml:lang="en-GB"><span xml:lang="tr-TR"><st c="4469">İşte bu yüzden bir gün içinde verdiğimiz kararların sadece %15’ini bu sistemle veririz.</st></span></p>
			<p xml:lang="en-GB"><span xml:lang="tr-TR"><st c="4557">Bilgisayar terimleriyle anlatmak gerekirse; Sistem1 saniyede 11 milyon bit veri işleyebilir ama gelen verinin sadece 44 biti beynimizin bilinçli sistemi olan Sistem2’ye taşınır.</st></span></p>
			<p xml:lang="en-GB"><span xml:lang="tr-TR"><st c="4735">Özetle beynimiz enerjimizi daha az tüketmemiz adına, sezgilerimize yaslanır ve bu nedenle kısa yollar üzerinden hatalı kararlar vermemize sebep olur.</st></span></p>
			<p xml:lang="en-GB"><span xml:lang="tr-TR"><st c="4885">İnsan mükemmel olmaktan ve mükemmel kararlar vermekten çok uzaktadır ve kendini karar verme konusunda belli seviyeye kadar geliştirebilse de mükemmele asla kendini taşıyamaz. </st><st c="5061">Bu biyolojik olarak imkânsızdır. </st><st c="5094">Bir örnekle anlatmaya çalışayım.</st></span></p>
			<p xml:lang="en-GB"><span xml:lang="tr-TR"><st c="5126">Bir araştırma deneyinde katılımcılara şu soru sorulur:</st></span></p>
			<p xml:lang="en-GB"><span xml:lang="tr-TR"><st c="5181">“Bir gemide 600 kişi var ve bu kişiler bir virüse yakalanmışlar. </st><st c="5247">Elimizde iki farklı ilaç bulunuyor ve hangisini kullanacağımıza siz katılımcıların karar vermesi gerekiyor. </st><st c="5355">A ilacını seçerseniz 200 yolcu kurtulacak, B ilacını seçerseniz 200 yolcu kurtulacak ama 400 yolcu kurtulamayacak. </st><st c="5470">Hangi ilacı seçerdiniz?”</st></span></p>
			<p xml:lang="en-GB"><span xml:lang="tr-TR"><st c="5494">Aslında sunulan iki seçenek de aynıdır ve insan biraz düşününce bunu görebilir ama bu pozitif-negatif çerçeveleme yüzünden, A ilacını seçenlerin oranı %72 iken, B ilacının oranı sadece %28’de kalır. </st><st c="5694">Beynimiz neden ilk seçeneği tercih eder? </st><st c="5735">Çünkü ilk seçenek kısa yoldan, düşünmeye, sorgulamaya fırsat vermeden bir mutluluk vaadinde bulunur. </st><st c="5836">Sadece kurtarılacakların sayısını verir. </st><st c="5877">Kısa süreli bir mutluluk adına, anlamı olmayan bir kararı bu şekilde verebiliyoruz.</st></span></p>
			<p xml:lang="en-GB"><span xml:lang="tr-TR"><st c="5960">Algoritmalar mükemmel olmadığımızı uzun zamandır biliyorlar. </st><st c="6022">Bu bilgiye nasıl ulaştıklarını kitabın devamında açıklayacağım.</st></span></p>
			<p xml:lang="en-GB"><span xml:lang="tr-TR"><st c="6085">Ancak şunu söyleyebilirim ki en çok yararlandıkları kusurumuz insanlığa hümanizmden miras kalan kendimizi beğenmişliğimiz.</st></span></p>
			<p xml:lang="en-GB"><span xml:lang="tr-TR"><st c="6208">Bir şeyi normal veya anormal algılamamızın standardını kendimizden yola çıkarak belirliyoruz. </st><st c="6303">Ben normalin standardı isem, bana benzeyenler de normal oluyor. </st><st c="6367">Bana benzemeyenler de bu durumda anormal oluyorlar. </st><st c="6419">İşte bu yüzeysel normallik kriterlerine göre etrafımızdaki herkesi değerlendirmeye alıyoruz.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6511">Algoritmalar bu zaafımızdan, bu kusurlu düşünme şeklimizden çok fazla yararlanıyorlar. </st><st c="6599">Karşımıza hep seveceğimiz, bize benzeyen, bizim gibi düşünen kişileri ve içerikleri çıkartarak, bizi yapay bir mutluluk balonunun içine sokabiliyorlar ve bu sayede de bizim daha çok tüketmemizi sağlıyorlar.</st></span></p>
			<p xml:lang="en-GB"><span xml:lang="tr-TR"><st c="6805">Bir sosyal mecrada 300 arkadaşınız olabilir ama arkada çalışan algoritma sadece otuzunun size benzediğine karar verirse, sadece bu kişilerin içeriklerini size gösterir. </st><st c="6975">Geri kalan 270 kişinin içeriği hayatımıza girmez. </st><st c="7025">Karşı taraftaki insanlara ve içeriklere maruz kalmanızı engelleyen sahte bir dünyanız oluşur.</st></span></p>
			<p xml:lang="en-GB"><span xml:lang="tr-TR"><st c="7118">Bu balonlar, benim eski dünyama ne kadar da fazla benziyor değil mi?</st></span></p>
			<p xml:lang="en-GB"><span xml:lang="tr-TR"><st c="7187">Benim dünyamda tek parti, tek ideoloji vardı. </st><st c="7234">Hepimiz aynı düşünüyorduk. </st><st c="7261">Üstelik bunu bize teknoloji yaptırmıyordu. </st><st c="7304">Bunu bizden rejim istiyordu. </st><st c="7333">Buna yönelik ideolojik eğitime tabi tutuluyorduk, pedagojik formasyon alıyorduk; hem de 5 yaşından itibaren.</st></span></p>
			<p xml:lang="en-GB"><span xml:lang="tr-TR"><st c="7441">Bizden farklı düşünen zaten düşmandı ve yok edilmeliydi.</st></span></p>
			<p xml:lang="en-GB"><span xml:lang="tr-TR"><st c="7498">Herkesin kendine benzer insanların fikirlerine sahip topluluklara ayrıldığı ve yalnızca benzer düşünceleri duyduğu bir dünya özgür bir dünya değildir herhalde. </st><st c="7659">Biz geldiğimiz dünyayı bu yüzden özgür algılamıyorduk ve otokrat olarak görüyorduk.</st></span></p>
			<p xml:lang="en-GB"><span xml:lang="tr-TR"><st c="7742">Algoritmaların, dünyayı özgürce algılama yetimizi bizden almasına ne dememiz gerekiyor? </st><st c="7831">Bu dünyayı tanımlayacak en iyi sıfat ne olurdu?</st></span></p>
			<p xml:lang="en-GB"><span xml:lang="tr-TR"><st c="7878">Bu olgu sadece toplumsal değildir. </st><st c="7914">Çok daha kişisel temelde bu algoritmalar bizleri etkiler. </st><st c="7972">Bu balonların içinde oluşan yapay toplulukların içindeki hemfikir üyeler, topluluk dışında kalan kimseye güvenemezler. </st><st c="8091">Ayrıca bu, balonun içinde yani benzer şekilde düşünen topluluk içerisindeki kimi insanlara olağandan daha fazla güvenmemiz anlamına da gelir. </st><st c="8233">Güvenmek için hiçbir neden olmadan, sırf aynı balon içinde olduğumuzdan kontrolsüz bir şekilde birilerine güvenmemiz anlamına gelir.</st></span></p>
			<p xml:lang="en-GB"><span xml:lang="tr-TR"><st c="8365">Bu da algoritma çağı ile birlikte kurduğumuz ilişkilerin ne kadar hassaslaştığını ve riskli bir zemine oturduğunu gösterir.</st></span></p>
			<p xml:lang="en-GB"><span xml:lang="tr-TR"><st c="8489">Yaratılan bu balonlarda sadece tüketmeyiz, aynı zamanda tükeniriz de. </st><st c="8560">Kurduğumuz ilişkiler, güvenebileceğimiz insanlar hakkında sistematik olarak maniple ediliriz. </st><st c="8654">Belki de hiç güvenmememiz gereken insanlarla aşırı güven odaklı ilişkiler kurar ve büyük hayal kırıklıkları yaşarız. </st><st c="8771">Hayatlarımız çok derinden sarsılır ve neden böyle davrandığımızın sebebini dahi bilmeden dünyadan göçer gideriz.</st></span></p>
			<p xml:lang="en-GB"><span xml:lang="tr-TR"><st c="8883">İşte bu algoritmaların beyin kusurlarımızdan yararlanarak bizi getirdikleri yer böyledir.</st></span></p>
			<p xml:lang="en-GB"><span xml:lang="tr-TR"><st c="8973">Bu arada bu kurulan sahte algoritmik toplulukların, balonların bir ismi de vardır: </st></span><span xml:lang="tr-TR"><st c="9057">Yankı odaları.</st></span><span xml:lang="tr-TR"><st c="9071"> Gerçekliğin ötesi, kırılmayan çemberler, içine hapsolunan bir döngüdür yankı odaları. </st><st c="9158">Bunların hepsi birbiriyle çok bağlantılı kavramlardır. </st><st c="9213">Yankı odalarına düşürüldüğünüz an, gerçekleriniz de rahatlıkla maniple edilir ve çember sizin için yeniden dönmeye başlar. </st><st c="9336">Yankı odası kavramını bu kitapta bolca ele alacağız.</st></span></p>
			<p xml:lang="en-GB"><span xml:lang="tr-TR"><st c="9388">Ben artık var olmayan bir ülkenin evladıyım. </st><st c="9434">Benim gençliğimde odalar yankılanmazdı, tüm ülke yankılanırdı ama biz bize yalan söylendiğini bilir, inanır gibi yapardık. </st><st c="9557">Mecburduk buna. </st><st c="9573">Diğer bir deyişle, herkes herkesin bildiği şeyi bilmiyormuş gibi davranırdı.</st></span></p>
			<p xml:lang="en-GB"><span xml:lang="tr-TR"><st c="9649">Bugün siz ne durumdasınız?</st></span></p>
			<p xml:lang="en-GB"><span xml:lang="tr-TR"><st c="9676">Size de bugün yalan söyleniyor ama siz bunun nasıl yapıldığının çok da farkında değilsiniz. </st><st c="9769">Gerçeklerinizi çalıyorlar ve gerçeklerinizi korumak için hiçbir şey yapamıyorsunuz. </st><st c="9853">Kendi geçmişimi düşünüyorum, sizin de bugününüzü. </st><st c="9903">Hangimizin durumu acaba daha kötü, emin olamıyorum.</st></span></p>
			<p xml:lang="en-GB"><span xml:lang="tr-TR"><st c="9954">Peki, bugüne dek uzanan bu yolların taşlarını kimler döşedi? </st><st c="10016">İnsanlık başına gelecekler hakkında hiç uyarılmadı mı? </st><st c="10071">Bugüne pat diye mi geldik? </st><st c="10098">Hayır, hiçbir şey o kadar hızlı olmadı, uzun bir süreçten geçtik ve yolda bizi uyarmak isteyenler olduysa da insanlık maalesef uyarıları doğru okuyamadı.</st></span></p>
			<p xml:lang="en-GB"><span xml:lang="tr-TR"><st c="10251">Kusurlu beyin yine devredeydi ve insanlık kusurunun kurbanı oldu.</st></span><span xml:lang="tr-TR"></span></p>
		</div>
	<div id="charCountTotal" value="10317"></div></body>
</html>
