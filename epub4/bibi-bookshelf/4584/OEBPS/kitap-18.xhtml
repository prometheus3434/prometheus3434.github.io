<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8-2"><st c="0">Türkiye’nin Hayal Haritası</st></p>
			<p xml:lang="en-GB"><span xml:lang="tr-TR"><st c="27">Algoritmaların insanların üzerindeki etkilerinin duygulara, becerilere, farkındalığa yansımaları çok geniş olsa da ölçmesi zor bir şeydir. </st><st c="167">Duyguları tanımlama ve doğru etiketleme, kişinin mevcut duygusal algılarına algoritmalarla neyin neden olduğunu anlamak hiç de kolay değildir. </st><st c="310">Algoritma bunların hepsini bilinçaltı aşamada yaptığı için bireyin kendisi bile çoğunun farkında değildir.</st></span></p>
			<p xml:lang="en-GB"><span xml:lang="tr-TR"><st c="416">2016 yılında Türkiye’deki etkileri daha yakından görmemizi sağlayacak bir projeye imza atma fırsatı önümüze çıktı. </st><st c="532">Intel ve Effect ile ortak çalışarak </st></span><span xml:lang="tr-TR"><st c="568">Türkiye’nin Hayal Haritası</st></span><span xml:lang="tr-TR"><st c="594">’nı çıkarmaya karar verdik. </st><st c="623">Bu çalışma bize algoritmaların ve ülkenin gerçeklerinin geleceğimiz için hayati olan hayallerimiz üzerinde yarattığı etkiyi ilk defa gösterecekti.</st></span></p>
			<p xml:lang="en-GB"><span xml:lang="tr-TR"><st c="769">Kolay bir konu değildi elbet. </st><st c="800">Hayal etmek sadece bir algı mıydı? </st><st c="835">Yoksa aynı zamanda bir deneyim miydi? </st><st c="873">En hayalperest insanlar öyle olduklarını iddia edenler miydi? </st><st c="935">Yoksa hayalleri gerçekten deneyimleyenler mi? </st><st c="981">Çalışma için doğru bir kurgu gerekiyordu. </st><st c="1023">Büyük bir ekip bir araya gelerek, aylarca hayallerin doğru ölçümü, bu süreçleri üreten ve sürdüren faktörleri ve mekanizmaları önce kavramsallaştırmak sonra da bu kavramların dış etkenlerden nasıl etkilendiğini ölçmek üzerine çalıştık.</st></span></p>
			<p xml:lang="en-GB"><span xml:lang="tr-TR"><st c="1258">Çalışmanın operasyon aşamaları çok meşakkatli idi. </st><st c="1310">Adana, Ankara, Bursa, Erzurum, İstanbul, İzmir, Kayseri, Malatya, Samsun, Trabzon gibi illerde farklı sosyoekonomik gruplara dahil 2000 civarında katılımcı ile yüz yüze görüştük. </st><st c="1489">Ayrıca dijital mecralar üzerinden 93.948 kişi çalışmaya katılım sağlamıştı. </st><st c="1565">On beş farklı üniversitenin öğrencileriyle bir araya gelmiş, uzun uzun sohbetler etmiştik.</st></span></p>
			<p xml:lang="en-GB"><span xml:lang="tr-TR"><st c="1655">Sonuçlar beklediğimden daha dramatik ve üzücüydü. </st><st c="1706">Nüfusumuz gençti ama hayallerimiz hayli yaşlıydı. </st><st c="1756">Hayal kurmayı bilmeyen çocukların ülkesi haline gelmiştik. </st><st c="1815">Türkiye’nin çocukları hayal kurmuyordu. </st><st c="1855">Çocuklarımızın sadece yüzde 49’u hayallere sahipti. </st><st c="1907">Yaş ilerledikçe hayal kurma daha da azalıyordu. </st><st c="1955">Yetişkinlik yaşımıza geldiğimizde, sadece yüzde 14’ümüz hâlâ hayal kurabiliyorduk. </st><st c="2038">Orta yaşlara geldiğimizde hayal kurmaktan neredeyse tümüyle vazgeçiyorduk.</st></span></p>
			<p xml:lang="en-GB"><span xml:lang="tr-TR"><st c="2112">Öncelikle hayalden ülkemiz ne anlıyordu?</st></span></p>
			<p xml:lang="en-GB"><span xml:lang="tr-TR"><st c="2153">Hayal denince aklımıza maalesef meslek geliyordu. </st><st c="2204">Hayali olduğunu söyleyen her on katılımcıdan beşinin en büyük hayalinin sadece bir meslek sahibi olmak olduğunu elde ettiğimiz verilerde görmüştük. </st><st c="2352">Hayali olduğunu söyleyenler de verimli hayaller kuramıyorlardı. </st><st c="2416">İnsanımızın hayale meslek odaklı bakmasının tabii ki temel nedeni geleceği güvence altına alamamaktan kaynaklanan kaygılarıydı.</st></span></p>
			<p xml:lang="en-GB"><span xml:lang="tr-TR"><st c="2543">Sonuçlar aynı zamanda kadınların hayal kurmayı erkeklere göre daha çok sevdiğini ortaya koymuştu ancak evlilik sonrası bu da dramatik şekilde azalıyordu.</st></span></p>
			<p xml:lang="en-GB"><span xml:lang="tr-TR"><st c="2697">Ülkemizin hayalleri bireyselleşme, aile baskısı ve evlilik üçgeninde sıkışıp kalıyordu. </st><st c="2786">Geleneksel yapıdaki ailelerde yaşayan çoğunluk ile yaptığımız görüşmeler, aile baskısının, bireyselleşememenin, müdahalelerin kişisel bağımsızlığın önünde engel olarak görüldüğünü gösteriyordu. </st><st c="2980">Bundan dolayı gençlerimiz evliliğe bir çıkış noktası ve bir nevi özgürlük bileti gözüyle bakıyor ve evlendiklerinde hayatın gailelerinden dolayı hayallerinden hızlıca vazgeçiyorlardı.</st></span></p>
			<p xml:lang="en-GB"><span xml:lang="tr-TR"><st c="3163">Yetişkinlerimiz ise hayallerinden korkuyorlardı. </st><st c="3213">Her on yetişkinden dokuzu hayalleri gerçekleştirmenin çok kararlı olmayı ve sabır göstermeyi gerektirdiğini ve bu süreci hayli stresli bulduklarını ve kendilerinde bu kararlılık ve sabrın olmadığını söylüyorlardı.</st></span></p>
			<p xml:lang="en-GB"><span xml:lang="tr-TR"><st c="3426">Biz bu noktaya nasıl gelmiştik?</st></span></p>
			<p xml:lang="en-GB"><span xml:lang="tr-TR"><st c="3458">İçinde yaşadığımız ülke kolektif ve merkezi bir otoriteye sahipti. </st><st c="3526">Eğitim sistemi 1970’ler ve 1980’lerden sonra çocuklarına yıllarca dogmalar öğretmiş, hemen hemen hiçbir okulda tartışmaya alan açmamıştı. </st><st c="3664">Çocukların önlerine koyulan şeyi ezberlemeleri ve sınavı geçmeleri gerekiyordu. </st><st c="3744">Pasif yurttaş yetiştirmek için çalışan bir sistem vardı.</st></span></p>
			<p xml:lang="en-GB"><span xml:lang="tr-TR"><st c="3800">Bu sistem, eğitim düzeyi yüksek gruplara da çok farklı yansımamıştı. </st><st c="3870">Aynı memur anne babaların, birbirine benzeyen hayallerinin ürünü olarak, aynı eğitimleri, aynı hocalardan, aynı felsefeden geçerek almış çocuklarıydı onlar. </st><st c="4027">Benzer mezuniyet deneyimlerini yaşadıktan sonra, birbirinin aynı şirketlerde çalışarak aynılaşmış insanlardı. </st><st c="4137">AVM’lere her uğradığımızda bolca gördüğümüz birbirinin tıpatıp benzeri insanlar yani bizler ve bizlerin yarattığı bir ekonomi söz konusuydu. </st><st c="4278">Bu olgunun ismini de koyalım: </st></span><span xml:lang="tr-TR"><st c="4308">Aynılık Ekonomisi.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4326">Bu sistemde cevaba giden yolu sorgulamak, soru sormak mubah sayılmazdı. </st><st c="4399">Arayış bile gereksizdi. </st><st c="4423">Cevabı sana uzatılan formdaki optik yuvarlağa karala ve hayatına devam et. </st><st c="4498">Oysa cevaplar soruların gölgesinde yaşar. </st><st c="4540">Soru ne kadar iyi formüle edilirse, gölgesi o kadar uzun olur ve daha fazla yanıtı kapsar. </st><st c="4631">İşte bu yüzden sorular arkadaşımızdır, bazı sorular ise en iyi arkadaşımızdır. </st><st c="4710">Ülkemizin eğitim sisteminde çocuklarımızın çok az arkadaşı olmuştu. </st><st c="4778">Çocuklarımıza soru sormanın incelikleri öğretilmiyordu.</st></span></p>
			<p xml:lang="en-GB"><span xml:lang="tr-TR"><st c="4833">Bir ülkede hayaller defolu ürünler (standarda uymayan kafalar) ile mümkündür. </st><st c="4912">Aynılık ekonomisinde defolu hiçbir şeye yer yoktur, hemen farklılıklar ezilir ve aynılık sisteminin içinde eritilir. </st><st c="5029">Adapte olmanız beklenir.</st></span></p>
			<p xml:lang="en-GB"><span xml:lang="tr-TR"><st c="5053">Hayal projemizde görüştüğümüz katılımcıların çoğu kendini uyumlu, özverili ve iyimser olarak tanımlarken, hayalleri olan kişileri ise girişken, cesur, zeki ve yaratıcı sıfatlarıyla tanımlıyorlardı. </st><st c="5252">Yani katılımcılarımız kendilerinde olmadığını düşündükleri ne kadar sıfat varsa, hayalleri olan insanları tanımlarken yan yana getirmişlerdi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5393">Ülkede yine de hâlâ defolu ürünler görmek mümkündü, istisnalar vardı, istisnalar olmasa Türkiye bugün burada bile olamazdı ama bu defolu ürünler çok çok azdı.</st></span></p>
			<p xml:lang="en-GB"><span xml:lang="tr-TR"><st c="5552">Kendini ve dolayısıyla hayallerini tanımlama konusunda hayata eksik başlayan bireylerin, kendi varoluşlarının anlamını bulmada, hayatta kendilerine ait bir söz hakkı olduğuna inanmada ve bunun için harekete geçmede zorlandıklarını görmüştüm.</st></span></p>
			<p xml:lang="en-GB"><span xml:lang="tr-TR"><st c="5794">Tüm bunlar benim için çok acı verici bulgulardı.</st></span></p>
			<p xml:lang="en-GB"><span xml:lang="tr-TR"><st c="5843">Çocuklarımızın birey olabilmesi için önce kendi içdünyalarının doğması gerekiyor. </st><st c="5926">Hayallerinin olması, kendi ihtiyaçlarını tanımlayabilmeleri, ne isteyip neyi istemediklerini, neyi beğenip neyi beğenmediklerini, hayattaki tercihlerini belirleyebilmeleri gerekiyordu. </st><st c="6111">Gerekiyordu ama bu çocukların gençliğe giderken ve gençken bireyselleşme kasları çalışmıyordu.</st></span></p>
			<p xml:lang="en-GB"><span xml:lang="tr-TR"><st c="6205">Gençlerimiz için durum daha da vahim görünüyordu. </st><st c="6256">Çalışmamızın gençlikle ilgili bulgularından biri de 3H olarak adlandırdığımız cephede gençlerin yaşadıkları kayıplardı. </st><st c="6376">Gençlerin bireyselleşmeye giderken </st></span><span xml:lang="tr-TR"><st c="6411">Haz, Hız ve His</st></span><span xml:lang="tr-TR"><st c="6426"> cephelerinden geçmeleri gerekiyordu. </st><st c="6464">Bunları ellerinden aldığınızda, kayıp bir gençlikle karşı karşıya kalıyordunuz.</st></span></p>
			<p xml:lang="en-GB"><span xml:lang="tr-TR"><st c="6543">3H cephesinde kayıplar öyle anlık gerçekleşmez. </st><st c="6592">Süreç genellikle o kadar yavaştır ki temelde kayıpları yaşayan genç önce bu kayıpları düzgün algılayamaz bile. </st><st c="6703">Ama sonuç bir anda ve çok sarsıcı bir şekilde gelir. </st><st c="6756">Çalışmamızda gençler hayata bakış açılarını anlatırken, bıktıklarını, hayattan sıkıldıklarını söylüyorlardı.</st></span></p>
			<p xml:lang="en-GB"><span xml:lang="tr-TR"><st c="6864">Tüm bunların Türkiye için sonucu neydi?</st></span></p>
			<p xml:lang="en-GB"><span xml:lang="tr-TR"><st c="6904">Bizim %14 verimli hayal verimizi dünya verileri ile karşılaştırdığımızda hayli sarsıcı bir resim ortaya çıkıyordu. </st><st c="7020">Örneğin ABD’de girişimciliğe ve hayallere pozitif tavır oranı %86, eski demir perde ülkesi Polonya’da %76 iken, bizim oranlar bu denli düşük gelebiliyordu.</st></span></p>
			<p xml:lang="en-GB"><span xml:lang="tr-TR"><st c="7175">Resmi olarak kolektivist bir ideolojiye bağlı olan komünist rejimlerde bunu benim yaşamış olmam hayli doğaldı. </st><st c="7287">Bu rejimlerde çocukların içdünyasının doğması ve gençlerin bireyselleşmesi istenen bir şey değildi. </st><st c="7387">İstenen tek şey ideolojiye uyumdu. </st><st c="7422">Sistem hayatta kalmak için bireyciliğinin tüm biçimlerini reddetmek zorundaydı ve bireyi de bunları reddetmeye zorlardı. </st><st c="7543">Sistem için sonuç hayırlı olmadı ve Sovyet imparatorluğu yıkıldı.</st></span></p>
			<p xml:lang="en-GB"><span xml:lang="tr-TR"><st c="7608">Bizler o sistemin kurbanı olmuştuk.</st></span></p>
			<p xml:lang="en-GB"><span xml:lang="tr-TR"><st c="7644">Peki bizim hayalleri kırık çocuklarımızı teslim ettiğimiz bu algoritma çağı, onlara nasıl davranacaktı?</st></span></p>
			<p xml:lang="en-GB"><span xml:lang="tr-TR"><st c="7748">Binlerce hesaplama modeli, dijitalde açığa çıkan kimliklerimize ve o kimliklerin yaşadığı duygusal yoksunluğa göre içerik üretir, içeriği sıralar, içeriği sınıflandırır ve tüm bunlar bu insanları kolay bir av haline getirir. </st><st c="7974">Algoritmalar savunmasız toplulukların haklarından mahrum bırakılmasına hizmet eder.</st></span></p>
			<p xml:lang="en-GB"><span xml:lang="tr-TR"><st c="8057">Türkiye’nin hayal haritası bireysel özgürleşmesini tamamlayamamış, dolayısıyla kendi özgürlüğünün sorumluluğunu alma kasları gelişmemiş ve hayat yolunda pek çok engel ve kısıtlamalarla karşılaşan büyük bir çoğunluk için yankı odalarından çıkabilmenin hayli imkânsız hale geldiğini gösteriyordu.</st></span></p>
			<p xml:lang="en-GB"><span xml:lang="tr-TR"><st c="8352">Facebook CEO’su Mark Zuckerberg’in kendisi tarafından 2018’de yazılan bir konuşmasında, insanları kendi kendilerine bıraktığınızda yani insan ve algoritmaların ilişkisine müdahale etmediğinizde, insanların orantısız bir şekilde daha sansasyonel ve kışkırtıcı içerikle meşgul olduklarını bildiklerini söylemişti.</st></span></p>
			<p xml:lang="en-GB"><span xml:lang="tr-TR"><st c="8664">Savunmasız topluluklar sansasyonel içeriklere daha açık oluyorlardı. </st><st c="8734">Bu da kişisel gelişimini tamamlamayan gençliğimizin, başkasının elinde olan algoritmalarla çok daha kolay maniple edilebileceklerini de gösteriyordu.</st></span></p>
			<p xml:lang="en-GB"><span xml:lang="tr-TR"><st c="8883">Bu durumda şu soruyu sormamız gerekir:</st></span></p>
			<p xml:lang="en-GB"><span xml:lang="tr-TR"><st c="8922">Önceliğimiz algoritmalara kaptırdıklarımızı geri istemek mi yoksa gençliğimizi bu denli savunmasız hale getirmiş sistemlerimizi değiştirmek mi olmalı?</st></span></p>
			<p xml:lang="en-GB"><span xml:lang="tr-TR"><st c="9073">Bu öncelik sıralaması bana sorulsaydı, ben kesinlikle önce gençlerimizi bu hale getiren şartları düzeltmeliyiz derdim.</st></span></p>
			<p xml:lang="en-GB"><span xml:lang="tr-TR"><st c="9192">Hayal haritası çalışmamız Türkiye’nin algoritma ve yapay zekâ dünyasına karşı çok daha hassas bir yerde durduğunu göstermişti.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9319">Yeri gelmişken, bu çalışmada bir ismi anmadan geçemeyeceğim. </st><st c="9381">Şirketimizin yöneticilerinden biri olan Asude Aydagül bu projeyi şirketimizin adına yönetmişti. </st><st c="9477">Asude, bu başarılı çalışma sonucunda University of Wisconsin, Madison’a doktoraya kabul edildi. </st><st c="9573">Dünyanın en iyi okullarından biri olan bu üniversite, Asude’yi lisans derecesinden direkt doktoraya kabul etmişti. </st><st c="9688">Kendisi şu an ABD’de ev kadınlarının evin ahalisinin hayallerine yaptığı etkiyi küresel ölçekte araştırıyor. </st><st c="9797">Kendisine buradan çok selam olsun...</st></span></p>
			<p xml:lang="en-GB"><span xml:lang="tr-TR"><st c="9833">Bu çalışmaları bitirdiğimizde, bir sonraki aşamada Türkiye’nin bilinçdışına odaklanmaya karar vermiştik.</st></span></p>
			<p xml:lang="en-GB"><span xml:lang="tr-TR"><st c="9938">Ünlü psikanalist Sigmund Freud, davranış ve kişiliğin, üç farklı farkındalık düzeyinde işleyen ve aynı zamanda da çatışan psikolojik güçlerin sürekli ve benzersiz etkileşiminden kaynaklandığına inanıyordu: bilinç, bilinçaltı ve bilinçdışı.</st></span></p>
			<p xml:lang="en-GB"><span xml:lang="tr-TR"><st c="10178">Bilinçdışı zihin, zihinde otomatik olarak gerçekleşen ve iç gözlem için mevcut olmayan düşünce süreçlerini, anıları, ilgileri ve motivasyonları içeren süreçlerden oluşur.</st></span></p>
			<p xml:lang="en-GB"><span xml:lang="tr-TR"><st c="10349">Türkiye’nin bilinçdışını kazıma arayışımız aynı zamanda bizi küreselleştirmeye götürecek adım da olacaktı. </st><st c="10457">Tabii o zaman ileride Olson Zaltman ile kuracağımız ortaklığın bizleri küresel arenaya çıkaracağını henüz tahmin bile tahmin edemiyorduk.</st></span></p>
			<p xml:lang="en-GB"><span><st c="10594">Metaforlarla Düşünmek</st></span></p>
			<p xml:lang="en-GB"><span xml:lang="tr-TR"><st c="10616">Freud’un bilinçdışı zihne ilişkin yaklaşımlarını anlatabilmek için en sık kullanılan metafor hep buzdağı olmuştur. </st><st c="10732">Bu metafora göre sudaki bir buzdağının sadece ucu görünür. </st><st c="10791">İşte bu bizim bilinçli zihnimizdir. </st><st c="10827">Uyarıldığında akla gelen tüm düşünceler, duygular ve anılarınız buradadır. </st><st c="10902">Ancak her buzdağı yüzeyin altında çok daha büyük bir kütleyi gizler. </st><st c="10971">Suyun altında erişemediğimiz bilinçsiz zihnimiz vardır. </st><st c="11027">Hatırlanamayacak kadar acı veren anılar burada bastırılmıştır mesela. </st><st c="11097">Hatırlamasanız da onlar oradadırlar ve bize anlamadığımız şekilde etki ve güçlerini sürekli uygularlar.</st></span></p>
			<p xml:lang="en-GB"><span xml:lang="tr-TR"><st c="11200">Beynimizin bilinçli tarafı seri bir şekilde çalışır ve küçük bir kapasiteye sahiptir. </st><st c="11287">Bir seferde yalnızca tek şey yapabilir ve yalnızca çok sınırlı miktarda bilgi üzerinde çalışabilir. </st><st c="11387">Bilinçsiz tarafımız ise farklı şeyler üzerinde paralel olarak çalışma kapasitesine sahiptir ve büyük miktarda bilgiyi aynı anda çalışmak üzere entegre edebilir.</st></span></p>
			<p xml:lang="en-GB"><span xml:lang="tr-TR"><st c="11547">İşte veri dünyası hep bu derin yüzeyin altına inebilecek dalgıçlara ihtiyaç duyar. </st><st c="11631">Çünkü insanı anlamak için sadece bilinçli tarafı çözmenin asla yetmeyeceğini bilir. </st><st c="11715">Biz de sürekli bilinçsiz tarafı kazımak istiyorduk. </st><st c="11767">Bir süredir Haluk Sicimoğlu’nun önderliğinde metafor dünyasına merak salmıştık ve bu doğrultuda farklı araştırmalara imza atıyorduk. </st><st c="11900">Bu çalışmalar ileride yolumuzu Olson Zaltman Associates şirketine çıkaracak yolun ilk adımlarıydı.</st></span></p>
			<p xml:lang="en-GB"><span xml:lang="tr-TR"><st c="11998">Önce metaforların tanımından başlayayım. </st><st c="12040">Metaforları karmaşık fikirleri açıklayan analojiler olarak görebilirsiniz. </st><st c="12115">Günlük konuşmanın önemli bir parçasıdırlar ve Türkçemizde bolca vardırlar. </st><st c="12190">Onlar olmasa birbirimizi anlamak hayli zor olurdu. </st><st c="12241">Biz benzeterek anlaşabilen bir milletiz. </st><st c="12282">Duyguların ziplenmiş halidir metaforlar ve bu zipleri açtığınızda çok fazla anlamla karşılaşırsınız.</st></span></p>
			<p xml:lang="en-GB"><span xml:lang="tr-TR"><st c="12382">Mesela okurum olarak size çok minnettar olduğumu belirtmek istediğimde, sizinle bu kitapta buluştuğuma çok çok çok çok çok minnettarım demek yerine, sizinle buluşabildiğim için hazine bulmuş gibi hissediyorum dediğimde, kullandığım “çok” kelimelerinin tümünü bir çırpıda silebiliyor ve bir benzetme ile gerçek duygularımı daha yoğunlaştırılmış bir şekilde size iletebiliyorum.</st></span></p>
			<p xml:lang="en-GB"><span xml:lang="tr-TR"><st c="12759">İyi bir metafor dili zenginleştirir ve mantıklı bir açıklama yapmayı gerektirmeden çok daha fazlasını söyler. </st><st c="12870">Metaforlar aynı zamanda yaratıcı düşünceyi güçlendirir çünkü fikir üretmek için çok elverişlidirler.</st></span></p>
			<p xml:lang="en-GB"><span xml:lang="tr-TR"><st c="12970">Olson Zaltman Associates şirketi 10 ülkede faaliyet gösteren dünyanın en prestijli bilinçdışı veri şirketlerinden biridir. </st><st c="13094">Bu alandaki metodolojilerini ZMET başlığı altında toplamıştır. </st><st c="13157">ZMET, Zaltman Metaphor Elicitation Technique’in kısaltmasıdır ve Harvard Business School’dan Profesör Gerald Zaltman tarafından Harvard Üniversitesi Mind of the Market Laboratuvarı’nda geliştirilmiştir. </st><st c="13360">Harvard sonra bu laboratuvarı Olson Zaltman Associates’e taşır ve şirket kısa sürede küreselleşir.</st></span></p>
			<p xml:lang="en-GB"><span xml:lang="tr-TR"><st c="13458">ZMET tekniği patentli bir derin araştırma metodolojisidir ve insanın bilinçdışı düşüncelerini ortaya çıkarmak için kullanılır. </st><st c="13586">ZMET, tüketicilerin bir konu hakkındaki düşüncelerini ve bu duyguların dildeki izdüşümü olan metaforları ortaya çıkarmak ve incelemek için insanlar tarafından toplanan ve/veya üretilen görsel ve görsel olmayan imgeleri kullanır.</st></span></p>
			<p xml:lang="en-GB"><span xml:lang="tr-TR"><st c="13814">Tüketiciye sadece soru sormak yerine, gizli bilgiye ulaşmak ve insanların kendilerinin dahi bilmediği düşüncelere erişmek adına ZMET iki prensibi benimser:</st></span></p>
			<p xml:lang="en-GB"><span xml:lang="tr-TR"><st c="13970">1.</st></span><span xml:lang="tr-TR"><st c="13973"> Zihnimiz kelimelerle değil imgelerle (resimlerle) düşünür.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="14032">2.</st></span><span xml:lang="tr-TR"> </span><span xml:lang="tr-TR"><st c="14035">Bu imgeleri deşifre ederken tüketicinin kullandığı söylemlere değil, metaforlara (benzetmelere) odaklanmamız gerekir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="14153">Beyin kelimelerle değil, imgelerle düşünür prensibi</st></span><span xml:lang="tr-TR"><st c="14205"> der ki, herhangi bir konuda araştırma yaparsak, soru sorduğumuzda, insanın beyninde kelimeler belirmez. </st><st c="14310">İmgeler belirir. </st><st c="14327">O imgelere ulaşabilirseniz, gerçek derinliğe ulaşabilirsiniz.</st></span></p>
			<p xml:lang="en-GB"><span xml:lang="tr-TR"><st c="14388">Örneğin şu an sizin katılımcısı olduğunuz bir araştırma hayal edelim. </st><st c="14459">Araştırmanın yöneticisi de ben olayım. </st><st c="14498">Konu kutup </st></span><span xml:lang="tr-TR"><st c="14509">ayıları olsun. </st><st c="14524">Kutup ayısı dediğim an, beyninizde kelimeler ya da</st></span><span xml:lang="tr-TR"><st c="14574"> K U T U P - A Y I S I harfleri belirmez. </st><st c="14616">Onun yerine beyninizde tek bir imge vardır: Beyaz, tüylü, karda yürüyen ya da yuvarlanan büyücek bir hayvan. </st><st c="14725">Kutup ayısı dediğimde aklınıza bazı markalar da gelmiş olabilir. </st><st c="14790">İmgelerle düşünen insanı kelimelerle düşünmeye zorlamamanız gerekir. </st><st c="14859">Beyinde oluşan imgelere ulaştığınızda, bilinçdışına inmiş olursunuz.</st></span></p>
			<p xml:lang="en-GB"><span xml:lang="tr-TR"><st c="14927">Bu imgelere ulaştıktan sonra, onlara dair bazı açıklamaları istediğinizde, günlük dilde kullanılan kelimelerin bunları anlatmaya yetmediğini görürsünüz. </st><st c="15081">Kelimelerimizin gücü zengin imge dünyamızı, örtülü zihnimizi anlatmak için çoğunlukla yeterli olmaz. </st><st c="15182">Özellikle ülkemiz eğitiminin sıfırlar ve birler dünyası duygusal zekâmızı köreltirken, rasyonel zekâmızı sivrileştiriyor. </st><st c="15304">Bu imgeleri anlamamız için duygusal zekâsını kelimelere dökebilen insanlara ihtiyacımız var ama maalesef kendilerini bulmak son otuz yıldır ülkemizde biraz daha zorlaştı. </st><st c="15475">Dolayısıyla ülkemizde örtülü zihne standart metodolojilerle inmek de daha zor bir hale geldi.</st></span></p>
			<p xml:lang="en-GB"><span xml:lang="tr-TR"><st c="15568">Bu sebeplerden dolayı tüketici imgeleri anlatırken, onun kullandığı kelimeleri değil, kullandığı benzetmeleri dinlememiz </st></span><span xml:lang="tr-TR"><st c="15690">gerekir. </st><st c="15699">Metaforlar fikirlerimizi fark etmediğimiz şekillerde değiştirebilirler. </st><st c="15771">İnsanlar siyah beyaz düşünürken, dünyalarını metaforlarla renklendirirler. </st><st c="15846">Metaforlar hiç farkında olmadığımız renkli dünyaları bize açarlar.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15912">İki ilgisiz fikri birbirine bağlamak için bir metafor kullandığınızda, mantıksal bağlantısı olmayan öğeleri de birleştirebilirsiniz. </st><st c="16046">Metaforlar, mantığın kurallarını bu şekilde çiğneyerek beynin yaratıcı tarafını açarlar. </st><st c="16135">Fikirler ve kavramlar tarafından beyin uyarılmaya başlar. </st><st c="16193">Dolayısıyla metaforik düşünme yaratıcı problem çözmede insana çok yardımcı olur.</st></span></p>
			<p xml:lang="en-GB"><span xml:lang="tr-TR"><st c="16273">Metaforlar sadece yaratıcı insanların alanı değildir. </st><st c="16328">Metafor, hepimiz için temel bir şeydir. </st><st c="16368">Hepimiz her zaman metafor kullanırız ve açıkçası bir duyguyu metafor kullanmadan tanımlamamız çok zordur. </st><st c="16474">Dilbilimciler, her gün konuşmalarımızda saatte ortalama 6 metafor kullandığımızı söylüyor.</st></span></p>
			<p xml:lang="en-GB"><span xml:lang="tr-TR"><st c="16564">Bu tabii ki sadece günlük duygu iletme meselesi değil. </st><st c="16620">Birine gerçekten âşık olduğunuzda, o kişiye bir metafor olarak bakmaya başlarsınız. </st><st c="16704">Zihninizde bu kişi artık sadece kendisi değildir. </st><st c="16754">Daha derin bir şeyi temsil eder. </st><st c="16787">Hem ona hem de onunla ilgili oluşturduğunuz imgesel dünyaya ve metafora âşık olursunuz. </st><st c="16875">İşte metaforlar dünyayı anlamamız için bu kadar elzemdirler, onlarsız insanlarla ilişki kurmamız imkânsızdır.</st></span></p>
			<p xml:lang="en-GB"><span xml:lang="tr-TR"><st c="16984">Algoritmaların insanlığı cendereye soktuğu bu devirde, bilinçdışının en derinine imgesel ve metaforik analizlerle inmemiz ve oradaki duygusal derinliği ve tortuyu görmemiz, ülke insanımızın bu algoritmaların etkilerine ne kadar açık olduğunu ve hangi duygusal ihtiyaçlarının bu algoritmalar tarafından maniple edildiğini görmemizi sağlayacaktı.</st></span></p>
			<p xml:lang="en-GB"><span xml:lang="tr-TR"><st c="17329">Aynı zamanda bu bir zaman yarışıydı çünkü algoritmalar da bilinçdışının dilini anlamak için metaforları anlamak için uzun zamandır çalışıyorlardı. </st><st c="17477">Bilgisayar bilimi metaforları anlayarak kendi algoritmalarına kavramsal bir çerçeve sağlamaya çalışıyor. </st><st c="17582">Ancak algoritma bilimi metaforların nasıl çalıştığını, genel metafor teorilerine tam olarak uyumlu hale gelemediği için şu aşamada hâlâ anlayamıyor. </st><st c="17731">Metaforları, özellikle de sıradanlaşmamış metaforları bugünkü halleriyle anlamaları son derece zor. </st><st c="17831">Alexa ve Siri gibi sesle çalışan dijital asistanlar, açık ve net ifadelere sahip komutlarla çalışıyorlar, metaforları anlamaya hâlâ muktedir değiller.</st></span></p>
			<p xml:lang="en-GB"><span xml:lang="tr-TR"><st c="17981">Buna bir zaman yarışı dedim çünkü çalışmalar da tüm hızla yürütülüyor. </st><st c="18053">California Üniversitesi (UC) Berkeley, yüzyıllar boyunca oluşmuş metaforları anlamak için bilişsel süreçlerle ilgili araştırmalara devam ediyor ve bu sürecin sonunda yapay zekâ sistemlerine metaforik dil oluşturma ve anlamayı öğretmek istiyorlar. </st><st c="18300">Berkeley araştırmacıları, insanların metafor dünyasını algoritmik bir şekilde çözdüklerinde, yapay zekâ sistemlerinin kendi metaforlarını bile oluşturabileceğini öne sürüyorlar. </st><st c="18478">İşte bu çok tehlikeli. </st><st c="18501">İnsan desteği olmadan, insan bilinçdışını okuyabilen algoritmalar demek bu.</st></span></p>
			<p xml:lang="en-GB"><span xml:lang="tr-TR"><st c="18576">Bizim Olson Zaltman Associates ile tanışmamız kendilerine yolladığımız bir başvuru mektubuyla olmuştu. </st><st c="18680">Mektubumuzla birlikte veriye bakış açılarımızı, yeteneklerimizi ve içgörüye yönelik deneyimimizi de paylaştık. </st><st c="18791">Akabinde hemen bizimle tanışma arzularını dile getirdiler. </st><st c="18850">İlgilerini çekmeyi başarmıştık. </st><st c="18882">Ancak şirket ortaklıklarını çoğunlukla Batı Avrupa ve gelişmiş Asya ülkeleriyle kurmuştu. </st><st c="18972">Bizim bölgeye yönelik ilgilerinin az olduğunu bundan önce kendilerine yapılan birlikte çalışma başvurularını reddetmelerinden biliyorduk. </st><st c="19110">Bizi zor bir sürecin beklediğini gayet net biliyorduk.</st></span></p>
			<p xml:lang="en-GB"><span xml:lang="tr-TR"><st c="19164">Öyle de oldu. </st><st c="19179">Şirketimiz derin bir duygusal zekâ denetiminden geçirildi. </st><st c="19238">Olson Zaltman Associates’in ortaklarının da katıldığı, adım adım yürüyen bir denetim süreci söz konusuydu ve sadece şirketimiz değil, Mind of the Market Laboratuvarı ürünleri üzerinde çalışacak tüm ekipler ve proje yönetecek arkadaşlarımızı da denetleyecek bir kılavuz vardı.</st></span></p>
			<p xml:lang="en-GB"><span xml:lang="tr-TR"><st c="19513">Bu denetlemelerde veriyi duyguya nasıl döndürdüğümüze, içgörülerimizi nasıl bir süreçten geçirdiğimize baktılar. </st><st c="19627">Vakalar çalıştırdılar ve veriye farklı yaklaşımlarımızdan hayli etkilendiler.</st></span></p>
			<p xml:lang="en-GB"><span xml:lang="tr-TR"><st c="19704">Şirketimizi onayladılar ancak sürecin burada bitmediğini o zaman anlamış olduk. </st><st c="19785">Asıl zorlu süreç tam da şirket onayının akabinde başladı. </st><st c="19843">Laboratuvarın ürünlerini kullanacak her bir birey de sıkı bir eğitimden geçmeliydi. </st><st c="19927">İlk turda on iki uzmanımızı Olson Zaltman Associates eğitimcileri haftalarca süren yüz yüze eğitimden sonra dünya çapında kabul gören Zaltman Sertifikalı Danışman olarak sertifikalandırmışlardı.</st></span></p>
			<p xml:lang="en-GB"><span xml:lang="tr-TR"><st c="20121">Bu hem zihinsel ve de finansal olarak çok ağır bir süreçti. </st><st c="20182">Süreç tamamlandığında, Olson Zaltman Associates’in de katılımıyla İstanbul Four Seasons’ta büyük bir lansmana imza atmıştık ve Harvard’da başlayan, on gelişmiş ülkeye yayılan bu bilinçdışına ulaşma yeteneğini Türkiye’ye getirmeyi başarmıştık.</st></span></p>
			<p xml:lang="en-GB"><span xml:lang="tr-TR"><st c="20424">Bu yeteneklerimiz önce Türkiye’de veriyi daha derinden anlamak isteyenlerin kalbini fethetti, sonra da bölgeye yayılmaya başladı. </st><st c="20555">İki yıl sadece Türkiye pazarına hizmet verdikten sonra, Olson Zaltman Associates’ten ortaklarımızla birlikte yeteneklerimizi Ortadoğu pazarına da taşıyacaktık ve on üç Ortadoğu ülkesinin merkezi haline gelecektik. </st><st c="20769">Dubai ofisimizi bölge merkez ofisi olarak açmıştık.</st></span></p>
			<p xml:lang="en-GB"><span xml:lang="tr-TR"><st c="20820">O kadar hızlı bir büyüme yakalamıştık ki çok kısa zamanda on ülke arasında en çok proje yapan ülke haline gelmiştik. </st><st c="20938">Artık küresel buluşmalarımızda ZMET starları olarak anılmaya başlanmıştık. </st><st c="21013">Bu baş döndürücü gelişmeler devam ederken, Prof. </st><st c="21062">Gerald Zaltman’dan kutlama mektubu almıştık. </st><st c="21107">Yaptığımız projelerle veritabanımız sürekli genişliyor ve verinin büyüklüğü Türkiye’yi temsil edecek seviyeye yaklaşıyordu. </st><st c="21231">Biz de Türkiye’nin örtülü hafızasına inme hayalimize gitgide yaklaşıyorduk. </st><st c="21307">Bu bize algoritmaları anlama ve ülkemize anlatma yolculuğumuzda yeni bir eşiği geçme fırsatı sağlayacaktı.</st></span></p>
			<p><span><img src="image/akan2_fmt.jpeg" alt="akan2.jpg" /></span></p>
			<p xml:lang="en-GB"><span xml:lang="tr-TR"><st c="21413">Kime: Akan Abdula</st></span></p>
			<p xml:lang="en-GB"><span xml:lang="tr-TR"><st c="21431">Tarih: 29 Eylül 2016</st></span></p>
			<p xml:lang="en-GB"><span xml:lang="tr-TR"><st c="21452">Konu: Tebrik</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="21465">Sevgili Akan...</st></span></p>
			<p xml:lang="en-GB"><span xml:lang="tr-TR"><st c="21481">Seninle bire bir iletişime geçeli uzun zaman geçti. </st><st c="21534">Ekip arkadaşlarım Tim, Miranda, Lindsay ve Randy beni FutureBright’in oldukça etkileyici girişimleri konusunda bilgilendirmeye devam ediyorlar. </st><st c="21678">ZMET’e adanmışlığınız, halkla ilişkileriniz ve diğer marka faaliyetleriniz ve çok sayıda farklı projeyi geliştirmedeki hızınız zannederim diğer ortaklarımıza nazaran en iyisi. </st><st c="21854">Marka çeşitliliğiniz çok etkileyici. </st><st c="21891">Her bir markanızın karşılaştığı iş sorunlarının detaylarına aşina olmasam da ZMET yaklaşımlarınızı çok ilginç buluyorum ve fikir yürütmeyi aktive edici bir platforma sahip olduğunuzu görüyorum. </st><st c="22085">Bu gerçekten harika ve kişisel olarak seni ve tüm ekip arkadaşlarını kutlamak ve teşekkür etmek istedim.</st></span></p>
			<p xml:lang="en-GB"><span xml:lang="tr-TR"><st c="22189">Tekrar belirtmek istiyorum Türkiye’de başardığın şey sıra dışı ve kişisel olarak yaptığın tüm iyi işler için müteşekkirim.</st></span></p>
			<p xml:lang="en-GB"><span xml:lang="tr-TR"><st c="22312">Herhangi bir sebeple hatta hiçbir sebep olmasa da bana yazmaktan lütfen çekinme.</st></span></p>
			<p xml:lang="en-GB"><span xml:lang="tr-TR"><st c="22393">Jerry</st></span><span></span></p>
		</div>
	<div id="charCountTotal" value="22399"></div></body>
</html>
