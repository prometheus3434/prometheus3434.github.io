<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4-6"><st c="0">Meraklı Ayakkabılar</st></p>
			<p xml:lang="en-GB"><span xml:lang="tr-TR"><st c="20">Her birimiz, bu geldiğimiz dünyayı sonsuz olasılıklar diyarı olarak görmemizi sağlayan özel bir yetenekle doğarız ama içinde bulunduğumuz sistemler çok güçlüdür ve maalesef çoğu kez buna galip gelirler. </st><st c="224">Bu büyülü tarafımızı elimizden alırlar. </st><st c="264">Elimizde kalan tek seçenek mevcut sisteme adapte olmaktır. </st><st c="323">Çoğumuz sonunda adapte oluruz.</st></span></p>
			<p xml:lang="en-GB"><span xml:lang="tr-TR"><st c="353">İşte bu yüzden kişisel gelişim konularını biraz hakkaniyetsiz bulurum. </st><st c="425">Sistemin getirdiği tüm dengesizlikleri ve eşitsizlikleri göz ardı edip, her şeyi bireyin sırtına ve sorumluluğuna yüklediği için. </st><st c="555">Sistemler vardır ve bu sistemler bireyi ezebilirler. </st><st c="608">Bazen başarı da tamamen şans eseri ortaya çıkabilir.</st></span></p>
			<p xml:lang="en-GB"><span xml:lang="tr-TR"><st c="660">Lise yıllarımı sistemin benden çaldıklarını onarmaya çalışarak geçirdim. </st><st c="734">Sisteme kurban verdiğime inandığım o büyülü, neşeli parçamı yeniden keşfetmek ve geri kazanmak için çok uğraştım.</st></span></p>
			<p xml:lang="en-GB"><span xml:lang="tr-TR"><st c="847">Alternatif edebiyat, yeni dostluklar, gizli coğrafyalar; üzerine gençliğe özgü o efsunlu, taptaze enerji ve gürül gürül bir yaşam gücü sinmiş tüm o kurtarılmış zamanlar ve mekânlar, hepsi bizim kendi ellerimizle yarattığımız büyülerdi ama en nihayetinde gerçek değillerdi. </st><st c="1121">En azından geçici olduklarını biliyordum. </st><st c="1163">1997 yılına gelince, gerçek olmayan her şey gibi, bizim büyümüz de bozulmaya başlamıştı.</st></span></p>
			<p xml:lang="en-GB"><span xml:lang="tr-TR"><st c="1251">Açıklayayım.</st></span></p>
			<p xml:lang="en-GB"><span xml:lang="tr-TR"><st c="1264">Doksanların sonuna yaklaşırken, üniversiteli olma zamanımız gelmişti. </st><st c="1335">Üniversite yaşları, ait olduğumuz sınırlarımızın içine dönmemiz gereken yaşlar olarak kabul edilirdi. </st><st c="1437">Mayası zaman, kahkaha ve gözyaşı olan o sağlam dostluklarda, içinde kendimizi unutup bir olduğumuz o geniş, güzel anlarda yeşeren ortak hayallerin yaklaştıkça solup nihayetinde çarparak dağıldığı önemli bir sınırdır üniversite yaşı.</st></span></p>
			<p xml:lang="en-GB"><span xml:lang="tr-TR"><st c="1669">Bambaşka etnik kökenlerden ve kültürlerden gelen, aynı alternatif gerçeklik etrafında birleşmiş insanların küçük dünyası, ne kadar güçlü bağlarla örülmüş olursa olsun, beş yüzyıllık görüş ayrılıkları karşısında yıkılmaya hep mahkûmdu ve bunu değiştirme gücü hiçbirimizde yoktu.</st></span></p>
			<p xml:lang="en-GB"><span xml:lang="tr-TR"><st c="1947">18 yaşımıza yaklaşırken, gerçeklerle yüzleşme zamanımız da yaklaşıyordu. </st><st c="2021">Yollarımızın ayrılması gerektiğinin farkındaydık. </st><st c="2071">Kabullenmiştik. </st><st c="2087">Bütün ülke, sınırları kabul etmişti.</st></span></p>
			<p xml:lang="en-GB"><span xml:lang="tr-TR"><st c="2123">Üsküp neredeyse yüz yıldır ayrılmış bir şehir. </st><st c="2171">Ne acıdır ki Üsküp’ün güzel Taş Köprü’sü, Vardar Nehri’nin üzerinde süzülürken farklı kültürleri de birbirinden ayırır. </st><st c="2291">1451-1469 yılları arasında 2. </st><st c="2321">Mehmet’in himayesi altında yapılan bu köprü, asırlar boyu birleştirdiği kıyılar ve kültürlerden sonra, Osmanlı’dan sonra gelen rejimlerle birlikte ayrışmanın doğal sembolü haline dönüştürülmüştü.</st></span></p>
			<p xml:lang="en-GB"><span xml:lang="tr-TR"><st c="2516">Köprümüz yaşamlarımızı ayırıyordu ve zamanı gelince herkesin ait olduğu yere dönmesinin zorunlu olduğunu yüzlerce yılın kararlılığıyla hatırlatıyordu. </st><st c="2668">Kentin iki yakasını bir araya getirmeye devam eden bu muhteşem köprünün, iki yakada yaşayan farklı milletlerin kaynaşmasına gücü yetmez olmuştu. </st><st c="2813">Birlikte bir gelecek için tüm umutlar, bu şehirde belli bir yaştan sonra ölmeye mahkûmdu.</st></span></p>
			<p xml:lang="en-GB"><span xml:lang="tr-TR"><st c="2902">Balkan toprakları hâlâ biraz lanetlidir der bölgenin yaşlıları. </st><st c="2967">Bunu Kosova Savaşı’nın laneti olarak anlatırlar. </st><st c="3016">Kosova Muharebesi’nde Sırp Haçlıların komutanı Prens Lazar, akabinde de Sultan I. </st><st c="3098">Murat’ın şehit olduğu savaştır. </st><st c="3130">Kaybeden tarafın da kazanan tarafın da en önemli komutanları bu savaşta hayatını kaybetmiştir. </st><st c="3225">İki taraf da derinden yaralanmıştır ve o kadar yas tutulmuş, o kadar gözyaşı dökülmüştür ki bu topraklarda, o yüzden sonsuza kadar lanetlenmiştir der yaşlılarımız. </st><st c="3389">Hatta rivayete göre, Sultan Murat’ın annesi Nilüfer Hatun’un “Ey ıssız Kosova, neden beni oğulsuz bıraktın? </st><st c="3497">Zenginliğin bol olsun ama kimse sende servet bulamasın ve kan dökülmeden asla yaşamayasın!” bedduası ile bu toprakları lanetlediği söylenir.</st></span></p>
			<p xml:lang="en-GB"><span xml:lang="tr-TR"><st c="3637">Öyle bir hikâye işte. </st><st c="3660">Lanetli toprakların lanetleri evlatlarıydık biz.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3708">Benim huzursuzluğumsa birikmeye devam ediyordu.</st></span></p>
			<p xml:lang="en-GB"><span xml:lang="tr-TR"><st c="3756">O yazın sonunda, grubumuzun yarısı farklı ülkelere göç etmeye hazırlanıyordu. </st><st c="3835">1997 yazının sonunda hepimiz kendi yolumuza gideceğimizi bilmemize rağmen, o uzun yaz aylarının bir gecesinde dahi bu konuyu konuşmamıştık. </st><st c="3975">Ayrılıklar, bu kadar ağır ve dönülmez olduğunda, sadece son gece konuşulabilecek meselelerdi.</st></span></p>
			<p xml:lang="en-GB"><span xml:lang="tr-TR"><st c="4068">Güzel bir yazdı. </st><st c="4086">Üsküp’ün yazlarını bilen, yaz gecelerinin o inanılmaz kokusunu anlatır. </st><st c="4158">Üsküp’ün 65.850 ağacının, ıhlamurlarının kokusu, garip bir simyayla birbirine karışırken aklınızı başımızdan alan rayiha, o yazları asla unutmamanız için ellerinden geleni yapardı zaten.</st></span></p>
			<p xml:lang="en-GB"><span xml:lang="tr-TR"><st c="4344">Şehrimizin kokusu her seferinde Üsküp’ün çarşısında tatlı ve yumuşak bir zarafet ile bizleri karşılıyordu.</st></span></p>
			<p xml:lang="en-GB"><span xml:lang="tr-TR"><st c="4451">Ancak içimde uyanmaya başlayan göçebe artık dışarı çıkmak istiyor, zapt edilemez hale geliyordu. </st><st c="4549">Yerler ve mekânlar beni artık tutamıyordu. </st><st c="4592">Kanatlarımı açmaya ve yapayalnız uçmaya hazırdım. </st><st c="4642">Gözlerimi karartıp korkularımı kenara itmem ve hayatımın kontrolünü az da olsa geri almam gerekiyordu. </st><st c="4745">Daha fazla büyü için içimdeki kıvılcımlarla yeniden bağlantı kurmaya, yaşama dönmeye hazırdım.</st></span></p>
			<p xml:lang="en-GB"><span xml:lang="tr-TR"><st c="4839">O yaz sonrası yapacaklarımı, hayallerimi kurtarmak için son şansım olarak görmüştüm.</st></span></p>
			<p xml:lang="en-GB"><span xml:lang="tr-TR"><st c="4924">Son gece bile hiçbirimiz doğru düzgün konuşamadık. </st><st c="4976">Yarın görüşecekmiş gibi ayrıldık ve bir daha grubumuz bir araya gelemedi.</st></span></p>
			<p xml:lang="en-GB"><span xml:lang="tr-TR"><st c="5049">Meraklı ayakkabılarımı giymiştim. </st><st c="5084">Göçmen ruhum gelecek 10 yıl boyunca bana rahat vermeyecekti.</st></span></p>
			<p xml:lang="en-GB"><span xml:lang="tr-TR"><st c="5144">Geleceği merak ediyordum. </st><st c="5171">Yeni çağı hayal ediyordum. </st><st c="5198">Doğu Avrupa ülkelerinden bir tek bize uğramamış olan özgürlükleri merak ediyordum.</st></span></p>
			<p xml:lang="en-GB"><span xml:lang="tr-TR"><st c="5280">İleride bu içimdeki sonsuz meraktan bir kariyer oluşturacağımı henüz bilmiyordum. </st><st c="5363">Uzun yıllar sürecek, gençliğimin büyük kısmını benden çalacak olan yolculuk başlamıştı.</st></span></p>
			<p xml:lang="en-GB"><span xml:lang="tr-TR"><st c="5450">Önce üniversite için kendimi Ankara’da buldum. </st><st c="5498">Dürüst olmam gerekirse, üniversite seçimim biraz ailemin yönlendirmesi ile oldu. </st><st c="5579">Gitme kararımı açıkladığımda, en azından okullara birlikte bakalım dendi. </st><st c="5653">Süreç çok uzamadı, istedikleri gibi oldu. </st><st c="5695">Tabii Yugoslavya’nın parçalanmasından sonra, 2 milyonluk popülasyonuyla Bayrampaşa semtinden daha az nüfusu olan küçük bir ülkenin vatandaşıydım. </st><st c="5841">Hatta 2011 yılında 1,5 milyona düşmüş bir ülkeden bahsediyorum. </st><st c="5905">Gençler ülkeyi terk etmişti.</st></span></p>
			<p xml:lang="en-GB"><span xml:lang="tr-TR"><st c="5933">Üsküp’ten otobüse atladım ve on altı saatlik yorucu bir yolculuktan sonra, hayatımda ilk defa gördüğüm İstanbul’daki Bayrampaşa Otogarı’na valizimi indirdim.</st></span></p>
			<p xml:lang="en-GB"><span xml:lang="tr-TR"><st c="6091">Yaşadığım şoku tahmin edebilirsiniz. </st><st c="6129">Benim gibi küçücük bir coğrafyanın insanı için mahşeri kalabalıklar, boğucu uğultular hayli korkutucuydu. </st><st c="6235">İstanbul Otogarı’nın nüfusu ülkemden daha çokmuş gibi görünmüştü bana. </st><st c="6306">İşte o an dönmek istedim.</st></span></p>
			<p xml:lang="en-GB"><span xml:lang="tr-TR"><st c="6331">Birikmiş sorularımla dolu valizim ve ben öylece kalakaldık. </st><st c="6392">Anlamsızca bekledik. </st><st c="6413">Neyi beklediğimden emin olmadan, yaşadığım şokla donup kalmış vaziyette tam bir saat geçmişti. </st><st c="6508">Hayatımın en saçma bekleyişiydi.</st></span></p>
			<p xml:lang="en-GB"><span xml:lang="tr-TR"><st c="6540">Düşündüm. </st><st c="6551">Dönsem, nereye döneceğim?</st></span></p>
			<p xml:lang="en-GB"><span xml:lang="tr-TR"><st c="6576">Yavaş ama kesin bir şekilde yıkılacak olan dünyama mı?</st></span></p>
			<p xml:lang="en-GB"><span xml:lang="tr-TR"><st c="6631">Dönsem artık oralarda kimi ve neyi bulabilecektim ki? </st><st c="6686">Gizli coğrafyamız da terk edilmişti zaten.</st></span></p>
			<p xml:lang="en-GB"><span xml:lang="tr-TR"><st c="6728">Aldım valizimi meydana yürüdüm, sağıma soluma bakındım. </st><st c="6785">“Ankara! </st><st c="6794">Ankara!” diye bağıran en çığırtkan şirketi seçtim. </st><st c="6845">O gerçeküstü sahnenin içinde biri sesini duyurmak için çığlık çığlığa Ankara diye bağırıyorsa, en acilen kalkmak üzere olan otobüs odur diye düşünmüştüm. </st><st c="6999">Seçeneklerin olmadığı bir kültürden geliyordum. </st><st c="7047">Bindiğim otobüs Özkaynak Turizm’di. </st><st c="7083">Ankara ve üniversite hayatım böyle başlamış oldu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7132">Üniversite hayatıma baktığımda, gurur duyabileceğim şeylerin azlığı beni bugün fazlasıyla üzüyor. </st><st c="7231">Akademik başarım yüksekti ve eğitimime yüksek akademik başarı burslusu olarak devam ediyordum ancak aradığım yanıtları bulma misyonumda tümüyle başarısız olmuştum.</st></span></p>
			<p xml:lang="en-GB"><span xml:lang="tr-TR"><st c="7394">Kampus şehir dışındaydı ve ben sürekli kampustaydım. </st><st c="7448">Bugün hayıflanarak keşke daha çok servislere atlayıp, bir yerlere gitseydim diyorum. </st><st c="7533">Keşke ülkenin en iyi kütüphanelerinden birini sadece sınavlarıma hazırlanmak için kullanmasaydım. </st><st c="7631">Muhteşem bir kütüphaneye erişebiliyordum ama ben sadece ders çalışıyordum. </st><st c="7706">Hiç bilmediğim bir raftan hiç bilmediğim bir kitabı hiç çekmedim. </st><st c="7772">Ankara’nın sokaklarında hiç kaybolmadım.</st></span></p>
			<p xml:lang="en-GB"><span xml:lang="tr-TR"><st c="7812">Sorularım birikmeye devam ediyordu ama ben uyuşmuş gibiydim. </st><st c="7874">Yeni geldiğim anavatanım beklediğim soruları ve farklı bakış açılarını bana vermemişti. </st><st c="7962">Bunun sebeplerini çok daha geç anlayacaktım. </st><st c="8007">Bunları kitabımın ikinci bölümünde anlatacağım.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8054">Yeni okul arkadaşlarım da üniversiteye gelmeden önce öyle bir hazırlık sisteminden geçmişlerdi ki duygusal zekâlarının resmen zımparalanmış olduğunu net bir şekilde görüyordum. </st><st c="8232">Duygusal zekânın olmadığı yerde, karşılıklı beslenme biraz zorlaşıyordu.</st></span></p>
			<p xml:lang="en-GB"><span xml:lang="tr-TR"><st c="8304">Beklediğim bazı özgürlükleri bana anavatanım da veremiyordu. </st><st c="8366">İşte o zaman ihtiyaçlarımı ülkeler ve onların yarattığı ortamlardan değil, doğru insanlardan bulabileceğimi anladım.</st></span></p>
			<p xml:lang="en-GB"><span xml:lang="tr-TR"><st c="8482">Sorularımın yanıtlarını derslerimde değil, seçeceğim doğru insanlarda aramaya karar verdim. </st><st c="8575">İşte o zaman hayatımı değiştirecek hocalarım gerçek anlamda hayatıma girmeye </st></span><span xml:lang="tr-TR"><st c="8652">başladı. </st><st c="8661">Artık sadece ders anlatmıyorlardı, bana yanıt veriyorlardı ve yeni sorular biriktirmemi sağlıyorlardı. </st><st c="8764">Hayatımı derinden etkileyen Selçuk Caner, Anjariitta Rantanen, Özlem Sandıkçı, Levent Akdeniz, Kürşat Aydoğan gibi hocalarım oldu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8894">Bu ilk yanıtlarımı almaya başladığım hocalarımdan ikisi hayatımı çok derinden etkiledi. </st><st c="8983">Selçuk Caner ve Anjariitta Rantanen.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9019">Rantanen bir hukukçuydu. </st><st c="9045">Helsinki Suç Önleme ve Kontrol Enstitüsü’nde ve Finlandiya Adalet Bakanlığı’nda çalışmıştı. </st><st c="9137">Fullbright bursu ile Columbia Üniversitesi Hukuk Fakültesi’nde yüksek lisans derecesini tamamlamıştı. </st><st c="9239">Doğru Avrupa’ya özel bir ilgisi vardı. </st><st c="9278">Doğu Avrupa’nın gerçeklik ötesi meseleleri ile çok ilgiliydi ve benim gerçeklere açlığım konusunda beni yönlendirmeye kararlıydı.</st></span></p>
			<p xml:lang="en-GB"><span xml:lang="tr-TR"><st c="9407">Selçuk Caner, ABD’de doktorasını veren, oradaki üniversitelerde hocalık yapmış biriydi. </st><st c="9496">Caner, dünyaca ünlü bir ekonomistti, IMF için de uzun yıllar çalışmıştı ve Rusya ile bazı Doğu Avrupa ülkelerinde ekonomi danışmanlığı veriyordu. </st><st c="9642">Moskova’ya ABD Hazinesi adına gitmişti. </st><st c="9682">Vergi reformu konusunda Rusya Maliye Bakanlığı’na iki yıl danışmanlık yapmıştı. </st><st c="9762">Putin’in danışmanı olarak biliniyordu.</st></span></p>
			<p xml:lang="en-GB"><span xml:lang="tr-TR"><st c="9800">Bu iki hocam bana çok vakit ayırdılar. </st><st c="9840">Bitmeyen sorularıma sabırla yanıt verdiler. </st><st c="9884">Onların hayat deneyimleri bana yeni içgörüler olarak döndü.</st></span></p>
			<p xml:lang="en-GB"><span xml:lang="tr-TR"><st c="9943">Onlarla birlikte hayatımda ilk kez araştırıyor, anlıyor, hareket edebiliyor, öğreniyor ve anlam bulabiliyordum. </st><st c="10056">Literatürleri, teorileri ve deneyimleri ruhumun açlığını dindiriyordu. </st><st c="10127">İlk defa ruhsal ihtiyaçlarımda benim için fırsatların da yattığını görebiliyordum. </st><st c="10210">Ve bu iki hocamın yönlendirmesi ile Doğu Avrupa’da araştırma bursu alarak uzun yıllardır içimde gizlediğim hayalimi en sonunda gerçekleştirmeyi başaracaktım.</st></span></p>
			<p xml:lang="en-GB"><span xml:lang="tr-TR"><st c="10367">Weatherhead School of Management’ta Pazarlama MBA’i yaparken, en nihayetinde Doğu Avrupa’ya uzanma cesaretini de göstermiştim.</st></span></p>
			<p xml:lang="en-GB"><span xml:lang="tr-TR"><st c="10494">Viyana, Prag, Varşova, Budapeşte arasında mekik dokuyordum. </st><st c="10555">Budapeşte’ye âşık olmuştum. </st><st c="10583">Program ortağı olarak Central European University’de derslere girerken, dezenformasyon, propaganda ve iletişim konularına odaklanıyordum. </st><st c="10721">Budapeşte’de uzunca bir süre yaşadım.</st></span></p>
			<p xml:lang="en-GB"><span xml:lang="tr-TR"><st c="10758">Bölgede kurduğum yeni arkadaşlıklar, okuduklarım, çalıştıklarım, olmayı ve olmamayı seçtiğim ortamlar, beni yeniden ben yapmıştı. </st><st c="10889">Her gittiğim yerde kendimden küçük birer parça veriyor ve karşılığında anlam alıyordum.</st></span></p>
			<p xml:lang="en-GB"><span xml:lang="tr-TR"><st c="10976">Doğu Avrupa’dayken, yaşadığımız hayatların mucizesini ağır çekimde yeniden seyrettim. </st><st c="11063">Ne kadar benzer hayatlar yaşadığımızı, farkında olmayarak kurduğumuz yaşam ağını ve evrenle olan bağlantımızı yeniden hissettim. </st><st c="11192">Bölgede bir seneden fazla kaldıktan sonra, yüksek lisansımı tamamlamak üzere Ohio’ya gidip, okulumdan yüksek bir başarı ile mezun oldum. </st><st c="11329">Aynı yıl IVY League okullarından Columbia University, SIPA’dan eğitimimi devam ettirmem için kabul aldım, burası dünyanın en iyi beş okulu arasında sayılıyordu.</st></span></p>
			<p xml:lang="en-GB"><span xml:lang="tr-TR"><st c="11489">Columbia için New York’a taşınacağımın ve ekonomi politikalar yönetimi konusunda eğitimime devam edeceğimin heyecanını yaşarken, bir anda ailem tarafından İstanbul’a çağrıldım. </st><st c="11667">Uzun yıllar sorularıma yanıtlar ararken, maalesef aramıza binlerce kilometrelik mesafeler girmişti. </st><st c="11767">Çok özlemiştim onları.</st></span></p>
			<p xml:lang="en-GB"><span xml:lang="tr-TR"><st c="11789">Abdula ailesi acil S.O.S. </st><st c="11816">kodu ile çağrı yapıp, beni İstanbul’a çağırmıştı. </st><st c="11866">Hemen yola çıktım.</st></span></p>
		</div>
	<div id="charCountTotal" value="11884"></div></body>
</html>
