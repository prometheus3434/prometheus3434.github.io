<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-3</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1"><st c="0">GİRİŞ:</st></p>
			<p id="toc_marker-2"><st c="7">Çember Her Zaman Yuvarlak mıdır?</st></p>
			<p xml:lang="en-GB"><span xml:lang="tr-TR"><st c="40">Merhaba...</st></span></p>
			<p xml:lang="en-GB"><span xml:lang="tr-TR"><st c="51">Size, yeni bir çağa girerken başınıza geleceklerin hikâyesini şimdiden biliyorum desem, bana inanır mısınız acaba? </st><st c="167">Geleceğiniz hakkında mühim bulduğum bazı şeyler anlatacağım desem, vaktinizin birazını ayırıp beni dinler misiniz?</st></span></p>
			<p xml:lang="en-GB"><span xml:lang="tr-TR"><st c="281">Ben ömür boyu sürecek bir yolculuğa çıktım ve elinizdeki bu kitapla sizi de bu yolculuğa davet etmek istiyorum. </st><st c="394">Gerçekleri sorgulamak için birlikte çıkacağımız bu yolculukta size hayatımı ve kalbimi açacağım. </st><st c="491">Arada sırada biraz sitem edeceğim kadere, lütfen hoşgörün.</st></span></p>
			<p xml:lang="en-GB"><span xml:lang="tr-TR"><st c="549">Bu kitabın basit bir felsefesi var; büyük grupları ikna etmenin peşinde olmayacağım, bir kişinin bile sağlıklı bir adım atabilmesi bu kitabın amacına hasıl olmasını sağlayacaktır.</st></span></p>
			<p xml:lang="en-GB"><span xml:lang="tr-TR"><st c="729">Gerçekler korkulardan daha büyük olmalıdır. </st><st c="774">Gerçeklerle yüzleşmek cesaret ve risk almayı gerektirir. </st><st c="831">Her yolculukta bu yüzleşme biraz acı olacaktır. </st><st c="879">Büyüme ve olgunlaşma da acıyla olur. </st><st c="916">“Bireyleşme acıyla başlar” der evrimsel psikolojinin öncüsü Carl Gustav Jung. </st><st c="994">Acı, etki ve başarının kapısını açan anahtardır. </st><st c="1043">Bugüne kadar pek anlatmadığım, ruhuma acı veren bazı olguları da anlatacağım. </st><st c="1121">Anahtarı çevirmeye çalışacağım.</st></span></p>
			<p xml:lang="en-GB"><span xml:lang="tr-TR"><st c="1152">Elinizdeki kitap bir otobiyografi gibi başlasa da amacım asla bir otobiyografi yazmak değildi. </st><st c="1248">Hayatımda bir otobiyografiye konu olacak kadar değerli şeyler biriktiremedim henüz ama anlattıklarımda bolca “ben” bulacaksınız çünkü gerçeklere ulaşmam için çıkmam gereken o uzun yürüyüşü, o zorlu yolculuğu anlattım bu kitapta. </st><st c="1477">Sonsuz hareketler ve sonsuz çemberler çizerek yürüdüğüm bir yoldu bu. </st><st c="1547">Görünürde hiçbir iz bırakmadan yürümeye çalıştığım bir yol...</st></span></p>
			<p xml:lang="en-GB"><span xml:lang="tr-TR"><st c="1608">Anlattığım kendi hikâyem olsa da sizler de çokça kesişmeler yaşayacaksınız. </st><st c="1685">Aslında anlatılanın hepimizin hikâyesi olduğunu göreceksiniz. </st></span><span xml:lang="tr-TR"><st c="1747">Das Kapital</st></span><span xml:lang="tr-TR"><st c="1758">’in önsözünde Almanlara atfedilen bu sözün günümüzde artık hepimize karşılık gelmesi gibi.</st></span></p>
			<p xml:lang="en-GB"><span xml:lang="tr-TR"><st c="1849">Bunun bir kişisel gelişim kitabı olmadığını da ayrıca belirtmeliyim. </st><st c="1919">Korkarım ki bu beklentiyle okursanız hayal kırıklığına uğramanız muhtemel. </st><st c="1994">Ruhumun derinliklerine indiğimde, birinin kişisel gelişimine katkıda bulunma motivasyonu bulamıyorum. </st><st c="2096">Orası sadece bana ait.</st></span></p>
			<p xml:lang="en-GB"><span xml:lang="tr-TR"><st c="2118">Okurken şaşırabilirsiniz ama bu kitap aslında bir teknoloji kitabıdır; ancak yine de bildiğiniz teknoloji kitaplarından da değildir. </st><st c="2252">Yakılan, yıkılan bir dünyanın kalıntılarının bugün yeniden canlandırıldığını göreceksiniz.</st></span></p>
			<p xml:lang="en-GB"><span xml:lang="tr-TR"><st c="2342">Dünyada yaşanan bazı şeylerin çok yanlış olduğuna ve bu yanlışlıklara maruz kalmış ama hikâyelerini nadiren anlatan insanların deneyimlerini aktarmanın önemli olduğuna inanıyorum. </st><st c="2523">Önemlidir çünkü bunun bir aktivizm çağrısına vesile olabileceğini bilirsiniz ama yine de anlatmaya tereddüt edersiniz.</st></span></p>
			<p xml:lang="en-GB"><span xml:lang="tr-TR"><st c="2641">Ben hikâyelerini nadir olarak anlatan o insanların olduğu diyarlardan geliyorum ve galiba bu kez anlatanlardan biri olacağım. </st><st c="2768">Bu, sessiz bir hikâye olacak ve birlikte biraz da eskiye gideceğiz. </st><st c="2836">Size çok yakın gelecekte neler yaşayacağınızı biliyorum demiştim ve bu yaşanacakları anlamak için biraz eskilere gitmek zorundayız. </st><st c="2968">Amacım eskileri anlatarak empatinizi kazanmak değil. </st><st c="3021">Eskiyi anlatarak, geleceğinizle ilgili sizi uyarmak.</st></span></p>
			<p xml:lang="en-GB"><span xml:lang="tr-TR"><st c="3073">Başınıza gelecekleri anlatabilmem için sizi teknolojik kavramlarla hipnotize etmekten kaçınmam gerekiyor çünkü teknolojiyle ilgili içerikler hepimizi kolayca büyülüyor. </st><st c="3243">Kavramlardan fazla etkileniyoruz ve maalesef gerçek anlamları üzerine yeterince düşünmüyoruz.</st></span></p>
			<p xml:lang="en-GB"><span xml:lang="tr-TR"><st c="3336">İşte bu kitapta bu tuzağa düşmemek için birlikte bir deneye imza atalım istiyorum.</st></span></p>
			<p xml:lang="en-GB"><span xml:lang="tr-TR"><st c="3419">Ben kendi hayatımı önünüze sereceğim ama akabinde birlikte bir canlandırma deneyi yapacağız. </st><st c="3513">Sizin de hayatınıza birlikte bakacağız, yani bu tek kişilik bir yolculuk değil. </st><st c="3593">Bu yolu birlikte adımlayacağız.</st></span></p>
			<p xml:lang="en-GB"><span xml:lang="tr-TR"><st c="3624">Önden uyarmış olayım, bu kitap hayli belirsiz, zorlu bir geçmişin duygusal ve yanlı bir yorumlamasıdır. </st><st c="3729">Ne de olsa hayatımı anlatacağım, biraz duygusal olmak da hakkımdır diye düşünüyorum.</st></span></p>
			<p xml:lang="en-GB"><span xml:lang="tr-TR"><st c="3813">Bu piyesin, en azından bu kitapta, tek oyuncusu benmişim gibi görünse de maalesef anlatacağım yeni çağın ve yeni bilincin tek mağduru ben değilim. </st><st c="3961">Aynı devrimin hem ilk evlatları hem de her devrimde olduğu gibi ilk kurbanları biz olacağız. </st><st c="4054">Ne yazık ki hepimiz şimdiden aynı sistemin mağdurlarıyız diyebilirim.</st></span></p>
			<p xml:lang="en-GB"><span xml:lang="tr-TR"><st c="4123">Kabul ediyorum, bu kitap aynı zamanda bir iç münakaşadır. </st><st c="4182">Önce kendimle yüzleşeceğim bir iç münazaraya girişmek zorundayım. </st><st c="4248">Bunun için bazı bencilce sebeplerim de var açıkçası, insanın kendi hikâyesini anlatmasının iyileştirici gücüne inanıyorum. </st><st c="4371">Belki de bu sürecin sonunda ben iyileşeceğim, siz ise başka bir yolculuğa çıkmak zorunda kalacaksınız. </st><st c="4474">Ben 359.399 saattir bu dünyadayım. </st><st c="4509">Sürekli kırmak için mücadele ettiğim ve bugün geldiğim noktada hâlâ içinde olduğumu fark ettiğim bir çemberim var. </st><st c="4624">41 yıllık ömrümde ben o çemberi kırmak için elimden geleni yaptım. </st><st c="4691">Bu uzun yolculukta gelecekte hepsini çöpe atabilmek için milyonlarca şey biriktirdim. </st><st c="4777">Tam alt ettiğimi zannederken, sadece şekil değiştiren ama hep kazanmayı bilen bir döngünün var olduğunu kavradım.</st></span></p>
			<p xml:lang="en-GB"><span xml:lang="tr-TR"><st c="4890">İyimserlik boşuna, bu çember hile yapmayı hepimizden daha iyi biliyor. </st><st c="4962">Sizi yavaş yavaş içine alıyor ve aldığını yutup yok ediyor. </st><st c="5022">Farkına bile varamıyorsunuz.</st></span></p>
			<p xml:lang="en-GB"><span xml:lang="tr-TR"><st c="5050">Bu çemberi kırdığınızda, her şeyi bir kaosun içine fırlatacaksınız ve bu kaosun aslında iyi bir şey olduğunu göreceksiniz. </st><st c="5174">Tüm dünyanızı öngörülebilir yapmak isteyen bu çembere rağmen, öngörülemez olmanın değerini anlayacaksınız diye umuyorum.</st></span></p>
			<p xml:lang="en-GB"><span xml:lang="tr-TR"><st c="5294">Ben bu yolculukta çok şey öğrendim. </st><st c="5331">Meğer çemberler her zaman yuvarlak olmak zorunda değilmiş. </st><st c="5390">Bir çember aynı noktaya varmadan da kendini tamamlayabilir ve yine de mükemmel bir çember olabilirmiş. </st><st c="5493">Kırdığımı düşündüğüm çember kendini sadece başka bir yerde, başka bir zaman diliminde tamamlayabilirmiş ve tamamlamış da.</st></span></p>
			<p xml:lang="en-GB"><span xml:lang="tr-TR"><st c="5614">Neyse ki yaşamaya ve nefes almaya devam ediyoruz, o kırmak için çok mücadele ettiğime inandığım </st></span><span xml:lang="tr-TR"><st c="5711">gerçeklik ötesi</st></span><span xml:lang="tr-TR"><st c="5726"> çemberinin, gireceğimiz makine çağı ile önüme yeniden gelmesini sadece yaşam döngüsünde anlaşılması gereken farklı bir aşama olarak görüyorum artık.</st></span></p>
			<p xml:lang="en-GB"><span xml:lang="tr-TR"><st c="5875">Öncelikle nedir bu gerçeklik ötesi çağı meselesi?</st></span></p>
			<p xml:lang="en-GB"><span xml:lang="tr-TR"><st c="5925">Kendisi, bu yolculuğun var olma sebebi, baş düşmanımız diyebilirim.</st></span></p>
			<p xml:lang="en-GB"><span xml:lang="tr-TR"><st c="5993">Doğruların ve hakikatlerin önemini yitirdiği bir çağdır gerçeklik ötesi çağı. </st><st c="6072">Gerçeklerin çarpıtılması ile oluşan, sahte gerçeklikler anlamına gelen bir olgudur. </st><st c="6156">Yalanlardan gerçeklik üreten çok güçlü bir sistemdir.</st></span></p>
			<p xml:lang="en-GB"><span xml:lang="tr-TR"><st c="6209">İşte böyle bir sistemin içinde yıllarca tutsak olduğunuzu düşünün. </st><st c="6277">Korkunç değil mi?</st></span></p>
			<p xml:lang="en-GB"><span xml:lang="tr-TR"><st c="6294">İşte ben o tutsaklardan biriydim.</st></span></p>
			<p xml:lang="en-GB"><span xml:lang="tr-TR"><st c="6328">Peki ya şu an sizler de halihazırda o tutsaklardan biriyseniz?</st></span></p>
			<p xml:lang="en-GB"><span xml:lang="tr-TR"><st c="6391">İçine girdiğimiz bu algoritma (yazılım) çağının bize empoze ettiği gerçeklik ötesi dünyayı ben çok daha önce deneyimledim, demiştim az evvel. </st><st c="6534">Başınıza gelecekleri bu yüzden biliyorum çünkü daha önce bu döngünün tam kalbinde bulundum.</st></span></p>
			<p xml:lang="en-GB"><span xml:lang="tr-TR"><st c="6625">Doğu Bloku ülkesi, komünist rejimle yönetilen Yugoslavya’da doğdum.</st></span></p>
			<p xml:lang="en-GB"><span xml:lang="tr-TR"><st c="6693">Her sosyalist-komünist ülke gibi, Yugoslavya da dünyaya yeni bir sistemin var olabileceğini öğretecekti. </st><st c="6799">Farklı bir sosyalizmin mümkün olacağını gösterecektik dünyaya.</st></span></p>
			<p xml:lang="en-GB"><span xml:lang="tr-TR"><st c="6861">Bunun için yetiştirilecektik ve buna tüm kalbimizle inanmıştık.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6925">Her rejim çocuğu gibi ideoloji ile harmanlanmış bir eğitimden geçtim.</st></span></p>
			<p xml:lang="en-GB"><span xml:lang="tr-TR"><st c="6995">Sekiz yaşındaki her çocuk gibi piyonerler birliğine katıldım. </st><st c="7058">Bu birlik Sovyetlerin sembollerinden biriydi ve tüm Doğu Bloku’na yayılmıştı. </st><st c="7136">Mavi şapkalarımız, kırmızı fularlarımızla, Yugoslavya Komünist Partisi’nin çocuk yapılanmasıydık. </st><st c="7234">Genç yaşta silah eğitimi alıyorduk.</st></span></p>
			<p xml:lang="en-GB"><span xml:lang="tr-TR"><st c="7269">Bu birliğin temel amacı, çocukları ideolojik talimden geçirerek, yeni bir sosyalist-komünist toplumun yapıtaşını yaratmaktı. </st><st c="7395">Ülkenin öncü gençlik güçleriydik. </st><st c="7429">Çok önemliydik ve kesinlikle sorgulayamayacağımız çok önemli bir şeye sahiptik: Rejimimiz ve liderimiz kült kişilik Mareşal Tito’ya.</st></span></p>
			<p xml:lang="en-GB"><span xml:lang="tr-TR"><st c="7561">Ülkemiz dünyaya muhteşem bir geleceğin sözünü veriyordu ve bizler sekiz yaşındaki hallerimizle onun ispatı olacaktık. </st><st c="7680">Yeni bir insanlık mümkündü. </st><st c="7708">Sınıflar olmayacaktı. </st><st c="7730">Muazzam devletimiz bizim için her şeyi planlamış olacaktı. </st><st c="7789">İşimizi, gücümüzü, </st></span><span xml:lang="tr-TR"><st c="7808">ailemizi, evimizi, geleceğimizi, kısaca her şeyimizi, en ufak şeyimizi bile...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7886">Peki ya hakikat? </st><st c="7904">İşte orası biraz karışıktı. </st><st c="7932">Çünkü hakikat yalnızca parti devletin çıkarlarıyla ilişkili bir meseleydi ve rejimin elleri onu bir heykel gibi dikkatlice yontuyordu. </st><st c="8067">Usta bir çömlekçi gibi çarkında döndüre döndüre şekillendiriyordu gerçeği.</st></span></p>
			<p xml:lang="en-GB"><span xml:lang="tr-TR"><st c="8141">Elbette, bu çarkın içinde sahip olabildiğimiz “gerçekler” bize yetersiz geliyordu ve bazen her şey o kadar uzaktaydı ki gerçekleri istemeyi bile cesaret edemiyorduk. </st><st c="8308">Gerçeğe ulaşmak için kaynaklarımız çok azdı. </st><st c="8353">Aramızda aşılmaz sınırlar ve duvarlar vardı. </st><st c="8398">Demir perde arkasında kalan ülkelerde gerçekler Berlin’deki koca duvara çarpıyor, öyle geri dönüyordu.</st></span></p>
			<p xml:lang="en-GB"><span xml:lang="tr-TR"><st c="8500">İçinde yaşadığımız rejim kararını çok eskiden vermişti. </st><st c="8557">Gerçekler her şeyden önce siyasi olarak tehlikeli bulunduğu için gereksizdi ve hepimiz hakikatin pedagojisinden geçmeliydik. </st><st c="8682">Hakikat, sadece pedagojik bir meseleydi ve hepimiz eğitilmeliydik.</st></span></p>
			<p xml:lang="en-GB"><span xml:lang="tr-TR"><st c="8748">Daha önemlisi, bu sistemde zaten olabilecek tüm sorularımızın yanıtları vardı. </st><st c="8828">Daha doğrusu hiç sorumuz olmasa bile yanıtlarımız hep vardı ve yeni soru sormanın anlamı kalmamıştı. </st><st c="8929">Her potansiyel sorunun yanıtı Tito Partiya idi. </st><st c="8977">Yani Tito ve Parti. </st><st c="8997">Diğer her şey önemsizdi zaten.</st></span></p>
			<p xml:lang="en-GB"><span xml:lang="tr-TR"><st c="9027">Neyse ki hayata bakışımız sadece ideolojilerle değil, evlerimizde ailelerimizden aldığımız erdem, merhamet, sevgi, cömertlik gibi insanlık öğretileri ile de terbiye edildiği için, iyiyi ve kötüyü hâlâ ayırt edebiliyorduk.</st></span></p>
			<p xml:lang="en-GB"><span xml:lang="tr-TR"><st c="9249">Rejimin bizi sistematik olarak aldattığı yalan bir dünyada yaşadığımızın, bir balonun içinde gerçekdışı bir boyutta süzüldüğümüzün farkındaydık ama değilmiş gibi yapıyorduk. </st><st c="9424">Anlatılan yalana inanmış gibi davranıyorduk. </st><st c="9469">Sistem gerçekte inanmadığımızı biliyordu ama inanmış gibi yapmamız da yeterli bir asgari uzlaşma zemini idi.</st></span></p>
			<p xml:lang="en-GB"><span xml:lang="tr-TR"><st c="9577">Susuyorduk.</st></span></p>
			<p xml:lang="en-GB"><span xml:lang="tr-TR"><st c="9589">Peki, size birazdan detaylı olarak anlatacağım bu rejim dünyasının bugünün algoritma dünyası ile tamamen aynı felsefenin üzerine oturduğunu söylesem ne düşünürsünüz?</st></span></p>
			<p xml:lang="en-GB"><span xml:lang="tr-TR"><st c="9755">Biz en azından olan bitenin farkındaydık ama susmak zorundaydık. </st><st c="9821">Sizler farkında bile olmayabilirsiniz.</st></span></p>
			<p xml:lang="en-GB"><span xml:lang="tr-TR"><st c="9859">Biz otoriter bir komünist rejimin kurbanıydık, sizler liberal bir sistemin kurbanısınız. </st><st c="9949">Bugün bambaşka gibi görünen ama aynı ruha sahip bir küresel liberal rejimin pedagojisinden geçiriliyorsunuz. </st><st c="10058">Üstelik bunu yapanlar devlet değil, özel şirketler.</st></span></p>
			<p xml:lang="en-GB"><span xml:lang="tr-TR"><st c="10109">Peki ya bu yeni sistemde insanlık erdemleriniz üzerinden fark etmeniz gereken gerçekleri bile fark etmek imkânsız hale gelmişse?</st></span></p>
			<p xml:lang="en-GB"><span xml:lang="tr-TR"><st c="10238">Yugoslavya’da bize gerçeği nasıl algılamamız gerektiğini söyleyen bir rejim varken, sizin içinde bulunduğunuz dijital algoritma sistemi bunu bile söylemek zorunda değil. </st><st c="10409">O daha zeki. </st><st c="10422">Kendi başına öğrenebiliyor. </st><st c="10450">Sizi hissettirmeden bir sarmalın içine alıyor ve hayatı nasıl algılamanız gerektiğini davranışlarınızı değiştirerek empoze ediyor.</st></span></p>
			<p xml:lang="en-GB"><span xml:lang="tr-TR"><st c="10580">Bu içinde bulunduğumuz sarmalda “gerçekler” yine çok az sayıda ve çok uzakta görünüyor.</st></span></p>
			<p xml:lang="en-GB"><span xml:lang="tr-TR"><st c="10668">Haydi şimdi biraz da gerçekler hakkında konuşmaya başlayalım.</st></span><span xml:lang="tr-TR"></span></p>
			<p xml:lang="en-GB"><span></span></p>
			<p id="toc_marker-3"><st c="10730">1. </st><st c="10734">BÖLÜM</st></p>
			<p id="toc_marker-4"><st c="10739">ÇEMBER</st></p>
			<p id="toc_marker-4-1"><st c="10746">Zırhlarımızın Altında Titrek Varlıklardık</st></p>
			<p xml:lang="en-GB"><span xml:lang="tr-TR"><st c="10788">Aralık 1978’in son günlerinde, kısa bir süre sonra içinden canlı çıkamayacağı bir türbülansa girecek olan Yugoslavya isimli bahtsız bir ülkenin bir evladı olarak dünyaya gelmiştim.</st></span></p>
			<p xml:lang="en-GB"><span xml:lang="tr-TR"><st c="10969">Bugün zihnimde sadece sararmış yapraklar arasında yaşayan fakat o otoriter geçmişi hâlâ sert bir tokat gibi yüzüme çarparak hatırlatan çirkin ve zorba bir apartman blokuna yerleştirilmiştik. </st><st c="11161">Sovyet modernizminin izlerini taşıyan renksiz, cansız, yarı brutalist tarzıyla nefes almaya yer bırakmayan beton konut bloklarından birine yuvamız demeye çalışıyorduk.</st></span></p>
			<p xml:lang="en-GB"><span xml:lang="tr-TR"><st c="11328">Yerleştirildiğimiz daire bu konut blokunun çatı katıydı, 54 metrekarelik, pencereleri küçücük, kasvetli bir yerdi. </st><st c="11444">Çatı katı olduğu için, evimizin neredeyse yarısı çatı eğiminden dolayı eğilmeden kullanılamaz haldeydi. </st><st c="11548">Biz de evimizde eğilerek hareket etmeye alışmıştık. </st><st c="11600">Yerleştirildiğimizi söylememin sebebi, devletin, komünist sistem gereği, sadık vatandaşlarının hak edişlerine göre konut veriyor olmasıydı.</st></span></p>
			<p xml:lang="en-GB"><span xml:lang="tr-TR"><st c="11739">Sistemin içinde yerleştirildiğimiz apartman bloku ve onun bulunduğu semt toplumsal baskının önemli silahlarından biriydi. </st><st c="11862">Eğer şehir dışına sürüldüyseniz, iş orada yaşamakla bitmez, </st></span><span xml:lang="tr-TR"><st c="11922">aynı zamanda devlet size iyi gözle bakmadığını tüm halka yüksek sesle bildirmiş olurdu. </st><st c="12010">Bir taşla iki kuş vurulurdu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="12038">Devlet sizi iyi vatandaşı olarak görüyorsa şayet, yönetiminin merkezlerine yakın yerlere yerleştirirdi. </st><st c="12143">Yok, hakkınızda aksi bir mesaj veriliyorsa, özel hayatınız veya bireyselliğiniz toplum tarafından reddedilirdi. </st><st c="12255">Halkın parti tarafından belirlenen kolektif çıkarları, bireysel haklarınızın zaten her türlü üzerindeydi. </st><st c="12361">Çevrenizin hakkınızda her şeyi bildiğini alenen belli eden yargılayıcı bakışları altında sürekli gözetlenme baskısıyla yaşamak zorunda kalırdınız.</st></span></p>
			<p xml:lang="en-GB"><span xml:lang="tr-TR"><st c="12507">İşte bizim yerleştiğimiz Madzari isimli bölge de şehir hayatının her türlü imkânından çok uzakta, gelişmemiş bir bölgeydi. </st><st c="12631">O zaman anlayamayacak kadar küçük olsam da mesaj çok netti.</st></span></p>
			<p xml:lang="en-GB"><span xml:lang="tr-TR"><st c="12690">Göz alabildiğine uzanan sayısız mısır tarlasıyla kaplı toprakları ve domuz çiftlikleri ile Madzari, bir Müslüman aile için ancak net bir utanç kaynağı olabilirdi. </st><st c="12854">Bu durum, özellikle annem için büyük bir kaygı ve mutsuzluk sebebiydi. </st><st c="12925">Annem bir yandan çocuklarının geleceği için kaygılanır, bir yandan da içinde bulunduğumuz durum için babama çok kızardı.</st></span></p>
			<p xml:lang="en-GB"><span xml:lang="tr-TR"><st c="13045">Vatandaşa verilen ev kendisine ait olmazdı. </st><st c="13090">Kullanma hakkı verilirdi sadece. </st><st c="13123">Devlet istediği zaman sizi evinizden çıkarabilir veya kaynak krizi yaşarsa, yanınıza bir yabancı dahi yerleştirebilirdi.</st></span></p>
			<p xml:lang="en-GB"><span xml:lang="tr-TR"><st c="13243">Babamın bölgede ünlü sayılabilecek bir yazar ve annemin de bir öğretmen olmasına rağmen, yerleştirildiğimiz bölgenin şehir medeniyetinden ve her türlü olanaktan bu kadar uzak olması çocuk aklımda bazı soru işaretleri oluştursa da devasa bir tarlanın içinde boyumu epeyce aşan mısırların gölgesine saklanarak büyümenin, rüzgâr gibi koşarken sağa sola savrulan koçanların içinde kaybolmanın hatıralarımdaki izi hâlâ hoştur diyebilirim.</st></span></p>
			<p xml:lang="en-GB"><span xml:lang="tr-TR"><st c="13677">Büyüdükçe ve hayatı kavramaya başladıkça, hayatımızda bir şeylerin sorunlu gittiğini sezmeye başlamıştım. </st><st c="13784">Bu konuya bir kez kafa yormaya başlayınca, babamın devletin gözünde çok da örnek bir kamu çalışanı olmadığının farkına varmam fazla vaktimi almamıştı. </st><st c="13935">Ülkemizin örnek vatandaş tanımlarının dışında kalmıştık ve işte devlet bizi hak ettiğimiz yere konumlandırmıştı.</st></span></p>
			<p xml:lang="en-GB"><span xml:lang="tr-TR"><st c="14047">Hatıralarımdan oluşan labirentte dolaşmaya başladığımda, bu dönemdeki hayatımızla ilgili tam net bir sonuçla çıkış kapısını bulmak hâlâ imkânsız geliyor bana. </st><st c="14207">O çatı katı, hem aile olmamızın en güzel hatıralarını hem de uğradığımız devlet baskısının kâbuslarını birlikte temsil ediyor benim için. </st><st c="14345">Memleketime yılda birkaç kez uğrarım ama oraya bir gün bile gitmedim. </st><st c="14415">Kendisi hakkında tam olarak ne hissetmem gerektiğine emin olamadan, içten içe bir yerlerde onunla karşılaşmaya ve barışmaya hazır olmayacağımı hissediyorum.</st></span></p>
			<p xml:lang="en-GB"><span xml:lang="tr-TR"><st c="14571">O çatı katı, hüznün her günkü erzakımız olduğu onca yılın zihnimdeki en belirgin sembolü. </st><st c="14662">Çocukluk yıllarımın belki de en güçlü imgesi. </st><st c="14708">Denize açılırken geride kalıp uzaklaşan bir ada gibi küçülse de hâlâ capcanlı duran yoğun ve karmaşık çocukluk duygularımın kalesidir kendisi.</st></span></p>
			<p xml:lang="en-GB"><span xml:lang="tr-TR"><st c="14850">Neyse aile meselemize döneyim. </st><st c="14882">Balkanların soğuk kışlarında annemin doğum günü pastamın üzerine dizdiği mumlar arttıkça, ailemizin hikâyesi kafamda daha da netleşiyordu. </st><st c="15021">Bizim babamla ilgili sorunlarımız vardı.</st></span></p>
			<p xml:lang="en-GB"><span xml:lang="tr-TR"><st c="15061">Bizden gizli tartıştıklarında, annemin babama sürekli “Sana mı kaldı? </st><st c="15132">Kendini düşünmüyorsan bu sabileri düşün!” demesinden, babamın bizi neden düşünmediğine dair meseleleri daha da çok merak eder hale geliyordum.</st></span></p>
			<p xml:lang="en-GB"><span xml:lang="tr-TR"><st c="15274">Babama kalmayan ama babamın yine de karıştığı meseleler neydi? </st><st c="15338">Babam acaba bizi neden düşünmüyordu? </st><st c="15375">Düşünülmeyen o şey neydi?</st></span></p>
			<p xml:lang="en-GB"><span xml:lang="tr-TR"><st c="15400">Hikâyenin burasında, resmi doğru anlatabilmem için aile tarihimizin birazcık daha eski bir bölümüne dönmek zorundayım çünkü sorunlarımızın kaynağı daha eskilere dayanıyor. </st><st c="15573">Babam lise eğitimini İstanbul Erkek Lisesi’nde tamamladıktan sonra ülkesine dönmüş birisi olarak, standart komünist tedrisatından geçmediği için, sistemin zaten hep şüpheyle baktığı biriydi. </st><st c="15764">İdealist bir genç olarak döndüğü Yugoslavya topraklarında, Türkçe eğitim sorununun en ağır haliyle yaşandığı köylerden birinde öğretmenlik yapmaya karar vermişti. </st><st c="15927">Seçtiği köy, Yugoslavya’nın en gelişmemiş bölgesi olan Kosova’da bulunan Türk köyü Dobrcan’dı.</st></span></p>
			<p xml:lang="en-GB"><span xml:lang="tr-TR"><st c="16021">Köylerde çalışırken yazmaya başladığı hikâyeler, Balkan edebiyatının ünlü ismi Necati Zekeriya’nın dikkatini çekince babam kendisini </st></span><span xml:lang="tr-TR"><st c="16155">Üsküp Birlik</st></span><span xml:lang="tr-TR"><st c="16167"> gazetesinde bulur bir gün. </st><st c="16195">Bu dönem aynı zamanda Yugoslavya’da yeni başlayan iç siyasi çekişmelerin dönemidir. </st><st c="16279">Bu iç çekişmeler sonucunda Tito, tutucu parti kanadına kayınca, gazetede daha özgür ve daha liberal sosyalizm kanadını temsil eden Necati Zekeriya ekarte edilmeye karar verilir ve onunla benzer fikirleri paylaşan babam, Mustafa Asım, Necdet Topoyan ve Celal Tuna da sistemden dışlanır. </st><st c="16565">Bu isimler dönemin genç gazetecileri, edebiyatçıları, sanatçılarıdır.</st></span></p>
			<p xml:lang="en-GB"><span xml:lang="tr-TR"><st c="16634">Celal Tuna, bu baskıcı şartlar altında 1974 Kıbrıs Harekâtı’nı izlemeye karar verir ve notlarını tefrikasında şu şekilde paylaşır: “Geceleyin bir Türk askeri beni uyandırıp Kıbrıslı Türklerin yaşadığı bir köye götürdü. </st><st c="16854">Orada toprak kazılıyor, Rumların katlettiği Türklerin naaşları çıkarılıyor ve bizler gözyaşlarına boğuluyorduk.”</st></span></p>
			<p xml:lang="en-GB"><span xml:lang="tr-TR"><st c="16966">İşte bu kadarcık bir paylaşım fırtınanın kopmasına sebep olur. </st><st c="17030">Kıbrıs ve Yugoslavya arasında çok sıkı fıkı ilişkiler söz konusudur. </st><st c="17099">Kıbrıs aynı zamanda Tito’nun kurdurduğu Bağlantısızlar </st></span><span xml:lang="tr-TR"><st c="17154">Hareketi mensubudur. </st><st c="17175">Sonraları Yunan askeri cuntasının lideri Albay Dimitris Yuannidis’in darbeyle indireceği Kıbrıs’ın lideri Makarios, Tito’nun aynı zamanda yakın arkadaşıdır.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="17331">Celal Tuna, bu yazısıyla Bağlantısızlar Hareketi’ni ve Başkan Tito’yu hedef almakla suçlanır ve sorgulamalar başlar. </st><st c="17449">O zamanki sisteme göre Tito’yu ve rejimi hedef alan bir yazı kaleme alan muhalifler önce işinden kovulur ardından konuyu emniyet ele alır ve hapishaneye gönderilirlerdi.</st></span></p>
			<p xml:lang="en-GB"><span xml:lang="tr-TR"><st c="17618">Bunu engellemek için babam, Güler Selim ve Necdet Topoyan konuyu çözüme götürmek adına komisyon kurarlar ve bu suçlamanın ifadelerini ve delillerini yazılı olarak talep ederler. </st><st c="17797">İstihbarat örgütleri söz konusu olduğu için, herhangi bir yazılı delilin hiçbir şekilde ibraz edilemeyeceğini bilirler. </st><st c="17917">Ve öyle de olur. </st><st c="17934">Hiçbir delil sunulamaz. </st><st c="17958">Ve komisyon Celal Tuna’ya yapılan suçlamanın asılsız olduğuna dair karar verir.</st></span></p>
			<p xml:lang="en-GB"><span xml:lang="tr-TR"><st c="18037">İşte o an itibariyle onlar artık devletin gözünde tehlikeli, ayrılıkçı vatandaşlardır. </st><st c="18125">Artık bu ülkede kendilerine yer yoktur. </st><st c="18165">Ülkeyi terk etmeleri için baskılar artırılır. </st><st c="18211">Bir süre sonra Celal Tuna Türkiye’ye taşınmak zorunda kalır ve toprağından ayrılan her ağaç gibi kurur ve kısa sürede de Hakk’ın rahmetine kavuşur. </st><st c="18359">Komisyonun ikinci cesur üyesi gazeteci Necdet Topoyan’ı da benzer bir kader beklemektedir. </st><st c="18450">Kendisi de ailesi ile birlikte Yugoslavya’yı terk edip Türkiye’ye yerleşir. </st><st c="18526">Bu genç yetenek de genç yaşta hayatını kaybeder. </st><st c="18575">Özgürlükçü hareketin önemli isimlerinden biri olan ve bugün eserleri çok değer gören Mustafa Asım da benzer baskılardan dolayı gazeteyi terk etmek zorunda kalır, Türkiye’ye taşındıktan sonra genç yaşta vefat eder.</st></span></p>
			<p xml:lang="en-GB"><span xml:lang="tr-TR"><st c="18788">Babam ise </st></span><span xml:lang="tr-TR"><st c="18799">Sevinç</st></span><span xml:lang="tr-TR"><st c="18805"> dergisinin başyazarlığından alınır. </st><st c="18842">Yazı yazması engellenir. </st><st c="18867">Görevi redaktörlüğe düşürülür. </st><st c="18898">Yazarların imla düzeltmelerini yapması söylenir ve ceza olarak ücretinin yarısı kesilir. </st><st c="18987">Ailemizin hayatta kalma ve açlıkla mücadelesi başlar.</st></span></p>
			<p xml:lang="en-GB"><span xml:lang="tr-TR"><st c="19040">Bense bütün bu olan bitenin gölgesinde korku ve endişe dolu bir hayata başlangıç yapıyordum. </st><st c="19134">Hayatımızı bu sistemin içinde geçirmenin en büyük riski, pek çok konuda seçim şansımızın olmayışıydı. </st><st c="19236">Sistemde kendi yolunuzu çizme şansınız yoktu çünkü sistem hayatınızla ilgili kararlar verme konusunda çok güçlü bir yetkiye sahipti. </st><st c="19369">Devletin her şeyinizi verdiği ve başka bir seçeneğiniz olmayan sistemde, devlet sizi görmezden gelmeye karar verirse, adeta yok oluyordunuz.</st></span></p>
			<p xml:lang="en-GB"><span xml:lang="tr-TR"><st c="19509">Sistemin her şey olduğu bir ülkede, sistemin dışında kaldığınız an ise, başarısızlık kaçınılmazdı. </st><st c="19609">Tüm ülke artık bir nevi hapishaneye dönüyordu.</st></span></p>
			<p xml:lang="en-GB"><span xml:lang="tr-TR"><st c="19655">İşte iyice kötüleşmiş olan bu yeni şartlarda, hayatın üstümüzden geçerken bizi ezip savuran dalgalarından cesaretimizin kırılmasını istemesek de ailece yorgun ve umutsuz hissettiğimiz günler bundan sonra daha çok olacaktı.</st></span></p>
		</div>
	<div id="charCountTotal" value="19878"></div></body>
</html>
