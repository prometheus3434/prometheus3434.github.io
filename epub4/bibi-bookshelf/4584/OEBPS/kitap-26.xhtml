<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-26</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-10-4"><st c="0">Açık Veri Toplumuna Geçiş</st></p>
			<p xml:lang="en-GB"><span><st c="26">18 Mart 2018 günü algoritma kodlarının çalışma şekli açısından insanlık için önemli bir gündür. </st><st c="123">O gün ABD, Arizona Tempe’de 19 dakika boyunca sürücüsünden hiçbir katılım almaksızın otonom bir şekilde sürüşüne devam eden Uber’e ait bir Volvo XC90 aracının algoritması, kötü aydınlatılmış dört şeritli bir yolda ilerliyordu.</st></span></p>
			<p xml:lang="en-GB"><span><st c="349">Otonom sürüşe devam eden aracın algoritması aracın ilerisinde bir nesne tespit etti ancak bir dizi radar ve ışıktan oluşan sensörlerine rağmen, hiçbiri tam olarak devreye giremedi. </st><st c="531">Saatte 80 km’lik sabit hız ile gitmekte olan aracın algoritmaları, önce nesnenin sabit durduğunu varsaydı ama nesne aslında hareket ediyordu.</st></span></p>
			<p xml:lang="en-GB"><span><st c="672">Algoritma, nesne ve aracın arasında 6 saniyelik bir mesafe olduğunu hesapladı ve o sürede veritabanında bulunan tüm imgeleri tarayarak bu hareketsiz nesne ile bir uyum sağlamaya çalıştı. </st><st c="860">Aracın algoritması neyle karşı karşıya olduğunu anlamaya çalışıyordu ama başaramıyordu. </st><st c="948">Veritabanında benzer bir imge bulamıyordu. </st><st c="991">Saniyeler tükeniyordu.</st></span></p>
			<p xml:lang="en-GB"><span><st c="1013">Öncelikle algoritmanın hareketsiz nesne tespiti yanlıştı. </st><st c="1072">Veritabanında imge uyumu sağlanamayınca, algoritma ilk başta bir boşluk bırakarak, araca emir veremedi. </st><st c="1176">İki saniye sonra, imgeye yaklaştıkça yeni taramasına başladı ve bunun başka bir araç olduğu kanısına vardı. </st><st c="1284">Söz konusu aracın da sabit durduğuna karar verdi. </st><st c="1334">Verdiği emre göre özel bir işlem gerekmiyordu, sadece sabit duran araç sollanacaktı.</st></span></p>
			<p xml:lang="en-GB"><span><st c="1418">Ancak son saniyede net bir imge uyumu en sonunda sağlanabildi. </st><st c="1482">Sabit duran nesne bir araba değildi, bisikletli bir kişiydi. </st><st c="1543">Üstelik sabit de değildi, hareket ediyordu. </st><st c="1587">Uyumun sağlanmasının bu denli geç olmasının tek sebebi, alışverişin torbalarını kullandığı bisiklete asan kadının hayli kafa karıştırıcı bir imge oluşturmuş olmasıydı. </st><st c="1755">Veritabanında buna benzer bir imge yoktu.</st></span></p>
			<p xml:lang="en-GB"><span><st c="1796">Arada mesafe varken algoritma buna benzer bir imgeyi veritabanında bulamamış ama mesafe azaldığında uyum sağlanmış ve imgeyi tespit edebilmişti. </st><st c="1942">Tespit son saniyede gelince, algoritma yeterli süre kalmadığı için, ne yapacağını bilmeyerek, aracın kontrolünü bir anda sürücüye devretmişti. </st><st c="2085">Bunu beklemeyen sürücü, arabayı kontrol altına alamayıp, bisiklet sürücüsünden uzaklaştıramamış ve araç 49 yaşındaki Elaine Herzberg’e çarpmıştı. </st><st c="2231">Herzberg oracıkta can vermişti.</st></span></p>
			<p xml:lang="en-GB"><span><st c="2262">İmge karışıklığı bir yana, algoritmanın işi çözemediği anda, kodların kontrolü bir anda insana devretmesi, bu kodu yazanlar dahil, kimsenin tam olarak anlamadığı bir kod evreni yaratıldığını gösteriyordu. </st><st c="2468">Böyle bir kod, böyle bir emir yoktu, yazılmamıştı. </st><st c="2519">Bir teknoloji krizi söz konusuydu.</st></span></p>
			<p xml:lang="en-GB"><span><st c="2553">Yapay zekâya koşar adım giderken algoritmik süreçlerin çoğunun bir kara kutu olduğunu biliyoruz. </st><st c="2651">Günümüzde insanlığın yazılımlarla çözdüğü birçok sorun o kadar karmaşık hale gelmiş durumda ki genellikle ayrıntılı olarak değerlendirilemeden diğer kaynaklardaki kodlarla etkileşimle bu sorunlar çözülmeye çalışılıyor. </st><st c="2870">Birbiri ile etkileşime geçen kodlar, yazarlarının kontrolünün dışına rahatça çıkabiliyor ve yeni bir evren oluşturabiliyorlar demiştik.</st></span></p>
			<p xml:lang="en-GB"><span><st c="3005">Dünya yavaş yavaş başıboş algoritmaların eline geçiyor. </st><st c="3062">Başıboş algoritmalar normal koşullarda olağanüstü iyi performans gösterecek şekilde programlanmış ancak olağandışı koşullarda diğer kaynaklarla girdiği etkileşim sonucunda beklenmedik şekillerde davranan yazılımlardır. </st><st c="3281">Tıpkı son saniyede algoritmanın kontrolü sürücüye devretmeye karar vermesi gibi başıboş bir hareket.</st></span></p>
			<p xml:lang="en-GB"><span><st c="3381">Örneğin başka bir başıboş yazılım Knight Capital’in bir saat içinde 440 milyon dolara mal olan yanlış ticari kararlar vermesine sebep olmuştur.</st></span></p>
			<p xml:lang="en-GB"><span><st c="3525">Bu başıboş algoritmaların dünya için ileride çok daha büyük bir tehlike temsil edecekleri artık aşikârdır. </st><st c="3633">Yapay zekâ konusunda uzmanlaşmış kod bilimcisi Yoshua Bengio, algoritmik etkileşim sonucu yeterince karmaşık bir algoritmaya sahip olduğumuz an, ne yaptığını tam olarak açıklamanın neredeyse imkânsız hale geldiğini söylemektedir. </st><st c="3863">Yani şirketler kendi algoritmalarının tam olarak nasıl çalıştığını kendileri de bir seviyeden sonra açıklamakta zorlanmaktadırlar.</st></span></p>
			<p xml:lang="en-GB"><span><st c="3993">Hepimizin hayatının elinde oyuncağa dönüştüğü bu algoritmaların nasıl çalıştığını anlamıyor olmamız büyük bir sorundur. </st><st c="4114">Tüm dünya kamuoyu nicel veri analistlerine dönüşmediği sürece, algoritmaların nasıl çalıştıkları konusunda tam olarak hiçbir fikre sahip olamayacağız.</st></span></p>
			<p xml:lang="en-GB"><span><st c="4264">Öngörülemeyenler algoritmik hesap verebilirlik için mücadele ederken, ilk hedef genel kamunun yapay zekâ algoritmalarının karar verme süreçlerini anlayabilmesi üzerine olmalıdır. </st><st c="4444">Bu sorunu çözmek adına daha açıklanabilir bir algoritma için çaba sarf edilmesi gerekmektedir.</st></span></p>
			<p xml:lang="en-GB"><span><st c="4538">Öngörülemeyenlerin en önemli çalışma odaklarından biri, matematiksel modellerin neden bazılarının sağlıklı ve yararlı olduğu halde diğerlerinin hayli zehirli olması üzerinde olmalıdır. </st><st c="4724">Bunu daha doğru anlayabilmek için, problemin köküne inmek gerekir, yani sistemin beslendiği şeye yani verilerin kendisine.</st></span><span></span></p>
			<p xml:lang="en-GB"><span><st c="4846">Sisteme giren veriler, insanların yaşadığı sosyal ortamın tüm önyargılarını da içerir. </st><st c="4934">Makine bu önyargıları anlamaz ve onları kaldırmayı da düşünmez. </st><st c="4998">Sadece sistemdeki önyargılar için modeli optimize etmeye çalışır. </st><st c="5064">Yani ülkemizde göçmenler ile ilgili olumsuz bir duygu varsa, bir zaman sonra algoritmaya bu veri yansır ve algoritma da bu insanlara ayrımcılık yapmaya başlar.</st></span></p>
			<p xml:lang="en-GB"><span><st c="5223">Oysa bu matematiksel modellerin objektif olması gerektiğini söylemiştik ama asla olamazlar.</st></span></p>
			<p xml:lang="en-GB"><span><st c="5315">Algoritmalarla ilgili temel matematik becerilerine sahip olmamız ve çıktıları kavrayabilmemiz için önce verilere bakmak gerekir demiştik. </st><st c="5454">Kaynağı anlarsak, kendi kendini düzelten bir geribildirim mekanizması üzerinde çalışabiliriz. </st><st c="5548">Algoritmanın geliştirilebileceği ve iyileştirilebileceği bir yeni girdi ve çıktı akışı sağlayabiliriz.</st></span></p>
			<p xml:lang="en-GB"><span><st c="5650">Eğer işin köküne ineceksek ve daha çağdaş veri altyapılarını oturtmak istiyorsak, onlarca yılımızı alacak şekilde çalışmamız gerekecek ama sonuçta bir yerden başlamalıyız. </st><st c="5823">Bu altyapıların gelişimi için yol haritaları oluşturmaya katkıda bulunmak istiyorsak önce bu verilere ulaşabiliyor olmamız lazım. </st><st c="5953">Yani topluma yararı olan, gizlilik mahiyeti taşımayan bilgilerin genel kullanıma açılması gerekir. </st><st c="6052">Bu veriler özel teşebbüs kurumları da olabilir ama çoğunlukla dünyada açılan gizlilik önemi taşımayan kamu verisidir.</st></span></p>
			<p xml:lang="en-GB"><span><st c="6169">Açık veriler (open source ya da bir diğer adıyla açık kaynaklar), kamu kurumları tarafından toplanan, üretilen veya üretilmesi için finanse edilen ve herhangi bir amaçla yeniden kullanım için ücretsiz olarak sunulan bilgileri işaret eder.</st></span></p>
			<p xml:lang="en-GB"><span><st c="6408">Açık veri, veri toplamanın farklı yöntemlerini, teknolojilerin ve ülke veri standartlarının yükselmesini sağlar. </st><st c="6522">Aynı zamanda bu verilerin daha entegre analiz edilmesini ve sosyal, politik, ekonomik ve kültürel derinliğin bu verilere kazandırılmasını da.</st></span></p>
			<p xml:lang="en-GB"><span><st c="6663">Ana hedef açılabilecek veri kümelerinin doğru kullanımı için kapasite geliştirmeye katkıda bulunabilecek ülkenin tüm beyinlerini bu açık veri etrafında çalıştırabilmektir.</st></span></p>
			<p xml:lang="en-GB"><span><st c="6835">Böylece kamu kurumları yalnızca verilerinin kullanıcıları ile muhatap olmamış olurlar. </st><st c="6923">Aynı zamanda yeni ve potansiyeli yüksek değerli kullanıcılarla bir araya gelirler. </st><st c="7006">Bu başarıldığında kamusal veri kamu sektörünün dışında çoğalmaya ve yayılmaya başlar. </st><st c="7092">Tasarım, yönetim, yenilikçi politikalar, ekonomi ile ilgili yeni katılımlar sağlayabilecek insanlarla bir araya gelecekler.</st></span></p>
			<p xml:lang="en-GB"><span><st c="7215">Örneğin Avrupa Veri Portalı, Avrupa ülkelerindeki kamuya açık veri kamu sektörü bilgilerinin meta verilerini toplar. </st><st c="7333">Verilerin sağlanması ve verilerin yeniden kullanılmasının faydalarına ilişkin bilgiler de bu portala dahildir.</st></span></p>
			<p xml:lang="en-GB"><span><st c="7443">Açık veri toplumunun faydaları çok çeşitlidir ve kamu idarelerinin artan verimliliğinden, özel sektördeki ekonomik büyümeden daha geniş sosyal refaha kadar çeşitlilik gösterir. </st><st c="7621">Açık veri toplumunda serbest veri akışı, şeffaflık ve adil rekabeti de destekler.</st></span></p>
			<p xml:lang="en-GB"><span><st c="7702">Kamu ve özel sektör performansı açık veri ile artırılabilir. </st><st c="7764">Açık veri ile kamu hizmetlerinin verimliliğinin artırılmasına da katkıda bulunulabilir. </st><st c="7852">Sektörler arası veri paylaşımı sayesinde süreçlerde ve kamu hizmetlerinin sunumunda daha fazla verimlilik elde edilir.</st></span></p>
			<p xml:lang="en-GB"><span><st c="7970">Ekonomi, içeriğe ve bilgiye daha kolay erişimden yararlanarak yenilikçi hizmetlerin geliştirilmesine ve yeni iş modellerinin oluşturulmasına da katkıda bulunabilir. </st><st c="8136">Toplum daha şeffaf ve erişilebilir bilgilerden yararlandıkça, sosyal refah artırılır. </st><st c="8222">Açık veri, işbirliğini, katılımı ve sosyal yenilikçiliği de geliştirir.</st></span></p>
			<p xml:lang="en-GB"><span><st c="8293">Açık veri toplumu öngörülemeyenler aktivizminin önemli hedeflerinden biri olmak zorundadır.</st></span></p>
		</div>
	<div id="charCountTotal" value="8385"></div></body>
</html>
