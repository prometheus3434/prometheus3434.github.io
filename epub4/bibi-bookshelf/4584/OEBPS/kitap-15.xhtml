<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-15</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6-6"><st c="0">Mahremiyetin Sonu</st></p>
			<p xml:lang="en-GB"><span xml:lang="tr-TR"><st c="18">Dijital algoritmaların ilk dönemlerinde mahremiyet denince, kişisel bilgilerinizden ödün vermeden, interneti ve bağlı cihazları kullanabilmek akla geliyordu.</st></span></p>
			<p xml:lang="en-GB"><span xml:lang="tr-TR"><st c="176">O günlerden bugüne çok şey değişti. </st><st c="213">Bugün algoritmalara karşı korumanız gereken mahremiyet bu tanımın çok ötesinde ve kişisel bilgilerinizin korunmasından çok daha mühim bir mesele haline gelmiş durumda. </st><st c="381">Tehlike; şifrelerin çalınması, maillerin hacklenmesi veya girilen uygunsuz bir sitenin birileri tarafından ifşa edilmesinin çok ötesinde.</st></span></p>
			<p xml:lang="en-GB"><span xml:lang="tr-TR"><st c="518">Yazılımlar zihnimize yeni kapılar açabilmek için, beyin kusurlarımızı tararken, korku duygusunun mutluluk duygusundan daha etkin bir şekilde davranışı değiştirdiğini keşfetmiş oldular. </st><st c="704">O güne kadar sadece sahte bir mutluluk ve kazanma duygusunu satmaya odaklanan algoritmalar, artık matematiklerini değiştirdiler ve bu sefer korkutmak etkin kullandıkları araçlardan biri haline geldi.</st></span></p>
			<p xml:lang="en-GB"><span xml:lang="tr-TR"><st c="903">Neden korku?</st></span></p>
			<p xml:lang="en-GB"><span xml:lang="tr-TR"><st c="916">Önce korku mekanizmasının fizyolojisini anlayalım. </st><st c="968">Korku ve panik, davranışlarımızın üzerinde doğrudan bir etkiye sahiptir. </st><st c="1041">Korku ve belirsizlik bir şekilde bizimle etkileşime geçtiğinde ve güvenliğimizin tehdit altında olduğunu düşünmeye başladığımızda, anlamadığımız bu yeni durumlara karşı oldukça güçlü dürtüler hissetmeye başlarız.</st></span></p>
			<p xml:lang="en-GB"><span xml:lang="tr-TR"><st c="1253">Korku duygusu beynimizin amigdala adı verilen bölgesinde işlenir. </st><st c="1320">Örneğin amigdala hasarı olan maymunların daha kolay evcilleştirilebildiğini biliyoruz ve bu maymunların yılanlarla karşı karşıya geldiklerinde tepki göstermediklerini de. </st><st c="1491">Aynı durum insanlar için de geçerlidir. </st><st c="1531">Amigdalası hasar görmüş insanlar da tehditlere karşı daha az duyarlıdır. </st><st c="1604">2017 yapımı “Free Solo” belgeselinde,</st></span><span xml:lang="tr-TR"><a id="footnote-269-7-backlink" href="#footnote-269-7"><st c="1641">7</st></a></span><span xml:lang="tr-TR"><st c="1643"> filme ilham veren Amerikalı kaya tırmanışçısı Alex Honnold’un amigdalasının normal bir insanınkinden farklı olduğu çekilen MR görüntüleri ile ortaya koyuluyordu. </st><st c="1806">Ortaya çıkan gerçek şaşırtıcıydı, Honnold’un amigdalası korku ya da tehdit karşısında ateşlenmiyordu. </st><st c="1908">Kendisi bu sayede çıkılması imkânsız kayalıklara ipsiz ve teçhizatsız bir şekilde tırmanabiliyordu, ölüm tehlikesine ve tehditlere rağmen bunu neden yaptığını bilemediğimiz Hannold müthiş konsantrasyonunu farklı bir şekilde işleyen beynine borçluydu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2158">Durumu ne kadar tehlikeli algıladığımıza bağlı olarak, amigdalada başlayan korku bedenimizde diğer fizyolojik değişiklikleri de hareketlendirecek güçtedir. </st><st c="2315">Kan basıncımız bir anda yükselir, kalp atışlarımızın hızı artar, gözbebeklerimiz büyür, nefes alıp vermemiz hızlanır.</st></span></p>
			<p xml:lang="en-GB"><span xml:lang="tr-TR"><st c="2432">Korku duygusu birçok şeyi hareketlendirir ama algoritmalar için en çekici tarafı hayli bulaşıcı olması özelliğidir. </st><st c="2549">Etrafımızdaki diğer insanların korktuğunu veya paniğe kapıldığını görürsek, bir zaman sonra biz de aynı tepkileri vermeye başlarız.</st></span></p>
			<p xml:lang="en-GB"><span xml:lang="tr-TR"><st c="2680">Önceki bölümlerde bahsettiğimiz yankı odaları bilgisini şimdi bu denklemin içinde okuyalım. </st><st c="2773">Hayli bulaşıcı bir duygu olan korku, yankı odalarına sızdığında ne olur? </st><st c="2846">Normal bulaşıcılığının bin katında hızla yayılmaya başlar. </st><st c="2905">Korku pandemiye döner ki korku dünyada pandemiye çoktan dönüştü.</st></span></p>
			<p xml:lang="en-GB"><span xml:lang="tr-TR"><st c="2969">Yankı odalarında korkular neden diğer duygulara göre daha hızlı yayılır?</st></span></p>
			<p xml:lang="en-GB"><span xml:lang="tr-TR"><st c="3042">Çünkü algoritmalar sizi sizinle hemfikir olan kişilerle yankı odalarına hapseder. </st><st c="3125">Paylaştığınız içerikleri sadece sizin gibi düşünen insanlar yankı odalarında görmeye başlayınca, onlar da korkar ve içerik çok hızlı şekilde paylaşılır. </st><st c="3278">Bundan dolayı gruplarda akıl ve mantığın kabul etmeyeceği, hiçbir inandırıcılığı olmaması gereken bazı içerikler ışık hızında paylaşılır. </st><st c="3416">Aynı düşünen insanların, aynı şeylerden korkması hayli doğaldır çünkü.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3486">Korku ve belirsizliğin yarattığı etkiyi keşfeden, yankı odaları ile doldurulmuş algoritmalar dünyası ile birlikte, meseleler tüketim ve pazarlamanın çok ötesine geçmeye başladı. </st><st c="3665">Yazılımların korku üzerinden kolaylıkla inanç yayılımını sağlayabileceği görüldü. </st><st c="3747">Böylelikle algoritmaların çok daha karanlık bir tarafı keşfedilmişti. </st><st c="3817">Bu karanlık taraf dünya düzenini kökünden değiştirebilecek bir potansiyele sahipti.</st></span></p>
			<p xml:lang="en-GB"><span xml:lang="tr-TR"><st c="3900">Karanlık tarafın son dönemde en iyi örneği herhalde Cambridge Analytica vakası olur. </st><st c="3986">Hepimizin bildiği bir hikâye ancak mekanizmalarını tam olarak anlamadığımız bir vaka. </st><st c="4072">Bu vakayı biraz detaylandırayım çünkü dünyaya büyük bir uyarı verme özelliği taşıyor.</st></span></p>
			<p xml:lang="en-GB"><span xml:lang="tr-TR"><st c="4157">Bugün artık var olmayan ve yöneticileri dava edilmiş bir şirket olan Cambridge Analytica bir Derin Öğrenme (Deep Learning) veri şirketi. </st><st c="4295">ABD seçimlerini Trump lehine maniple ettiğine dair bazı iddialar var. </st><st c="4365">Algoritmalarla makine derin öğrenmesinin bir kombinasyonu.</st></span></p>
			<p xml:lang="en-GB"><span xml:lang="tr-TR"><st c="4423">Cambridge Analytica’nın kendi yöneticilerinin iddiasına göre şirket, bir kişi hakkında altmış beş ize sahip olduğunda, bu kişinin bilinçaltına kadar inebiliyordu. </st><st c="4587">Hep bahsettiğimiz kusurlarla dolu o bilinçaltımıza. </st><st c="4639">Netflix’in “The Great Hack”</st></span><span xml:lang="tr-TR"><a id="footnote-269-8-backlink" href="#footnote-269-8"><st c="4666">8</st></a></span><span xml:lang="tr-TR"><st c="4668"> belgeseline göre, şirket herhangi bir ABD seçmeni hakkında ortalama beş bin ize sahipti. </st><st c="4758">Altmış beş izin yeterli olduğu şartlarda, seçmen başına beş bin bilgi!</st></span></p>
			<p xml:lang="en-GB"><span xml:lang="tr-TR"><st c="4828">Bu bilgilere kanuna aykırı bir şekilde ve hayli etik dışı metotlarla ulaşmışlardı. </st><st c="4912">Ulaşma yollarının yeterince korkunç olmasına rağmen, asıl bu bilgileri kullanma şekli tüm kırmızı çizgilerin aşıldığı aşama olacaktı. </st><st c="5046">Bundan dolayı bu verilere nasıl ulaştıkları konusuna hiç girmeyeceğim, orasını hepimiz biliyoruz. </st><st c="5144">Ben nasıl kullandıklarını anlatmak istiyorum.</st></span></p>
			<p xml:lang="en-GB"><span xml:lang="tr-TR"><st c="5189">Cambridge Analytica seçimi kazanma stratejisini, destekledikleri adaya oy verecek kişilerin seçime katılımının artırılması olarak belirlemişlerdi. </st><st c="5337">ABD’de seçime katılım oranları geleneksel olarak yüzde elli-altmış civarındadır. </st><st c="5418">Böyle düşük katılımlarda, hangi adayın destekçisi daha çok katılım sağlarsa o kazanır. </st><st c="5505">Çoğunluğun ne düşündüğünden çok, hangi tarafın seçmeninin daha çok katılım sağlayacağı önemlidir. </st><st c="5603">İkincil hedef karşıdaki adayın destekçilerinin de seçime katılımının azaltılması olur bu durumda.</st></span></p>
			<p xml:lang="en-GB"><span xml:lang="tr-TR"><st c="5700">Bu strateji doğrultusunda, öncelikle ABD seçmeninin nelerden hoşlandığını değil, nelerden korktuklarını saptamaya koyulurlar. </st><st c="5827">İşte o andan itibaren insanların bu algoritmalar önünde hiçbir şansı kalmaz. </st><st c="5904">Makinenin önünde çırılçıplaktırlar ve manipülasyona tümüyle açık, beklemektedirler. </st><st c="5988">Pompalanan sahte içeriklerle öncelikle kendi destek verdikleri adayın destekçileri korkutulur. </st><st c="6083">Vatan elden gidiyor duygusu yaratılır. </st><st c="6122">Karşı adayın destekçilerinin de kafasını karıştıracak, kararlılıklarını sarsacak başka sahte içerikler oluşturulur ve akvaryumdaki balıklara atılan yemler misali önlerine atılır.</st></span></p>
			<p xml:lang="en-GB"><span xml:lang="tr-TR"><st c="6300">Tuhaftır, bu sahte içeriklerin yayılımını benim vatandaşı olduğum Makedonya’nın gelişmemiş bir şehri olan Veles merkezli ağlar üzerinden yaptılar. </st><st c="6448">Rus istihbaratının sürecin arkasında olduğu iddia edildi. </st><st c="6506">Haritada bulunamayacak bir şehir olan Veles, ABD seçimlerinin kaderini etkileyecekti. </st><st c="6592">İşte korku bu kadar bulaşıcıdır. </st><st c="6625">Kimsenin bilmediği bir yerden başlatsanız dahi, 9300 km uzaklıktaki ülkenin kaderini değiştirebilirsiniz.</st></span></p>
			<p xml:lang="en-GB"><span xml:lang="tr-TR"><st c="6730">En ironik olan şey de Yugoslavya hâlâ varken, Veles’in isminin aslında Titov Veles olmasıdır. </st><st c="6825">Çevirisi Tito’nun Veles’i. </st><st c="6852">Mareşal Tito’nun, kült liderimizin ismini taşıyan şehir nasıl olmuştu da sahtekâr algoritmaların merkezlerinden biri oluvermişti? </st><st c="6982">Küreselleşme işte böyle bir şey. </st><st c="7015">Hayat ne tuhaf değil mi?</st></span></p>
			<p xml:lang="en-GB"><span xml:lang="tr-TR"><st c="7039">Seçimlerde sonuç ne oldu?</st></span></p>
			<p xml:lang="en-GB"><span xml:lang="tr-TR"><st c="7065">Seçime normal şartlarda katılmayacak belli kitlelerin katılımı sağlandı, katılması beklenen belli kitlelerin de kafası karıştırıldı ve pasifleştirdi. </st><st c="7216">Oy vermeyerek tepki verdiklerini zannediyorlardı. </st><st c="7266">Oysaki tepki verdikleri her şey sahteydi ama bunun farkında değillerdi bile. </st><st c="7343">Davranışları değiştirilmişti. </st><st c="7373">Sonrasını biliyorsunuz zaten.</st></span></p>
			<p xml:lang="en-GB"><span xml:lang="tr-TR"><st c="7402">İşte bugünün mahremiyet mevzuu tam da budur. </st><st c="7448">Tüm korkularınızla algoritmanın önünde çırılçıplak durup durmamamız mevzuudur.</st></span></p>
			<p xml:lang="en-GB"><span xml:lang="tr-TR"><st c="7526">Maalesef bu karanlığın önünde çıplak ve yalnızız. </st><st c="7577">Hiçbir mahremiyetimiz yok. </st><st c="7604">Demokrasinin taşıyıcı kolonlarından biridir seçimler. </st><st c="7658">Seçmen olmak ve seçebilmek hakkımızdır. </st><st c="7698">Tüm bunlar özgür irademizle yapacağımız seçimlerimizi maniple etmeye başlarsa, biz sadece seçim yaptığımız illüzyonuna kapılırız. </st><st c="7828">Gerçek seçim hakkını elimizden alarak halihazırda bize yutturulan sahte haberler üzerinden seçimler yapmak zorunda bırakılırız.</st></span></p>
			<p xml:lang="en-GB"><span xml:lang="tr-TR"><st c="7955">Algoritmalar bizi bizden fazla tanıyarak, biz farkında olmadan bizler yerine karar vermeye ve bizim yerimize seçim yapmaya başlarsa, özgür irademize ne olur?</st></span></p>
			<p xml:lang="en-GB"><span xml:lang="tr-TR"><st c="8113">Algoritmalar bir nevi kendi kaderimizi belirleme hakkımızı elimizden alarak, kaderimizi kendileri belirlemeye başlarlar.</st></span></p>
			<p xml:lang="en-GB"><span xml:lang="tr-TR"><st c="8234">İrade ve seçim hakkı olmayan bireylerin toplumsal izdüşümün gerçek bir demokratik ortam yaratması da mümkün olmaktan çıkar.</st></span></p>
			<p xml:lang="en-GB"><span xml:lang="tr-TR"><st c="8358">Benim doğup büyüdüğüm rejimde seçme şansımız yoktu. </st><st c="8411">Seçim yoktu çünkü. </st><st c="8430">Marksist-Leninist ideolojideki demir perde arkasında kalmış ülkelerin seçimler hakkında görüşü çok netti. </st><st c="8536">Devlet ideolojisinin bir parçası olarak görülen iktidar, gerçek doğasını sosyo-kültürel-ekonomik bağlamlardan alıyormuş gibi gösterilirdi. </st><st c="8675">Yani gidip oy atmasak da oluşan bağlamlar doğrultusunda seçiyormuş gibi hissederdik. </st><st c="8760">Halk bunu istiyor denirdi ve sonuç değişirdi. </st><st c="8806">Yani gelişen bağlamlar doğrultusunda komünist parti içindeki belli fraksiyonların güçlenmesi ve iktidarı ele geçirmesi bir çeşit seçim olarak görülürdü. </st><st c="8959">Kült liderinizin şartlar doğrultusunda hangi fraksiyonla yan yana geleceğine karar vermesiyle birlikte o fraksiyon seçilmiş olurdu.</st></span></p>
			<p xml:lang="en-GB"><span xml:lang="tr-TR"><st c="9090">Düşünüyorum da bu durumda hangisi daha dürüst bir yaklaşım? </st><st c="9151">Size seçim hakkınız varmış gibi davranan bir algoritmik yapı mı yoksa baştan beri seçime ne gerek var diyen eski rejimler mi? </st><st c="9277">Bana ikincisi daha şeffaf geliyor. </st><st c="9312">Seçim gerçekten yok ve varmış gibi davranmıyor.</st></span></p>
			<p xml:lang="en-GB"><span xml:lang="tr-TR"><st c="9359">İşte tüm bu nedenlerden dolayı, mahremiyet insan olarak hakkımız. </st><st c="9426">Korkularımız bize ait, bilinçaltımıza ait ve onların bizden çalınması hem büyük bir mahremiyet ihlali hem de demokrasiye yönelik büyük tehdit.</st></span></p>
			<p xml:lang="en-GB"><span xml:lang="tr-TR"><st c="9568">Bu algoritmalar bir nebze de olsa hâlâ kontrol altında. </st><st c="9625">Ama etkileşim sürdükçe, neler olup bittiğini tam olarak hiçbir zaman anlamayacağız. </st><st c="9709">Algoritmaların sahiplerinin de anlaması pek mümkün değil.</st></span></p>
			<p xml:lang="en-GB"><span xml:lang="tr-TR"><st c="9766">Çember dönmeye ve farklı formatlara girmeye devam ediyor ve kendisini artık takip edemiyoruz. </st><st c="9861">Kalp atış hızınızın yükseldiğini tahmin edebiliyorum. </st><st c="9915">Ciğerleriniz dumanla doluyormuş gibi hissediyorsanız ve zor nefes alabiliyorsanız, göğsünüzde bir ağırlık duymaya başladıysanız korkmayın. </st><st c="10054">Yanlış giden hiçbir şey yok. </st><st c="10083">Sadece yavaş yavaş uyanmaya başladınız.</st></span></p>
			<p xml:lang="en-GB"><span xml:lang="tr-TR"><st c="10122">Eğer korkularınızla ilgili mahremiyetiniz sağlanamaz, gerekli sınırlar korunamazsa bir sonraki seviyede nelerle karşı karşıya kalacağınızı hayal etmeye başlamanız gerekiyordu, başladınız.</st></span></p>
			<p xml:lang="en-GB"><span xml:lang="tr-TR"><st c="10310">Böyle devam ederse, bir gün ne kadar maniple edildiğimizi gerçekten anladığımızda, yapacak hiçbir şeyimizin olmadığını fark edeceğiz.</st></span></p>
			<p xml:lang="en-GB"><span xml:lang="tr-TR"><st c="10444">Silkinmemiz ve hazırlık yapmaya başlamamız gerekiyor.</st></span></p>
			<div>
				<div>
					<p><a id="footnote-269-7" href="#footnote-269-7-backlink"><st c="10498">7</st></a><span><st c="10500">. Jimmy Chin, Elizabeth Chai Vasarhelyi, </st></span><span><st c="10541">Free Solo</st></span><span><st c="10550">, 2018</st></span></p>
				</div>
				<div>
					<p><a id="footnote-269-8" href="#footnote-269-8-backlink"><st c="10556">8</st></a><span><st c="10558">. Karim Amer, Jehane Noujaim, </st></span><span><st c="10588">The Great Hack</st></span><span><st c="10602">, 2019</st></span></p>
				</div>
			</div>
		</div>
	<div id="charCountTotal" value="10608"></div></body>
</html>
