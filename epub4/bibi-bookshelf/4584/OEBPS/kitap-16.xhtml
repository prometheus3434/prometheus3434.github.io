<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-16</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6-7"><st c="0">Yeni Örümcek Ağları</st></p>
			<p xml:lang="en-GB"><span xml:lang="tr-TR"><st c="20">Karl Marx ve Friedrich Engels tarafından 1848’de ortaya konan Komünist Manifesto bugün 173 yaşında. </st><st c="121">Demir perde çoktan geçmişte kaldı ancak Komünist Manifesto’nun Almanca baskısının önsözünde alıntılandığı gibi: “Hikâyemiz anlatılmaya devam ediyor.”</st></span></p>
			<p xml:lang="en-GB"><span xml:lang="tr-TR"><st c="270">Sovyet imparatorluğu yıkılmış durumda ancak komünist doktrinin yarattığı gerçeklik ötesi dünya aynen devam ediyor. </st><st c="386">Oyuncular değişti ama piyes aynı.</st></span></p>
			<p xml:lang="en-GB"><span xml:lang="tr-TR"><st c="419">Hâlâ sahte haberler ve yalanlar sistematik bir şekilde yaygınlaştırılıyor. </st><st c="495">Gerçek hâlâ göreceli, elle tutulmaz, kaygan bir kavram. </st><st c="551">Berlin Duvarı’nın yıkılmasından önce hepimiz rejimlerin gerçeğe açtığı bu savaşın işbirlikçileriydik.</st></span></p>
			<p xml:lang="en-GB"><span xml:lang="tr-TR"><st c="652">İnsanlık hâlâ işbirlikçi. </st><st c="679">İnsanlar hayatı değil, hayatın parodisini yaşamaya devam ediyorlar.</st></span></p>
			<p xml:lang="en-GB"><span xml:lang="tr-TR"><st c="746">Gerçekler ve gerçeklik arasındaki mesafe bugün daha da açılmış durumda. </st><st c="819">Gerçeklerden o kadar uzaktayız ki nasıl bağlantı kuracağımızı daha da bilemez bir haldeyiz.</st></span></p>
			<p xml:lang="en-GB"><span xml:lang="tr-TR"><st c="910">Eski örümcek ağları gitti ve yerine yenileri geldi. </st><st c="963">Farklı aktörler, farklı stratejilerle bizi sarmaya geldiler, metotlar, yollar değişse de sonuçlar aynı.</st></span></p>
			<p xml:lang="en-GB"><span xml:lang="tr-TR"><st c="1066">Örneğin bugünün Rusya’sının gerçeklik ötesi stratejisi kafa karıştırmak üzerine oturtulmuş durumda. </st><st c="1167">Putin ve idaresinin nihai hedefi asla ikna etmek ve kendini savunmak değil. </st><st c="1243">Nihai hedef sizleri düşünemeyecek kadar paralize edebilmek için kafa karıştırmak. </st><st c="1325">Bu Putin’in ekibi tarafından icat edilmiş postmodern bir gerçeklik ötesi yaklaşımı ve şu ana kadar çok iyi çalıştı.</st></span></p>
			<p xml:lang="en-GB"><span xml:lang="tr-TR"><st c="1440">Rusların postmodern gerçekliğinde hâlâ hiçbir şey doğru değil, gerçekler ortalıkta yok ama alternatif senaryolar o kadar çok ki, gerçeğe benzeyen o kadar çok şey ortalığa dökülüyor ki, düşünmek beyni yakıyor. </st><st c="1650">Rus politikasında gerçeği bulmak peşine düşülmeyecek kadar zahmetli. </st><st c="1719">Kimse bu eforu sarf etmek, bu enerjiyi harcamak istemiyor.</st></span></p>
			<p xml:lang="en-GB"><span xml:lang="tr-TR"><st c="1777">RT yani Russia Today, Rusya Federasyonu dışındaki kitlelere yönelik kablo ve uydu televizyon kanallarını ve internet içeriği ileten Rusya devlet destekli televizyon ağı ve anlatım şekilleri üzerinden alternatif versiyonlar yaratmaya devam ediyor. </st><st c="2025">Sonsuz alternatifler şeklinde hem de. </st><st c="2063">RT’nin patronu Margarita Simonyan “Gerçek diye bir şey yoktur, yalnızca anlatım şekli vardır” diyor.</st></span></p>
			<p xml:lang="en-GB"><span xml:lang="tr-TR"><st c="2163">Putin’in uzun yıllardır gerçeklerden sorumlu ana kuklacısı Vladislav Yuryeviç Surkov, 2020’de görevden alınana kadar başkan yardımcılığı yaptı ve Rusya’nın kafasını bolca karıştırdı.</st></span></p>
			<p xml:lang="en-GB"><span xml:lang="tr-TR"><st c="2346">Surkov, muhalefetin bastırılmasına veya yok edilmesine her zaman karşı çıktı. </st><st c="2425">O bu tarz yaklaşımlar için fazla sofistike bir beyindi. </st><st c="2481">Onun yerine, Putin’in iktidarına alternatif teşkil edecek, güçlenme ihtimali olan her muhalif yapıya sızıldı ve bu halkın önünde açıkça yapıldı. </st><st c="2626">Bu oluşumlara sızıldığı bilgisi bilerek yayıldı ama sızanın tam olarak kim olduğu hiçbir zaman belirtilmedi. </st><st c="2735">O bilgiler hep gizli kaldı. </st><st c="2763">Surkov böylece bu muhalif oluşumların iktidarla olan ilişkilerini o kadar karmaşık hale getirdi ki bir zaman sonra o yapının muhalif mi, iktidar yanlısı mı olduğunu anlayamayan muhalif vatandaşlar muhalif olmaktan vazgeçiyorlardı.</st></span></p>
			<p xml:lang="en-GB"><span xml:lang="tr-TR"><st c="2993">Surkov her şeyin içindeydi ve neyin nerede olduğunu bir tek kendisi biliyordu. </st><st c="3073">Gerçekten muhalefet kim, diğer siyasi partiler gerçek mi, milletvekilleri gerçekten kime destek veriyorlar ve neye inanıyorlar, kurulan STK’lar gerçek mi, kilisede gerçekten din insanları mı var, medya gerçek mi değil mi? </st><st c="3295">Yanıtı olmayan yüzlerce soru oluşmuştu. </st><st c="3335">Karmaşık ilişkiler, ilişkiler, ilişkiler ve sürekli bir kafa karışıklığı.</st></span></p>
			<p xml:lang="en-GB"><span xml:lang="tr-TR"><st c="3408">Örneğin Surkov bir yandan deneysel modern sanatı destekliyor, diğer yandan da deneysel modern sanat festivallerine saldıran Ortodoks kökten dincileri destekliyordu. </st><st c="3574">İki tarafı da destekleyince herkesin kafası karışıyordu.</st></span></p>
			<p xml:lang="en-GB"><span xml:lang="tr-TR"><st c="3630">İşte strateji tam da buydu. </st><st c="3659">İlişkiler o kadar karmaşık hale getiriliyordu ki size tek bir opsiyon kalıyordu. </st><st c="3740">Pes etmek.</st></span></p>
			<p xml:lang="en-GB"><span xml:lang="tr-TR"><st c="3750">Putin, Surkov’un “Gerçek çok görecelidir ve olabildiğince çoğaltılabilir” fikrini aldı, bir silaha döndürdü ve Batı’ya çevirdi. </st><st c="3879">Batı da kendisini anlamakta çok zorlanıyordu.</st></span></p>
			<p xml:lang="en-GB"><span xml:lang="tr-TR"><st c="3924">Başta Türkiye de Rusya’yı anlamıyordu, şu an görece daha iyi anlıyor. </st><st c="3995">Hatta Türkiye ve Rusya giriştikleri her mücadele sonucunda gerçekleri artık birlikte çoğaltıyorlar. </st><st c="4095">İki tarafın da bildiği ve uyguladığı basit bir formül var. </st><st c="4154">Savaşan taraflar her zaman barış masasına oturan taraflardır. </st><st c="4216">Hep savaşan taraflarda var oldukları için, hep barış masasında da olabiliyorlar. </st><st c="4297">Bunu da farklı cephelerde çoğaltabiliyorlar. </st><st c="4342">Unutmayın gerçekler görecelidir ve çoğaltılabilir demiştik. </st><st c="4402">Savaş bazen gerçek değildir. </st><st c="4431">Barış da keza. </st><st c="4446">Önemli olan masaya kimin oturduğudur.</st></span></p>
			<p xml:lang="en-GB"><span xml:lang="tr-TR"><st c="4483">Gerçeklik ötesi konusunda artık başkanlığı kaybetmiş olan Trump farklı bir stratejiye sahipti. </st><st c="4579">Trump hızı silah olarak kullanıyordu. </st><st c="4617">Bir olguyu düşünmenize vakit vermeden, düşünecek yeni bir gerçekliği seri olarak önünüze atıyordu. </st><st c="4716">Trump destekçilerine sürekli gördükleri, duydukları, bildikleri gerçeklerin ötesinde “hep daha büyük gerçekler” olduğundan dem vuruyordu. </st><st c="4854">Bir zaman sonra takip etmenin mümkün olmadığını anlıyor ve pes ediyordunuz.</st></span></p>
			<p xml:lang="en-GB"><span xml:lang="tr-TR"><st c="4929">Bu tür gizli ve büyük gerçekler dünyasında, gerçekler kontrol edilemez hale gelirler çünkü bu gerçeklerin bir kısmı henüz gerçekleşmiş dahi değildir ve geleceğin dünyasına aittirler. </st><st c="5113">PolitiFact’e göre, Trump’ın ağzından çıkan iddiaların sadece yüzde 4’ü doğrulanabilir durumda. </st><st c="5208">Gerisi kontrol edilemez veya yanlış bilgilerden ibaret.</st></span></p>
			<p xml:lang="en-GB"><span xml:lang="tr-TR"><st c="5263">Trump ve idaresi doğruyu söylediğinde birilerini asla ikna etmeye çalışmıyordu, gerçekliğin hızına hükmedebildikleri sürece, ikna etmeye gerek de duymuyorlardı.</st></span></p>
			<p xml:lang="en-GB"><span xml:lang="tr-TR"><st c="5424">Demokrasinin beşiği İngiltere, Brexit gibi ülkenin geleceğini derinden etkileyecek referandumu bir gerçeklik ötesi şöleni içinde geçirdi. </st><st c="5563">Brexit referandumu Haziran 2016’da yapıldı. </st><st c="5607">İngiltere’nin Avrupa Birliği üyeliğine ilişkin hayati referandumunda %52’ye %48 gibi çok küçük bir farkla ülkenin Avrupa Birliği’nden çıkışına karar verildi.</st></span></p>
			<p xml:lang="en-GB"><span xml:lang="tr-TR"><st c="5764">Ekonomistler ve bilimadamlarının hepsi hemfikir olarak İngiltere’nin AB’de kalmasının çıkarına olduğunu hep söyledi. </st><st c="5882">Çok sayıda bilimsel kanıtın AB’de kalmanın İngiltere’nin lehine olacağını göstermesine rağmen sonuç bunun tam tersi oldu.</st></span></p>
			<p xml:lang="en-GB"><span xml:lang="tr-TR"><st c="6003">Referandum sürecinde abartılı ve tümüyle şüpheli bilgilerin algoritmalar üzerinden yayılması ile demokratik süreç gölgelendi. </st><st c="6130">Brexit ülkenin egemenliğini güçlendirme ve “kontrolü geri alma” duyguları ile çerçevelendi ve bu konuda en büyük korkusu olan yaşlı kitleler hedeflendi. </st><st c="6283">Kitlesel göç, finans krizi ve kemer sıkma endişeleri yaşlı seçmene pompalandı ve hepsi bu oluşturulan yeni gerçeklikte kendine düşen rollerini oynadılar. </st><st c="6437">Ülkeyi Avrupa Birliği’nden çıkarttılar.</st></span></p>
			<p xml:lang="en-GB"><span xml:lang="tr-TR"><st c="6476">Kamuoyu yoklamaları genç seçmenlerin çok kültürlülüğe önem verdiğini, sosyal liberallerin ve feministlerin ayrılmak istemediğini gösteriyordu. </st><st c="6620">Ne kadar eğitimli olduğunuz, AB’de kalmaya oy verme olasılığınızı artırıyordu. </st><st c="6699">Zaten İngiltere’de daha uzun yaşayacak olanlar da bu gençlerdi. </st><st c="6763">Ama algoritmalar hiç istemedikleri bir geleceği onlara getirdi. </st><st c="6827">Bu algoritmaların manipülasyonu arkasında başka devletlerin olduğu suçlamaları halen tartışılmaya devam ediyor.</st></span></p>
			<p xml:lang="en-GB"><span xml:lang="tr-TR"><st c="6938">Çin Halk Cumhuriyeti, halkının maruz kaldığı gerçekler üzerindeki hâkimiyetini sıklaştırmak için son teknolojileri en başarılı şekilde kullanan ülke olarak öne çıkıyor. </st><st c="7108">Çin’de Orwell’ın </st></span><span xml:lang="tr-TR"><st c="7125">1984</st></span><span xml:lang="tr-TR"><st c="7129">’ünün prematüre doğmuş bir Yapay Zekâ formatı ile buluştuğu bir sistem hâkim.</st></span></p>
			<p xml:lang="en-GB"><span xml:lang="tr-TR"><st c="7207">Çin Komünist Partisi’nin en üst pozisyonunu devraldıktan iki hafta sonra Xi Jinping ve Politbüro Daimi Komitesi’nin altı üyesi, Çin Ulusal Müzesi’nde “Yenilenmeye Giden Yol” sergisini ziyaret etmişlerdi. </st><st c="7412">Xi burada, Çin ulusunun büyük ölçüde canlanmasını anlatan “Çin Rüyası” fikrinin ana hatlarını çizmişti. </st><st c="7516">Başkan Xi Jinping bu resmi ortaya koyarken, kült liderlik sinyalleri de vermeye başlamıştı. </st><st c="7608">Kült liderlik ve algoritma, işte bu versiyonu hiçbirimiz görmemiştik. </st><st c="7678">Yakında hep beraber bunu da göreceğiz. </st><st c="7717">Bir de bunu 5G soslu göreceğiz. </st><st c="7749">Çin 5G teknolojisini domine ediyor.</st></span></p>
			<p xml:lang="en-GB"><span xml:lang="tr-TR"><st c="7784">Türkiye de kendi çapında gerçekleri kontrol etmeye çalışıyor. </st><st c="7847">Teknolojik altyapı kendisine ait olmadığı için, bunu algoritmalar üzerinden değil, hayli manuel veya reaktif bir şekilde yapmaya çalışıyor. </st><st c="7987">En çok başvurulan metodolojiyse engelleme.</st></span></p>
			<p xml:lang="en-GB"><span xml:lang="tr-TR"><st c="8029">Ama şunu hepimizin iyi anlaması lazım. </st><st c="8069">Geleneksel medya üzerinden oluşturulmaya çalışılan gerçekliğin, algoritmalar karşısında hiçbir şansı yoktur. </st><st c="8178">Algoritma şalterinin başkasının elinde olduğu ve etkileşim üzerinden yavaş yavaş kontrolden çıktığı bir dünyada, engeller, yasaklar ve geleneksel medya kontrolü, ülke insanını algoritmaların insafına terk eder. </st><st c="8389">İnsanınız dışarıdan gelecek manipülasyonlara karşı daha savunmasız bir hale gelir.</st></span></p>
			<p xml:lang="en-GB"><span xml:lang="tr-TR"><st c="8471">Türkiye’ye olan etkileri kitabın üçüncü bölümünde daha detaylı konuşacağız.</st></span></p>
			<p xml:lang="en-GB"><span xml:lang="tr-TR"><st c="8547">Çember durmuyor. </st><st c="8565">Sahnelerde yeni oyuncular var ama bu ülkeler ve liderlerinin anlamadığı çok önemli bir gerçek var. </st><st c="8664">Hâlâ algoritmaları araç olarak görüyorlar ve bu araçları kullandıklarını </st></span><span xml:lang="tr-TR"><st c="8737">zannediyorlar. </st><st c="8752">Oysaki bu algoritmalar insan zaaflarını öğrenerek buralara geldi. </st><st c="8818">Hâlâ zaaflarımızı öğrenmeye devam ediyorlar. </st><st c="8863">Hem de bu tüm hızıyla devam ediyor. </st><st c="8899">Çember yeni teknikler öğrendikçe, yeni gerçekliklerle beslendikçe dönmeye devam edecek, genişleyecek ve gücünü artıracak.</st></span></p>
			<p xml:lang="en-GB"><span xml:lang="tr-TR"><st c="9020">Kod yazan algoritmalar dünyaya hükmetmeye hazır olduklarında ve birbirleri ile etkileşime geçtiklerinde, insanlık hakkında çok fazla şey biliyor olacaklar.</st></span></p>
			<p xml:lang="en-GB"><span xml:lang="tr-TR"><st c="9176">Peki algoritmalar araç olmaktan çıkıp, amaçları kendileri belirler hale gelirlerse, dünya için sonuçları ne olacak?</st></span></p>
			<p xml:lang="en-GB"><span xml:lang="tr-TR"><st c="9292">Yanıt belli, kötü olacak. </st><st c="9319">Hayatım boyunca peşinde koştuğum her şey bir anda sönüp gidecek. </st><st c="9384">Yaşadığım hayal kırıklığını sizlere anlatamam. </st><st c="9431">Doğu Avrupa’da yaşananlardan uzaklaşabilmek için çok yol yürüdüğümü düşünüyordum ama bir arpa boyu yol alamadığımın yeni farkına varıyorum. </st><st c="9571">Dünya bu yolu kat edemiyor çünkü.</st></span></p>
			<p xml:lang="en-GB"><span xml:lang="tr-TR"><st c="9604">Bazen bunların hiç yaşamamış olduğu bir dünya hayal ediyorum, yaralı ruhumun derinliklerinden çekip atmak istediğim gerçeklik ötesi dünyalar her zamankinden çok daha gerçek ve teknoloji devleri ile koalisyon kurmuş durumdalar.</st></span></p>
			<p xml:lang="en-GB"><span xml:lang="tr-TR"><st c="9831">Bu teknoloji devleri hâlâ bu algoritmaları kontrol altında tutuyor ama hızla kontrol altında tutamayacakları bir dünyaya doğru gidiyoruz.</st></span></p>
			<p xml:lang="en-GB"><span xml:lang="tr-TR"><st c="9969">Algoritmalar beni sıkıca omuzlarımdan tutuyor, sarsıyor ve çember gitmedi, hâlâ burada diyor. </st><st c="10064">Gitmeme asla izin vermeyecekler.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10096">Sistem Noel Baba’nın kucağından itilecek yeni çocuklar arıyor. </st><st c="10160">Bu çocuklar sizin çocuklarınız.</st></span></p>
			<p xml:lang="en-GB"><span xml:lang="tr-TR"><st c="10191">İnsanlık kendisini saracak yeni örümcek ağlarının içinde debeleniyor duruyor.</st></span></p>
			<p xml:lang="en-GB"><span xml:lang="tr-TR"><st c="10269">Bense umutsuz bekleyişime devam ediyorum.</st></span></p>
		</div>
	<div id="charCountTotal" value="10311"></div></body>
</html>
