<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-28</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-11"><st c="0">KAPANIŞ</st></p>
			<p id="toc_marker-11-1"><st c="8">Hayat... </st><st c="18">Boş Verin, Biliyorsunuz Zaten</st></p>
			<p xml:lang="en-GB"><span xml:lang="tr-TR"><st c="47">Bu kitapta bir yolculuk anlatmaya çalıştım. </st><st c="92">Noel Baba’nın kucağından atılmamla başlayan bir yolculuk. </st><st c="150">Berlin Duvarı’nın sökülen bir taşında umut vaat etse de içsavaşlarda yok olan hüzünlü bir ülkeden çıkmakla başlayan bir yolculuk.</st></span></p>
			<p xml:lang="en-GB"><span xml:lang="tr-TR"><st c="279">Hayatlar hep biraz yorgun hikâyelerden örülürler. </st><st c="330">Geriye baktığımda, sanki benimki de biraz öyle oldu. </st><st c="383">Çok uzun bir kendini bulma yolculuğu idi benimki ve beklenildiği üzere de hayli sancılı bir yolculuk oldu. </st><st c="490">İnişli ve çıkışlıydı, yorucuydu.</st></span></p>
			<p xml:lang="en-GB"><span xml:lang="tr-TR"><st c="522">Pişman mıyım?</st></span></p>
			<p xml:lang="en-GB"><span xml:lang="tr-TR"><st c="536">Sanırım değilim. </st><st c="554">Bilmiyorum açıkçası çünkü her yolculuk aslında zorlu bir vedaydı. </st><st c="620">Hayatım vedalarla dolu. </st><st c="644">Gittiğim yerler kadar, bıraktığım yerler var. </st><st c="690">Yeni tanımam gerekenler de unutmam gerekenler de var. </st><st c="744">Her aldığın için vermek zorunda da kalıyorsun bu yolculuklarda. </st><st c="808">Neyse boş verin, hatıraların acısına karşı bir ilacı yok nasıl olsa hayatın...</st></span></p>
			<p xml:lang="en-GB"><span xml:lang="tr-TR"><st c="886">Bakıyorum geçtiğim yola, içimde huzursuz bir Yörük vardı ve durmadı, sürekli yürümek istedi. </st><st c="980">Yürünmesi gereken bir yol vardı, beraber yürüdük. </st><st c="1030">O yolculukları sevdi, ben varış yerlerini. </st><st c="1073">O varışları ise hiç umursamadı. </st><st c="1105">En nihayetinde Yörük yürür, Yörük bilir. </st><st c="1146">Şimdi o Yörük biraz yorgun galiba. </st><st c="1181">Artık biraz durması, biraz dinlenmesi gerekiyor. </st><st c="1230">Ait olması gerekiyor bir yere.</st></span></p>
			<p xml:lang="en-GB"><span xml:lang="tr-TR"><st c="1260">Bu yolculukta çok kişi ile yürüdük. </st><st c="1297">Hepsini sürekli anıyorum, kulakları çınlasın. </st><st c="1343">Çemberler açıldı, çemberler kapandı. </st><st c="1380">Zaten çemberler farklı hayatlarda hâlâ farklı şekilde açılıyor ve kapanıyor. </st><st c="1457">Artık bunu da kabullenmeyi öğrendim. </st><st c="1494">Bu yolculukta kendime daha nazik olmayı öğrendim zannedersem. </st><st c="1556">Mevsimler gelip geçecek ve yeni çemberler de sizlerin hayatında açılmaya ve kapanmaya devam edecek. </st><st c="1656">Çark hiç durmayacak. </st><st c="1677">Bu bundan sonra hep böyle devam edecek. </st><st c="1717">Dolayısıyla ne olduğundan çok, bu olgulara bizim tepki verme şeklimiz yaşadığımız sonuçları etkileyecek gibi.</st></span></p>
			<p xml:lang="en-GB"><span xml:lang="tr-TR"><st c="1826">Benim çemberler rejimlerle açıldı ve bu rejimler hayatımı tahrif edilmiş gerçekler içine sıkıştırdı. </st><st c="1928">Gerçeklerin uğruna savaşa değdiğine hep inandım. </st><st c="1977">Bazı rejimler geride kaldı ama durumun vahameti aynen devam ediyor. </st><st c="2045">Anladım ki ben sonuçlara odaklanmışım, sebepleri tam olarak anlamamışım. </st><st c="2118">Bugün çember bambaşka bir ortamdan besleniyor ama sonuçlar yine aynı. </st><st c="2188">Yine gerçekleri bizden çalıyorlar. </st><st c="2223">Bu sefer rejim yok, algoritmik bir dünya var. </st><st c="2269">Sonuç ise aynı.</st></span></p>
			<p xml:lang="en-GB"><span xml:lang="tr-TR"><st c="2284">Ruhlarımızı odalara sıkıştırdılar. </st><st c="2320">Bizi gerçeklerden kopardılar. </st><st c="2350">Toleransımızı çaldılar. </st><st c="2374">Bize benzemeyene tahammülümüzün olmamasını öğrettiler. </st><st c="2429">İşte tam istedikleri gibi davranıyoruz. </st><st c="2469">Ayrışıyoruz. </st><st c="2482">Katmanlaşıyoruz çünkü bu odalar duygusuz. </st><st c="2524">Bu odalar empati kuraklığı. </st><st c="2552">Çöl. </st><st c="2557">Daha bereketli ve verimli topraklara geçmemiz için bu kurak, verimsiz diyarları terk etmesini bilmemiz lazım. </st><st c="2667">Kendi yolculuğumuza çıkacağız. </st><st c="2698">Bu içeriye doğru bir yolculuk da olabilir, dışarıya da.</st></span></p>
			<p xml:lang="en-GB"><span xml:lang="tr-TR"><st c="2753">Yıkılacak duvarlar artık uzak şehirlerde değiller. </st><st c="2805">İçimizdeler. </st><st c="2818">Bu duvarları yıkabilmek için, olgulara doğru tepki verebiliyor olmamız gerekiyor. </st><st c="2900">Ve olguları anlamamız için, sorunlarımız hakkında derin düşünmeye başlamamız gerekiyor. </st><st c="2988">Yüzeysel düşüncelerin ötesine geçmemiz lazım çünkü bu yüzeysel düşüncelerin ne kadarı bize ne kadarı algoritmik yönlendirmeye ait, tam olarak bilemiyoruz. </st><st c="3143">Bilgi ihtiyaçlarını yapılandırmak için farklı disiplinleri anlamamız, multidisipliner düşünme sistemine geçmemiz lazım. </st><st c="3263">Artık bir konuda sadece uzman olmak yetmiyor. </st><st c="3309">Bizim zamanımızda mezun olduğumuz okul, mesleğimiz demekti. </st><st c="3369">Hızla yaklaşmakta olan makine çağında, uzmanlaştığımız fonksiyonel her şeyin bir makine tarafından daha etkin yapılacağı kesin. </st><st c="3497">Onun için duvar yıkmak istiyorsanız, farklı uzmanlıkları kombine etmek, bir probleme farklı yönlerden bakmak zorundasınız. </st><st c="3620">Dünyanıza biraz renk katmanız, biraz delilik eklemeniz, üzgün, mutsuz, fobik olduğunuz her şeyle içinizde savaşıyor olmanız gerekecek.</st></span></p>
			<p xml:lang="en-GB"><span xml:lang="tr-TR"><st c="3754">Makineye karşı en büyük silahımız cesur ve yaratıcı düşünme şekli. </st><st c="3822">Maalesef ülkemizde çocuklarımıza vermekte hayli cimri davrandığımız en önemli yetkinlikler bunlar. </st><st c="3921">Çocuklarımızı hâlâ ikinci sanayi devrimi yetkinlikleri ile, yeni devrimlere hazır etmeye çalışıyoruz. </st><st c="4023">Bu duvarların bazlarının müsebbibi biziz. </st><st c="4065">Dünün öğretileri ile yarının problemlerine çocuklarımızı hazır edemeyiz. </st><st c="4138">Hayalsiz çocuklar, hayalsiz bir gençlik, bu dünyanın yarınına hazır olamaz.</st></span></p>
			<p xml:lang="en-GB"><span xml:lang="tr-TR"><st c="4213">Çemberlere dönelim. </st><st c="4234">Onları hiç unutmayalım. </st><st c="4258">Görüp göreceğiniz en büyük dolandırıcı olan bu çemberler ile kumar oynamaya devam ediyoruz ve edeceğiz. </st><st c="4362">Yendiğimiz her çember, diğerinin başlangıç noktası olmaya devam edecek. </st><st c="4434">Bu aralar sürekli kaybediyoruz bu oyunda ama her çemberin bir zayıf noktası vardır ve her çemberin hata yaptığını da göreceğiz. </st><st c="4562">Umutluyum.</st></span></p>
			<p xml:lang="en-GB"><span xml:lang="tr-TR"><st c="4572">Kendi merkezimize çıkacak bir yol aradığımızda, yollar daralıyor gibi görünecek. </st><st c="4654">Hayatta maalesef mutlulukları az, üzüntüleri çokça biriktirmeye alışığız. </st><st c="4728">Mutluluklar buharlaşırken, mutsuzluklar katılaşabiliyor. </st><st c="4785">Tam sonlara geliyoruz derken, kendimizi başlangıçlarda yeniden bulacağız. </st><st c="4859">Olsun, bu artık yeni dünyanın olağanı. </st><st c="4898">Aynı nakaratları söylemek pahasına, yeniden ve yeniden deneyeceğiz. </st><st c="4966">Bazen bu yolculukta kendimizi yalnızlaşmış bulacağız. </st><st c="5020">Yalnızlık çemberleri kapatacak ve yenilerini açacak. </st><st c="5073">O da aktivizmin bir acı noktası. </st><st c="5106">Her şeyi yalnız başlatırsınız, sonra insanlar peşinizden gelirler.</st></span></p>
			<p xml:lang="en-GB"><span xml:lang="tr-TR"><st c="5172">Bu kitapta Covid’e hiç değinmemeyi tercih ettim. </st><st c="5222">Covid maalesef bu anlamda bizi zorlayacak bir etken oldu. </st><st c="5280">Hayatımız artık pandemilerle geçebilir. </st><st c="5320">Farklı zorluklar önümüze çıkacak ve bu olgular bizi eve kapatacak, algoritmaların daha çok insafına kalacağız. </st><st c="5431">Evlere kapanmak daha çok dijital mecra, daha çok yankı odaları, daha az tolerans demek. </st><st c="5519">Yani işimiz gittikçe zorlaşacak.</st></span></p>
			<p xml:lang="en-GB"><span xml:lang="tr-TR"><st c="5551">Bu olguları ülkeler ve toplumlar da aynı şekilde yaşamayacak maalesef. </st><st c="5623">Bunları nasıl yaşadığımız zengin bir ülke olup olmamamıza da bağlı değil. </st><st c="5697">Araştırmalar ülkeler ve toplumların başına gelenlerin zenginliğine göre değişmediğini, bu zenginliklerin ne kadar hakkaniyetli bir şekilde toplumda dağıtıldığına göre değiştiğini gösteriyor. </st><st c="5888">Yeterince zengin bir ülke olmayabilirsiniz, ancak hakkaniyetli bir paylaşım söz konusu ise, o ülkenin ruhsal hastalık oranları daha düşük oluyor, intihar seviyeleri az oluyor vs. </st><st c="6067">Pandemilere hakkaniyetsiz bir dağılım ile yakalandıysanız, ödeyeceğiniz bedel daha yüksek olacak. </st><st c="6165">Onun için bu eşitsizliğe ve hakkaniyetsiz dağılıma karşı çıkmıyorsanız, içine kapandığınız yankı odalarının duvarları da o kadar kalın olacak. </st><st c="6308">Gerçeklerden de o kadar koparılacaksınız. </st><st c="6350">Bu da özgür iradenizi kaybetmeniz, köleleşmeniz anlamına gelecek.</st></span></p>
			<p xml:lang="en-GB"><span xml:lang="tr-TR"><st c="6415">Benim durumum iyi, ben kenarda durayım artık bir seçenek değil. </st><st c="6480">Sizin iyi olduğunuz ama toplumun iyi olmadığı şartlarda siz de algoritmik kölelikten kurtulamayacaksınız. </st><st c="6586">Tüm bunları göz önünde bulundurduğumuzda, çok zorlu bir dönemin önümüzde olduğunu net bir şekilde görebiliyoruz. </st><st c="6699">Sizin vermeniz gereken savaş ile Norveç’te verilecek savaşın şiddeti aynı olmayacak. </st><st c="6784">Sizinki daha zor olacak.</st></span></p>
			<p xml:lang="en-GB"><span xml:lang="tr-TR"><st c="6808">Ama bu bizi asla korkutmamalı. </st><st c="6840">Daha empatik bir uygarlık için mücadele edeceğiz. </st><st c="6890">Biyolojik ve bilişsel bilimleri anlayarak bu savaşı vereceğiz. </st><st c="6953">Yeni bir devre girerken, yeni bir bilinçle girmeye çalışacağız.</st></span></p>
			<p xml:lang="en-GB"><span xml:lang="tr-TR"><st c="7016">Son makalemi burada bitirmek istiyorum. </st><st c="7057">Bunları biliyordunuz ama artık boş veremeyeceksiniz. </st><st c="7110">Bu kitabın sonuna kadar geldiniz ve kendi iç yolculuğunuza çıkmaya karar verdiyseniz, hayatın cesaretinizi kırmasına izin vermeyin. </st><st c="7242">Olduğu yere varan herkes bir yerden başlamak zorunda kalmıştı.</st></span></p>
			<p xml:lang="en-GB"><span xml:lang="tr-TR"><st c="7304">Şimdilik hepsi bu kadar.</st></span></p>
			<p xml:lang="en-GB"><span xml:lang="tr-TR"><st c="7329">Kendinize nazik olmayı unutmayın...</st></span></p>
		</div>
		<div>
			<p xml:lang="en-GB"><span xml:lang="tr-TR"></span></p>
		</div>
		<div>
			<p xml:lang="en-GB"><span></span></p>
		</div>
	<div id="charCountTotal" value="7365"></div></body>
</html>
