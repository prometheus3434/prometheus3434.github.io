<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-22</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8-6"><st c="0">Yanlış Yerlerde Empati Arıyoruz</st></p>
			<p xml:lang="en-GB"><span xml:lang="tr-TR"><st c="32">Yaptığımız çalışmalar farklı insan öbeklerinin karşı karşıya kaldığı, örtülü zihinlerinden gelen sorunların panzehrinin empati duygusu olduğunu gösteriyordu. </st><st c="191">Örtülü zihnimizin bizden sakladığı çözüm buydu. </st><st c="239">Sorun yaşayan öbeklerimizi hızlıca buraya ulaştırmamız gerekiyordu.</st></span></p>
			<p xml:lang="en-GB"><span xml:lang="tr-TR"><st c="306">Başkalarıyla empatik bir şekilde bağlantı kurmak; onların hissettiklerini hissetmek, onların iyiliğini önemsemek ve onlara karşı şefkatle hareket etmek demekti. </st><st c="468">Empati pek çok dilde “başkalarının ayakkabılarıyla yürümek” metaforu üzerinden anlatılır. </st><st c="558">Bu duygu yaşamlarımız için kritik öneme sahipti ve bir toplum olarak iyi geçinmemize, daha etkili çalışmamıza ve gelişmemize yardımcı oluyordu. </st><st c="702">İşte bu duyguyu uzun süredir köreltiyor ve zihnimizin örtülü tarafına itiyorduk.</st></span></p>
			<p xml:lang="en-GB"><span xml:lang="tr-TR"><st c="782">Empati yeteneği, beynin başkalarıyla duygusal bağ kurmaya olanak sağlamak için gelişen belirli bölümlerinde gelişir. </st><st c="900">Bu bize, yani insanlığa ait bir yetenektir. </st><st c="944">Nörobilimsel gözlemler, acı çeken birini gördüğümüzde, kendi beynimizdeki ağrı alanlarının az da olsa aydınlandığını gösterir. </st><st c="1071">Yani empati duygusu asla soyut bir şey değildir. </st><st c="1120">Etkileri gerçekten de cihazlarda görüntülenebilir.</st></span></p>
			<p xml:lang="en-GB"><span xml:lang="tr-TR"><st c="1170">Yeni yapılan çalışmalar, empatisi yüksek insanlar için “Acını kalbimde hissediyorum” ifadesinin bir laf olmaktan çok daha fazlası olduğunu gösteriyor. </st><st c="1322">Bir çalışmada on altı kadın gönüllünün ellerine minimal ağrılı elektrik şoku verilirken bir yandan beyin taraması yapılıyordu. </st><st c="1449">Şok alırken beyinlerinde tanımlanmış “ağrı yeri” aktive ediliyordu. </st><st c="1517">Daha sonra eşlerinin de benzer şoklar aldığı oturumlara gözlemci olarak katılmaları için davet edilmişlerdi. </st><st c="1626">Bu gözlem toplantılarında gözlemciler takip ettikleri kadınların beyinlerinde aynı sinyalleri gözlemlediler. </st><st c="1735">Beyinlerinde, eşlerinin çektiği acıyı izlerken benzer acı alanları harekete geçiyordu. </st><st c="1822">Acıyı kalplerinde hissediyorlardı.</st></span></p>
			<p xml:lang="en-GB"><span xml:lang="tr-TR"><st c="1856">İşlevsel manyetik rezonans görüntüleme, empatik bireylerin başkalarının duruşlarını, davranışlarını ve yüz ifadelerini dahi bilinçsiz bir şekilde taklit ettiklerini gösteriyordu. </st><st c="2036">Bu davranışı, empatik olan bireyler, empatik olmayanlara göre çok daha belirgin bir şekilde ve sıklıkta sergiliyordu. </st><st c="2154">Bu da nöral bir mekanizmanın varlığını gösteriyordu. </st><st c="2207">Tekrar ediyorum, empati soyut bir yetenek değildir, gayet somuttur ve bir boyutuyla da biyolojimizle ilgilidir.</st></span></p>
			<p xml:lang="en-GB"><span xml:lang="tr-TR"><st c="2318">Son yıllarda, empati araştırmaları detaylı ve çok disiplinli bir çalışma alanına dönüştü. </st><st c="2409">Sosyal sinirbilim, empatiyi birden çok düzeyde (biyolojik, bilişsel ve sosyal) çalışmanın, diğer insanların düşünce ve duygularının kendi düşüncelerimizi, hislerimizi ve davranışlarımızı nasıl etkileyebileceğine dair daha kapsamlı bir anlamaya yol açacağını söylemeye başladı.</st></span></p>
			<p xml:lang="en-GB"><span xml:lang="tr-TR"><st c="2685">Empati araştırmalarının en önemli isimlerinden biri Dr. </st><st c="2742">Helen Riess’tir. </st><st c="2759">Dr. </st><st c="2763">Riess, Harvard Tıp Fakültesi’nde psikiyatri doçentidir ve Psikiyatri Bölümü’nde Empati ve İlişkisel Bilimler Programı Direktörü’dür. </st><st c="2896">Kariyerini nörobilim ve hasta-doktor ilişkisi başlığında araştırmalara adamıştır.</st></span></p>
			<p xml:lang="en-GB"><span xml:lang="tr-TR"><st c="2977">Riess, empatinin de evrimden geçtiğini söyler. </st><st c="3025">“Küresel ve bu kadar birbirine bağlı toplumlarda, artık yalnızca </st></span><span xml:lang="tr-TR"><st c="3090">kendi kabilemizin</st></span><span xml:lang="tr-TR"><st c="3107"> bir parçası gibi görünen insanlarla özdeşleşmekten ve onlara empati duymaktan vazgeçmeliyiz” der. </st><st c="3206">Dr. </st><st c="3210">Helen Riess’in kendi araştırmalarından öğrendiği ve dünyaya öğrettiği gibi, empati kapasitemiz sadece doğuştan gelen bir özellik değildir, aynı zamanda öğrenebileceğimiz ve genişletebileceğimiz bir beceridir.</st></span></p>
			<p xml:lang="en-GB"><span xml:lang="tr-TR"><st c="3418">Bazı insanlarla empati kurmakta zorlanabiliriz. </st><st c="3467">Ancak Riess’e göre bu, empati kaslarımızı güçlendiremeyeceğimiz anlamına gelmez.</st></span></p>
			<p xml:lang="en-GB"><span xml:lang="tr-TR"><st c="3547">Empati öğretilebilirdir.</st></span></p>
			<p xml:lang="en-GB"><span xml:lang="tr-TR"><st c="3572">Evet, acı çeken birinin acısını hissetmek zor bir süreçtir. </st><st c="3633">Birinin acısını hissederken veya üzüntülerini üzerimize alırken ne yapacağımızı veya ne söyleyeceğimizi bilemeyeceğimizden endişelenebiliriz. </st><st c="3775">Bu rahatsız edici anlar, kendi refahımızı korumak veya hayatımıza devam etmek için onların sıkıntılarından uzaklaşmamıza neden olabilir. </st><st c="3912">İşte bu sebepten dolayı başkalarının duygularını algılamak konusunda daha dirayetli olmayı da öğrenmemiz gerekiyordu. </st><st c="4030">Aşırı duygusal rezonanstan bunalmamızı engelleyecek öz teknikleri öğrenmeyi teşvik etmenin yollarını bulmalıydık.</st></span></p>
			<p xml:lang="en-GB"><span xml:lang="tr-TR"><st c="4143">Ve bunu yaparken, empatiye sadece bireyler arasındaki bir etkileşim olarak bakmamalıydık. </st><st c="4234">Empatiyi ihtiyaçların paylaşılmasına olanak tanıyan ve doğru sosyal davranışı teşvik eden duygusal bir köprü oluşturacak toplumsal bir mekanizma olarak da görmeliydik.</st></span></p>
			<p xml:lang="en-GB"><span xml:lang="tr-TR"><st c="4401">Fakat maalesef Türkiye’nin hayat tarzları verileri, bu yaşam tarzlarının arasındaki minimal geçirgenliğin bunu önlediğini gösteriyordu. </st><st c="4538">Bunun üzerine bir de katmanlaşma gelince toplum empatiye iyice aç hale gelmişti. </st><st c="4619">Ve bu açlık sonucu hepimiz empati aramaya devam ederken, onu yanlış yerlerde aradığımızı fark edemiyorduk.</st></span></p>
			<p xml:lang="en-GB"><span xml:lang="tr-TR"><st c="4725">Bizler sürekli birbirimizin politik doğrularına saygı çağrısı yaparken, gerçek empatiyi anlamayan ve birbirine empati duymayan öbekler haline geldik.</st></span></p>
			<p xml:lang="en-GB"><span xml:lang="tr-TR"><st c="4875">Empati, en başta herhangi bir şeyi düzeltmekle ilgili değildir. </st><st c="4940">Bizler sürekli politik doğrularımız doğrultusunda düzeltilecek şeyleri öncelik yaptık, böylelikle empati için önkoşullarımızı birbirimize bildirmiş oluyorduk. </st><st c="5099">Yani gösterilecek empati için de sınırlar çiziliyordu, herkes birbirine önkoşullar söylüyor, empatik olmak istiyorsan bana karşı böyle davranmalısın diyorduk. </st><st c="5258">Oysa empati nezaket lehine yargılarınızı bir kenara bırakmakla ilgiliydi. </st><st c="5332">Bizse önyargılarımızı kenara bırakmadan kendisine ulaşmak istiyorduk. </st><st c="5402">Bu önyargıları kenara itmeyi öğrenebilirdik.</st></span></p>
			<p xml:lang="en-GB"><span xml:lang="tr-TR"><st c="5446">Empati sabırla fazlasıyla ilgilidir. </st><st c="5484">Bizler ise sabrımızla bilinen insanlar değildik. </st><st c="5533">Bizde her şey aceleydi. </st><st c="5557">Oysa empati kimseyi aceleye getirmek istemezdi. </st><st c="5605">Empati insanlara yalnız olmadıklarını gösterdiği gibi, nefes almaları için alan da sağlardı. </st><st c="5698">Kendi kabilemiz dışında kimseye alan sağlamadığımız bir coğrafyada, bu yeteneği sıfırdan öğrenmemiz gerekiyordu.</st></span></p>
			<p xml:lang="en-GB"><span xml:lang="tr-TR"><st c="5810">Empati bir denge eylemiydi. </st><st c="5839">Biz dengelerin kolayca bozulduğu bir yerden geliyorduk gelmesine de bunu değiştirmeyi en azından denemeliydik. </st><st c="5950">Kendi iyiliğimiz için.</st></span></p>
			<p xml:lang="en-GB"><span xml:lang="tr-TR"><st c="5972">Biz empatiyi hep karşı taraftan bekliyorduk ama kendi empati yeteneklerimizi nasıl güçlendiririz, işte orayı pek düşünmüyorduk. </st><st c="6101">İhtiyacımız olan empatiyi dışarıda bulamadığımızda, en azından kendi içimizde bulabilmeliydik.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6195">Ülkemizde empati arayışı hâlâ devam eden bir süreç. </st><st c="6248">Sorularımız hakkında derin düşünmenin yokluğu bu sürecin daha da uzayacağını gösteriyor. </st><st c="6337">Sorunlarımız konusunda bile anlaşamadığımız şartlarda, derin düşünmemiz de imkânsız oluyor.</st></span></p>
			<p xml:lang="en-GB"><span xml:lang="tr-TR"><st c="6428">Etrafımızdaki insanlar hakkında fikirler edinirken, yüzeysel düşüncelerin ötesine geçememe sorunumuz devam ediyor. </st><st c="6544">Bilgi kaynaklarına sistemin içinde ulaşamamış olmamız bizi yeni bilgilerden mahrum bırakmamalı ama bırakıyor işte. </st><st c="6659">Yeterince emek sarf etmiyoruz. </st><st c="6690">Cesaret gösteremiyoruz. </st><st c="6714">Hayat tarzlarımızın kalıpları ve politik doğruları içinde sıkışıyoruz. </st><st c="6785">Bu doğrular da bizi doğru olana ulaştırmıyor.</st></span></p>
			<p xml:lang="en-GB"><span xml:lang="tr-TR"><st c="6830">Bu kalıplardan kurtulmak istiyorsak, bilgi ihtiyaçlarımızı ve metodolojilerimizi yapılandırmamız gerekiyor. </st><st c="6939">Farklı disiplinlerden bilgi ve içgörüler kullanmamız, bu bilgileri entegre etmemiz, Zaltman’ın dediği gibi onları unutmamamız ve tuğlalar gibi üst üste koymamız gerekiyor. </st><st c="7111">Kendimizin yeni bir versiyonunu inşa ediyor olmak için...</st></span></p>
			<p xml:lang="en-GB"><span xml:lang="tr-TR"><st c="7168">Ülkemizde cesur, yaratıcı düşüncenin yokluğu da şartları epey zorluyor. </st><st c="7241">Bu mesele aynı zamanda çok tarihsel bir mesele. </st><st c="7289">Ülke tarihinin sansürlerle dolu olması duygusal zekâmızın körelmesine sebep olmuş durumda. </st><st c="7380">Duygusal zekâ körken, empati de kolay öğrenilemiyor.</st></span></p>
			<p xml:lang="en-GB"><span xml:lang="tr-TR"><st c="7432">Daha derin bir kavrayış edinmek ve gerçekleri keşfetmek için nereye bakmamız gerektiğini hâlâ bilmiyoruz. </st><st c="7539">Algoritmalar işin içine girdiğinde, işler daha da sarpa sarıyor. </st><st c="7604">Neyin doğru olduğunun (bir gerçek) ve neyin önemli olduğunun (bir içgörü) farkını ayırt edemiyoruz.</st></span></p>
			<p xml:lang="en-GB"><span xml:lang="tr-TR"><st c="7703">Empatiyi öğrenmek için duygusal zekâmızı iyi kullanmak, sezgilerimizi dinlemek, satır aralarını okumak, farklı kaynaklardan beslenmek, disiplinli ve yaratıcı düşünme ve nihayetinde cesur bir değerler sıçraması gerekiyor.</st></span></p>
			<p xml:lang="en-GB"><span xml:lang="tr-TR"><st c="7924">Tüm bunları saydığımda, sanki çocukluk dertlerimin reçetesini yazar gibi oluyorum. </st><st c="8008">Ancak ben biraz şanslıydım, yıkılacak bir duvarım, içinde gizlenip kaybolacağım bir coğrafyam vardı. </st><st c="8109">Sizin yok. </st><st c="8120">Siz en gizli coğrafyalarınıza bile algoritmaları yanınızda götürüyorsunuz. </st><st c="8195">Sürekli yeni çemberler doğuruyorsunuz. </st><st c="8234">Hep beraber o çemberlerde boğuluyoruz. </st><st c="8273">Önyargı tuzaklarına takılıp, yankı odalarında nefessiz kalıyoruz.</st></span></p>
			<p xml:lang="en-GB"><span xml:lang="tr-TR"><st c="8338">Sizlerin ayakkabılarınız da merakla dolu ama hayatlarınız duvarlarla sarılı. </st><st c="8416">Ben en azından evden onları giyip çıkmıştım, bugün gençlerimize bu fırsat bile verilmiyor.</st></span></p>
			<p xml:lang="en-GB"><span xml:lang="tr-TR"><st c="8506">Şartlar zorlaşmış durumda, bunu kabul ediyorum. </st><st c="8555">Benim yola çıkma kararımı verdiğim dönem, küreselleşmenin başlangıç dönemiydi, bugünse yeniden ulus devletlerin dönemi. </st><st c="8675">Ancak zaten yola çıkmak da tam olarak problemi çözmüyor. </st><st c="8732">Küresel algoritmalar gittiğiniz her yerde sizinle beraber. </st><st c="8791">Sıfırdan başlamak imkânsız değil ama çok zor.</st></span></p>
			<p xml:lang="en-GB"><span xml:lang="tr-TR"><st c="8836">Onun için sürece uzaklaşarak başlamaktansa, önce bu öngörü oyununda şartları eşitleyerek başlamamızda fayda var. </st><st c="8950">Algoritmaya kaptırdığımız üstünlüğü biraz geriye istememizde fayda var. </st><st c="9022">Öngörülebilir kılındığımız bu oyunu artık oynamıyorum ya da bu şartlarda oynamıyorum diyebiliyor olmamız lazım.</st></span></p>
			<p xml:lang="en-GB"><span xml:lang="tr-TR"><st c="9133">Yani biraz öngörülemez olmayı ve hayatımızın iplerini kendi elimize nasıl alacağımızı öğrenmemiz lazım.</st></span></p>
			<p xml:lang="en-GB"><span xml:lang="tr-TR"><st c="9237">Nasıl mı?</st></span></p>
		</div>
	<div id="charCountTotal" value="9247"></div></body>
</html>
