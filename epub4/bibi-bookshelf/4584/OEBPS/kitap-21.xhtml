<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-21</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8-5"><st c="0">Bilinçdışını Hayat Tarzları ile Kesiştirmek</st></p>
			<p xml:lang="en-GB"><span xml:lang="tr-TR"><st c="44">Kolektif bilinçdışı, insanların paylaştığı ortak bilinçdışı yapılarını ifade eder. </st><st c="128">Bu, Carl Gustav Jung’un dünyaya hediye ettiği bir kavramdır. </st><st c="189">Jung, kolektif bilinçdışının bilinçdışı zihni desteklediğini ve onu çepeçevre sardığını söyler. </st><st c="285">Jung’un yaklaşımları, bu kitapta şu ana kadar bolca bahsettiğimiz Freudian düşüncelerden bu açıdan farklılaşır.</st></span></p>
			<p xml:lang="en-GB"><span xml:lang="tr-TR"><st c="396">Jung’a göre, kolektif bilinçdışının varlığı, bireysel bilincin bir beyaz sayfa (tabula rasa) olmadığını gösterir ve bu da bireyin ortak bilinçdışının etkilerine karşı bağışıklık geliştiremeyeceği anlamına gelir. </st><st c="609">Birey hayata beyaz bir sayfa olarak başlamaz. </st><st c="655">Tam aksine kendisine uygulanan kaçınılmaz toplumsal etkilerden ve kalıtsal etkenlerden hayli etkilendiği bir hayat sürer. </st><st c="777">Jung’a göre insan psişesi evrim geçirmiştir, nasıl ki anatomimiz biyolojik olarak evrimden geçiyorsa psişe de evrim geçirdiğinden bilinçdışının bazı içerikleri kadim insanın zihninin ürettiklerini de barındırır. </st><st c="989">İnsanın bilinçdışı ilkel insandan bugüne aktarılanları taşır. </st><st c="1051">Jung, bu aktarılan kalıplara </st></span><span xml:lang="tr-TR"><st c="1080">arketip</st></span><span xml:lang="tr-TR"><st c="1087"> der. </st><st c="1093">Her insanın bilinçdışında yer eden arketipler hem ilkel insandan hem de ortaya çıktığı kişinin bireysel yaşantısından parçalar bulundurur. </st><st c="1232">Hem yüzyıllardır süregelen deneyimler hem de kişisel yaşantıdan örülürler.</st></span></p>
			<p xml:lang="en-GB"><span xml:lang="tr-TR"><st c="1306">Freud’un psikanalitik yaklaşımına farklı bir bakış getiren Jung, kolektif bilinçdışı kavramını doğa filozoflarının felsefik düşünceleri, mitler, dinsel inançlar, çeşitli öğretiler, kendi hastaları ve ilkel kabileler üzerinde yaptığı uzun çalışma ve okumalar sonunda bulmuştu. </st><st c="1583">Bu uzun çalışmalar sonunda görmüştü ki insan psikolojisinde tekrarlayan bazı şablonlar vardı ve şablonlar hem aydınlık hem de karanlık olmak üzere iki tarafa sahipti. </st><st c="1750">Jung arketipler için şöyle diyordu:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1785">“Bilinçdışının arketipsel imgeleri kazların göç etme yeteneği, karıncaların organize olup koloniler kurması, arıların besin kaynağının yerini bildirmek için yaptıkları danslar kadar güdüseldir.”</st></span><span xml:lang="tr-TR"><a id="footnote-269-11-backlink" href="#footnote-269-11"><st c="1980">11</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1983">Bu anlamda arketipler öğrenilmemiş bir içgüdüsel sistemi andırıyordu. </st><st c="2054">Yüzyıllar öncesinde Platon’un İdealar Dünyası derken kastettiği şey de buydu, duyusal dünyada algılanan suretlerin sonsuz ilk örüntüleri...</st></span></p>
			<p xml:lang="en-GB"><span xml:lang="tr-TR"><st c="2193">Kolektif bilinçdışı, güçlü iç ve dış güçlerden etkilenen bilinçsiz alışkanlıklara, ritüellere ve kalıplara inen spiral bir döngü gibidir. </st><st c="2332">Bu spiral döngüden dolayı da yeni çağın şartlarına farklı bireyler ve farklı toplumlar farklı tepkiler verirler. </st><st c="2445">Bazı toplumlar için dünya çok daha kaotiktir. </st><st c="2491">Her şey yüksek sesle çözülür, gürültülüdür. </st><st c="2535">Hayat kızgınlık ve şiddet doludur. </st><st c="2570">Bazı kültürler ise bu yaşam tarzının tam tersini benimserler. </st><st c="2632">İşte bu yüzden algoritma çağı hiçbir ülkede aynı tepkilerle ve zihinsel durumla yaşanamaz. </st><st c="2723">Bu dünya düzeninden bazı ülkeler ve toplumlar daha kötü etkilenirler ve manipülasyona daha açık olurlar.</st></span></p>
			<p xml:lang="en-GB"><span xml:lang="tr-TR"><st c="2827">Tüm bu gerçeklerin yaşam tarzınızla birleşmesiyse, hayatta yürüyeceğiniz uzun yolun bir kısmının önceden ayarlanmış olması anlamına gelir. </st><st c="2967">Tabii ki önceden ayarlanmış yoldan ayrılmak ve kendi yolunuzu çizmek her zaman bir seçenektir ancak kolektif bilinçdışının gücü, kalıpları, ritüelleri bazılarımıza bu ayrılma şansını hayatımız boyunca vermeyecektir. </st><st c="3183">Bundan dolayı da her şeyi kişisel sorumluluğa bağlamak bana adil gelmiyor. </st><st c="3258">Çoğumuz için yürünmesi gereken yol sadece yürünür ve bir gün yolun sonuna gelinir. </st><st c="3341">Bu yolculukta da kalıplar, kalıplar ve sadece kalıplar çıkar bazılarımızın önüne.</st></span></p>
			<p xml:lang="en-GB"><span xml:lang="tr-TR"><st c="3422">Algoritmalar bu kalıpları çok sever. </st><st c="3460">Bir şeyin daha kolay takip edilmesi ve daha kolay tahmin edilebiliyor olması demektir bu kalıplar. </st><st c="3559">Bu yüzden algoritmalar kalıplardan ayrılmanızı ve öngörülemez olmanızı istemezler.</st></span></p>
			<p xml:lang="en-GB"><span xml:lang="tr-TR"><st c="3641">Türkiye’de bu kalıpları daha doğru anlamak adına ve bu kalıpların bizi nasıl savunmasız hale getirdiklerini görebilmek için, bilinçdışı verimizi, ülkemizin hayat tarzları verileri ile kesiştirmenin önemini kavramıştım.</st></span></p>
			<p xml:lang="en-GB"><span xml:lang="tr-TR"><st c="3860">Hayat tarzları verisinde en uzman kişilerden biri Bekir Ağırdır ve Konda şirketidir. </st><st c="3946">Konda ekibi, on yıllık dönemi kapsayan araştırmalarda ülkemizde dokuz farklı hayat tarzının hüküm sürdüğünü saptamıştı. </st><st c="4066">Dokuz hayat tarzı, dokuz farklı kalıp ve bu kalıplar arasında hareket eden milyonlar demekti. </st><st c="4160">Bu devasa veri üzerinden bu hayat tarzlarındaki hareketleri takip edebiliyorlardı.</st></span></p>
			<p xml:lang="en-GB"><span xml:lang="tr-TR"><st c="4242">Bekir ile tanışmamız ortak arkadaşımız olan Tutku Coşkun sayesinde olmuştu. </st><st c="4319">Tutku, ülkemizin önemli bir bankasında yönetici pozisyonunda çalışıyordu. </st><st c="4393">İki tarafla da ortak projeleri olan Tutku, bizi bir araya getirmişti. </st><st c="4463">Bilinçdışı ve yaşam tarzları verisinin işbirliği de o an itibariyle başlamış oldu. </st><st c="4546">Bu birliktelik Türkiye’de büyük verinin derin ve stratejik işlendiği bir dönemin başlangıcı da olacaktı.</st></span></p>
			<p xml:lang="en-GB"><span xml:lang="tr-TR"><st c="4650">Türkiye’nin kolektif bilinçdışı ve yaşam tarzları verilerinin kesişmesi, tüketimin kişisel kimliklerin yaratılmasında çok etkili olmasa da bu kimliklerin sürdürülmesinde önemli bir rol oynadığını gösteriyordu. </st><st c="4861">İnsanımız için kimliklerini sürdürme süreci tükettikleriyle çok paraleldi. </st><st c="4936">Ekonomik kısıtlamalar, sosyal düzenlemeler, rutinler, akran gruplarında sosyalleşme, insanımızın özgürlüklerini kısıtlıyordu ve güçlü kalıplar oluşuyordu.</st></span></p>
			<p xml:lang="en-GB"><span xml:lang="tr-TR"><st c="5090">Farklı hayat tarzlarına ait insanların farklı ürün kategorileri ile kurduğu ilişki ve kolektif bilinçdışının bu ilişkiye etkisini ölçmek, yepyeni ufukların açılmasını da sağlıyordu.</st></span></p>
			<p xml:lang="en-GB"><span xml:lang="tr-TR"><st c="5272">Yaşam tarzlarından birini seçip, özet bir örnek verelim. </st><st c="5330">Konda’nın dokuz yaşam tarzından biri olan </st></span><span xml:lang="tr-TR"><st c="5372">mahallenin öfkeli gençlerinin</st></span><span xml:lang="tr-TR"><st c="5401"> hayat tarzı ve kolektif bilinçdışı ilişkisine kısaca bir bakalım.</st></span></p>
			<p xml:lang="en-GB"><span xml:lang="tr-TR"><st c="5467">Kentsel dönüşüm ve TOKİ’leşmeyle mahallelerini kaybeden ama kaybettiklerinden çok da uzaklaşamayan, kendini TikTok’taki algoritmalara teslim ederek nefes almaya çalışan bir gençlikti bu. </st><st c="5655">Türkiye’de altı milyon civarında oldukları tahmin ediliyordu. </st><st c="5717">Çok genç ve erkek ağırlıklı bir öbektiler.</st></span></p>
			<p xml:lang="en-GB"><span xml:lang="tr-TR"><st c="5759">Neden öfkeliydiler? </st><st c="5780">Mahalleleri ellerinden alındığı için yaşam koşullarının onlardan yana olmadığını, hayat karşısında yenik düştüklerini hissediyorlardı. </st><st c="5915">Çocukluklarının, tüm anılarının ellerinden alındığını söylüyorlardı. </st><st c="5984">Her gün yeni bir yaşam mücadelesine girdiklerini, günü kurtarmak zorunda olduklarını belirtiyorlardı. </st><st c="6086">Son on yılda 1 milyona yakını </st></span><span xml:lang="tr-TR"><st c="6116">eğitimini yarıda bırakmak zorunda kalmıştı. </st><st c="6160">Yeni üniversiteler açıldıkça onların öfkesi de artıyordu. </st><st c="6218">Şanslı bir azınlık bu kadar kolay eğitim alırken, onların okulu bırakmak zorunda kalması öfkelerinin büyümesine sebep oluyordu. </st><st c="6346">Ülke yönetimi, üniversite sayıları ile övündükçe, bu kitlenin sinirlerini zıplattığının pek farkında değildi.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6455">“Mahalle”nin bu kitle için anlamı aslında çok büyüktü. </st><st c="6511">Çocukluklarını geçirdikleri, kendilerini en güvende hissettikleri, yaşama karşı mücadele ederken tek başına olmadıklarını bildikleri, belli “raconların”, kuralların geçerli olduğu özel yerlerdi mahalleleri.</st></span></p>
			<p xml:lang="en-GB"><span xml:lang="tr-TR"><st c="6717">Peki, mahallelere ne oldu? </st><st c="6745">Tarlabaşı’nı örnek olarak alalım. </st><st c="6779">Tehlikeli dendi, girilemez hale getirildi. </st><st c="6822">Kentsel dönüşüme sokuldu, ellerinden gitti. </st><st c="6866">Dokusuna uygun olmayan yapılarla dönüştürüldü, kimliğini kaybetti. </st><st c="6933">Artık çok pahalıydı ve onların olmaktan çıkmıştı.</st></span></p>
			<p xml:lang="en-GB"><span xml:lang="tr-TR"><st c="6982">Peki, nereye gitti buradaki gençlik?</st></span></p>
			<p xml:lang="en-GB"><span xml:lang="tr-TR"><st c="7019">Hiçbir yere! </st><st c="7033">Sadece daha küçük bir alanda sıkıştılar. </st><st c="7074">Hem fiziksel hem duygusal anlamda bastırıldılar. </st><st c="7123">Sokakla, kendisiyle olan bağını kaybetmiş bir gençlikle karşı karşıyaydık. </st><st c="7198">Umutları azalmıştı, hayalleri yok olmuştu. </st><st c="7241">Anlatacakları hikâyeleri yok denecek kadar azdı. </st><st c="7290">Aklıma, Zaltman’ın insanların topluma bağlanabilecekleri yeni hikâyeler lazım dediği söyleşiler geliyordu. </st><st c="7397">Bağlanabilecekleri hikâyeler ortalıkta yoktu.</st></span></p>
			<p xml:lang="en-GB"><span xml:lang="tr-TR"><st c="7442">Mahallenin öfkeli gençlerinin, Konda’nın yaşam tarzları öbeklerinden bir diğeri olan modern muhafazakâr gençlere karşı da kızgınlıkları vardı. </st><st c="7586">Aynı mahallede okudukları, büyüdükleri “modern muhafazakâr” arkadaşlarına, mahalleden çıkıp, mahalleye bir daha dönüp bakmadıkları için kızgındılar. </st><st c="7735">Onları sahte buluyorlardı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7761">Mahallenin gençlerinin oluşturdukları alt kültürel hareketler, ülkemizin kültürel tercihlerini derinden etkileme kapasitesine sahipti. </st><st c="7897">Giyim tarzlarıyla, kendi yaptıkları müziklerle (rap) kendi gerçekliklerini çok daha belirgin bir şekle sokarak kendilerini her yerde gösteriyorlardı.</st></span></p>
			<p xml:lang="en-GB"><span xml:lang="tr-TR"><st c="8046">Türkiye’de modanın hareket yönü üst gelir grubundan aşağıya doğru olmazdı, tam tersi yönde olurdu. </st><st c="8146">Alt gelir grubundan yukarıya doğru hareket ederdi. </st><st c="8197">Mahallenin öfkeli gençleri neyi moda yaptılarsa, işte onu üst gelir grupları da uygular hale geliyordu. </st><st c="8301">Bunu görmek için Spotify listelerimize bakmak bile yeterliydi. </st><st c="8364">Rap artık çok dinlenen listelerin en tepesindeydi.</st></span></p>
			<p xml:lang="en-GB"><span xml:lang="tr-TR"><st c="8414">Bu sıkışmış gençlik öbeği kendi çarelerini üretmeye çalışıyordu. </st><st c="8480">Nefes alabilecekleri, kendileri için özel bir sosyal mecra arıyorlardı. </st><st c="8552">Twitter’da bunu yapamadılar, çünkü Twitter’ın algoritmalarının içerikleri zorluyordu. </st><st c="8638">Instagram algoritmaları ise fazla sahteydi, onlara yakışmazdı, orayı modern muhafazakârlara bırakmaya karar verdiler. </st><st c="8756">Bunlar yerine TikTok’u keşfettiler ve meşhur ettiler.</st></span></p>
			<p xml:lang="en-GB"><span xml:lang="tr-TR"><st c="8809">TikTok’ta küçümsenen ya da görmezden gelinen dünyalarını bastıra bastıra gösterdiler, kendi gerçekliklerini ortaya koydular ve milyonlar onları izledi. </st><st c="8962">Buradaki hiçbir videonun entelektüel bir tarafı olmayabilirdi ama içerik delicesine izleniyordu.</st></span></p>
			<p xml:lang="en-GB"><span xml:lang="tr-TR"><st c="9058">Peki, TikTok’ta algoritmalar kendilerini nasıl karşıladılar?</st></span></p>
			<p xml:lang="en-GB"><span xml:lang="tr-TR"><st c="9119">TikTok algoritmaları ile ilgili pek çok iddia bugüne dek sıkça yazıldı. </st><st c="9192">Bu iddialardan en yaygın olanına göre, TikTok bu gençlerin telefonlarından her türlü bilgiyi topluyor; konum bilgilerini paylaşmayı reddetseler bile konum bilgilerini, tüm donanım bilgilerini ve kopyaladıklarının bilgisini dahi alıyordu. </st><st c="9430">Aktif olarak kullanılan tüm uygulamaları ve geçmişte indirilip sonra silinen tüm uygulamaları da kayıt altına alıyordu. </st><st c="9550">Uygulamanın bağlandığı Wi-Fi ağa dair IP adreslerini ve Wi-Fi bilgilerini de kaydediyordu. </st><st c="9641">Telefonlardaki fotoğraf galerilerinde yer alan tüm fotoğraf ve videolara erişim sağlıyordu. </st><st c="9733">Onun yanı sıra uygulamayı kullanmazken bile kamera ve mikrofonlara erişim sağlıyordu. </st><st c="9819">Zip dosyaların içeriğine bakılıyordu. </st><st c="9857">Ayrıca telefona izinsiz zip dosyası indirildiği dahi iddialar arasındaydı. </st><st c="9932">Eğer bu iddialar doğruysa, dünyanın gördüğü en agresif algoritmik yapılardan biriyle karşı karşıyaydık.</st></span></p>
			<p xml:lang="en-GB"><span xml:lang="tr-TR"><st c="10035">Oldukça korkutucu değil mi? </st><st c="10064">Evet maalesef öyle.</st></span></p>
			<p xml:lang="en-GB"><span xml:lang="tr-TR"><st c="10083">Bu gençlerin kolektif bilinçdışı etkileri düzensiz ve kaotikti. </st><st c="10148">Bilinçdışı alevlenmesi kendini öfke veya şiddet patlaması olarak gösteriyordu. </st><st c="10227">Özellikle kanun dışı bireyleri övmek, paylaşmak sosyal mecralarında çok sık görünen bir davranıştı. </st><st c="10327">Derin toplumsal huzursuzluk sonucu olarak bu davranışları ifade ediyorlardı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10403">Hayat tarzları kolektif bilinçdışı verisi ile birleştiğinde, bu genç öbeğimizin bu algoritmaların elinde neden oyuncak olduğunu çok daha net görebiliyorduk. </st><st c="10561">Mahallesini, kimliğini ve hayallerini kaybeden, radarın hep altında kalan bu gençler, tam da ben buradayım diye haykırmaya çalıştığı o an, korkunç bir gözetim sisteminin içine düşüyorlardı. </st><st c="10751">Çok iyi tasarlanmış, acımasız bir tuzağa düşer gibi düşüyorlardı.</st></span></p>
			<p xml:lang="en-GB"><span xml:lang="tr-TR"><st c="10816">Bir yerlerde ciddi hatalar söz konusuydu. </st><st c="10859">Ayrışmak istemeyen, ortak değerler üzerinden yaşayan, kolektif bir kültürün çocukları kendilerini nasıl bu kadar hayalsiz, bu kadar ayrışmış, toplumun geleceğinden koparılmış bir şekilde bulabiliyorlardı? </st><st c="11064">Bu toplumun savunduğu tüm değerlere ters düşen bir resim söz konusuydu.</st></span></p>
			<p xml:lang="en-GB"><span xml:lang="tr-TR"><st c="11135">Sanki hayat tarzları ve bilinçdışı etkenler bu kalıplar üzerinde el sıkışmıştı ve kalıplar algoritmaların dünyamızı yemesini sağlıyordu. </st><st c="11273">Ben Noel Baba’nın kucağından indirilmiş ve belki de bundan dolayı hiç büyümemiş bir bireydim. </st><st c="11367">Ben anlayabiliyordum onların nelerden geçtiklerini.</st></span></p>
			<p xml:lang="en-GB"><span xml:lang="tr-TR"><st c="11418">Umut var mıydı peki?</st></span></p>
			<p xml:lang="en-GB"><span xml:lang="tr-TR"><st c="11439">Vardı. </st><st c="11447">Hayat tarzlarını oluşturan o kalıpları keşfettiğimizde, aynı zamanda öngörülebilir olmaktan çıkabilmek için hangi kalıpları kırmamız gerektiği de netleşmiş oluyordu.</st></span></p>
			<p xml:lang="en-GB"><span xml:lang="tr-TR"><st c="11612">Peki, bu kalıpları yıkmak için yeterli irademiz var mıydı?</st></span></p>
			<p xml:lang="en-GB"><span xml:lang="tr-TR"><st c="11671">Belki de vardı, bunu en iyi gelecek gösterecek.</st></span></p>
			<div>
				<div>
					<p><a id="footnote-269-11" href="#footnote-269-11-backlink"><st c="11719">11</st></a><span><st c="11722">. C. </st><st c="11727">G. </st><st c="11730">Jung, </st></span><span><st c="11736">İnsan ve Sembolleri</st></span><span><st c="11755">, Çevirmen: Hatice Mukaddes İlgün, Kabalcı Yayıncılık</st></span></p>
				</div>
			</div>
		</div>
	<div id="charCountTotal" value="11808"></div></body>
</html>
