<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-25</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-10-3"><st c="0">Öngörülemeyenler</st></p>
			<p xml:lang="en-GB"><span xml:lang="tr-TR"><st c="17">Herakleitos “Hiç kimse aynı nehirde iki kez yüzemez, çünkü su aynı su değildir ve o insan da aynı insan değildir” der. </st><st c="137">Ona göre her şey akar, dönüşür, hiçbir şey sabit ve kalıcı olamaz. </st><st c="204">Dünyadaki bütünsel denge de bu akışa bağlıdır, karşıtlar arasındaki sonu gelmez çekişmede doğadaki tek bir güç diğerinden üstün değildir. </st><st c="342">Her gün, algoritmaların dünyayı yeniden şekillendirdiği bir güne uyanırız. </st><st c="417">Uyandığımız yeni güne yeniden uyum sağlamak zorundayız çünkü her sabah uyandığımız dünya aynı dünya değil, bizler de aynı insanlar değiliz.</st></span></p>
			<p xml:lang="en-GB"><span xml:lang="tr-TR"><st c="556">Algoritmalar dünyamızı gitgide daha da zorlayıcı bir şekle büründürmek konusunda çok ısrarcı. </st><st c="651">Her şey sürekli değişiyor ve düşüncelerimizi etkileyen bu yazılımlar da bizi kontrol etme konusunda çok kararlı. </st><st c="764">Yapay Zekâ (AI) alanındaki gelişmeler, insanlığın bugüne kadarki ilerlemesinin en radikal boyutu ancak bugün yapay zekâ aynı zamanda zihinsel birçok görevde insanların performansıyla eşleşebileceği ve hatta insanı aşabileceği bir aşamaya doğru hızla ilerliyor.</st></span></p>
			<p xml:lang="en-GB"><span xml:lang="tr-TR"><st c="1024">Bizi biz yapan ve varoluşumuzu anlamlı kılan şeylerin kademeli olarak ortadan kalkmasını pasif bir şekilde izliyoruz. </st><st c="1143">Bir önceki makalemde anlattığım gibi, değerlerimizin var olabilmesi </st></span><span xml:lang="tr-TR"><st c="1211">için seçim yapabilme yeteneğimizden ve kendimizi gerçekleştirme arayışımızdan asla vazgeçmiyor olmamız gerekir ancak vazgeçebiliyoruz.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1345">Dünyanın artık tek bir değişmezi var, sürekli devam eden kaos ve düzensizlikler. </st><st c="1427">Dünyanın tüm bu öngörülemezliğine rağmen bir makinenin insanı öngörülebilir hale getirmeye çalışması da kabul edilir şey değildir.</st></span></p>
			<p xml:lang="en-GB"><span xml:lang="tr-TR"><st c="1557">Hep beraber bu yeni küresel sosyo-teknik sistemin pasif unsurları haline getiriliyoruz. </st><st c="1646">Bu küresel sosyo-teknik sistemde yaşamaya, çalışmaya, öğrenmeye dair bildiklerimizin tümü hızla değişiyor ve biz her gün yeniden adapte olmaya çalışırken daha büyük olan resmi kaçırmış oluyoruz. </st><st c="1841">Bu biz insanlar için çok zor bir süreç. </st><st c="1881">İnsan doğasında sosyalleşerek öğrenmek var. </st><st c="1925">Sosyalleşerek topluma uyum sağlamayı iki üç yaşında öğrenmeye başlıyoruz.</st></span></p>
			<p xml:lang="en-GB"><span xml:lang="tr-TR"><st c="1998">Uyum sağlamamız için yetiştirildiğimiz dünyanın gerçekleri değişirken, bizler ise üç yaşımıza dönemiyoruz. </st><st c="2106">Yeniden öğren, sürekli öğren ve yeniden uyum sağlamaya çalış diyen bir sisteme nasıl ayak uyduracağımız konusunda tamamıyla şaşkınlık içindeyiz.</st></span></p>
			<p xml:lang="en-GB"><span xml:lang="tr-TR"><st c="2250">Yeni sosyo-teknik sistem bizi daha kolay öngörülebilir hale getirmek için önce öbeklere ayırıyor, sonra da o öbekler içinde bizleri aynılaştırıyor. </st><st c="2399">Bunu da bizlerin seçim ve eylem özgürlüğünü kısıtlayarak kolayca yapıyor. </st><st c="2473">Sosyo-teknik sisteme ne kadar uyum sağladığımız asıl sistemin bizi ne kadar “köleleştirdiği” ile ilgili bir konu.</st></span></p>
			<p xml:lang="en-GB"><span xml:lang="tr-TR"><st c="2586">Peki bu öngörülebilirlik öbeklerinde birbirimize ne kadar benziyoruz veya benzetiliyoruz?</st></span></p>
			<p xml:lang="en-GB"><span xml:lang="tr-TR"><st c="2676">Mesela kendi hayatımın da benzediği öbeğe birlikte bir bakalım. </st><st c="2741">Etrafım aynı memur anne babaların, çok benzer hayallerinin sonucunda, aynı okullarda, aynı eğitimleri aynı hocalardan, </st></span><span xml:lang="tr-TR"><st c="2860">aynı felsefeden geçerek almış çocuklarıyla dolu. </st><st c="2909">Aynı mezuniyet deneyimlerini yaşadıktan sonra, birbirinin aynısı işlerde çalışarak, yankı odalarında aynı ideolojik balonlarında aynılaşmış insanlarız. </st><st c="3061">Birebirimize o kadar benziyoruz ki.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3096">Biz bu balondayız, emin olun bizim gibi düşünmeyenler de diğer bir öbekte farklı bir balonda hapsolmuş durumda. </st><st c="3209">Tam aksini düşünsek de, yok aslında pek birbirimizden bir farkımız. </st><st c="3277">Ve bu balonlarda yaşayan birbirinin tıpatıp benzeri insanlar yani bizlerin yarattığı bir ekonomi var demiştik: </st></span><span xml:lang="tr-TR"><st c="3388">Aynılık Ekonomisi</st></span><span xml:lang="tr-TR"><st c="3405">.</st></span></p>
			<p xml:lang="en-GB"><span xml:lang="tr-TR"><st c="3406">Aslında aynılaştırma algoritmaların çok öncesinde başlamıştı. </st><st c="3469">İçinden geçtiğimiz bu sistem veya daha doğrusu üzerimizden geçen bu sistemde cevaba giden yolu sorgulamak, soru sormak pek mubah sayılmazdı. </st><st c="3610">Her şeyin cevabı verilmişti. </st><st c="3639">Arayış bile gereksizdi. </st><st c="3663">Ülkemizin eğitim sistemi de cevabı formdaki optik yuvarlağa karala ve devam et formatında yaşıyordu.</st></span></p>
			<p xml:lang="en-GB"><span xml:lang="tr-TR"><st c="3763">Sonra algoritmalar geldi ve bu aynılık ekonomisinin çocuklarını tamamıyla hazırlıksız yakaladı. </st><st c="3860">Herkes kendi köşesinde zaten kendi aynılığının kurbanıydı. </st><st c="3919">Hepimiz en nihayetinde dijital ve algoritmik okuryazarlığı olmayan yığınlardık.</st></span></p>
			<p xml:lang="en-GB"><span xml:lang="tr-TR"><st c="3998">Oysa cevaplar soruların gölgesinde yaşar demiştik. </st><st c="4050">Soru ne kadar iyi formüle edilirse, gölgesi o kadar uzun olurdu ve daha fazla yanıtı kapsardı. </st><st c="4145">İşte bu yüzden “Sorular arkadaşımız, bazı sorular ise en iyi arkadaşımızdır” der Gerald Zaltman.</st></span></p>
			<p xml:lang="en-GB"><span xml:lang="tr-TR"><st c="4241">Cevaplar üzerine oturtulmuş bu sistemler bugün algoritmalar karşısında bireyler olarak bu kadar zorlanmamızın ana sebeplerinden biri. </st><st c="4376">Bilginin raf ömrünün kısa tutulması gereken bir devirdeyiz. </st><st c="4436">Cevapların yani öğrendiklerimizin de haliyle ömrü kısa olmak zorunda. </st><st c="4506">Ama biz soru sormayı bilmediğimiz için, yeni bilgiye ulaşamıyoruz. </st><st c="4573">Var olan bilgimizin raf ömrünü uzun tutmaya çalışıyoruz. </st><st c="4630">Bilginizin raf ömrünü ne kadar uzatırsanız, değişimden de o kadar nasibinizi alamıyorsunuz.</st></span></p>
			<p xml:lang="en-GB"><span xml:lang="tr-TR"><st c="4721">Örneğin bugün diplomaların raf ömrü 5 yıl bile değil. </st><st c="4776">Bir okuldan artık meslekle birini mezun etmek hayli zorlaşıyor. </st><st c="4840">Özellikle gelecekteki yapay zekâ çağında bu neredeyse imkânsız hale gelecek.</st></span></p>
			<p xml:lang="en-GB"><span xml:lang="tr-TR"><st c="4916">Bu çetin şartlarda en çok ihtiyaç duyduğumuz yeteneklerden biri huzursuzluk. </st><st c="4994">Her ülkenin huzursuz ruhlara ihtiyacı var. </st><st c="5037">Sisteme sadece bir eklenti olmayı kabul etmeyen huzursuz ruhlar. </st><st c="5102">Öngörülebilirlik ekosisteminde, öngörülemeyenlere ihtiyaç var. </st><st c="5165">Sistemlere error verdirenlere, sistemleri bozanlara, yaratıcı ruhlara, duygusal zekilere ve öngörülemeyen kişiliklere ihtiyacımız var. </st><st c="5300">Bu huzursuzları kutlamaya ihtiyacımız var.</st></span></p>
			<p xml:lang="en-GB"><span xml:lang="tr-TR"><st c="5342">Öngörülemezlik sürekli bir uyanış çağrısıdır. </st><st c="5389">Sadece bir süreliğine öngörülemez olamazsınız. </st><st c="5436">Bu çağrı bazen yumuşak, bazen de hayli sert bir çağrı olmalıdır. </st><st c="5501">Çağrı bize kontrolün bizde olmadığını sürekli hatırlatmalıdır. </st><st c="5564">Bu saatten sonra da görünen odur ki kontrol artık asla tümüyle bizde olmayacak. </st><st c="5644">Hep mücadele etmek zorunda kalacağız kendisi için.</st></span></p>
			<p xml:lang="en-GB"><span xml:lang="tr-TR"><st c="5694">Öngörülemezler huzursuz eden sorulara sahip kişilerdir. </st><st c="5751">Bildikleriyle çelişen verileri veya bilgileri göz ardı etmezler çünkü edemezler. </st><st c="5832">Kimse dünyanın şartlarını ve diğer insanların tepkisini kontrol edemez. </st><st c="5904">Hayatımızın büyük bir kısmı, kendimiz için verdiğimiz kararların dışındaki faktörler tarafından belirlenecektir. </st><st c="6017">Kolektif bilinçdışımızın hayatımızda ne kadar etkili olduğunu önceki makalelerde konuştuk. </st><st c="6108">Öngörülemez olmak istiyorsak, yeni dünya düzeninin anomalilerini veya düzensizliklerini bir öğrenme fırsatı olarak görmemiz ve var olan sisteme sadece adapte olmayı reddetmemiz gerekir.</st></span></p>
			<p xml:lang="en-GB"><span xml:lang="tr-TR"><st c="6293">Öngörülemezler sadece içeriğe değil, çokça yetkinliklere odaklanırlar. </st><st c="6365">Çünkü sorulardan çok cevaplara odaklandıkça değişime ayak uyduracak beceriler kazanamayacaklarını ve dolayısıyla yeniyi üretemeyeceklerini bilirler.</st></span></p>
			<p xml:lang="en-GB"><span xml:lang="tr-TR"><st c="6513">Öngörülemezliğimizi kazanabilmek için, eski sistemin hantallığını, ideolojik kaygılarını, etki yaratma bazlı rekabet anlayışımızı, kariyer ve sınav odaklı mücadeleye olan inancımızı bir kenara koyarak yeniden başlamak gerekir çünkü bu bagajlar bizim sırtımıza ikinci endüstri devriminden konan ağırlıklardır. </st><st c="6823">Dördüncü sanayi devriminin beklentilerini ikinci sanayiden kalan altyapınız üzerine oturtamazsınız.</st></span></p>
			<p xml:lang="en-GB"><span xml:lang="tr-TR"><st c="6922">Bu bagajları taşıyoruz ama her geçen gün daha az faydasını görüyoruz.</st></span></p>
			<p xml:lang="en-GB"><span xml:lang="tr-TR"><st c="6992">İkinci endüstriyel devrimden kalan altyapılar tümüyle etkin olmamız için oturtulmuşlardı. </st><st c="7083">Etkin üretim yapan insan modeli önemliydi ve eğitim bu insanları sisteme dahil edebilmek için veriliyordu. </st><st c="7190">Oysa kapıda olan dördüncü devrim bugün insana olan ihtiyacı bile sorgulatıyor. </st><st c="7269">Robotların üretim yapacağı bir dünyada, uykuya veya dinlenmeye hiç ihtiyacı olmayan bir makineye karşı insanlığın daha etkin bir üretim yapma şansı sıfıra yakındır. </st><st c="7434">Yani ikinci devrimden kalma eğitimle insanlığın dördüncü devrimin savaşını kazanma şansı yoktur.</st></span></p>
			<p xml:lang="en-GB"><span xml:lang="tr-TR"><st c="7530">Öngörülemezler etki yaratma üzerine kurulmuş bir rekabet anlayışının beyhude bir çaba olduğunu bilenlerdir. </st><st c="7639">Onlar oyunu yeni şartlarında oynamaya hazır olanlardır.</st></span></p>
			<p xml:lang="en-GB"><span xml:lang="tr-TR"><st c="7694">Sosyo-teknik makinenin öngöremeyeceği bir jenerasyon oluşturabilmek için, duygusal zekâya odaklanmalıyız. </st><st c="7801">Nasıl bir eğitimden önce nasıl bir insan yetiştirmeliyiz sorusunun cevabını hep beraber aramalıyız. </st><st c="7901">İnsanın hem fiziksel, hem biyolojik, hem kültürel, hem de toplumsal bir varlık olduğunun farkında olarak yapmalıyız bunu pek tabii.</st></span></p>
			<p xml:lang="en-GB"><span xml:lang="tr-TR"><st c="8032">Önce bu jenerasyonun oluşması için gerekli şartları oluşturmamız, sonra da bu jenerasyondaki düşünürlerin aktivizmi için uygun şartların oluşmasını beklememiz lazım. </st><st c="8199">Bu insanların bir araya gelip, kendi kampanyalarını, ekonomik mücadelelerini (veri şirketlerini desteklemek veya boykot etmek gibi) anlatan içerikler üretmekten, sokak yürüyüşlerine kadar geniş yelpazede mücadelelerini beklememiz lazım.</st></span></p>
			<p xml:lang="en-GB"><span><st c="8435">Ben buna geleceğin aktivizmi dedim. </st><st c="8472">Geleceğin önemli aktivizmlerinden biri de öngörülemeyenlerin başkaldırısından oluşacak.</st></span></p>
		</div>
	<div id="charCountTotal" value="8560"></div></body>
</html>
