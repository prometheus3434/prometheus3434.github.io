<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4-2"><st c="0">Örümcek Ağı</st></p>
			<p xml:lang="en-GB"><span xml:lang="tr-TR"><st c="12">Ülkem için gerçekliğe nasıl baktığımız çok önemliydi. </st><st c="67">Rejim gerçeği kontrol altında tutmaya, yeri geldiğinde çarpıtmaya ve ona hükmetmeye çalışıyordu. </st><st c="164">Sistem, gerçeği olduğu gibi değil, olduğumuz gibi yani sistemin bizleri eğittiği gibi algılamamızı istiyordu.</st></span></p>
			<p xml:lang="en-GB"><span xml:lang="tr-TR"><st c="273">En büyük dostumuz olması gereken gerçek, en büyük düşmanımız olabiliyordu.</st></span></p>
			<p xml:lang="en-GB"><span xml:lang="tr-TR"><st c="348">Sahte haberler yayılıyor, yalanlar sistematik bir şekilde yaygınlaştırılıyor ve gerçek sadece göreceli, elle tutulmaz, kaygan bir kavrama dönüşüyordu. </st><st c="500">Hepimiz rejimin ve sistemin gerçeğe açtığı bu savaşta işbirlikçilerdik. </st><st c="572">Zaten biz olmasak, bu piyes de olmazdı.</st></span></p>
			<p xml:lang="en-GB"><span xml:lang="tr-TR"><st c="611">Biliyorduk, görüyorduk ama gerçeklere gözlerimizi kapatıyorduk çünkü gerçekler ve yalanlar arasındaki mesafe o kadar açılmıştı ki artık çok uzağında kaldığımız gerçekle nasıl bağlantı kuracağımızı dahi bilemez hale gelmiştik.</st></span></p>
			<p xml:lang="en-GB"><span xml:lang="tr-TR"><st c="837">Komünist doktrin ile günün sert ekonomik ve politik gerçekler arasında artan çelişkileri reddetmek, gerçeklere ulaşmak için tüm varlığımızla savaşmaktan çok daha kolaydı. </st><st c="1009">Biz de kolay olanı seçiyorduk.</st></span></p>
			<p xml:lang="en-GB"><span xml:lang="tr-TR"><st c="1039">Gerçekler küreklerin suda yarattığı köpükler gibi bir an görünüp sonra hemen sönerken, bizlere sahte dayanışma, dostluk ve neşe hikâyeleri anlatılıyordu. </st><st c="1194">Ya da devam etmek için tutunacak bir dal ararken biz bunu böyle hayal ediyorduk, artık bunu bile tam olarak hatırlayamıyorum.</st></span></p>
			<p xml:lang="en-GB"><span xml:lang="tr-TR"><st c="1319">Bu durum sadece benim ülkeme ve içinde bulunduğum rejime özel değildi. </st><st c="1391">Tüm Doğu Bloku için de aynısı geçerliydi. </st><st c="1433">Bütün bu ülkeler aşağı yukarı aynı şekilde yönetiliyordu. </st><st c="1491">Çoğunun temelinde kişilik kültü ve onun etrafında oluşturulan gerçeklik ötesi (post-hakikat) dünyalar vardı.</st></span></p>
			<p xml:lang="en-GB"><span xml:lang="tr-TR"><st c="1599">Kişilik kültü, propaganda yoluyla liderlerin halka büyük hayranlık duyulması, çok sevilmesi ve saygı gösterilmesi gereken insanüstü, büyüleyici bir kahraman olarak anlatılmasıdır. </st><st c="1780">Ya buna inanırsınız ve başınızı eğersiniz ya da inanmaz ve yok edilirsiniz. </st><st c="1856">Masada başka bir seçenek yoktur.</st></span></p>
			<p xml:lang="en-GB"><span xml:lang="tr-TR"><st c="1888">O zaman farkında değildik ama esasında biz tarikat devletlerdik ve bizden iyi birer mürit olmamız isteniyordu sadece. </st><st c="2007">Rejimin temelini yüce liderimizin kişilik özellikleri oluşturuyordu. </st><st c="2076">Lider yoksa zaten rejim de yoktu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2109">Yeni soruların sorulmasını yasaklayan mutlak yanıtlarımız vardı.</st></span></p>
			<p xml:lang="en-GB"><span xml:lang="tr-TR"><st c="2174">Kendi ülkem Yugoslavya’dan başlayayım.</st></span></p>
			<p xml:lang="en-GB"><span xml:lang="tr-TR"><st c="2213">Daha öncesinde de dediğim gibi yüce liderimiz Mareşal Tito idi. </st><st c="2278">Tito’nun hegemonyasına engel olarak görüldüğünüz an tutuklanır veya öldürülürdünüz. </st><st c="2362">37 yıllık iktidarı sırasında, rejim aleyhinde konuşan veya sadece farklı görüşlerini ifade eden yüz binlerce kişi gözaltına alınmış ve cezalandırılmıştı. </st><st c="2516">Parti zaten bir iktidar tekeli idi. </st><st c="2552">Farklı bir partiye sistemde yer yoktu. </st><st c="2591">Bunu çoktan kabul etmiştik. </st><st c="2619">Ancak parti içi mücadelelerin bedeli, sıradan insanlara ödetiliyordu.</st></span></p>
			<p xml:lang="en-GB"><span xml:lang="tr-TR"><st c="2688">Tito’nun en kötü şöhretli ceza infaz kurumlarından biri, Stalin’in ölüm kamplarına hayli benzeyen Goli Otok idi. </st><st c="2802">Goli Otok’un çevirisi Çorak (Çıplak) Ada’dır. </st><st c="2848">Neden Çorak Ada? </st><st c="2865">Çünkü ada kayalıktır ve tek bir ağaç bile yetişmez. </st><st c="2917">Çırılçıplak bir kara parçasıdır. </st><st c="2950">Buraya gönderilen mahkûm hapis süresi boyunca 45-50 derece güneş altında taş kırar ve sığınacağı bir ağaç gölgesi dahi bulamaz. </st><st c="3078">Bu mahkûmların evlerine dönmesi çok küçük bir olasılıktır.</st></span></p>
			<p xml:lang="en-GB"><span xml:lang="tr-TR"><st c="3136">Tito, medya ve yayıncılık üzerinde mutlak bir denetim ve sansür sistemi kurmuştu. </st><st c="3219">Ülkem vatansever olmamız için bizi ritüeller yoluyla eğitiyordu. </st><st c="3284">Bizler coşkuyla itaat etmeyi öğreniyorduk. </st><st c="3327">Öncelikli hedef hep gençlikti.</st></span></p>
			<p xml:lang="en-GB"><span xml:lang="tr-TR"><st c="3357">Tito’nun kişilik kültünün, yarı tanrılığının sağlamlaştırılması ve korunması için sürekli gençliğe ideolojik gösteriler yaptırılıyordu. </st><st c="3494">Hayatını sürekli provalar yaparak, gösterilere hazırlanarak ve dans ederek geçiren bir gençlik vardı. </st><st c="3596">Bitmeyen danslarla sürekli Tito’yu kutlayan koca bir ülke.</st></span></p>
			<p xml:lang="en-GB"><span xml:lang="tr-TR"><st c="3654">Kültürel dönüşüm hep önemli bir propaganda silahıydı. </st><st c="3709">Bu, bu tür rejimlere Çin’den kalan bir mirastı. </st><st c="3757">Kültürümüz, olası tüm entelektüel çatışmalardan ve şüphelerden arındırılmış, tümden propaganda ile aşılanmış ve biçimlendirilmiş statik bir kültürdü. </st><st c="3907">Sinemaya gittiğinizde, filmin başlamasından yarım saat önce bir Tito konuşmasını dinlemek zorundaydınız. </st><st c="4012">Ve sinemaya zamanında gelmemek söz konusu bile olamazdı.</st></span></p>
			<p xml:lang="en-GB"><span xml:lang="tr-TR"><st c="4068">Kültürel dönüşüm, işçi ve orta sınıfa dayatılan ve asla yok edilemez, dönüştürülemez bir saçmalıktı. </st><st c="4170">Lümpen bir jenerasyon yaratılmıştı. </st><st c="4206">Aptalca tekdüzelik atmosferi, şuursuzca bir itaat, ideolojik klişeler ve lümpenlik içinde boğuluyorduk.</st></span></p>
			<p xml:lang="en-GB"><span xml:lang="tr-TR"><st c="4309">Kendisi öldükten sonra, devlet sistematik olarak 1980 yılı itibariyle “Tito’dan sonra, Tito” sloganını yaygınlaştırdı, sistem artık yaşamayan bir liderin sembolik gücüne dayanıyordu. </st><st c="4493">Sistem Tito’nun kişisel diktatörlüğünü onsuz sürdürmeye karar vermişti. </st><st c="4565">Diktatörsüz kalmış ama diktatörlük olarak kalmaya yemin etmiş bir ülkeydik. </st><st c="4641">Piyes artık geri dönülmez bir yola girmişti, ölen bir insanın ardından koca bir ülke “Show must go on” demişti.</st></span></p>
			<p xml:lang="en-GB"><span xml:lang="tr-TR"><st c="4752">Bir topluluk bir araya geldiğinde, hep aynı sloganı atmak zorundaydı: Kimin için toplandııık? </st><st c="4847">Tito içiiin...</st></span></p>
			<p xml:lang="en-GB"><span xml:lang="tr-TR"><st c="4861">Arnavutluk’un yüceler yücesi ise Enver Hoca idi. </st><st c="4911">Arnavut komünizmi de bir diktatör kültü üzerine inşa edilmişti. </st><st c="4975">Enver Hoca ağır bir paranoyaktı. </st><st c="5008">Arnavutluk’un vatandaşları dünyanın geri kalanından izole edilmişti. </st><st c="5077">Ülkeye girmek veya ülkeden çıkmak yasaktı. </st><st c="5120">Enver Hoca sadece siyasi özgürlüklere değil, toptan kişisel özgürlüklere de son vermişti. </st><st c="5210">Ne gerek vardı ki zaten?</st></span></p>
			<p xml:lang="en-GB"><span xml:lang="tr-TR"><st c="5234">Arnavutluk’un radyoları, gazeteleri ve televizyonu Enver Hoca’yı, Marksist-Leninist ideolojiden beslenen, yeni ve çok daha iyi bir Arnavutluk’u sürekli inşa eden “efsanevi komutan” olarak tanımlıyordu. </st><st c="5437">Enver Hoca’nın hayatına ve ülke tarihine dair gerçekdışı birçok unsur uydurup, onlar da yeni bir gerçeklik yaratıyorlardı. </st><st c="5560">Enver Hoca toplamda 71 kitap yazmıştı ve ülke için bu kitaplar tek kaynak olarak yeterli sayılıyordu. </st><st c="5662">Bir liderin 71 kitap yazacağına inanılması bekleniyordu. </st><st c="5719">İnanılıyordu da. </st><st c="5736">Alternatif bilgi kaynakları mevcut değildi.</st></span></p>
			<p xml:lang="en-GB"><span xml:lang="tr-TR"><st c="5779">Hoca’nın ikametgâhında bir odanın ışığı hep yanardı. </st><st c="5833">Halk kitap okuyan bir siluet görürdü. </st><st c="5871">Halk arasında “Herkes uyur, Enver uyumaz” söylentisi yayılmıştı. </st><st c="5936">İnsanüstü bu yarı tanrının uykuya hiç ihtiyacı yoktu, her gece ulusu için kitap okurdu. </st><st c="6024">Oysa her gece Enver Hoca’nın maaşlı bir benzeri koltuğa oturtulur, kitap okuma silueti yaratılırdı. </st><st c="6124">Güvenlik yapıları da bu söylentileri yaymakla meşguldüler.</st></span></p>
			<p xml:lang="en-GB"><span xml:lang="tr-TR"><st c="6182">Hoca, Arnavutları dine karşı durmaya çağırıyordu ve Arnavutluk’taki 2000’den fazla dini ibadet yerini yıktırmıştı. </st><st c="6298">Camiler, Ortodoks ve Katolik kiliseleri tahrip edilmiş ve propaganda ofislerine dönüştürülmüştü. </st><st c="6395">Ülkedeki propaganda az gelmiş olacak ki 2000 propaganda noktasına daha ihtiyaç duyulmuştu.</st></span></p>
			<p xml:lang="en-GB"><span xml:lang="tr-TR"><st c="6485">Hoca, tüm ülkeye kırsal bölgelere dağılmış 750.000’den fazla tek kişilik beton sığınak (bunker) yaptırmış ve ülkenin manzarasını mutasyona uğratmıştı. </st><st c="6637">Peki, 750.000 tane sığınak ne işe yarayacaktı? </st><st c="6684">Ülkeyi istila edecek düşman güçlere karşı, toprağını işleyen köylü tırmığı sabanı bırakıp, bu sığınaklara geçecek ve direniş gösterecekti. </st><st c="6823">Düşman hiçbir zaman gelmedi ama ülke bunker tarlasına dönmüştü.</st></span></p>
			<p xml:lang="en-GB"><span xml:lang="tr-TR"><st c="6886">Ülke vergi almadı ve hiçbir borcu olmadı. </st><st c="6929">Hiçbir mal ihraç etmedi, hiçbir malı ithal etmedi. </st><st c="6980">Hiç. </st><st c="6985">Sıfır.</st></span></p>
			<p xml:lang="en-GB"><span xml:lang="tr-TR"><st c="6991">Hoca’nın ölümünden sonra, sanatçılara diktatörü tasvir eden çok sayıda büst, heykel ve anıt yapmaları söylendi. </st><st c="7104">Sıradan Arnavutlara bu büstleri oturma odalarına koymaları emredildi. </st><st c="7174">Evlerin salonlarının orta yerinde Enver Hoca büstleri duruyordu. </st><st c="7239">Ülke bu büstlerle dünyaya nam salmaya başlamıştı. </st><st c="7289">Büyük bir kültürel devrim yaşanıyordu; Enver Hoca ölmüş, bunkerleri ve büstleri ülkeyi ele geçirmişti.</st></span></p>
			<p xml:lang="en-GB"><span xml:lang="tr-TR"><st c="7391">Gerçeklik ötesi öyle bir seviyeye varmıştı ki dış dünya ile hiçbir bağlantısı kalmamış Arnavutlara, dünyanın en önemli güçlerinden biri oldukları anlatılmış ve buna inandırılmışlardı. </st><st c="7576">Buna inandıkları dönemde, Arnavutluk’un şehir otobüslerinin camları yoktu.</st></span></p>
			<p xml:lang="en-GB"><span xml:lang="tr-TR"><st c="7650">Romanya’nın Tanrı Kralı Çavuşesku idi. </st><st c="7690">Onun gerçeklik ötesi ile ilgili farklı bir anlayışı vardı. </st><st c="7749">O, kült kişiliklerin rock starıydı. </st><st c="7785">24 yıl boyunca Romanya’yı eşiyle birlikte yönetti. </st><st c="7836">Komünist retoriği çok sert benimsemişti. </st><st c="7877">Rumen nüfusu zorluklar ve yoksunlukla mücadele ederken, kendi geniş ailesi zengin ve rahat bir yaşam sürüyordu. </st><st c="7989">Ülkesindekileri yenilmez bir lider olduğuna uydurma tarihsel ritüeller üzerinden inandırmaya çalışıyordu. </st><st c="8095">Tarih yeniden yazılıyordu. </st><st c="8122">O, Karpatların büyük kahramanı idi.</st></span></p>
			<p xml:lang="en-GB"><span xml:lang="tr-TR"><st c="8157">1980’lerde ülkesinin devasa borcunu bitirmeye karar verdi ve bir kemer sıkma programı başlattı. </st><st c="8254">Borcu ödemek için ülkenin tüm üretimini borçlu olunan yabancı ülkelere verdi. </st><st c="8332">Yiyecek, kıyafet ve yakıt karneye bağlandı.</st></span></p>
			<p xml:lang="en-GB"><span xml:lang="tr-TR"><st c="8375">Romanya, kötü beslenmeden dolayı çok hızlı bir şekilde Avrupa’nın en yüksek bebek ölüm oranına ulaştı.</st></span></p>
			<p xml:lang="en-GB"><span xml:lang="tr-TR"><st c="8478">Fakat Çavuşesku, büyük devletin ancak büyük popülasyonla mümkün olacağına inanıyordu. </st><st c="8565">Ülkenin kadınlarını bebek doğurmaya zorladı. </st><st c="8610">Bakamıyorsanız devlet bakar dedi. </st><st c="8644">Devlet yetkilileri kadın işçileri her hafta zoraki muayenelere tabi tuttu.</st></span></p>
			<p xml:lang="en-GB"><span xml:lang="tr-TR"><st c="8718">Devlet çocuklara bakamadı. </st><st c="8746">Dünyanın en korkunç yetimhanelerine imza attı. </st><st c="8793">Çocuklara bakacak yeterli görevli olmadığı için, çocuklar tüm gün yatağa bağlı, insan dokunuşundan uzak, kişilik bozuklukları geliştirerek büyüyorlardı. </st><st c="8946">Çavuşesku’nun Yetimleri, insanlık tarihinin en korkunç olgularından biridir. </st><st c="9023">Kendisi iktidardan düşünce, Batı bu çocukların çoğunu kaçırdı ve Batılı ailelere dağıttı. </st><st c="9113">Romanya yetim çocuklarını bile koruyamadı. </st><st c="9156">Romanya bu çocukların travmasını bugün de yaşamaktadır.</st></span></p>
			<p xml:lang="en-GB"><span xml:lang="tr-TR"><st c="9211">Romanya gizli polisi Securitate, kasıtlı olarak yalan haberler üzerinden halk arasında sürekli korku uyandırıyordu. </st><st c="9328">Örgüt 700.000 kişiyi yarızamanlı muhbir olmaya zorlamıştı. </st><st c="9387">Arşivler açılınca eşlerin dahi birbirini ihbar etmek zorunda bırakıldığı ortaya çıkmıştı. </st><st c="9477">Kocası karısını ve karısı kocasını ajanlara ispiyonluyordu. </st><st c="9537">Yanlış anlaşılmayalım, aynı ailenin karıkocasından bahsediyoruz. </st><st c="9602">Bir çift, aynı anda birbirini ihbar ediyordu yani.</st></span></p>
			<p xml:lang="en-GB"><span xml:lang="tr-TR"><st c="9652">Yoksulluk ve hastalıkların iyice yaygınlaştığı bir dönemde, Çavuşesku görkemli bir saray inşa etmeye karar verdi. </st><st c="9767">Başkenti sarayını yapabilmek için resmen yıktırdı. </st><st c="9818">Şehrin yıkılan kısmı tarihsel dokuyu barındıran kısımdı. </st><st c="9875">Ne gerek vardı ki zaten, çok eski görünüyordu.</st></span></p>
			<p xml:lang="en-GB"><span xml:lang="tr-TR"><st c="9921">Her komünist ülkede olduğu gibi, Rumen kültürü de tüm bu gerçeklik ötesinden nasibini almıştı. </st><st c="10017">Ülkedeki kitapçılar, dükkânlarında sadece Çavuşesku’nun konuşmalarından oluşan 30 ciltlik kitaba bir vitrin ayırmak zorundaydılar. </st><st c="10148">Büfeler dahi küçük bir seçki satmak zorundaydı. </st><st c="10196">Müzik mağazalarında bu konuşmaların kayıtları satılıyordu. </st><st c="10255">İnsanlar bunları almak için sıraya giriyorlardı. </st><st c="10304">Girmemek bir seçenek değildi.</st></span></p>
			<p xml:lang="en-GB"><span xml:lang="tr-TR"><st c="10333">Kendi kült kişiliği yetmemiş olacak ki bir zaman sonra eşi Elena’yı da kültleştirdi. </st><st c="10419">Elena, tüm resmi açıklamalarda, “Ulusun Annesi” olarak anılıyordu.</st></span></p>
			<p xml:lang="en-GB"><span xml:lang="tr-TR"><st c="10485">Elena fakir, köylü bir ailede dünyaya geldiği için liseden mezun olamamıştı. </st><st c="10563">Ancak üniversiteler kendisine doktora diplomaları vermek için sıraya girmişti. </st><st c="10642">Fahri doktoralardan bahsetmiyoruz, gerçek doktora dereceleri verildi. </st><st c="10712">Hiçbir şey bilmediği konular hakkında birçok bilimsel makalenin yazarı oldu. </st><st c="10789">Romanya’nın tüm ünlü bilimadamları onun adıyla yayımlanacak makaleler yazmaları için zorlanıyordu. </st><st c="10888">Elena, dünya tarihinin görmediği bir hızda insanüstü bir bilim dehası olmayı başarmıştı. </st><st c="10977">İnsanüstü seviyede bilimsel makale yayımlıyordu.</st></span></p>
			<p xml:lang="en-GB"><span xml:lang="tr-TR"><st c="11025">Resmi istatistikler, Romanya’da yıllık yüzde 6-9 arasında bir ekonomik büyüme oranının olduğunu iddia ediyordu ama Rumenler açlıktan ölüyorlardı. </st><st c="11172">Rejim, Romanya’da da sürekli yalan söylüyordu.</st></span></p>
			<p xml:lang="en-GB"><span xml:lang="tr-TR"><st c="11218">Anlatılacak daha çok buna benzer hikâye ve kült kişilik vardı. </st><st c="11282">Gerçeklik ötesi öyle bir seviyeye varmıştı ki yalan sanatının insanlığın bildiğimiz temellerini kuvvetle salladığı bir zaman içinde yaşıyorduk.</st></span></p>
			<p xml:lang="en-GB"><span xml:lang="tr-TR"><st c="11425">Bazen işte bu yaşadıklarımızdan uzaklaşmaya çalışıyorum ve bunları hiç yaşamamış olsam nasıl bir dünyam olurdu diye hayal etmeye çalışıyorum.</st></span></p>
			<p xml:lang="en-GB"><span xml:lang="tr-TR"><st c="11567">Ama bu anılar beni sıkıca omuzlarımdan tutuyor, sarsıyor ve gitmeme asla izin vermiyorlar.</st></span></p>
			<p xml:lang="en-GB"><span xml:lang="tr-TR"><st c="11658">Bir kere gerçeklik ötesi çemberinin içine girdiğinizde, çıksanız bile izini hayat boyu ruhunuzda taşımak zorundasınızdır.</st></span></p>
			<p xml:lang="en-GB"><span xml:lang="tr-TR"><st c="11780">Bu çember durmuyor. </st><st c="11801">Asla da durmayacak.</st></span></p>
			<p xml:lang="en-GB"><span xml:lang="tr-TR"><st c="11820">Her gün anılarımızda başka bir hatıra, başka bir resim ve bunların hiç yaşanmamış olması gerektiğine dair başka bir hatırlatma.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11948">Ne kadar acı verici değil mi?</st></span></p>
		</div>
	<div id="charCountTotal" value="11978"></div></body>
</html>
