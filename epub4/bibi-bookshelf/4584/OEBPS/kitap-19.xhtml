<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-19</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8-3"><st c="0">Türkiye’nin Örtülü Hafızasında 20.000 Fersah</st></p>
			<p xml:lang="en-GB"><span xml:lang="tr-TR"><st c="45">“Bir kum tanesinin sırrını çözmeyi başarsaydık, bütün dünyanın sırrını öğrenmiş olurduk...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="137">– Albert Einstein</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="155">Kardiyoloji alanında uzmanlaşmış bir moleküler biyolog olan Dr. </st><st c="220">Friedemann Schaub, bilinç-bilinçaltı-bilinçdışı işbirliği sayesinde gerçek potansiyelimize erişebileceğimizi ve gerçekte kim olduğumuzu daha iyi anlayabileceğimizi söyler.</st></span></p>
			<p xml:lang="en-GB"><span xml:lang="tr-TR"><st c="391">Schaub, hücrelerin diğer hücrelere yaşam alanı açmak için ölmeye karar verdiği “apoptoz” veya programlanmış hücre ölümü adı verilen hücresel süreçten büyülenmiş bir bilim insanıdır. </st><st c="574">Düşüncelerimizi, duygularımızı ve bilinçaltı-bilinçdışı zihnimizin etkileşimini sağlayan bu içsel “hücresel” dengenin ardındaki sebepleri merak ederek başlamıştır yolculuğuna. </st><st c="750">Hücreyi başka bir hücreye yerini bırakmak için ölmeye götüren süreçlerin peşine düşmüştür.</st></span></p>
			<p xml:lang="en-GB"><span xml:lang="tr-TR"><st c="840">Beynimizin, bilinçli zihnin farkındalığından saklamak istediği her şeyi, bilinçdışı zihinde bastırdığını anlatmıştım. </st><st c="959">Bu duyguların, düşüncelerin, dürtülerin farkında olmasanız da davranışlarınızın üzerinde devasa etkileri vardır. </st><st c="1072">İşte bu yüzden bilinçdışınız gerçek iyileştirme gücüne sahiptir ama önce bastırılanı doğru anlamanız şartıyla. </st><st c="1183">Algoritmalar da işte tam bu yüzden bilinçdışını çözmenin peşindedir. </st><st c="1252">Algoritmaların nihai savaşı kazandığı gün bu etkileri düzenli ölçme yeteneğine sahip oldukları gün olacaktır; yani bilinçdışınızı veriye dönüştürme yeteneğine ulaştıkları gün. </st><st c="1428">Onun için algoritmaların metafor okuyabilmesi bir eşiktir. </st><st c="1487">Hem de hayli tehlikeli bir eşik.</st></span></p>
			<p xml:lang="en-GB"><span xml:lang="tr-TR"><st c="1519">Bu etkileri bireyler çerçevesinde klinik psikolojide uzun zamandır biliyoruz. </st><st c="1598">Ancak bunun bir de makro düzeyi söz konusu. </st></span><span xml:lang="tr-TR"><st c="1642">Makro düzeyde bireysel faktörlerden çok, hepimizin bilinçdışında ortak olarak neyi bastırdığımızı ve bunları etkileyen faktörleri de anlamamız zaruri.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1792">Ekip olarak yüzün üzerinde projeyi tamamladığımızda, büyüyen veritabanımızla birlikte ülkenin bilinçdışı verisine bakabilecek yetkinliğe ulaşmıştık. </st><st c="1942">Veritabanımızda insanların kendilerini tanımlamak için kullandıkları on binin üzerinde imge, üç binin üzerinde veriye döndürülmüş kolaj, 800 üzerinde günlük dilde kullanılan metaforun derin analizi ve tüm bunların veriye dönüştürülme süreçleri birikmişti.</st></span></p>
			<p xml:lang="en-GB"><span xml:lang="tr-TR"><st c="2197">Dikkatinizi çekmek zorunda olduğum önemli husus, bu bilinçdışı verinin kentsel hayatı temsil ediyor olduğudur. </st><st c="2309">Kırsalda çalışma yürütmemiştik. </st><st c="2341">Özetle Türkiye’nin kentli insanının örtülü hafızası söz konusuydu. </st><st c="2408">Ancak unutmamak gerekir ki ülkemizde devam eden kentleşme süreci ile birlikte, on sene içinde ülkenin nüfusu doksan milyona ulaşacaktı ve bu doksan milyonun %70’i on beş büyükşehirde yaşayacak. </st><st c="2602">Dolayısıyla aslında kentsel popülasyon rahatlıkla Türkiye’yi temsil ediyor diyebiliriz.</st></span></p>
			<p xml:lang="en-GB"><span xml:lang="tr-TR"><st c="2689">Bu duygusal zenginliğe sahip benzersiz veri, bazı kök metafor başlıkları altında toplanıyordu. </st><st c="2785">Kalıp, Kaynak, Denge, Dönüşüm, Yolculuk gibi. </st><st c="2831">Bunları analizi basit tutabilmek adına anlatmayacağım çünkü çok teknik analizler. </st><st c="2913">Türkiye’nin örtülü hafızasını konuşurken, ilgili olanlarla açıklama getirmeye gayret göstereceğim.</st></span></p>
			<p xml:lang="en-GB"><span xml:lang="tr-TR"><st c="3011">Bilinçdışında her şey kök metaforlara ve uzun bir liste olan yüzeysel metaforlara dokunur. </st><st c="3103">Kök metaforlar, bizim toplumsal bilinçdışımızdır. </st><st c="3153">ZMET, kök metaforların neler olduğunu bize söylemekle kalmaz, bu metaforların hangi bağlamlarda ve alt anlamlarda çıktığının detaylarını da verir. </st><st c="3300">Sonuç olarak ZMET ile insanın net olarak tanımlanmış duygu yoğunluğu hayli yüksek gerçek bilinçdışı hikâyelerine ulaşırsınız. </st><st c="3426">Yeterli miktarda temsili hikâyeye sahip olduğunuzda, toplumun bilinçdışına da erişmiş olursunuz.</st></span></p>
			<p xml:lang="en-GB"><span xml:lang="tr-TR"><st c="3522">Bu projede çok emek verenlerden birinin ismini daha anmadan geçemeyeceğim, Kurtuluş Kantar. </st><st c="3615">Kurtuluş, bizim bilinçdışı varlıklarımızın toplandığı ZMET Türkiye yapılanmamızın lideri. </st><st c="3705">Kendisi bu çalışmayı tamamladıktan sonra, Londra’ya yerleşti ve bu çalışmaları oradan yönetmeye devam ediyor. </st><st c="3815">Kurtuluş aynı zamanda Goldsmiths University of London’da akademik çalışmalarını sürdürüyor.</st></span></p>
			<p xml:lang="en-GB"><span xml:lang="tr-TR"><st c="3906">Analizimizin detayları ile devam edeyim. </st><st c="3948">FutureBright Group olarak Türkiye’nin örtülü belleğine inmeye çalışırken, bu imge ve metafor dünyalarını iki soru altında gruplandırdık: mevcut durumum nedir ve hayal ettiklerim nedir soruları. </st><st c="4142">Bu iki soru doğrultusunda insanların kendilerini anlattıkları imgeleri ve bu imgeleri bize anlatırken kullandıkları metaforları (benzetmeleri) analiz ettik. </st><st c="4299">Bunları da hayal ettikleri hayat imgeleri ve metaforları ile karşılaştırdık. </st><st c="4376">Bu gruplanan metaforlarla imgeleri karşılaştırdığımızda, insanımızın mevcut durumunu ve özlem duydukları arasındaki farkları gördük.</st></span></p>
			<p xml:lang="en-GB"><span xml:lang="tr-TR"><st c="4508">Mevcut durumdan başlayalım. </st><st c="4537">İnsanımızın mevcut durumunu anlatırken, en sık kullandığı üç metafor başlığı </st></span><span xml:lang="tr-TR"><st c="4614">Kalıp</st></span><span xml:lang="tr-TR"><st c="4619">, </st></span><span xml:lang="tr-TR"><st c="4621">Kuvvet</st></span><span xml:lang="tr-TR"><st c="4627"> ve </st></span><span xml:lang="tr-TR"><st c="4631">Ters Kaynak</st></span><span xml:lang="tr-TR"><st c="4642"> idi.</st></span></p>
			<p xml:lang="en-GB"><span xml:lang="tr-TR"><st c="4647">KALIP</st></span><span xml:lang="tr-TR"><st c="4653"> saklanma veya korunma isteği demekti. </st><st c="4692">Kalıp “içeri” veya “dışarı” referanslarına; sarılmış olmaya ya da açıkta kalmaya dokunuyordu. </st><st c="4786">Son iki yılda insanımızda öne çıkan kalıp metaforuna ait duygu, “bir şey tarafından sarılıp sarmalanma” ihtiyacını anlatıyordu. </st><st c="4914">Bu ihtiyaçta beklenti dışarıya dokunuyordu. </st><st c="4958">Yani insanımız kendisini tümüyle edilgen hissetmekteydi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5014">Ancak analizlerde fark ettiğimiz en önemli bulgu, kalıp ile ilgili bir imge ve metafor geldiğinde yanında mutlaka kuvvet metaforunun da geliyor olmasıydı.</st></span></p>
			<p xml:lang="en-GB"><span xml:lang="tr-TR"><st c="5169">KUVVET</st></span><span xml:lang="tr-TR"><st c="5176"> metaforunun hangi alt anlamda oluştuğuna baktığımızda ise, bu metaforun büyük bir tehditkâr güce karşılık geldiğini görüyorduk.</st></span></p>
			<p xml:lang="en-GB"><span xml:lang="tr-TR"><st c="5304">Özetle insanımız mevcut dünyalarında, bireysel hikâyeleri bambaşka olsa da ortak bilinçdışında bastırdığı duygularda büyük bir tehdit duygusu içindeydiler ve bu tehdide karşı kendilerini kilitlenmiş, paralize olmuş hissetmekteydiler. </st><st c="5539">Bu iki metafor yan yana geldiğinde, insanımızın ortak bilinçdışından beslenen duygusunun anksiyete (kaygı bozukluğu) olduğu görülmekteydi.</st></span></p>
			<p xml:lang="en-GB"><span xml:lang="tr-TR"><st c="5677">ANKSİYETE</st></span><span xml:lang="tr-TR"><st c="5687"> korkudan farklıdır. </st><st c="5708">Korku için neden korkacağınızı bilmek zorundasınızdır çünkü sadece bilinenden korkabilirsiniz. </st><st c="5803">Ama anksiyete, belirsizlikten beslenen bir duygudur. </st><st c="5856">Başınıza ne geleceğini bilemediğiniz zaman anksiyeteye bağlanırsınız.</st></span></p>
			<p xml:lang="en-GB"><span xml:lang="tr-TR"><st c="5925">İnsanlar bu belirsizlikle savaşmak zorunda kaldıklarından anksiyetelerini bir nebze azaltmak için toplumun kurallarına uyum sağlamayı ve konformizm ile görünmez olmayı tercih etmektedirler. </st><st c="6116">Özetle insanımız gerçek hayatta görünmez olmaya çalışmaktaydı.</st></span></p>
			<p xml:lang="en-GB"><span xml:lang="tr-TR"><st c="6178">TERS KAYNAK</st></span><span xml:lang="tr-TR"><st c="6190"> ise kaybedilen kaynağa işaret ediyordu. </st><st c="6231">Burada kastedilen ekonomik kaynaklar değildi. </st><st c="6277">Onlar üst bilinçte zaten kodlanmıştı. </st><st c="6315">Bilinçdışında baskılanan ters kaynak duygusu, duygularımızla kaybettiğimiz bağlantılara işaret ediyordu. </st><st c="6420">İçimizdeki o gerçek bize artık ulaşamıyorduk. </st><st c="6466">Kendimizle temasa geçemiyorduk, gerçek benliğimizi bulamıyorduk. </st><st c="6531">Fazla yüzeysel kalmış, gerçek benliğine ulaşamayan insanlarla karşı karşıyaydık.</st></span></p>
			<p xml:lang="en-GB"><span xml:lang="tr-TR"><st c="6611">Anksiyete duygusu ve ters kaynak bir araya geldiğinde, bu insanlarımızın davranışlarına nasıl yansıyordu?</st></span></p>
			<p xml:lang="en-GB"><span xml:lang="tr-TR"><st c="6717">İmgelerde en çok gördüğümüz şey, insanlarımızın kendilerini masa altına gizlenmiş çocuklar gibi göstermeleriydi. </st><st c="6831">Biz buna </st></span><span xml:lang="tr-TR"><st c="6840">Anne Kordonu Etkisi</st></span><span xml:lang="tr-TR"><st c="6859"> demiştik, anne kordonuna bağlanmak isteyen yetişkinler. </st><st c="6916">İnsanımız regresif davranış sergiliyordu. </st><st c="6958">Gerileme (regresyon), gelişim dönemindeki bireyin kaygıyla karşılaştığında, erken gelişim dönemlerindeki davranış örüntülerine geri dönerek mevcut kaygıdan kurtulma çabasına işaret eder. </st><st c="7145">İnsanlarımız yetişkinliği kaldıramadıkları bir dönemden geçiyorlardı ve geçmişe bundan dolayı fazlasıyla pozitif bakma eğilimindeydiler. </st><st c="7282">Yetişkin olmayı kaldıramayan yetişkinler ülkesiydik.</st></span></p>
			<p xml:lang="en-GB"><span xml:lang="tr-TR"><st c="7334">Mevcut durum buyken, peki hayal ettiklerini hangi metaforlarla özetliyorlardı?</st></span></p>
			<p xml:lang="en-GB"><span xml:lang="tr-TR"><st c="7413">Bağlantı</st></span><span xml:lang="tr-TR"><st c="7422">, </st></span><span xml:lang="tr-TR"><st c="7424">Denge</st></span><span xml:lang="tr-TR"><st c="7429"> ve </st></span><span xml:lang="tr-TR"><st c="7433">Kaynak</st></span><span xml:lang="tr-TR"><st c="7439"> ile özetliyorlardı.</st></span></p>
			<p xml:lang="en-GB"><span xml:lang="tr-TR"><st c="7459">BAĞLANTI</st></span><span xml:lang="tr-TR"><st c="7468"> metaforu şeylere ya da insanlara yeniden bağlanabilme ile ilgilidir. </st><st c="7538">Bir şeyin parçası olmak, izole edilmemek, birini ya da bir şeyi sevmek demektir.</st></span></p>
			<p xml:lang="en-GB"><span xml:lang="tr-TR"><st c="7618">Toplumumuz birbiriyle yeterince bağlantı kuramayan insanlardan oluşuyordu. </st><st c="7694">Artık katmanlaşmış bir dünyamız vardı ve bilinçaltımız bilinçdışımızın bu etkilerine tepkiliydi. </st><st c="7791">Bu kadar katmanlaşma istemiyorduk. </st><st c="7826">Kişisel gelişim için, kendinden farklı olanla da bağlanmak istiyordu insan.</st></span></p>
			<p xml:lang="en-GB"><span xml:lang="tr-TR"><st c="7901">Eğer bir toplum katmanlaşırsa, sistem sizleri yukarılara taşınmaya zorlamaya başlar. </st><st c="7987">Size hep Amerikan bireysel başarı kültürünün hikâyeleri empoze edilir. </st><st c="8058">Ama bu durum aynı zamanda daha az güvenli alanların oluşması anlamına gelir. </st><st c="8135">O hemen yükselmek istediğiniz yerlerde daha az denginiz, daha az eşitiniz olur. </st><st c="8215">Ve oralarda bulabilecekleriniz ayrım noktaları ve sonsuz hiyerarşilerdir. </st><st c="8289">Kültürel kodlarınıza uygun olmayan bu tür bir yapı, gençliğinizde dinlediğiniz doğru hikâyeleri bulamayacağınız anlamına gelir. </st><st c="8417">Tıpkı ülkemizde uzun yıllardır Amerikan bireysel başarı hikâyelerinin gençlere empoze edildiği bu yeni dünyamız gibi. </st><st c="8535">Çok az özverinin olduğu dünyalardır onlar. </st><st c="8578">Bu da mevcut anksiyeteyi gençlerde daha da artırır.</st></span></p>
			<p xml:lang="en-GB"><span xml:lang="tr-TR"><st c="8629">İnsanımız özverinin hayalleri içinde yüzüyor. </st><st c="8676">Katmanlaşma, kolektif kültürümüzün altını oyuyor ve yerine melezleşmiş bir kişisel gelişim kültürü ortaya çıkıyor. </st><st c="8791">Gençlerimizi daha da ezen ve kaygı artıran bir kültür. </st><st c="8846">Başta bahsettiğim bilim insanı Schaub’a göre yeterince değerli olmama, yeterince hak etmeme, yeterince iyi olmama korkusu ve kaygısı. </st><st c="8980">Korkumuzu ve endişemizi çözebilir ve gerçek potansiyelimize adım atabilirsek, hep birlikte bu dünyayı daha iyi bir yer haline getirebileceğimize inanmaya başlarız der Schaub. </st><st c="9155">Ancak çözdürmemek için elimizden geleni yapıyoruz.</st></span></p>
			<p xml:lang="en-GB"><span xml:lang="tr-TR"><st c="9205">DENGE</st></span><span xml:lang="tr-TR"><st c="9211"> bir tutumu ifade eder. </st><st c="9235">İnsanlar bir şekilde denge içerisinde olma veya bu dengeyi oluşturma veya nadir olsa da dengesizlik durumunda olma isteği içerisinde olabilirler.</st></span></p>
			<p xml:lang="en-GB"><span xml:lang="tr-TR"><st c="9380">İnsanımızın hayallerinde</st></span><span xml:lang="tr-TR"><st c="9405"> Denge</st></span><span xml:lang="tr-TR"><st c="9411"> ve </st></span><span xml:lang="tr-TR"><st c="9415">Kaynak</st></span><span xml:lang="tr-TR"><st c="9421"> her zaman yan yana geliyordu. </st><st c="9452">Çünkü özünde bir Doğu toplumunun üyeleri olan bizler uç noktaları, aşırılıkları sevmiyorduk. </st><st c="9545">Hâlâ uzlaşmadan ve uyumdan yanaydık.</st></span></p>
			<p xml:lang="en-GB"><span xml:lang="tr-TR"><st c="9581">KAYNAK</st></span><span xml:lang="tr-TR"><st c="9588"> ise aslında bu toprakların bize öğrettiği bir gerçeklikti. </st><st c="9648">Coğrafyamız, her anlamda sunduğu çeşitlilikle içinde yaşayanlara bereketi cesurca istemeyi öğretmişti. </st><st c="9751">Ancak toplumsal bilinçdışında arzuladığımız </st></span><span xml:lang="tr-TR"><st c="9795">kaynak</st></span><span xml:lang="tr-TR"><st c="9801"> ve </st></span><span xml:lang="tr-TR"><st c="9805">denge</st></span><span xml:lang="tr-TR"><st c="9810"> birlikteliği, bu çeşitliliğin savruk bir zenginlik olmadığını, “bereket” kavramına temas eden dengeli bir kaynak olduğunu bize anlatıyordu.</st></span></p>
			<p xml:lang="en-GB"><span xml:lang="tr-TR"><st c="9950">Kaynakların azaldığının herkes farkında. </st><st c="9992">Sonsuz kaynak sözlerini artık duymak istemiyoruz. </st><st c="10042">Herkes elindeki az kalan kaynağı, daha becerikli kullanmanın, bereketi hissetmenin yolunu arıyor. </st><st c="10140">Daha sürdürülebilir bir dünyanın ve kendine yetebilmenin hayalini kuruyor.</st></span></p>
			<p xml:lang="en-GB"><span xml:lang="tr-TR"><st c="10214">Peki insanımızın gerçek ihtiyaçları neydi?</st></span></p>
			<p xml:lang="en-GB"><span xml:lang="tr-TR"><st c="10257">Anksiyeteyi anlamaya ve azaltmaya odaklanan bir sisteme ihtiyacımız vardı. </st><st c="10333">İnsanımıza daha kontrolde olduğunu hissettiren, ona güç veren bir sistem. </st><st c="10407">“İnsanlar </st></span><span xml:lang="tr-TR"><st c="10417">REGRESİF</st></span><span xml:lang="tr-TR"><st c="10425"> davranışı nasıl önleyebilirler?” sorusuna yanıt aramalıydık. </st><st c="10487">İnsanımız, ancak anksiyete hissinden ve regresif davranıştan uzaklaşıp kendini etkin hissettiğinde gerçek bir </st></span><span xml:lang="tr-TR"><st c="10597">bağlantı</st></span><span xml:lang="tr-TR"> </span><span xml:lang="tr-TR"><st c="10605">kurabilirdi.</st></span></p>
			<p xml:lang="en-GB"><span xml:lang="tr-TR"><st c="10618">Bağlantı kurmazsak ne olurdu? </st><st c="10649">İşte orası biraz karanlık.</st></span></p>
			<p xml:lang="en-GB"><span xml:lang="tr-TR"><st c="10675">Türkiye’de hastalıkların çoğuna ebeveynlerimizden aldığımız genler nedeniyle “her şey genlerinde kodlu” diye bakılmasına çok alışığız ama bu bilginin diğer bir tarafı da var. </st><st c="10851">Evet, kötü genler kalıtım üzerinden bireye geçer ancak bu kötü genleri aktifleştirmek veya aktifleştirmemek bu genlerin sahibine bağlıdır. </st><st c="10990">İçinde yaşadığımız çevre yüzünden farkında olarak ya da olmadan bu aktifleştirmeyi yaparız veya yapmayız. </st><st c="11096">Bu epigenetik adıyla adlandırılan bir fenomendir. </st><st c="11146">Epigenetik, genlerin nasıl okunduğunu ve ifade edildiğini kontrol eden ve DNA’nın üzerinde yatan ek bir talimat katmanıdır. </st><st c="11270">Bu ek talimat katmanı sadece biyolojinizin çalışma şekline göre hareket etmez, yaşadığınız yerin iklim şartları, yediğiniz içtiğinizin kalitesi ve doğallığı, sigara, alkol kullanımınız, stres, uyku düzeni, obezite ve daha pek çok çevresel etkiye göre de hareket eder. </st><st c="11538">Epigenetik bilimi, yaşamınızda ortaya çıkacak DNA’ya bağlı etkilerin sadece sizin genlerinizden kaynaklanmıyor oluşudur. </st><st c="11659">Yani siz bir yandan içinde büyüdüğünüz dünyanın etkilerinden etkilendiğiniz gibi bir yandan da anne babanızdan aktarılan genlerle o çevre koşullarının etkilerini de almış olursunuz. </st><st c="11841">Yani özetle genleriniz, bilinçdışınız ve kolektif bilinçdışı hayatınızın kontrolü için kıyasıya rekabet ederler.</st></span></p>
			<p xml:lang="en-GB"><span xml:lang="tr-TR"><st c="11953">Türkiye’nin bilinçdışına baktığımızda, çevresel faktörlerden dolayı, epigenetik etkinin her an patlamaya hazır bir katman olarak hepimizi tehlike altında tuttuğunu söyleyebiliyoruz.</st></span></p>
			<p xml:lang="en-GB"><span xml:lang="tr-TR"><st c="12135">Şimdi tüm bu şartlarda algoritmaların etki gücünü bir düşünün. </st><st c="12199">Bu kadar bağlantı kurmaya aç kalmış, kaygı içinde boğulan, kültürüne ait olmayan bir kişisel gelişim ve yükselme baskısı ile karşı karşıya kalan gençler, algoritmaların maalesef oyuncağı haline gelir.</st></span></p>
			<p xml:lang="en-GB"><span xml:lang="tr-TR"><st c="12399">Gelelim yetişkinliği kaldıramayan yetişkinler ülkesine. </st><st c="12456">Bu benim için çok tanıdık bir ruh hali. </st><st c="12496">Rejimler bu yetişkinleri bilerek yaratıyorlardı çünkü onları kontrol altında tutmak ve yönlendirmek hayli kolaydı. </st><st c="12611">Bu çoğulcu cehaletin de önkoşuludur. </st><st c="12648">Yankı odaları da buna bayılır. </st><st c="12679">Yetişkinlerimizi bu nostaljik hallerinden ivedilikle uyandırmamız şart.</st></span></p>
		</div>
	<div id="charCountTotal" value="12750"></div></body>
</html>
