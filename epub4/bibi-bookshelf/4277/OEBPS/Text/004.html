<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p10">“Bu doğru değil,” dedi Karen sakin bir sesle. Peter’a döndü. “Bir sırt çantam var.” Daldan atlayıp yerdeki çantayı aldı. “Drake bizi küçültmeden hemen önce almıştım.”</p>

  <p class="p12">“Rick kurtuldu mu?” diye sordu birisi.</p>

  <p class="p10">“Hem de nasıl,” dedi sol tarafta, karanlığın içinden gelen bir ses. “Bu ortam beni ürkütmüyor. Gece vakti ormanda olmak da. Kosta Rika’da saha çalışması yaparken...”</p>

  <p class="p10">“Tamam, bu Rick,” dedi Peter. “Başka kimse var mı?” Yukarıdan bir şaplama sesi ve su damlaları geldi. Jenny Linn bir yaprağın üstünden kayarak ayakları üstüne yere indi. “Nerede kaldın?” diye sordu Karen.</p>

  <p class="p10">“Bir dala takıldım. Üç metre yukarıdaydı. Kendimi güçlükle kurtarabildim.” Jenny bağdaş kurarak yere oturdu, ama oturmasıyla kalkması bir oldu. “Aaa! Her şey ıslak.”</p>

  <p class="p10">“Burası bir yağmur ormanı,” dedi Rick Hutter arkalarındaki çalıların arasından çıkarak. Kot pantolonu sırılsıklamdı. “Herkes iyi mi?” diye sordu sırıtarak. “Nasılsın Danny?”</p>

  <p class="p12">“Defol git,” dedi Danny hâlâ burnunu ovarak.</p>

  <p class="p34">“Hadi canım,” dedi Rick. “Kendini buranın havasına sok.” Tepedeki ağaç sayvanının arasından sızan ay ışığını işaret etti. “Şimdi fen bilimleri konuşuyoruz! Tipik bir Conrad anı değil mi? İnsanın çıplak doğayla baş başa kaldığı, batıl inançlardan hiç etkilenmeden karanlığın içinde varoluşçu bir yüzleşme...”</p>

  <p class="p33">“Birisi şunu sustursun.”</p>

  <p class="p33">“Rick, adamın üstüne bu kadar gitme,” dedi Peter.</p>

  <p class="p34">“Durun bakalım, o kadar hızlı değil,” dedi Rick. “Çünkü bu önemli. Tabiat modern insanı neden bu kadar korkutuyor? Neden ona bu kadar tahammül edilmez geliyor? Çünkü temel olarak doğa her şeye karşı kayıtsızdır. Bağışlaması yoktur, ilgilenmez. Yaşaman veya ölmen, başarman veya başaramaman, zevk veya acı duyman onun umurunda değildir. İşte biz bunu tahammül edilmez buluruz. Bize karşı bu kadar kayıtsız olan bir dünyada nasıl yaşayabiliriz? Bu nedenle tabiatın tanımını yeniden yapıyoruz. Hiçbir şekilde bir ebeveyn özelliği olmadığı halde ona Tabiat Ana deriz. Bizi koruması için ağaçlara, havaya ve okyanusa, evimizin içine ilahlar yerleştiriyoruz. Bu insan ilahlara birçok nedenden ihtiyacımız var -talih, sağlık, özgürlük, ama bir şey bunların hepsinden öne çıkıyor- bizi yalnızlığa karşı korumaları için o ilahlara ihtiyaç duyarız. Yalnızlık neden o kadar tahammül edilmezdir? Yalnız olmaya dayanamayız neden? Çünkü insanların hepsi çocuktur, bundan işte.</p>

  <p class="p34">Ama bunların hepsi bizim doğa için yakıştırdığımız kılıklardır. Danny bilimsel anlatılarda kuvvetler dengesinin nasıl öne çıkarıldığını anlatırken nasıl mest olur, biliyorsunuz. İktidardakiler dışında kimse için nesnel bir gerçek olmadığını anlatıp durur. Hikâyeyi iktidar ve güç anlatır, herkes de bunu gerçek olarak kabul eder, çünkü iktidar böyle buyurmaktadır.” Rick derin bir nefes aldı. “Ama kuvvet dengesi şimdi kimde Danny? Bunu hissedebiliyor musun? Derin bir nefes al. Hissettin mi?</p>

  <p class="p28">Hayır mı? O halde, sana söyleyeyim. Kuvvet dengesi her zaman tabiatın elinde olmuştur. Tabiat, Danny. Biz değil. Bizim yapabileceğimiz tek şey varlığımızı sürdürmek için çabalamaktır.” Peter kolunu Rick’in omzuna atıp onu uzaklaştırdı. “Bu kadarı yeter artık Rick.”</p>

  <p class="p12">“O heriften nefret ediyorum.”</p>

  <p class="p12">“Hepimiz biraz korkuyoruz.”</p>

  <p class="p10">“Ben korkmuyorum,” dedi Rick. “On iki milimetre olmak hoşuma gidiyor. Bu bir kuş için tek bir lokma demek ve ben de buyum işte. Tropik bir kuş için mezeyim ve bir altı saat daha yaşama ihtimalim dörtte bir, hatta beşte bir bile...”</p>

  <p class="p12">“Bir plan yapmalıyız,” dedi Karen.</p>

  <p class="p10">Üstü başı çamur içinde, gömleği yırtılmış halde Amar Singh sol taraftaki çalıların arasından çıkıp yanlarına geldi. Son derece sakin görünüyordu.</p>

  <p class="p12">“Herkes iyi mi?” diye sordu Peter.</p>

  <p class="p12">Hepsi iyi olduğunu söyledi.</p>

  <p class="p10">“Nanigen çalışanı nerede?” diye sordu Peter. “Hey Kinsky! Buralarda mısın?”</p>

  <p class="p10">“Buradayım,” dedi Jarel Kinsky. Bacaklarını toplamış, hiç kıpırdamadan bir yaprağın altında oturmaktaydı. Hiçbir şey söylemeden, konuşulanları dinleyerek onları izlemişti.</p>

  <p class="p12">“iyi misin?” diye sordu Peter ona.</p>

  <p class="p10">“Alçak sesle konuşun,” dedi Kinsky öğrencilere. “Onlar bizden daha iyi işitebilir?”</p>

  <p class="p12">“Onlar kim?” diye sordu Jenny.</p>

  <p class="p12">“Böcekler.”</p>

  <p class="p12">Herkes suspus oldu.</p>

  <p class="p82">“Böyle daha iyi,” dedi Kinsky.</p>

  <p class="p10">Artık fısıldayarak konuşuyorlardı. Peter, Kinsky’ye, “Nerede olduğumuzu tahmin edebilir misin?” diye sordu.</p>

  <p class="p12">“Sanırım,” dedi Kinsky. “Şuraya baksana.”</p>

  <p class="p10">Dönüp o tarafa baktılar. O yönde, uzaktan gelen bir ışık parıltısı görülüyordu. Işık ahşap bir yapının köşesini aydınlatmıştı; bitki örtüsü arasından ışığı yansıtan camlar da görülebiliyordu.</p>

  <p class="p12">“Bu seradır,” dedi Kinsky. “Waipaka Botanik Bahçesi’ndeyiz.”</p>

  <p class="p10">“Of, Tanrım,” dedi Jenny Linn. “Nanigen’den kilometrelerce uzaktayız.” Bir yaprağın üstüne oturduğu anda ayaklarının altında bir şeyin kıpırdadığını hissetti. Hareket hiç durmadan devam edip ayaklarını dürttü; sonra da küçük bir şey bacağına tırmanmaya başladı. Jenny bunu bacağından alıp bir yana attı. Bu bir uyuzböceğiydi, sekiz bacaklı, zararsız bir yaratıktı. Jenny toprağın, hepsi kendi işine bakan pek çok minik organizmalarla dolu olduğunu fark etti. “Ayaklarımızın altındaki toprak canlı,” dedi.</p>

  <p class="p10">Peter Jansen diz çöküp dizkapağındaki küçük kurdu fiskeledi ve Jarel Kinsky’ye döndü. “Bu şekilde küçültülmek konusunda ne biliyorsun?”</p>

  <p class="p10">“Buna boyut değiştirme’ deniyor,” dedi Kinsky. “Ben şimdiye kadar boyut değişikliği geçirmedim. Ama tabii, saha ekipleriyle konuştum.”</p>

  <p class="p10">Rick Hutter araya girdi. “Bu adamın söylediği hiçbir şeye güvenmem. Hâlâ Drake’e sadık.”</p>

  <p class="p10">“Dur bakalım,” dedi Peter sakince. “Bu ‘saha ekipleri’ ne demek oluyor?”</p>

  <p class="p10">“Nanigen mikro-dünyaya ekipler gönderir. Her ekipte üç kişi vardır,” diye açıkladı Kinsky gürültü çıkarmaktan korkarak. “Boyutları değiştirilmiştir; hepsi on iki milimetre boyundadır. Kazı makinelerini işleterek numune toplarlar. İkmal istasyonlarında kalırlar.”</p>

  <p class="p10">“Gördüğümüz o minik çadırları mı kastediyorsun?” diye sordu Jenny Linn.</p>

  <p class="p10">“Evet. Ekipler orada kırk sekiz saatten fazla kalmazlar. Bundan uzun süre boyutun değişmiş olarak kalırsan hastalanırsın.”</p>

  <p class="p10">“Hastalalanmak mı? Ne demek istiyorsun?” diye sordu Peter.</p>

  <p class="p12">“Mikro-vurgun yersin,” dedi Kinsky.</p>

  <p class="p12">“Mikro-vurgun mu?” dedi Peter.</p>

  <p class="p10">“Boyut değişikliği yaşayan insanlarda olur. İlk belirtiler üç dört gün sonra görünmeye başlar.”</p>

  <p class="p12">“Ne olur?”</p>

  <p class="p10">“Hastalık hakkında bir miktar veri var, ama çok değil. Güvenlik ekibi tensör jeneratöründe hayvanları denemeye başladı. Önce fareleri küçülttüler. Küçülmüş fareleri cam tüpler içinde tutup, mikroskop altında incelediler. Birkaç gün sonra bütün küçülmüş fareler öldü. Kan kaybından ölmüşlerdi. Sonra tavşanları, ardından da köpekleri küçülttüler. Bu hayvanlar da kanamadan öldüler. Hayvanların bedenleri normal boyutlarına döndürüldükten sonra yapılan otopsi yara bölgelerinde genel kanama olduğunu gösterdi. Küçük kesiklerden oluk gibi kan akıyordu, ayrıca iç kanama da vardı. Hayvanların kanında pıhtılaşma faktörünün olmadığı anlaşıldı. Kısacası, hayvanlar hemofiliden, yani kanın pıhtılaşamamasından ölmüşlerdi. Boyut değiştirmenin pıhtılaşma süreci sırasında enzimatik geçitleri bozduğunu sanıyorduk, ama tam olarak bilmiyoruz. Ama bir hayvanın, birkaç gün sonra normal haline döndürülürse, küçülmüş halde birkaç gün yaşayabileceğini biliyoruz. Bu hastalığa mikro-vurgun adını verdik, çünkü bize dalgıçların maruz kaldığı vurgunları hatırlatıyordu. Küçülmüş halde geçireceği zaman sınırlanırsa, hayvan pekâlâ sağlıklı kalabiliyordu.</p>

  <p class="p10">Sonra birkaç insan gönüllü çıktı ortaya; bunlardan biri de tensör jeneratörünü tasarlayan adamdı. Adı Rourke’ydi galiba. Göründüğü kadarıyla insanlar mikro-dünyada herhangi bir hastalık etkisi olmadan birkaç gün yaşayabiliyorlardı. Ama sonra... bir kaza oldu. Jeneratör bozuldu ve üç bilim insanını kaybettik. Mikro-dünyada tutsak kaldılar ve normal boyutlarına döndürülemediler. Bu kayıplardan biri de tensör jeneratörünü tasarlayan adamdı. O günden sonra başka... sorunlar çıktı. Eğer bir kişi stres altındaysa veya ciddi bir yara almışsa, mikro-vurgunlar her zamankinden çabuk ve aniden belirebiliyor. Bu nedenle... daha fazla eleman kaybettik. İşte bu yüzden Bay Drake insanların mikro-diinyada ölmelerine nasıl engel olunacağını öğrenene kadar operasyonları durdurdu. Yani, anlayacağınız, Bay Drake güvenliğe önem verir...”</p>

  <p class="p12">“İnsanlarda hastalık nasıl oluyor?” diye sordu Rick.</p>

  <p class="p10">Kinsky açıklamaya devam etti. “Önce morluklarla başlıyor; özellikle kollarda ve bacaklarda. Eğer bir yerinizde bir kesik varsa, kan durdurulamıyor. Hemofili gibi küçük bir kesik kan kaybından öldürebiliyor. Hiç değilse, benim duyduğum kadarıyla. Ama bu konudaki ayrıntılar gizli tutuluyor. Ben sadece jeneratörü çalıştırırım.”</p>

  <p class="p12">“Herhangi bir tedavi yolu var mı?”</p>

  <p class="p10">“Tek tedavi dekompresyon. Kişiyi mümkün olduğu kadar çabuk normal boyutuna getirmek.”</p>

  <p class="p12">“Ayvayı yedik,” dedi Danny.</p>

  <p class="p10">“Elimizde ne varsa hemen dökümünü yapmalıyız,” dedi Karen. Jeneratör odasından aldığı sırt çantasını ölü bir yaprağın üstüne koydu. Sadece ay ışığının aydınlığında çantayı açıp içindekileri yaprağın üstüne yaydı. Hepsi toplanıp çıkan şeylere dikkatle baktılar. İçinde antibiyotik ve temel ilaçlar olan bir ilkyardım seti, bir bıçak; kısa bir tutam ip; bir kemerin ucuııa iliştirilmiş ve balık oltası makarasına benzeyen bir makara; rüzgârda sönmeyen bir çakmak; bir battaniye, ince bir sugeçirmez çadır; bir baş lambası. Ayrıca, mikrofon iliştirilmiş bir çift kulaklık da vardı.</p>

  <p class="p10">“Bunlar çift yönlü telsizler,” dedi Karen. “Merkezle haberleşmek için.”</p>

  <p class="p10">Bunlardan başka çok ince ipli bir file merdivenle orada olmayan bir makineyi çalıştıracak bir anahtar da vardı. Karen lamba dışında her şeyi tekrar çantanın içine sokup fermuarını kapadı.</p>

  <p class="p10">“İşe yaramaz şeyler,” dedi; ayağa kalkıp lambayı başına taktı. Lambayı açıp ışığı bitkilere ve yapraklara doğrulttu. “Bize gerçek silahlar lazım.”</p>

  <p class="p10">“O ışığı... kapatır mısın?...” diye mırıldandı Kinsky. “Dikkati çekmeyelim...”</p>

  <p class="p10">Amar, “Ne gibi silahlara ihtiyacımız var?” diye sordu Karen’a. “Sahi,” dedi Danny sanki o anda aklına gelmiş gibi. “Hawaii’ de zehirli yılanlar var mıdır?”</p>

  <p class="p12">“Hayır,” dedi Peter. “Hiç yılan yoktur.”</p>

  <p class="p10">“Akrep de yoktur, özellikle de yağmur ormanında,” dedi Karen. “Burası onlar için fazla nemli. Bir Hawaii çıyanı vardır ve insanları soktuğu zaman can yakar. Şu andaki boyutlarımızda bizi kesinlikle öldürür. Aslında pek çok hayvan bizi öldürebilir. Kuşlar, kurbağalar ve her türlü böcek, karınca, arı...” “Silahlardan bahsediyorduk Karen,” dedi Peter.</p>

  <p class="p10">“Bize bir çeşit fırlatılan silah gerek,” dedi karen. “Uzaktan atıp öldürmeye yarayan bir şey...”</p>

  <p class="p12">“Üfleyerek ok atan bir boru,” dedi Rick.</p>

  <p class="p10">Karen başını iki yana salladı. “Hayır. İki buçuk milimetrelik bir şey olur ve işe yaramaz.”</p>

  <p class="p10">“Dur, Karen. İçi boş bir bambuyu tam uzunluğuyla kullanabilirim; on iki milimetre olur.”</p>

  <p class="p12">“Ve onun içine sığacak tahta bir ok,” dedi Peter.</p>

  <p class="p12">“Evet,” dedi Rick. “Okun ucunu sivriltmek için...”</p>

  <p class="p12">“Isıtırız,” dedi Amar. “Ama zehir için...”</p>

  <p class="p10">“Kürar,” dedi Peter ayağa kalkıp etrafa bakınarak. “Eminim, buradaki bitkilerin çoğunda...”</p>

  <p class="p10">Rick onu susturdu. “Bu benim uzmanlık alanım. Bir ateş yakabilirsek, ağaç kabuğunu ve bitkileri kaynatıp zehir ekstresi çıkarabiliriz. Özellikle de bir parça metal veya demir... Okun ucunu yaparız...”</p>

  <p class="p12">“Benim kemer tokam?” dedi Amar.</p>

  <p class="p12">“Sonra ne olacak?”</p>

  <p class="p12">“Bunları kaynatırız. Sonra test ederiz.”</p>

  <p class="p12">“Bu çok uzun sürer.”</p>

  <p class="p12">“Tek çare bu.”</p>

  <p class="p10">“Kurbağa derisi kullanmaya ne dersiniz?” diye sordu Erika Moll. Gece karanlığında boğa kurbağası sesleri duyuluyordu.</p>

  <p class="p10">Peter başını iki yana salladı. “Burada bize gereken cinsten yoktur. Sesini duyduğunuz şeyler boğa kurbağalarıdır, çok büyüktür. Yumruğunuz kadar. Yani, eski yumruğunuz kadar. Renkleri gridir, parlak değildir. Can yakıcı deri toksinleri üretirler ve bunlara bufotenin denir; Orta Amerika’nın kürar bazlı bileşikleri...”</p>

  <p class="p12">“Yeter yahu!” diye kesti onun açıklamasını Danny.</p>

  <p class="p12">“Sadece açıklıyordum...”</p>

  <p class="p12">“Tamam, tamam, anladık.”</p>

  <p class="p10">Erila kolunu Peter’ın omzuna attı, başıyla Danny’yi işaret etti. Danny hâlâ burnuyla uğraşıyor, iki elini pençe gibi yapmış, burnunun üstünü kaşıyordu.</p>

  <p class="p12">Tıpkı bir köstebek gibiydi.</p>

  <p class="p12">“İyice dağıldı,” diye fısıldadı Erika.</p>

  <p class="p12">Peter başını sallayarak ona hak verdiğini belirtti.</p>

  <p class="p83">Amar, “Devam edecek olursak, bahsettiğin zehir...” dedi. Gözleri Danny’de, Peter açıkladı: “Strychnos ağacı kabuğunu sıyırıp, zakkum özsuyu ekleyeceğiz, eğer varsa içine Chondrodendron tomentosum katarak bu karışımı en az yirmi dört saat kaynatmamız gerekiyor.”</p>

  <p class="p12">“Hemen başlayalım,” dedi Karen.</p>

  <p class="p84">“Gündüz gözüyle bu bitkileri çok daha kolay bulabiliriz,” dedi Jenny Linn. “Acelemiz ne?”</p>

  <p class="p84">“Acelemizin nedeni,” dedi Karen. “Şu gördüğün halojen lambalar. Şu anda Vin Drake bizi öldürmek için buraya geliyor olabilir.” Sırt çantasını omzuna takıp kayışlarını bağladı. “Bu nedenle, hemen başlayalım.”</p>

  <p class="p85"><span class="t9">&nbsp;</span></p>

  <p class="p85"><span class="t7">13. BÖLÜM</span></p>

  <p class="p86"><span class="t7">ALAPUNA YOLU</span></p>

  <p class="p86"><span class="t7">29 EK</span><span class="t7">İ</span><span class="t7">M, SAAT 02.00</span></p>

  <p class="p56"><span class="t9">&nbsp;</span></p>

  <p class="p87"><span class="t24">P</span></p>

  <p class="p28">arlak ay ışığı altında onları gizleyebilecek bir şey yoktu. Uçurumun kenarındaki sık çalılıklar toprak yolun başında son buluyordu ve o dar volkanik tepede ilerleyen iki otomobil kolayca görülebilirdi. Sol tarafta arazi yumuşak bir eğimle tarım alanlarına doğru iniyordu. Sağ yandaysa dik bir uçurum, bunun altındaysa dalgaların dövdüğü Oahu’nun kuzey kıyısı vardı.</p>

  <p class="p10">Öndeki arabayı, Bentley’i Alyson kullanıyordu. Biraz duraksayacak olsa arkadaki arabada, BMW’de bulunan Drake ona el sallıyordu. Harap haldeki kırık köprü hâlâ epeyce uzaktaydı. Neden sonra Drake 1920 yılında yapılmış olan krem renkli beton yapıyı görebildi, köprünün bugüne kadar dayanabilmiş olması şaşılacak şeydi.</p>

  <p class="p10">Alyson durdu ve arabadan inmek için davrandı. “Hayır, hayır,” diye seslendi Drake. “İçini süslemen lazım.”</p>

  <p class="p12">“Süslemek mi?”</p>

  <p class="p10">“Evet. Unuttun mu, öğrenciler hepsi tıkış tıkış Bentley’in içindeler. İçiyorlar.” Drake’in elinde giysiler, çocukların ön ofis-</p>

  <p class="p37">te ve Nanigen’de park ettikleri Bentley’in içinde bıraktıkları çeşitli şeylerle dolu bir çamaşır torbası vardı: cep telefonları, şortlar, mayolar, bir havlu. Birkaç <span class="t14">Do</span><span class="t14">ğ</span><span class="t14">a ve Bilim</span> dergisi, bir tablet bilgisayar... Alyson bunları rasgele arabanın içine serpiştirdi.</p>

  <p class="p29">“Hayır, hayır,” dedi Drake. “Alyson, lütfen. Herkesin nerede oturduğuna karar vermemiz lazım.”</p>

  <p class="p30">“Çok gerginim.”</p>

  <p class="p30">“Anlıyorum, ama bunu yapmamız lazım.”</p>

  <p class="p29">“Uçurumdan aşağıya itince nasılsa hepsi bir yana dağılacak.”</p>

  <p class="p30">“Alyson. Yine de bunu yapmamız gerek.”</p>

  <p class="p29">“Ama polisler... cesetler bulunamayacak. Arabanın içinde olmayacaklar...”</p>

  <p class="p29">“Su kuvvetli akıntılarla ve köpekbalıklarıyla dolu. Deniz cesetleri yutar. Bu yüzden bu işi bu şekilde yapıyoruz Alyson.” “Pekâlâ, tamam,” dedi Alyson çaresizlik içinde. “Arkada kim oturuyor?”</p>

  <p class="p30">“Danny.”</p>

  <p class="p29">Alyson torbadan bir kazak ve adı <span class="t14">F</span><span class="t14">ı</span><span class="t14">rsat</span> olan yıpranmış bir Conrad romanı çıkardı. “Emin misin Vin? Sanki düzmeceymiş gibi görünüyor.”</p>

  <p class="p30">“Üstünde adı var.”</p>

  <p class="p30">“Pekâlâ. Onun yanında kim oturuyor?”</p>

  <p class="p30">“Jenny. Ona acıyor.”</p>

  <p class="p29">İnce bir eşarp, beyaz piton derisinden bir kemer; bunları arkaya bıraktı.</p>

  <p class="p30">“Çok pahalı bir kemer. Yasadışı değil mi?”</p>

  <p class="p30">“Piton mu? Sadece Kaliforniya’da.”</p>

  <p class="p29">Sonra Peter Jansen’ın gözlüğü; devamlı kaybettiği gözlük. Erika Moll’un mayosu ve bir çift şort.</p>

  <p class="p29">Karen King’in direksiyon başında olduğu ön koltuklara da eşyaları yerleştirdikten sonra bu iş bitmişti. Vin Drake laboratuvar alkolünü arabanın arkasına döktü, şişeyi kırdı ve ön tarafa, torpido gözünün altına attı.</p>

  <p class="p10">“Aşırıya kaçmayalım.” Drake gökteki bulut parçalarına ve uçurumun altındaki beyaz köpüklü dalgalara baktı. “Ne güzel bir gece,” dedi başını sallayarak. “Yaşadığımız bu dünya ne kadar güzel.” Arabanın sol tarafına geçip ona uzaktan baktı. “Biraz ileride arazi aşağıya eğim yapıyor,” dedi. “Arabayı oraya varana kadar sür ve in. Sonra birlikte aşağıya iteriz.”</p>

  <p class="p43">Alyson, “Tekrar içine girmek istemiyorum Vin,” dedi. “Saçmalama. Süreceğin mesafe üç metre. Sadece üç metre.” “Ama ya bir şey olursa...”</p>

  <p class="p12">“Hiçbir şey olmaz.”</p>

  <p class="p12">“Neden oraya kadar sen sürmüyorsun Vin?”</p>

  <p class="p10">“Alyson.” Drake sert bir bakış attı. “Ben daha uzun boyluyum, koltuğu geri çekmem gerekecek; bu da polis soruşturması sırasında kuşkulu görünür.”</p>

  <p class="p12">“Ama...”</p>

  <p class="p43">“Karar verdik.” Drake onun binmesi için kapıyı açtı. “Hadi.” Alyson duraksadı.</p>

  <p class="p12">“Karar verdik Alyson.”</p>

  <p class="p10">Alyson direksiyona geçti; havanın sıcak olmasına rağmen titriyordu.</p>

  <p class="p12">“Şimdi arabanın tavanını kapat.”</p>

  <p class="p12">“Neden kapatıyorum?” diye sordu Alyson.</p>

  <p class="p12">“Her şey arabanın içinde kalsın diye.”</p>

  <p class="p10">Alyson motoru çalıştırdı ve bir düğmeye bastı; Bentley’in tavanı kalktı ve katlanarak kapandı. Vin birkaç adım ötede durup Alyson’a arabayı öne sürmesini işaret etti. Araba öne doğru bir metre kadar kayınca Alyson bir çığlık attı, sonra durdu.</p>

  <p class="p10">“Tamam, çok iyi,” dedi Drake ve cebinden nitril eldivenlerini çıkardı. “Orada kalsın. Vites park halinde, motor çalışıyor olsun.”</p>

  <p class="p10">Vin araca yaklaşırken Alyson da aşağı inmek üzereydi. Drake’in eldivenleri giyerken çıkardığı sesi duymadı. Drake seri bir hareketle kapıyı kapatıp kilitledi ve iki eliyle Alyson’ın saçlarını kavradıktan sonra başını ön panele çarptı. Alyson haykırmaya başladı, ama Drake onun başını üst üste defalarca metal panele vurdu. Sonra işi garantiye almak için birkaç kez de direksiyona çarptı. Alyson hâlâ bayılmamıştı, ama bu uzun sürmeyecekti. Drake onun arkasından uzanıp vitesi geçirdi. Bentley onun yanından ilerleyip kırık köprüye doğru gitti, sonra o noktada bükülerek iki yüz metre aşağıdaki nehre ve okyanusa uçtu.</p>

  <p class="p41">Drake ayağa kalktı. Arabanın kayalarda çıkardığı sesi duydu. Bentley ters dönmüştü; Drake altında herhangi bir kıpırtı var mı diye baktı. Tekerleklerden biri yavaşça dönüyordu, ama başka bir hareket yoktu. “Güven her şeydir Alyson,” dedi ve eldivenlerini çıkarıp geriye döndü.</p>

  <p class="p10">Drake kendi arabasını yüz metre geride bırakmıştı; toprak yol kaya gibi sert olduğundan lastik izi kalmayacaktı. Direksiyona oturup dönüş yapabileceği genişlikte bir yer bulana kadar geri viteste gitti artık hata yapmaması lazımdı. Sonra güney yönüne dönüp Honolulu yolunu tuttu. Polislerin uçuruma düşen otomobili bulmaları birkaç gün sürerdi, ama Drake bunun daha çabuk gerçekleşmesi için bir şeyler yapacaktı. Ertesi sabah öğrencilerin kaybolduklarını ve onları merak ettiğini ihbar edecekti. Yanlarında güzel Bayan Alyson Bender’la birlikte şehirde eğlenmeye gitmişlerdi.</p>

  <p class="p10">Haberin daha geniş bir alana yayılıp Cambridge ve Boston’a erişmesi Vin Drake’i hiç endişelendirmiyordu. Bu konuda Hawaii yardımcı olacaktı. Hawaii bir turizm merkeziydi ve kaç ziyaretçinin dev dalgalarda, dağ tırmanırken ve diğer açık hava etkinlikleri sırasında öldüğünü haber yapmazlardı. Cambridge haberi, özellikle de öğrencilerden birkaçı çok güzel oldukları için birkaç gün gündemde kalırdı, ama çok geçmez daha renkli haberlerin çıkmasıyla unutulurdu; Avusturya prensesinin helikopter kazasında ölümü; Tasmanya’da kaybolan dalgıçlar; Khumbu Üssü’de ölen Teksaslı milyoner; dev bir komodo kertenkelesinin yediği turist...</p>

  <p class="p10">Her an yeni bir renkli haber çıkardı. Bu olay unutulup gidecekti.</p>

  <p class="p10">Tabii, şirket içinde bazı zorlukların çıkması kaçınılmazdı. Öğrencilerin bu ziyareti Nanigen’in kadrosuna çok önemli bir katkı sağlayacaktı; son zamanlardaki eleman kaybından sonra bu çok önemliydi ve şirketi için büyük bir getiri olacaktı.</p>

  <p class="p10">BM W toprak yolda sarsılarak ilerliyordu. Drake iki eliyle direksiyonu kavramıştı. Güneydeki Kaena Point (“ruhların bu gezegenden ayrıldığı yer”) yönünde ilerliyordu. Dev dalgalar iki yandaki parmaklıkları aşıp yolu ıslatıyordu. Arabadaki tuzlu suyun temizlenmesi lazımdı. BMW’yi Pearl City’de yıkatabilirdi.</p>

  <p class="p12">Saate baktı. 03.30.</p>

  <p class="p10">Tuhaf bir şekilde sakindi, hiçbir gerginlik yoktu. Adanın öbür tarafına, Waikiki’ye, Diamond Oteli’ne dönecek kadar zaman vardı. Çocukların oteline gidip yanlarında getirdikleri bilimsel nesneleri kontrol edecek kadar zamanı vardı.</p>

  <p class="p10">Ve Kahala tarafındaki lüks dairesine gidip rahat yatağına girecek zamanı vardı. Uyandığında da şok içinde mali işler müdürünün ve baştan çıkardığı yetenekli öğrencilerin saçma davranışlarından haberdar olacaktı.</p>
</body>
</html>
