<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p10">kaldırdı. Amar zıpkını hayvanın sırtına iyice soktu, fakat yere düştü. Zıpkın hâlâ çıyanın sırtındaydı. Hayvan kıvranmaya, debelenmeye başladı; dişlerini açıp kaparken bir dişi Amar’ın göğsünü kesti, gömleğini yırtıp üstüne zehir boşalttı.</p>

  <p class="p29">Bu zehirle sırılsıklam olan Amar acı içinde inlemeye başladı. Göğsü alev almış gibiydi. Çıyan sırtındaki zıpkınla debelenirken Rick ve Karen koşup, Amar’ı çekerek oradan uzaklaştırdılar. Çıyan bir an halka oluyor, bir an düzleşiyordu.</p>

  <p class="p29">“Yukarı çıkın!” dedi Karen. “Centipedeler ağaca tırmanamazlar.”</p>

  <p class="p29">Altında kamp kurdukları ağaç yosunla kaplıydı. Yosun tabakasının üstüne atlayıp tutunacak, ayak basacak yerler buldular ve tırmanmaya başladılar. Mikro-dünyada yerçekimi daha az olduğu için kolayca ve çabuk tırmanabiliyorlardı. Amar da tırmanmaya çalıştı, ama bütün vücudu sızılar içinde olduğundan bir yere tutunacak kuvveti yoktu. Peter onu kollarının altından tutup kaldırdı; göğsündeki yaraya dokunmamaya gayret etti. Çok geçmeden yerden yarım metre yükseklikteki mağara gibi bir yere vardılar.</p>

  <p class="p48">Çıyan sırtındaki zıpkınla birlikte harap haldeki kalenin dışına doğru sürünüyordu. Tıslamasını duymak mümkündü. Fakat fazla uzağa gidemedi ve soluması kesildi. Amar zıpkınla öldürücü bir darbe vurmuş, Rick’in kürarı işe yaramıştı.</p>

  <p class="p29">Yerden yarım metre yükseklikteki yosun mağarasında emniyetteydiler; hiçbir çıyan buraya erişemezdi. Baş lambalarım söndürmüşlerdi. Amar aklını kaçırma eşiğinde gibi görünüyordu. Peter ve Karen elini tutup onu sakinleştirmeye çalışıyorlardı. Şok içindeki Amar şiddetle terliyordu, fakat vücut ısısı adamakıllı düşmüş, teni soğuk ve ıslaktı. Onu battaniyeye sardılar.</p>

  <p class="p10">Sonra lambanın ışığında muayene ettiler. Çıyanın dişi göğsünü kemiğe kadar yarmıştı ve bir hayli kan kaybettiği belliydi. Bu da yetmezmiş gibi, büyük miktarda zehir de yaraya bulaşmıştı. Amar’ın zehrin ne kadarını özümlediğini veya bunun ne gibi bir etkisi olacağını kimse bilmiyordu.</p>

  <p class="p10">Amar hezeyan içinde onlarla didişmekteydi. Soluması sık ve sığdı. “Yanıyor...”</p>

  <p class="p12">“Amar, dinle beni. Zehir aldın,” dedi Peter.</p>

  <p class="p12">“Buradan ayrılmamız gerek!”</p>

  <p class="p12">“Hareket etmemen lazım.”</p>

  <p class="p10">“Hayır!” Diğerleri onu tutup yatıştırmaya çalışırken Amar debeleniyordu. “Geliyor! Buraya varmak üzere!”</p>

  <p class="p12">“Ne geliyor?”</p>

  <p class="p10">“Öleceğiz!” diye haykırdı Amar. Ellerinden kurtulmak için mücadele ediyordu.</p>

  <p class="p12">Onu yere bastırıp, direnmesini engellemeye çalıştılar.</p>

  <p class="p10">Peter çıyan zehrinin bilim insanları tarafından pek araştırılmadığını biliyordu. Herhangi bir çıyan zehri için bir panzehir yoktu. Peter, Amar in solunum yetersizliği çekmesinden korkuyordu. Çıyan zehirlenmesinin bazı belirtileri kuduza benzerdi. Amar hiperestezi içindeydi, yani her şeyi aşırı bir duyarlılıkla hissediyordu. Sesler ona çok yüksek geliyor, tenine en küçük bir dokunuş ona acı veriyordu. Battaniyeyi üstünden atmaya çalıştı. “Yakıyor, yakıyor,” deyip duruyordu.</p>

  <p class="p12">Peter ona bakmak için bir anlığına baş lambasını yaktı.</p>

  <p class="p10">“Kapat onu!” diye haykırdı Amar kollarını sallayarak. Ağlamadığı halde sulanan gözlerinden boşanan yaşlar yanaklarından aşağıya akmaktaydı. Ama hepsinden kötüsü, Amar’ı müthiş bir ölüm korkusu sarmıştı. Her an korkunç bir şey olacağına inanıyordu. “Buradan gitmemiz lazım!” diye inledi. “Geliyor! Yaklaşıyor!” Ama bunun ne olduğunu söyleyemiyordu.</p>

  <p class="p41">“Kaçın!” diye bağırdı Amar. Yosun mağaradan sürünerek çıkmaya çalıştı. Peter ve diğerleri onu yakalayıp aşağıya atlamasına engel oldular.</p>

  <p class="p10">Uzun bir süre Amar hezeyan içinde debelendi ve sayıkladı, ama sabahın erken saatlerinde daha sakinleşti ve soluması düzeldi. Belki de çırpınmaktan bitkin düşmüştü. Peter bu gelişmeyi olumlu bir işaret olarak gördü. Amar’in kurtulacağını umuyordu.</p>

  <p class="p12">“Öleceğim,” diye fısıldadı Amar.</p>

  <p class="p12">“Hayır, ölmeyeceksin,” dedi Peter. “Dayan.”</p>

  <p class="p10">“İnancımı kaybettim. Küçükken reenkarnasyona inanırdım. Artık ölümden sonra hiçbir şey olmadığını biliyorum.” “Zehir seni böyle konuşturuyor Amar.”</p>

  <p class="p10">“Hayatımda o kadar çok kişiyi incittim ki. Artık bunu telafi etme imkânım yok.”</p>

  <p class="p10">“Hadi Amar. Sen kimseyi incitmemişsindir.” Peter sesinin güven verici olduğunu umuyordu.</p>

  <p class="p10">Bütün bunlar karanlıkta oluyordu, çünkü baş lambalarım yakmaya cesaret edemiyorlardı. Erika Moll çocukluğunda karanlıktan çok korkmuştu; şimdi Amar’ın dehşet içinde sayıklaması onun bu köklü korkusunu tekrar yüzeye çıkarıyordu. Amar’ın acı çekmesi Erika’yı herkesten çok üzmüştü; ağlamaya başladı. Kendini tutamıyordu.</p>

  <p class="p10">“Birisi şu kadını sustursun lütfen,” dedi Danny Minot. “Amar’ın delirmesi zaten yeterince kötü, ama bu hıçkırıklar beni sinir ediyor.” Danny burnunu kaşımaya, parmak uçlarını yüzünde gezdirmeye başladı.</p>

  <p class="p30">Peter, Danny’nin de durumunu iyi görmedi, ama dikkatini Erika’ya yöneltti. Onu kollarının arasına alıp saçlarını okşadı. Bir zamanlar sevgili olmuşlardı, ama şimdiki aşk değildi, hayatta kalma savaşıydı. İnsanların ölmesine engel olmaya çalışıyordu. “Her şey yoluna girecek,” dedi Erika’ya elini sıkarak.</p>

  <p class="p30">Erika Tanrı’ya yakarış duasına başladı. “Cennetteki babamız...”</p>

  <p class="p30">“Bilim ona yetmeyince Tanrı’ya dönüyor,” dedi Danny.</p>

  <p class="p30">“Sen Tanrı hakkında ne bilirsin ki?” dedi ona Rick.</p>

  <p class="p30">“Senin bildiğin kadar Rick.”</p>

  <p class="p30">Diğerleri uyumaya çalıştılar. Yosunlar ılık ve yumuşaktı; onca mücadeleden sonra hepsi bitkin düşmüştü. Hiçbiri uyumak istemiyordu, ama yine de uyku onları şefkatli kolları arasına alıverdi.</p>

  <p class="p30"><span class="t7">&nbsp;</span></p>

  <p class="p105"><span class="t7">24. BÖLÜM</span></p>

  <p class="p106"><span class="t7">CHINATOWN, HONOLULU</span></p>

  <p class="p106"><span class="t7">30 EK</span><span class="t7">İ</span><span class="t7">M, SAAT 11.30</span></p>

  <p class="p28"><span class="t34">&nbsp;</span></p>

  <p class="p64"><span class="t32">K</span></p>

  <p class="p28">omiser yardımcısı Dan Watanabe, Honolulu şehir merkezindeki Deluxe Plate adında küçük bir lokantada oturmuş, parmakları arasında domuz konserveli suşi tutuyordu. Suşi deniz yosununa sarılı yağda kızartılmış pirinçti ve tam ortasında domuz eti vardı. Watanabe bir lokma ısırdı. Deniz yosunu, kızarmış pirinç ve tuzlu domuz ağzında birleşerek mükemmel bir tat verdi. Bunu Hawaii dışında hiçbir yerde yiyemezdiniz.</p>

  <p class="p10">Tadını çıkararak lokmasını ağır ağır çiğnedi. İkinci Dünya Savaşı sırasında askerleri beslemek için gemiler dolusu domuz konservesi Hawaii’ye gelmişti. Amerikan askerleri savaş boyunca neredeyse bundan başka bir şey yememişlerdi. Domuz konservesi ve atom bombası Amerika’nın zaferini sağlamıştı. Aynı zamanda Hawaii halkı da domuz konservesini sevmeye başlamıştı ve bu sevgi hâlâ devam etmekteydi. Dan Watanabe domuz etinin beyni iyi çalıştırdığına inanırdı. Bunun sayesinde bir polis elindeki vakayı daha net inceleyebiliyordu.</p>

  <p class="p10">Şu anda kayıp Nanigen yöneticisi hakkında düşünmekteydi. Yönetici Eric Jansen tekne motorunun bozulması ve büyük dalgalarla alabora olması sonucu boğularak ölmüştü. Ne var ki, cesedi bulunamamıştı. Molokai Kanalı beyaz köpekbalıklarıyla doluydu; cesedini yemiş olmaları çok mümkündü. Ama daha kuvvetli bir ihtimal cesedin her zamanki rüzgârlar ve akıntılarla Koko Head’e sürüklenmiş olmasıydı. Oysa ceset kaybolmuştu. Eric’in kaybolmasından kısa bir süre sonraysa, kardeşi Peter Jansen, Hawaii’ye gelmişti.</p>

  <p class="p12">Sonra da Peter’ın kayboluşu.</p>

  <p class="p10">Nanigen güvenlik amiri Don Makele den Honolulu polisine yedi doktora öğrencisi ve Alyson E. Bender adlı bir Nanigen yöneticisinin kaybolduğu ihbarı gelmişti. Bu öğrencilerden biri de Peter Jansen’dı. Öğrencilerin Nanigen’de işe alınmaları söz konusuydu. Bender adlı kadın da dahil olmak üzere bütün bu sekiz kişi akşam eğlenmek üzere dışarıya çıkmışlar, bir daha da dönmemişlerdi.</p>

  <p class="p10">Don Makele’nin ihbarı Honolulu Polis Müdürlüğü Kayıp Şahıslar Şubesi’ne gelmişti. Bu ihbar hakkında rapor tutulmuş ve her sabah bütün şubeye dağıtılan “Günün Önemli Olayları” bültenine dahil edilmişti. Watanabe de bu bültene baktığı zaman hadiseyi öğrenmişti. Demek ki, iki Nanigen yöneticisi kayıptı. Artı, yedi öğrenci.</p>

  <p class="p12">Nanigen’le bağlantılı dokuz kişi. Kayıp.</p>

  <p class="p10">Tabii, Hawaii’de insanlar kaybolurdu, özellikle de genç turistler. Sörf dalgaları çok tehlikeli olabilirdi. Ya da içkinin dozunu kaçırırlar, kendi adlarını bile unutabilirlerdi. Kauai’ye kalkan bir uçağa atlatıp, sırt çantalarıyla Na Pali Sahili’ne giderler, nereye gittiklerini kimseye söylemezlerdi. Ama hepsi Nanigen’le bağlantılı, hepsi farklı yerlerden gelen ve farklı işler yapan dokuz kişinin dokuzu birden nasıl kaybolurdu?</p>

  <p class="p107">Dan Watanabe şekersiz kahvesinden bir yudum aldı ve sıışisini bitirdi. İçinde profesyonel bir merakla birlikte tuhaf bir huzursuzluk vardı. Neredeyse kokusunu alabiliyordu. Bir suç işlenmiş olabilirdi.</p>

  <p class="p107">“Tekrar doldurayım mı?” diye sordu garson kadın Misty elinde kahve sürahisiyle.</p>

  <p class="p107">“Sağ ol.” İnsanı öğlen sonrasında ayakta tutabilecek kadar sert Kona kahvesiydi.</p>

  <p class="p30">“Tatlı ister misin Dan? Haupia turtamız var.”</p>

  <p class="p107">Watanabe göbeğini okşadı. “Hayır, sağ ol Misty. Az önce domuzlu suşimi yedim.”</p>

  <p class="p107">Misty hesap pusulasını bırakıp gittikten sonra Watanabe pencereden dışarıya baktı. Yaşlı bir Çinli kadın günlük alışverişini yapmış, çekçek arabasıyla paketlerini taşıyordu; gazete kâğıdına sarılı bir balığın kuyruğu dışarıya sarkmıştı. Havada bir bulut bir an sokağı gölgelere boğduktan sonra geçiyor, ortalık yine aydınlanıyordu. Her zamanki gibi alize rüzgârları yağmuru ve güneş ışığını Oahu’nun bir ucundan diğerine sürüklemekteydi. Yağmur ve güneş adanın devamlı misafirleriydi ve dağlara bakınca sık sık gökkuşağı görülürdü.</p>

  <p class="p107">Watanabe güneş gözlüğünü takıp karakola dönmek üzere yola çıktı. Diliyle dişleri arasında kalan bir domuz eti parçasını çıkarmaya çalışarak ağır adımlarla yürüyordu. Ofisine vardığın da Watanabe kararını vermişti.</p>

  <p class="p30">Nanigen’e soruşturma açacaktı.</p>

  <p class="p30">Sessizce.</p>

  <p class="p107">Olay çok hassastı. Nanigen çok ünlü bir şirketti ve CEO’su tanınmış bir insandı. Kim bilir, şirketin siyasi bağlantıları da olabilirdi. Nanigen konusu onu üç kişinin ölümüyle ilgili vakaya ayırdığı zamanı alacaktı. Avukat Willy Fong, özel dedektif Marcos Rodriguez ve kimliği belirsiz Asyalı bir adam Fong’un kilitli ofisinde vücutlarındaki sayısız kesik sonucu kan kaybından ölmüşlerdi. Watanabe bu vakaya Willy Fong Balçığı diyordu. Nasılsa bir ilerleme kaydetmemiş olduğu için, bu vakayı bir süre askıya alabilirdi.</p>

  <p class="p10">Merkeze gelince amiri Marty Kalama’nın ofisine uğradı. “Nanigen’deki kayıp şahıslar vakasını araştırmak istiyorum.” “Neden Dan?” diye sordu Kalama arkasına yaslanıp gözlerini kırpıştırarak.</p>

  <p class="p10">Watanaba amirinin onun yöntemlerini sorgulamadığını biliyordu. Kalama sadece onun ne düşündüğünü öğrenmek istemişti. “Önce belki kayıp şahıslar ortaya çıkar diye, kısa bir süre beklemek istiyorum. Öyle olmazsa bir ekip oluşturacağım. Ama şu anda tek başıma biraz soruşturacağım. Gizlice.”</p>

  <p class="p12">“Bir suç işlendiğinden mi kuşkulanıyorsun?”</p>

  <p class="p10">“Olası bir neden düşünemiyorum. Ama açıklaması olmayan bazı tuhaflıklar var.”</p>

  <p class="p12">“Pekâlâ,” dedi Kalama. “Anlat.”</p>

  <p class="p10">“Peter Jansen. Ona ağabeyi Eric’in boğulurken çekilmiş videosunu gösterdiğimde, olaya tanık olan bir kadını tanır gibi oldu. Ama sonra kadını tanımadığını söyledi. Bence yalan söylüyordu. Sonra iki adamımı boğulan yönetici Eric Jansen hakkında bilgi almaları için Nanigen’e yolladım. Adamlarım şirketin CEO’su olan Drake adındaki adamla görüştüler. Drake çok nazikti. Ama adamlarım onun hiç gereği yokken çok gergin olduğunu rapor ettiler.”</p>

  <p class="p12">“Belki de o Bay...”</p>

  <p class="p12">“Drake.”</p>

  <p class="p12">“Drake yöneticisini kaybettiği için üzgündü.”</p>

  <p class="p10">“Daha çok arabasının bagajında ceset saklayan biri gibiymiş,” dedi Watanabe.</p>

  <p class="p12">Marty Kalama çerçevesiz gözlük camlarından gözlerini kısarak baktı. “Dan, bana henüz bir delilden söz etmedin.” Watanabe karnını ovaladı. “İçgüdüm böyle söylüyor.” Kalama başını salladı. “Dikkatli ol.”</p>

  <p class="p42">“Hangi konuda?”</p>

  <p class="p42">“Nanigen’in ne iş yaptığını biliyorsun, değil mi?”</p>

  <p class="p12">Watanabe sırıttı. Eyvah. Nanigen’in ne işle uğraştığına hiç bakmamıştı.</p>

  <p class="p42">“Küçük robotlar yapıyorlar,” dedi Kalama. “Çok küçük.” “Ee?”</p>

  <p class="p12">“Böyle bir şirketin devletle sözleşmeleri olabilir. Bu da bize sorun çıkarabilir.”</p>

  <p class="p12">“Nanigen hakkında bir şeyler biliyor musun?” diye sordu Watanabe.</p>

  <p class="p42">“Ben sadece bir polisim. Polisler bir boktan anlamazlar.” Watanabe güldü. “Seni bu işe karıştırmam.”</p>

  <p class="p12">“Sakın karıştırma,” dedi Kalama sertçe. “Hadi, şimdi toz ol.” Gözlüğünü çıkarıp camlarını kâğıt mendille silerken odadan çıkan Watanabe’in arkasından baktı. Onu sessiz ve çok akıllı bulurdu, en iyi dedektiflerinden biriydi. En büyük sorunları da onun gibiler çıkarırdı zaten. Ne ki, Marty Kalama böyle sorunları severdi.</p>

  <p class="p12">&nbsp;</p>

  <p class="p12"><span class="t7">25. BÖLÜM</span></p>

  <p class="p69"><span class="t7">&nbsp;</span></p>

  <p class="p69"><span class="t7">FERN GULLY</span></p>

  <p class="p69"><span class="t7">30 EK</span><span class="t7">İ</span><span class="t7">M, SAAT 07.00</span></p>

  <p class="p28">&nbsp;</p>

  <p class="p36"><span class="t26">S</span></p>

  <p class="p28">abah olduğunda Ko’olau Pali’de yağmur ormanıyla kaplı dağ yamacındaki bir ağacın gövdesinde, yosunlu bir girintiye sığınan altı öğrenci uyandı. Öten kuşların sesleri derin denizlerdeki balinaların birbirleriyle haberleşmesine benziyordu.</p>

  <p class="p10">Peter Jansen başını kenardan uzatıp etrafa bakındı. Çıyanın ezip geçtiği kalelerinin enkazını görebiliyordu. Az ötedeyse çıyanın leşi yatmaktaydı. Karıncalar çoktan onu doğramaya haşlamışlar, leşin büyük bir kısmını parçalar halinde götürmüşlerdi.</p>

  <p class="p10">Denizin dibine yakın bir yerdeyiz, diye düşündü Peter. Orası herhangi bir okyanus kadar derin bir orman deniziydi.</p>

  <p class="p10">Başını kaldırıp ağacın gövdesini inceledi. Ağaç gençti ve küçüktü; tepesinde sanki alev almış gibi görünen kırmızı çiçekler vadi. “Bence tepeye tırmanmaya çalışmalıyız,” dedi diğerlerine.</p>

  <p class="p12">“Neden?” diye sordu Rick.</p>

  <p class="p10">Peter saatine baktı. “Otoparkı görmeye çalışacağım. Doğru yönde olduğumuzu anlamak için. Ve otoparkta neler olduğunu görmek için.”</p>

  <p class="p12">“Mantıklı,” dedi Rick.</p>

  <p class="p10">Diğerleri battaniyeye sarılı Amar’ı ortalarına almış, yosunun üstünde oturmaktaydılar. Amar nihayet uyuyabilmişti. Sağ şakağının üstü morarıyordu. Bu basit bir çürük de olabilirdi, vurgun belirtisi de her halükârda diğerleri ağaca tırmanmaya çalışırken Rick’in Amar’la kalıp ona bakmasına karar verildi. Dört adet telsizleri vardı. Bir tanesi Rick’te kalacak, diğerleri tırmananlarda olacaktı. “Çok acil bir durum olmadıkça telsiz kullanmıyoruz,” diye uyardı Peter.</p>

  <p class="p10">“Nanigen’de birisi dinliyor olabilir mi sence?” diye sordu Karen.</p>

  <p class="p10">“Telsizin menzili sadece otuz beş metre. Ama Drake bizim hayatta olduğumuzdan kuşkulanıyorsa, dinlemede olabilir. Ve o adamdan her şey beklenir.”</p>

  <p class="p32">Ağaca tırmanmaya başladılar. Peter yine önden gidecekti. Ucuna ip bağlı makaralı kemeri taktı ve sırt çantasındaki ip merdiveni yanma aldı. Karen da Rick’in üflemeli okunu, ok kutusunu ve kürar kavanozunu aldı. Karen grubun avcısı olacaktı.</p>

  <p class="p10">Tırmanma işi beklenenden kolay oluyordu. Yosunlar ve sert ağaç kabukları onlara yeterince tutunacak ve basacak yer sağlamaktaydı. Mikro-dünyada tek elle, hatta birkaç parmakla bile bir dala tutunup sarkacak kadar kuvvetliydiler. Ve düşmek de önemli değildi. Hiçbir tehlikesi yoktu. Yere düşünce kimse yaralanmıyordu.</p>

  <p class="p10">Tırmanırken sırayla öncülük ediyorlardı. Bir kişi makaralı kemerle alttakine bağlı olarak elinde ip merdivenle önden tırmanıyor, bunu ağaca bağladıktan sonra diğerlerinin tırmanması için aşağıya sarkıtıyordu.</p>

  <p class="p10">Ağacın gövdesi oluklu ve sert bir kabukla kaplıydı ve bu kabuğun üstünde mikroskobik bitkiler vardı. Ama bunlar mikro insanlar için çalılık kadar büyüktü. Ağaç kabuğunda ayrıca pek çok çeşit liken de görülüyordu. Yapraklan yuvarlak ve kayış gibi, dalları yılan gibi kıvrılıyordu.</p>

  <p class="p10">Bir süre sonra Danny Minot pes etti. “Bunu artık yapamayacağım,” dedi ve güneşli, sıcak bir noktadaki liken kümesi üstüne oturdu.</p>

  <p class="p10">“Bizler devam ederken burada kalmak mı istiyorsun?” diye sordu Peter.</p>

  <p class="p10">“Aslında Harvard Meydanındaki Cezayir Kafe’de oturup espresso içmeyi ve dergimi okumayı isterdim,” dedi Danny cılız bir gülümsemeyle.</p>

  <p class="p10">Peter ona bir telsiz uzattı. “Acil bir durum olursa bize seslen.”</p>

  <p class="p12">“Tamam.”</p>

  <p class="p12">Peter elini onun omzuna koydu. “Her şey yoluna girecek.”</p>

  <p class="p12">“Tabii ki girmeyecek,” dedi Danny.</p>

  <p class="p12">“Pes edemeyiz Danny.”</p>

  <p class="p10">Danny kaş çatıp sırtını liken kümesine dayadı ve telsiz kulaklıklarım başına geçirdi. “Deneme, deneme,” dedi mikrofona. Sesi herkesin kulaklarını sızlattı.</p>

  <p class="p12">“Hey, telsiz kullanmamalıyız,” diye uyardı Peter.</p>

  <p class="p10">“Vin Drake! İmdat! SOS. Bir ağacın üstünde mahsur kaldık!” diye bağırdı Danny mikrofona.</p>

  <p class="p108">“Kes şunu!”</p>

  <p class="p109">“Şaka yapıyordum.”</p>

  <p class="p10">Bir telsiz yayını yakaladım.” Johnstone başında kulaklıklar, kokpitteki telsiz belirleyicinin üstüne eğildi. Sonra bir kahkaha attı. “Aptal herifler, Drake’ten yardım istiyorlar.” Başını kaldırıp tepedeki ağaçlara baktı. “Buralarda bir yerdeki ağacın üstündeler.”</p>

  <p class="p10">Telius homurdandı. Dürbünüyle ayağa kalkıp etraftaki ağaçları taramaya başladı; bir hareket görmeyi veya ses duymayı umuyordu. Casuslar yukarıda bir yerdeydiler. Onları bulmak kolay olmayacaktı.</p>

  <p class="p10">Hiçbir şey göremedi. Sonra sessizce parmağıyla işaret etti: Bu taraftan.</p>

  <p class="p10">Johnstone Hexapod’u o tarafa yönlendirince, yürüteç orman zemininde hiç ses çıkarmadan, kayar gibi ilerlemeye başladı. Motorlarının mırıltısı dışında hiçbir şey duyulmuyordu.</p>

  <p class="p10">Telius bir ağacın tabanını göstermekteydi. Bir pandanus ağacıydı. Telius ağacın üst kısmını gösterip, “Yukarıya,” dedi.</p>

  <p class="p10">Johnstone cihaza bir komut verince aracın pençeleri ve bacakları kılıfları içine çekildi ve onların yerinde üstü son derece ince kıllarla örtülü yumuşak yastıklar belirdi. Bunlar nano-kıllardı ve cam dahil her türlü yüzeye yapışabiliyordu. Hexapod ağacın gövdesine tırmanmaya başladı. Kokpitte emniyet kemerleri bağlı olan iki adam yürütecin artık diklemesine ilerlediğni fark etmediler bile. Zaten yerçekimini de pek hissettikleri yoktu.</p>

  <p class="p10">Öğrenciler ohia ağacının en üst dallarına vardıklarında öncülüğü Karen King yapmaktaydı. Karen yaprakların arasında sürünerek parlak güneş ışığı altındaki yüksek bir dala çıktı. Buradan gördüğü manzara muhteşemdi. Diğerleri de onun yanma geldiler. Dal hafif rüzgârda sallanıyordu. Ohia çiçekleri kırmızının çeşitli tonlarıyla havai fişekleri andırmaktaydı ve tatlı bir kokusu vardı.</p>

  <p class="p10">Çiçeklerin arasından gördükleri yer Manoa Vadisi ve etrafındaki dağlardı. Yeşil bir pelerin giydirilmiş gibi görülen yamaçların dorukları bulutlarla taçlandırılmıştı. Ağaçların arasından akan şelaleler görülüyordu. Bir volkanik krater olan Tantalus Zirvesi kuzey yönünde vadiye tepeden bakan bir konumdaydı. Güneybatıda, vadinin dar ağzının ötesinde görünen Honolulu binaları şehrin vadiye ne kadar yakın olduğunu göstermekteydi. Buna rağmen Pearl Harbor’un uzak tarafındaki Nanigen merkeziyle aralarında sanki bir milyon kilometre mesafe varmış gibiydi.</p>

  <p class="p10">Güneydoğu yönüne baktıkları zaman seraları, otoparkı ve yağmurla oluşan su birikintileri içindeki toprak yolu gördüler. Otopark boştu; ne bir insan ne de bir araç görünüyordu. Vadinin dar ağzındaki erişim tünelini ve güvenlik kapısını gördüler. Kapı kapalıydı.</p>

  <p class="p10">Peter pusulada otoparkın kerterizini aldı. “Otopark yüz yetmiş derece güneybatıda,” diye açıkladı diğerlerine. Sonra saatine baktı. Dokuz buçuktu. Servis kamyonu öğlen sonrasına kadar oraya gelmezdi. Tabii, geleceği varsa... Ama o anda vadide herhangi bir insan etkinliği görünmüyordu.</p>

  <p class="p10">Başlarının üstünden gök gürültüsü gibi bir ses geçti. İnsanlar içgüdüleriyle hemen eğilip yapraklara tutundular ve bulundukları dalın üstüne yattılar. Peter, “Dikkat!” diye bağırdı. Başlarının üstünden bir kelebek geçti. Turuncu, altın ve siyah renkli kanatlarını çırparak havada dolanıyor, sanki onlarla oyun oynuyor gibiydi. Bir süre sonra bir ohia çiçeği üstüne kondu.</p>

  <p class="p10">Çiçeğin üstünde nektar damlacıkları ışıldıyordu. Kelebek hortumlarını açtı ve damlacıklara erişene kadar uzattı. Galonlarca nektarı midesine indirirken şapırtı ve emme sesleri duyuluyordu.</p>

  <p class="p12">Peter yavaşça başını kaldırdı.</p>

  <p class="p10">Karen kahkahalarla gülüyordu. “Kendini bir görecektin, Peter. Bir kelebek ödünü kopardı.”</p>

  <p class="p12">“Çok etkileyiciydi,” dedi Peter şaşkın halde.</p>

  <p class="p10">Erika onlara bu türün Hawaii yerlisi olan Kamehameha kelebeği olduğunu açıkladı. Kelebek beslenmeye devam ederken rüzgâr insanlara kötü bir koku taşıdı. Kelebeğin görünümü çok güzeldi, ama kokusu felaketti.</p>

  <p class="p10">“Bu onun kimyasal savunmasıdır,” diye açıkladı Erika. “Sanırım, fenoldür. Bu bileşen bir kuşu kusturabilir.”</p>

  <p class="p10">Kelebeğin insanlara aldırdığı yoktu. Çiçeğin üstünden havalanıp, rüzgârı da arkasına alarak oradan hızla uzaklaştı.</p>

  <p class="p10">Kelebek insanlara bir şey öğretmişti. Çiçekler sıvı şekerle doluydu. Enerji için tam ihtiyaçları olan şey. Karen King çiçeğin içine balıklama daldı ve iki elini kepçe yapıp nektarı içmeye başladı. “Arkadaşlar, bunu bir denemeniz lazım,” diye seslendi. Nektarın ilk yudumuyla birlikte vücuduna enerji yayıldığını hissedebiliyordu.</p>

  <p class="p10">Diğerleri de çiçeklerin içine dalıp mümkün olduğunca çok nektar içtiler.</p>

  <p class="p10">Onlar doyasıya nektar içerlerken uzaktaki bir kıpırtı Peter’ın gözüne çarptı. “Birisi geliyor,” diye seslendi.</p>

  <p class="p10">Herkes içmeyi bırakıp uzaktan onlara doğru gelmekte olan araca baktı. Bu siyah bir kamyonetti. Honolulu’dan gelen kıvrımlı yolda ilerledi ve tünelin önündeki kapıda durdu. Sürücü dışarıya çıktı. Manzarayı dürbünle seyretmekte olan Peter adamın kamyonetin arkasından sarı bir tabela çıkardığını gördü. Adam tabelayı kapının üstüne yerleştirdi.</p>

  <p class="p12">“Bir tabela astı,” dedi Peter.</p>

  <p class="p12">“Tabelada ne yazıyor?” diye sordu Karen.</p>

  <p class="p12">“Göremiyorum,” dedi Peter.</p>

  <p class="p12">“Bu servis kamyonu mu?”</p>

  <p class="p12">“Durun bir dakika.”</p>

  <p class="p10">Adam kamyoneti içeriye sürüp kapıyı arkasından kapadı. Bir süre sonra kamyonet tünelden çıkıp vadiye doğru indi ve otoparkta durdu. Adam dışarıya çıktı.</p>

  <p class="p10">Peter sahneyi dürbünle seyretmekteydi. “Sanırım ikmal istasyonlarım yerinden söken bu adamdı. Adaleli bir yapısı ve havai gömleği var. Kamyonetin üstünde NANİGEN GÜVENLİK yazılı.”</p>

  <p class="p12">“Bu servis kamyonu olamaz,” dedi Karen.</p>

  <p class="p12">“Haklısın.”</p>

  <p class="p10">Otoparkta adam yere bakarak bir şeyler arıyor gibiydi. Sonra dizleri üstüne çöküp elini bir zencefil kümesi altında ileri geri gezdirmeye başladı.</p>

  <p class="p12">“Otopark kenarındaki zeminde bir şey arıyor,” dedi Peter.</p>

  <p class="p12">“Bizi mi arıyor?” diye sordu Karen.</p>

  <p class="p12">“Öyle görünüyor.”</p>

  <p class="p12">“Bu hiç iyi değil.”</p>

  <p class="p12">“Şimdi de elindeki telsizle birisine bir şeyler söylüyor.”</p>

  <p class="p12">“Ne?”</p>

  <p class="p12">“Tam bize doğru bakıyor.”</p>

  <p class="p12">“Bizi göremez,” dedi Karen.</p>

  <p class="p12">“Eliyle bizim olduğumuz yeri işaret ediyor. Ve telsizle konuşuyor. Sanki nerede olduğumuzu biliyormuş gibi.”</p>

  <p class="p12">“Bu imkânsız,” dedi Karen.</p>

  <p class="p10">Adam bir kez daha kamyonetin arkasına gidip püskürtme tankı gibi bir şey çıkardı. Tankı omzuna kayışla bağladıktan sonra otoparkın kenarı boyunca yürüyerek bütün bitkilere bir şey püskürttü. Sonra bu maddeyi otoparkın bütün zeminine boca etti.</p>

  <p class="p12">“Ne olabilir bu?” diye sordu Erika.</p>

  <p class="p10">“Eminim, zehirdir,” dedi Karen. “Sağ olduğumuzu biliyorlar. Servis kamyonuyla oraya gitmeyi düşündüğümüzü tahmin ettiler, şimdi de bütün otoparkı zehre buladılar. Bizi bu vadide kıstırmaya çalışıyorlar. Burada ölmemizi bekleyecekler.”</p>

  <p class="p12">“Onları yanıltalım,” dedi Peter.</p>

  <p class="p12">Karen pek iyimser değildi. “Nasıl?”</p>

  <p class="p12">“Yeni bir plan yapalım,” dedi Peter.</p>

  <p class="p12">“Nasıl?” diye sordu Karen.</p>

  <p class="p12">“Tantalus’a gidelim,” dedi Peter.</p>

  <p class="p12">“Tantalus’a mı? Bu delilik Peter.”</p>

  <p class="p12">“Ama neden?” diye sordu Erika.</p>

  <p class="p10">“Orada bir Nanigen üssü var,” dedi Peter. “Üste insanlar olabilir. Belki bize yardım ederler, kim bilir. Jarel Kinsky Tantalus’ta uçaklar olduğunu söylemişti. Onlara mikro-uçaklar diyordu.”</p>

  <p class="p12">“Mikro-uçaklar mı?” dedi Karen.</p>

  <p class="p10">“Ben çok küçük bir Nanigen uçağı görmüştüm. Sizler de gördünüz, unuttunuz mu? Ağabeyimin arabasında bulmuştum.</p>

  <p class="p28">Amar’la birlikte büyüteç altında baktık. Kontrolleri ve kokpiti vardı. Belki bir mikro-uçak kaçırıp bunu uçurabiliriz.”</p>

  <p class="p10">Karen hayretle ona bakıyordu. “Bu tamamen delice bir fikir Peter. Tantalus Üssü hakkında hiçbir şey bilmiyorsun.”</p>

  <p class="p10">“Hiç değilse bizi Tantalus’ta kimse beklemiyor, bu sayede onları şaşırtabiliriz.”</p>

  <p class="p10">“Ama şu dağlara bak,” dedi Karen eliyle göstererek. Tantalus Zirvesi neredeyse dikey yükselen ormanla kaplı bir yamacın tepesindeydi. “En az yedi yüz metre yüksekliktedir Peter.” Bir an düşündükten sonra, “Bu bizim için Everest’e tırmanmak gibi bir şey olur,” dedi.</p>

  <p class="p10">“Ama yerçekimi bizi yavaşlatmaz,” dedi Peter. Dürbünle Tantalus’u inceliyordu. Kraterin tam ağzında devasa bir kayalık gördü. “Bu herhalde Büyük Kaya’dır. Haritaya göre Tantalus Üssü bunun hemen altındaymış.” Ne ki, üssü göremiyordu kayaya çok yakın olabilirdi, ama bu mesafeden görünmüyordu. Pusulayı çıkarıp kayanın kerterizini aldı. “Buradan üç yüz otuz derecede. Pusula çizgisini takip ederek...”</p>

  <p class="p10">“Haftalar sürer,” dedi Karen. “Vurgun yemeden önce sadece birkaç gün zamanımız var.”</p>

  <p class="p110">“Askerler günde elli kilometre yürüyebilir,” dedi Peter. “Peter, biz asker değiliz ki,” diye yakındı Erika.</p>

  <p class="p10">“Sanırım, deneyebiliriz,” dedi Karen. “Ama Amar ne olacak? Yürüyemiyor.”</p>

  <p class="p12">“Onu sırtımızda taşırız,” dedi Peter.</p>

  <p class="p10">“Danny’yi ne yapacağız?” dedi Karen. “İyice can sıkmaya başladı.”</p>

  <p class="p10">“Danny de bizden biri. Onu bırakacak değiliz,” dedi Peter. Tam o anda Peter’ın telsizi telaşlı bir sesle cızırdadı. Arayan Danny’ydi.</p>

  <p class="p12">“Şeytanı an...” dedi Karen.</p>

  <p class="p32">Peter kulaklığı takınca Danny Minot’un bağırışını duydu. “İmdat! Tanrım! Bana yardım edin!”</p>

  <p class="p10">Danny Minot ağacın alt dallarından birinde, güneşli bir noktada uyuyakalmıştı. Ağzı aralanmış, horluyordu; hayatının en korkunç ve en uzun gecesinin sonunda bitkin düşmüştü. Ona doğru yaklaşıp üstünde dolanan takırtıyı duymadı. Yaratık helikopter gibi Danny’nin üstünde dolanırken ifadesiz gözlerle onu inceledi. Bu bir dişi yabanarısıydı.</p>

  <p class="p10">Arı onun üstüne konup anteniyle yavaşça sol koluna dokundu, sonra bunu boğazına ve yanaklarına sürerek tadına baktı. Çok yumuşak ve soluk renkli olan derisi arıya tırtılları hatırlattı. Karnının ucundan uzun bir tüp sarktı, bahçe hortumu gibi bir şeydi. Tüpün ucunda bir matkap ucu vardı.</p>

  <p class="p10">Arı ön ayaklarıyla Danny’yi yavaşça tuttuktan sonra matkabını onun omzuna yerleştirip tenine batırdı. Anestezik bir sıvı enjekte ediyordu. Sonra matkap ucunu derinlemesine soktu.</p>

  <p class="p10">Doğum anındaki bir kadına özgü seslerle soluk alıp veriyordu.</p>

  <p class="p10">Danny rüya görmekteydi. Rüya değişti. Güzel bir kadını kolları arasına almıştı. Kadın çıplaktı ve şehvetli sesler çıkarıyordu. Öpüştüler. Kadının dili boğazına girmişti... Başını kaldırıp yüzüne baktı; bir kadın yüzünde birleşmiş gözler gördü... Kadın onu sımsıkı tutmuş, bırakmıyordu... Danny sarsılarak uyandı.</p>

  <p class="p12">“Aahhh!”</p>

  <p class="p10">Dev bir yabanarısının gözlerine bakıyordu. Arı bacaklarıyla onu sımsıkı tutmuş, iğnesini omzuna gömüyordu. Ve Danny’nin hiçbir şey hissettiği yoktu. Kolu cansızdı.</p>

  <p class="p111">“Hayır!” diye haykırdı ve iğneyi eliyle tutup dışarı çekmeye çalıştı. Ama o sırada arı zaten iğnesini çekmiş, onu bırakmıştı. Uçup gitti.</p>

  <p class="p111">Danny sırtı üstüne yuvarlanıp kolunu tuttu. “Ah! İmdat!” Kol hiçbir hissi olmayan, ölü bir ağırlık gibi omzundan aşağıya sarkıyordu; sanki içine Novocaine pompalanmıştı. Gömleğinde küçük bir delik fark etti; etrafına koyu renkli bir sıvı yayılıyordu kanıydı. Gömleğini yırtıp açtı ve omzundaki deliğe baktı. Sanki bir matkapla delinmiş gibi, düzgün bir yuvarlaktı ve kan sızıyordu. Herhangi bir acı veya başka bir his yoktu.</p>

  <p class="p112">Hemen telsizi kaptı. “İmdat! Tanrım! İmdat!” diye bağırdı.</p>

  <p class="p112">“Danny?” Bu Peter’ın sesiydi.</p>

  <p class="p112">“Bir şey beni soktu... Tanrım.”</p>

  <p class="p112">“Seni ne soktu?”</p>

  <p class="p112">“Hissedemiyorum. Uyuştu.”</p>

  <p class="p112">“Ne uyuştu?”</p>

  <p class="p112">“Kolum. Çok büyüktü...” Danny’nin sesi dehşet doluydu.</p>

  <p class="p111">Rick Hutter’ın sesi duyuldu. “Ne oluyor?” Amar’la birlikte kaldığı ağacın alçak dallarındaki yosun mağarasındaydı.</p>

  <p class="p111">“Danny’yi bir şey sokmuş,” dedi Peter. “Danny... olduğun yerde kal. Sana geliyorum.”</p>

  <p class="p112">“Onu ürkütüp kaçırdım.”</p>

  <p class="p111">“İyi.”</p>

  <p class="p111">Danny iki büklüm olup oturdu; omzuna bakmak istemiyordu. Sızan kan gömleğini ıslatmıştı. Alınım tuttu. Ateşi mi vardı? Hezeyan mı başlıyordu? “Zehir yok... İyiyim... Zehir yok... Zehir yok...”</p>

  <p class="p111">Peter ilkyardım çantasını yanına aldı. İniş kolay oluyor, bazen tek elle bir dala tutunabiliyordu. Danny’yi iki büklüm</p>

  <p class="p28">olmuş, yüzü solmuş halde buldu. Sol kolu cansız gibi görünüyordu.</p>

  <p class="p12">“Kolumu hissedemiyorum,” diye sızlandı Danny.</p>

  <p class="p10">Peter onun gömleğini sıyırıp omzundaki yarayı inceledi. Küçük bir delik yarasıydı. İyotlu bezle sildi. Bunu yaparken Danny’nin canı yanacak sanmıştı, ama Danny hiçbir şey hissetmedi.</p>

  <p class="p10">Peter zehirlenme belirtisi var mı diye inceledi. Danny’nin gözbebeklerinde büzülme veya büyüme var mı diye baktı. Normal görünüyordu. Nabzını tuttu, solumasını kontrol etti ve derisinin renginde veya akli durumunda bir değişiklik var mı diye kontrol etti. Danny çok korkmuştu. Peter onun kolunu muayene etti. Derisinin rengi normaldi, ama kol hissizdi. Bir çimdik attı. “Bunu hissettin mi?”</p>

  <p class="p12">“Hayır.”</p>

  <p class="p12">“Mide bulantısı? Herhangi bir acı?” diye sordu Peter.</p>

  <p class="p12">“Zehir yok... Zehir yok...”</p>

  <p class="p10">“Zehir aldığını sanmıyorum.” Eğer onu sokan şey zehirlemiş olsaydı Danny o anda çok büyük acılar içinde, belki de ölmüş bile olabilirdi. Ama hayati belirtileri stabil durumdaydı. “Sanırım, onu korkutup kaçırmışsın. Neydi bu sahi?”</p>

  <p class="p12">“Bir arı veya yaban arısı,” dedi Danny. “Bilmiyorum.”</p>

  <p class="p10">Yabanarıları arılardan çok daha yaygındı. Hawaii’de çoğu isim verilmemiş ve keşfedilmemiş binlerce tür yabanarısı vardı. Danny’yi ne tür bir yabanarısının soktuğunu bilmek mümkün değildi tabii, onu sokan şey bir yaban arısıysa... Peter kendi gömleğinin kolunu söküp bununla Danny’yle derme çatma bir kol askısı yaptı ve onu nasıl aşağıya indireceğini düşünmeye başladı. “Kendini atlayabilecek gibi hissediyor musun?”</p>

  <p class="p30">“Hayır. Belki.”</p>

  <p class="p29">“Hiç korkma, bir şey olmaz.” Peter telsizle hâlâ ağacın tepesinde bulunan Karen ve Erika’yı aradı. “Danny’yle birlikte yere atlayacağız. Siz de aynı şeyi yapın.”</p>

  <p class="p29">Karen ve Erika yaprakların yanından başlarını uzatıp aşağıya baktılar. Yeri göremiyorlardı. “Biz hazırız,” dedi Karen telsize. Sonra üfleme borusunun sırtına bağlı olduğunu kontrol etti. “Bir, iki, üç...” Önce Erika, hemen ardından Karen atladı.</p>

  <p class="p29">Boşlukta uçarken Karen hava dalışçısı gibi kollarını ve bacaklarını iki yana açtı. Yere doğru süzülüyordu. Altında düşmekte olan Erika’yı gördü; Erika bağırıyordu. Kontrollü bir düşüştü. Karen yumuşak ve yoğun havanın vücudunu sarışını hissedebiliyordu. Bu iş vücut sörfü gibiydi, ama suyun içinde değil, havadaydı. Bir dala çarptı, ama düşmeye devam etti; canı acımamıştı. Tekrar kollarını açıp hava sörfünü sürdürdü. Erika ondan daha hızlı düşmekteydi.</p>

  <p class="p29">Karen biraz yavaşlamak istedi. Düşüşünü yavaşlatmak için sağa sola kıvrıldı, bacaklarını ve kollarını iki yana açtı. Yapraklar yaklaşıyordu. Erika’yı gözden kaybetmişti... derken onun çığlık attığını duydu.</p>

  <p class="p29">Karen yaprakların arasına daldı... Tam karşısında bir örümcek ağı vardı. Erika ağa yakalanmış, kollarını, bacaklarını savurarak kurtulmaya çalışıyordu. Ağın bir ucunda soluk yeşil renkli bir örümcek belirdi. Bu bir yengeç örümceğiydi ve çok zehirliydi.</p>

  <p class="p29">Karen düşüp yanlamasına yuvarlanırken bu örümcek hakkında bildiklerini hatırlamaya çalıştı. Onun da ağa girmesi gerekiyordu. Erika’yı kurtarmanın tek yolu buydu. Ağa girmek. Karen’ın korkusu yoktu. Bir yengeç örümcekle başa çıkabilirdi. Ağın kenarından içine dalıp orada asılı kaldı.</p>

  <p class="p10">Karen’ın boyutlarında biri için ağ bir ucundan diğerine otuz metre büyüklüğündeydi. Bir sirkteki güvenlik ağından çok daha büyüktü. Ve güvenlik ağından farklı olarak bunun ipleri tutkallıydı. Karen tutkalın elbisesine bulaştığını ve onu ağa yapıştırdığını hissetti; Erika onun erişemediği bir yerde panik içinde çırpınıyordu. Örümcek tereddüt içindeydi. Belki de insanları avı olarak düşünmüyor, diye geçirdi içinden Karen. Ama er geç saldıracaktı. Ve bu saldırı çok hızlı olacaktı. “Kımıldama,” diye seslendi Erika’ya. Örümceğin tam karşısına gelene kadar ağda yuvarlandıktan sonra palasını çıkardı. “Yahh!” diye bağırdı örümceğe. Gözleri hızla ağı taradı. Bir süre tetikleyici ipliği aradıktan sonra buldu. Örümceğin ayaklarının birinden ortadaki spiral ipliklere kadar uzanan bir iplikti. Karen bunun üstüne atlayıp tetikleyici ipliği kesti.</p>

  <p class="p10">Örümcek bu tetikleyici ipliği ağma düşen bir kurbanını hissetmek için kullanırdı. Tetikleyici ipliği kesmek bir sinirin kesilmesi gibi olurdu. Örümceği de alarma geçirirdi.</p>

  <p class="p10">Örümcek birden kaçıp kıvrık bir yaprağın içine yuvasına saklandı.</p>

  <p class="p10">“Bunların çoğu çok kolay korkutulurlar,” dedi Karen Erika’ya. Bir ipliği daha kesince iki kadın da serbest kalıp aşağıya düştüler. Karen dönüp örümceğe, “Kusura bakma hayatım,” diye seslendi.</p>

  <p class="p10">Düştükleri zemin yapışkan ipliklerle doluydu. Erika çok sarsılmıştı. “Bir an öleceğimi sandım.”</p>

  <p class="p10">Karen üstündeki iplikleri çekip çıkardı. “Ağın yapısını bildikten sonra gerisi kolay oldu.”</p>

  <p class="p10">“Ama benim uzmanlık alanım kınkanatlı böcekler,” dedi Erika.</p>

  <p class="p32">Peter ve Danny de yakında bir yere düşmüşlerdi. Neden sonra Rick de ortaya çıktı; bir ip yardımıyla Amar’ı indiriyordu. Ohia ağacının altında toplandıkları zaman Peter plandaki değişikliği açıkladı. Tantalus’a gideceklerdi.</p>

  <p class="p10">On dakika sonra Rick ve Peter, Amar’ı aralarında taşıyarak bir eğreltiotu ormanına girdiler. Kılıç büyüklüğündeki otların üstü çiy damlalarıyla kaplıydı ve uçsuz bucaksız bir orman gibiydi. Otların arasından koa ağaçları, olopua ağaçları yükseliyordu.</p>

  <p class="p10">Peter pusulaya baktı. “Bu taraftan,” dedi ve eğreltiotları arasındaki kıvrımlı bir geçit boyunca yürümeye başladılar. Tepelerinde yemyeşil bir sayvan vardı.</p>

  <p class="p10">Danny sendeleyerek yürürken birden durdu ve Amar Singh’e baktı. Gözleri büyüdü. “Kanaması var... kanıyor.”</p>

  <p class="p10">Kimse fark etmemişti. Rick onu yere indirince Amar dizleri üstüne çöktü; burnundan kan sızıyordu. Derken kan düzenli damlalarla yere akmaya başladı.</p>

  <p class="p12">“Beni bırakın,” dedi Amar. “Vurgun başladı.”</p>

  <p class="p113"><span class="t7">&nbsp;</span></p>

  <p class="p113"><span class="t7">26. BÖLÜM</span></p>

  <p class="p114"><span class="t7">YE</span><span class="t7">Ş</span><span class="t7">İ</span><span class="t7">L SAYVAN ALTINDA</span></p>

  <p class="p114"><span class="t7">30 EK</span><span class="t7">İ</span><span class="t7">M, Ö</span><span class="t7">Ğ</span><span class="t7">LEN VAKT</span><span class="t7">İ</span></p>

  <p class="p80">&nbsp;</p>

  <p class="p81"><span class="t19">O</span></p>

  <p class="p80">rada saklanıyorlar,” dedi orman zeminindeki eğreltiotlarına dürbünle bakan Telius. İki adam aracın içinde kayışlarla bağlı olarak baş aşağıya sarkmışlardı. Araç da pandanus ağacının bir yaprağında tersyüz olmuş durumdaydı, ayaklarıyla yaprağa tutunmuştu. Telsiz haberleşmesini yakalamışlardı.</p>

  <p class="p103">Telius bir süre o tarafa baktıktan sonra parmağıyla işaret verdi: İnelim.</p>

  <p class="p103">Johnstone bir düğmeye basınca ayak yastıkları yaprağı bıraktı ve Hexapod aşağıya düşmeye başladı. Araç düşerken Johnstone bacakları katladı. Bacakları altına bükülmüş haldeki araç yere düştü, yuvarlandı ve tersyüz halde durdu. Aracın kafesi içindeki insanları korumuştu.</p>

  <p class="p103">Johnstone yürütecin bacaklarını çıkardı. Bir anda araç doğruldu ve eğreltiotu ormanına doğru ilerlemeye başladı. Telius ayağa kalkıp başını çevirdi ve dinledi. Onların konuşma-</p>

  <p class="p80">larını duymuştu. Parmağıyla nerede olduklarını işaret ederek Johnstone’u bir eğreltiotu sapına doğru yönlendirdi.</p>

  <p class="p103">Hexapod otun sapma tırmanıp yaprakların arasına girdi ve durdu. Telius dürbünle bakınca hedefleri gördü. Altı kişiydiler. Biri hastaydı ve burnu kanıyordu. Herhalde vurgun yemişti. Diğerleri onun etrafında toplanmışlardı. Göründüğü kadarıyla Hintli olanıydı. Burnundan çıkan kan çenesinden aşağıya doğru akıyordu. Adam gidiciydi. “Zavallı herifin vurgun kanaması var,” diye açıkladı arkadaşına.</p>

  <p class="p103">Grubu incelerken Telius liderleri olan kişiyi belirledi ince yapılı, açık kahverengi, kıvırcık saçlı olanı biraz ayrı durmuş bir şeyler anlatıyor, diğerleri dinliyordu. Grubun liderliğini üstlenen kişi buydu. Telius bunu anlamakta zorlanmamıştı. Kimin subay olduğunu hemen anlayabilirdi. Tabii, önce subayı devirmek gerekirdi.</p>

  <p class="p103">Pozisyon iyiydi. Telius gaz tüfeğini çıkarıp grup liderine nişan alırken Johnstone da dürbünü hedefe odaklayıp Telius’a bilgi verdi. Telius tüfeğin dürbününden bakarak hedefin başına kilitlendi. Menzil uzundu, yaklaşık dört metreydi. Hafif bir rüzgâr eğreltiotu yaprağını ve Hexapod’u salladı. Telius yüzünü buruşturdu. Dengeli değildi. Atış riskliydi; Telius hiçbir işini tesadüflere bırakmazdı. Hareket halindeki hedeflere art arda hızlı atışlar yaparak öldürmek zorundaydı, çünkü lideri devirdiği anda diğerleri ürkmüş tavşanlar gibi kaçışacaklardı. Johnstone’a alçalmaları için işaret verdi.</p>

  <p class="p103">Johnstone aracı döndürüp, yapraktan aşağıya, daha dengeli bir pozisyona getirdi. O anda Telius ona durmasını işaret etti. Telius emniyet kayışını çözüp Hexapod’dan aşağıya atladı. Havada bir takla atıp kedi gibi yere düştü. Tüfeği sırtında, sürünerek hedeflere yaklaştı.</p>

  <p class="p10">Peter ilkyardım çantasını açıp Amar’ın yanında diz çöktü ve burnuna kompres yapmaya başladı. Ne yapacağını bilemedi. Burun kanaması bir türlü durmuyordu.</p>

  <p class="p43">“Benden hayır yok,” dedi Amar. “Lütfen, siz devam edin.” “Seni bırakacak değiliz.”</p>

  <p class="p12">“Ben sadece proteinim. Bırakın, gidin.”</p>

  <p class="p10">“Amar haklı,” dedi Danny askıdaki koluna dokunarak. “Onu bırakmamız lazım. Yoksa hepimiz öleceğiz.”</p>

  <p class="p10">Peter ona aldırmadan Amar’ın burnundaki kompresi aldı; bez sırılsıklamdı. Amar çok kan kaybetmiş ve güçsüz kalmıştı. Ve kollarındaki morluklar... Göründüğü kadarıyla centipedenin zehri Amar’ın vurgununu hızlandırmış gibiydi. Vurgunun tek tedavisi dekompresyondu, ama Nanigen’den hâlâ çok uzaktaydılar.</p>

  <p class="p10">“Telsizle yardım istemeliyiz,” dedi Danny diğerlerine öfkeyle bakarak.</p>

  <p class="p10">“Danny haklı olabilir,” dedi Erika. “Belki Nanigen’de iyi bir insan da vardır...”</p>

  <p class="p10">“Galiba arasak iyi olacak,” dedi Karen. “Amar’ı kurtarmak için tek çare bu olabilir.”</p>

  <p class="p11">Peter ayağa kalkıp telsizi aldı. “Pekâlâ.”</p>

  <p class="p32">Eğreltiotunun altında Telius nişan aldı. Tam lideri gaz tüfeğinin dürbününde kilitlemişken, lider vurgun yiyen adamın üstüne eğildi ve ona yardım etmeye çalıştı. Belki ikisini tek atışla devirebilirdi. Lideri ve vurgun yiyeni. Tekrar nişan aldı ve tetiği sıktı; gaz tüfeği şiddetle geri tepti.</p>

  <p class="p10">Aniden bir tıslama duyuldu. Yaklaşık otuz santimetre uzunluğundaki çelik bir iğne Peter’ın gömleğini yırtarak boynunun yanından geçip Amar Singh’e saplandı ve patladı. Patlamayla birlikte her yana metal parçaları ve kan sıçradı. Amar yerden havalandı ve bütün vücudu parçalara ayrıldı. Amar’ın parçaları etrafına saçılırken Peter donup kalmıştı.</p>

  <p class="p10">Üstü Amar’ın kanıyla kızıla boyanmış halde ayağa kalktı. “Bu da ne...” diye başladı.</p>

  <p class="p10">Diğerleri de gerçek ötesi bir sahne seyreder gibi, ağızları açık kalakalmışlardı.</p>

  <p class="p10">Karen etrafa bakındı. “Keskin nişancı!” diye haykırdı. “Siper alın!” En yakın eğreltiotuna doğru bir hamle yaparken Peter’ın hiç kımıldamadığını fark etti; Peter hâlâ olup biteni anlayamamıştı ve felç olmuş gibiydi.</p>

  <p class="p10">Keskin nişancının ikinci atışı Peter’ın başı üstündeki yaprağa isabet ederek patladı. Bu patlama Peter’ı yere düşürdü. Karen keskin nişancının Peter’ı hedef aldığını anladı. Yön değiştirip Peter’a doğru koştu ve onu tuttu. “Eğil ve zikzaklar yap,” diye bağırdı. Uzaklaşması lazımdı, ama şaşırtarak koşması gerekiyordu; keskin nişancı onu koşarken vurabilirdi. “Koş!” diye bağırdı Karen ona.</p>

  <p class="p10">Peter nihayet anladı. Sağa sola doğru kıvrılarak koştu. Amacı bir an önce eğreltiotları arasında gizlenmekti. Karen da onun gibi zikzaklar yaparak Peter’ın yanında koşuyordu, fakat çok fazla yakınında değildi. Bir sonraki atışın...</p>

  <p class="p12">Peter’ın ayağı takıldı ve tepetaklak yere düştü.</p>

  <p class="p10">“Peter!” diye bağırdı Karen. “Kalk hemen!” Peter hareketsiz kalmış, kolay bir hedef olmuştu.</p>

  <p class="p10">“Karen... kaç buradan...” dedi Peter ayağa kalkmaya çalışarak.</p>

  <p class="p10">Bu onun son sözleri oldu. Bir an sonra bir çelik iğne uçarak Peter’ın göğsüne saplandı ve vücuduna girer girmez patladı. Peter daha yere düşmeden ölmüştü.</p>
</body>
</html>
