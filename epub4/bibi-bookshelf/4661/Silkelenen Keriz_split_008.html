<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>0</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_6">YA ŞUNDADIR YA BUNDA:<br class="chapter"/>YATIRIM ARAÇLARI</h1>
				<p class="solbaslik">ELİMİZDE NELER VAR?</p>
				<p class="normal">Kitabın buraya kadarki bölümlerinde önce piyasaların en temel unsurları olan faiz ve dövizin mekanizmasını ve onları etkileyen faktörleri konuştuk. Ardından bireysel yatırımcıların yatırım kararı öncesinde sahip olmaları gereken özellikleri gözden geçirip temel alım satım stratejilerini ve alt stratejileri tartıştık.</p>
				<p class="normal">Bunlar elimizde. Şimdi sırada, bu analizler ve stratejiler sonucunda harekete geçtiğimizde alıp satabileceğimiz yatırım araçlarını tanımak var. </p>
				<p class="normal">Kitabın bu bölümünde en temel menkul kıymetlere yer verdik. İnceleyeceğimiz kıymetler şunlardır: </p>
				<p class="indentmetin">• Hisse Senedi</p>
				<p class="indentmetin">• Sabit Getirili Menkul Kıymetler (SGMK)</p>
				<p class="indentmetin">     • Tahvil ve Bono</p>
				<p class="indentmetin">     • Eurobond</p>
				<p class="indentmetin">• Repo</p>
				<p class="indentmetin">• Yatırım Fonu</p>
				<p class="normal">Bunları en temel özellikleri itibarıyla inceleyecek ve yalnızca işimize yarayan genel tanımlamalar çerçevesinde kalmaya çalışacağız. Yani sizleri mevzuata ve kanun maddelerine boğmadan bilgileri özetleyeceğiz.</p>
				<p class="solbaslik">HİSSE SENEDİ</p>
				<p class="normal">Hisse senedi, diğer pek çok yatırım aracından farklı olarak size düzenli ve önceden kesinleşmiş bir getiri sağlamaz; o bir ortaklık belgesidir. Bir anonim şirketin sermayesinin belli bir bölümünü temsil eder ve size her türlü ortaklık hakkından yararlanma imkânı verir. Buna göre bir şirketin hisse senedine sahip olduğunuzda:</p>
				<p class="indentmetin">• Şirket genel kurulunda oy kullanma hakkına,</p>
				<p class="indentmetin">• yönetime katılma hakkına,</p>
				<p class="indentmetin">• sermaye artırımlarından öncelikli yararlanma (rüçhan) hakkına,</p>
				<p class="indentmetin">• şirketin kâr etmesi ve bu kârı dağıtmayı kararlaştırması durumunda kârdan pay alma hakkına,</p>
				<p class="indentmetin">• şirket faaliyetleri hakkında bilgi edinme hakkına,</p>
				<p class="indentmetin">• tasfiye durumunda pay alma hakkına</p>
				<p class="normal">sahip olursunuz. Bununla birlikte, küçük yatırımcı, genelde yönetsel haklarla pek ilgilenmez ve hisse senedini ucuza alıp pahalıya satarak sermaye kazancı elde etmeyi amaçlar. Bu beklenti, çok sık alım satım hareketi yaratarak hisse senedi piyasasında getirinin volatilitesini (oynaklığını, değişkenliğini) artırmaktadır.</p>
				<p class="normal">Aynı anonim ortaklığa ait farklı özelliklerde hisse senetleri çıkarılabilir. Bunlar, aynı şirketteki farklı ortaklık haklarını ifade eder. Mesela, farklı oranlarda oy hakkına ya da kâr payı hakkına sahip olabilirler. Böylesi ortaklıkların hisselerini A-B-C gibi farklı tertiplerde görebiliriz (İş B, İş C gibi).</p>
				<p class="normal">Sağladığı haklar dikkate alındığında, hisse senedinin bir işletmeye ortak olmanızı sağlayan bir yatırım aracı olduğu kesindir. Bu da çok kısa vadeli bir yatırım aracı olarak kullanılmasının doğru olmadığı sonucunu doğurur ki bu görüşe borsa yatırımcılarının büyük bölümü katılmayacaktır. </p>
				<p class="normal">Köşedeki markete ortak olmayı planladığınızda, ortak olduktan bir hafta sonra ortaklığınızı başkasına devretmeyi aklınızdan bile geçirmezken borsada aldığınız hisseleri 1 saat içinde tekrar satma planınız hep vardır. İki durumda da, aslında, bir işletmedeki ortaklığınızı başkasına devretmenizden bahsediyor olsak da temel fark, devir işleminin kolaylığıdır. Devir işlemi ne kadar kolay, prosedürden uzak olursa el değiştirme sayısı ve hızı da o denli yüksek olacaktır. Bu hızın yüksekliği de fiyat hareketinin oynaklığına yansıyacaktır.</p>
				<p class="normal">Sonuç olarak, aslında bir işletmeye tüm haklarıyla ortak olmak anlamına gelen ve normal şartlarda çok da kısa süreli bakılmaması gereken hisse senedi yatırımı, pratikte oldukça kısa vadeli bir yatırım olarak algılanmakta ve bu da riskini artırmaktadır. Çünkü eğer yatırımcıların büyük bölümünün vade algılaması çok kısa olursa piyasada alım satım hızı çok yükselecek ve gelen her yeni habere hızlı tepki verme olasılığı artacaktır. Bu da fiyatların çok hızlı ve öngörülmesi güç bir biçimde hareket etmesi sonucunu yaratacaktır.</p>
				<p class="normal">Bu durumda hisse senedi yatırımı yüksek fiyat oynaklığına, bir bakıma yüksek riske hazır olmayı gerektirir. Yüksek riske insanlar neden razı olurlar? Elbette yüksek getiri için. O hâlde hisse senedi, yüksek getiri potansiyeli sağlayan, bununla birlikte de yüksek riskli bir yatırım aracıdır.</p>
				<p class="indentmetinbold"><u class="calibre12">Kimler almalı?</u></p>
				<p class="indentmetin">Genç yaşta para biriktirmeye başlayan ve uzunca bir süre bu birikimlerine ihtiyacı olmayacak kesimler için iyi bir yatırım olabilir. Eğer yakın tarihte birikiminizin bir kısmını nakde çevirip harcayacaksanız ya da belli tarihte yapılması gereken ödemeleriniz için bu birikiminize güveniyorsanız yanlış adrestesiniz. Uzun süre boyunca para biriktirmeyi düşünüyor ve ortalamanın üzerinde kazanç elde etmek adına biraz risk alabileceğinizi düşünüyorsanız, hisse senedi doğru yatırım aracı olacaktır. Yatırım ufkunuz uzadıkça yatırımın riski de azalacaktır.</p>
				<p class="indentmetin">İkinci grup ise, piyasaları çok yakından takip eden yatırımcı kitlesinden oluşur. Eğer hisse senetlerini tek tek analiz edebiliyor, kısa vadeli fiyat hareketlerinden yararlanabileceğinizi, dolayısıyla hızlı al-sat yapabileceğinizi düşünüyorsanız hisse senetleri sizin için doğru yatırım aracı olacaktır. Yüksek getiri elde edebilirsiniz. Bu noktada önerimiz “yatırım disiplini” ile ilgili bölümü daha dikkatle okumanızdır, zira “hızlı yatırımcılar” duvara toslamaya en yatkın olanlardır. Yüksek getiri için yüksek risk aldığınızı biliniz.</p>
				<p class="solbaslik">GENEL OLARAK SABİT GETİRİLİ MENKUL KIYMETLER (SGMK)</p>
				<p class="normal">Tahvil, bono, eurobond gibi yatırım araçları, hisse senedinden farklı olarak ortaklık değil, borç-alacak ilişkisi ifade eden menkul kıymetlerdir. Bu tip borç ilişkisi ifade eden araçlar, belli bir tarihte borcu veren tarafa anaparayı öderken belli miktarda getiri sağlamayı da taahhüt etmektedir. Bu nedenle bu tür kıymetlerin genel adı Sabit Getirili Menkul Kıymetlerdir (SGMK).</p>
				<p class="normal">Bu kâğıtlar, satın alan tarafından (borç veren) vade sonuna dek tutulmaları hâlinde, başta taahhüt edilen getiriyi sağlamalıdırlar. Buna göre SGMK tanımı, bu kâğıtlar vade sonuna dek elde tutulurlarsa anlamlıdır. Vadesinden önce elden çıkarılırlarsa getirileri belli değildir. Bu durumda değil sabit getiri, zarar etmek dahi mümkün olabilecektir.</p>
				<p class="normal">SGMK’lar ihraç edildikleri yere göre tanımlanırlar. Örneğin, yurt içi piyasalardan borçlanmak amacıyla çıkarılmış ise <span class="idebold">tahvil</span> ve <span class="idebold">bono</span> olarak adlandırılacaklar, yurt dışından borçlanmak amacıyla çıkarılmış (ihraç edilmiş) ise <span class="idebold">eurobond</span> olarak tanımlanacaklardır.</p>
				<p class="normal">Bu borçlanma araçlarını hem devletler hem de özel kesim çıkarabilir. Bu durumda söz konusu kâğıtların adlandırılmalarında küçük farklılıklar oluşacaktır.</p>
				<p class="normal1">Tahvil ve Bono</p>
				<p class="normal">Tüm SGMK’lar arasında, devletin yurt içinden borçlanmak için çıkardığı kâğıtlardan <span class="idebold">1 </span>yıldan kısa vadeli olanlara <span class="idebold">hazine bonosu; 1</span> yıldan uzun vadeli olanlara ise <span class="idebold">devlet tahvili</span> denir. Devletin iç borçlanmada kullandığı bono ve tahvillere topluca Devlet İç Borçlanma Senetleri (DİBS) denir. </p>
				<p class="normal">Aynı amaçla özel kesim tarafından çıkarılan iç borçlanma kâğıtlarından <span class="idebold">2</span> yıldan kısa vadeli olanlara <span class="idebold">finansman bonosu, 2 </span>yıldan uzun vadeli olanlara ise <span class="idebold">özel kesim tahvili</span> denmektedir.</p>
				<p class="normal1">İç Borçlanma:</p>
				<table class="generictable"><tr class="calibre13"><td class="calibre14">DİBS</td>
						<td class="calibre14">:</td>
						<td class="calibre14">HAZİNE BONOSU</td>
						<td class="calibre14">&lt;</td>
						<td class="calibre14">1 YIL</td>
						<td class="calibre14">&lt;</td>
						<td class="calibre14">DEVLET TAHVİLİ</td>
					</tr><tr class="calibre13"><td class="calibre14">ÖZEL KESİM</td>
						<td class="calibre14">:</td>
						<td class="calibre14">FİNANSMAN BONOSU</td>
						<td class="calibre14">&lt;</td>
						<td class="calibre14">2 YIL</td>
						<td class="calibre14">&lt;</td>
						<td class="calibre14">ÖZEL KESİM TAHVİLİ</td>
					</tr></table><p class="normal">İç borçlanmada kullanılan SGMK’lar, genellikle, <span class="idebold">yerli para</span> cinsinden, mümkün olduğunca <span class="idebold">uzun vadeli</span> ve <span class="idebold">ıskontolu</span> olarak ihraç edilirler. Bu kâğıtlar, yine genellikle, <span class="idebold">sabit faizli</span>dirler. </p>
				<p class="normal">Borçlanıcıların (devlet ya da özel kesim) da işine geleceğinden olabildiğince uzun vadeli olarak çıkarılmaları amaçlanan bu kâğıtlar, piyasa şartları nedeniyle kısa vadeli olarak da çıkarılabilirler. Benzer nedenlerle, örneğin halkın dövizi çok sevmesi ve birikimlerini yabancı parada değerlendirmesi nedeniyle YTL cinsinden borçlanmanın mümkün olmadığı ortamlarda, yabancı para cinsinden iç borçlanma senetleri ihraç edilmesi de mümkündür. Yine gereklilikler, bu kâğıtların sabit olmayan getiriler sağlayacak şekilde ihraç edilmesini avantajlı ya da zorunlu hâle getirebilir. Bu durumda, piyasada getirisi önceden yüzde olarak bilinmeyen, örneğin gerçekleşecek enflasyona ya da ileride ihraç olunacak başka bir kıymetin faiz oranına bağlı SGMK’lar da çıkarılabilmektedir.</p>
				<p class="normal">İç piyasadan borçlanmak amacıyla çıkarılan kâğıtların ihraççı, vade, getiri, para birimi ve fiyatlama açılarından bu kadar çeşitli olması da, aslında, yatırımcılar için ciddi bir avantaj hâline gelmektedir. Böylelikle yatırımcılar risk alma iştahları, vade ufukları ve yatırım önceliklerine uygun, değişik alternatifler arasında karar verebilmekte ve yatırımlarını çeşitlendirebilmektedirler.</p>
				<p class="normal">İç piyasadan borçlanmak için ihraç edilen SGMK’ların genellikle ıskontolu olarak ihraç edildiklerini belirtmiştik. Bu, vade sonu değeri en baştan beri belli olan bir yatırım aracının bugünden daha düşük bir fiyatta satın alınması ve vadeye dek beklenerek ihraççıdan vade sonu değerini (nominal) geri almak prensibine dayanmaktadır.</p>
				<p class="normal">Iskontolu SGMK’ların üzerlerinde vade sonunda elde edilecek tutar (nominal) baştan belirtilmiştir. Söz konusu SGMK’yı bugün satın almak için ödenecek tutar ise, vade sonu değerini bugüne ıskontolayarak bulunur:</p>
				<p class="resimalti">
				<img border="0" class="calibre15" src="011.jpg"/></p>
				<p class="normal">Böylece yatırımcı, örneğin vade sonu değeri 100 YTL olan bir kıymeti bugünden 80 YTL’ye almakta ve vade sonuna dek beklediğinde kıymeti iade ederek 100 YTL almaktadır. Bu durumda vade boyunca bekleyerek elde edeceği getiri:</p>
				<p class="normal">100-80 = 20 YTL olacaktır.</p>
				<p class="normal">Iskontolu ve sabit faizli kâğıtların belki de en önemli özelliğini saptamak için formüle tekrar dönelim. Formülün alt tarafında (paydasında) faiz oranı var. O hâlde, faiz oranları değiştiğinde payda azalacak ve sonuç değişecek. Formülden çıkan sonuç SGMK’nın şimdiki değeri olduğuna göre, formüle baktığımızda; faiz oranları azaldıkça bononun şimdiki değeri artacaktır. Tersine, faiz oranları arttıkça SGMK’ların şimdiki değeri de azalacaktır.</p>
				<p class="normal">Değişimin yönü bizim için önemli. Eğer diğer tüm değişkenler sabitken faiz oranı azalırsa kâğıdın fiyatı artacak, faiz oranları yükselirse kâğıdın fiyatı düşecek. Bu durumda faizler düştüğünde, kâğıdın fiyatı artacak ve elinde tahvil ile bono olan yatırımcılar bundan kâr edecekken, tersi durumda, yani faizlerin yükselmesi hâlinde kâğıtların değeri düşecek ve elinde tahvil ile bono bulunan yatırımcılar zarar edecekler.</p>
				<p class="normal">Bu konudaki kritik sonucumuzu özetlemekte yarar görüyoruz: SGMK’ların fiyatı ile piyasadaki faiz oranları ters orantılı olarak hareket etmektedir.</p>
				<p class="ortayazi">(SGMK’ların ikincil piyasadaki değerleri)     x     (İkincil piyasa faiz oranları)</p>
				<p class="normal">Buradaki bulgumuzu tahvil ve bono değil de SGMK olarak genişlettiğimizi gözden kaçırmamış olduğunuzu umarız. Çünkü bu özellik hem iç piyasa borçlanma kâğıtları için hem de eurobondlar için geçerli bir özelliktir.</p>
				<p class="indentmetinbold"><u class="calibre12">Kimler almalı?</u></p>
				<p class="indentmetin">Yatırımını belli bir süre boyunca çekme amacı olmayan, çok kısa vadeli düşünmeyen yatırımcılar için uygundur. Yatırım ufukları boyunca macera aramayan, risk iştahı düşük yatırımcılar, mevcut vadeli mevduat faiz oranlarını da dikkate alarak YTL cinsinden tahvil ve bonolara yatırım yapabilir. Böylece, belli bir sürede tam olarak ne kadar faiz elde edeceklerini bilerek hesaplarını yaparlar. Aynı mantıkta olan, ancak yatırımlarını dövizde değerlendirmek isteyen yatırımcılar da döviz cinsinden DİBS’leri tercih edebilir.</p>
				<p class="indentmetin">İkinci grup ise, piyasaları çok yakından takip eden ve faiz değişikliklerinden yararlanmayı amaçlayan yatırımcılar olacaktır. Belli bir zaman sonra faiz oranlarının düşeceğini öngören yatırımcılar, şimdiden yüksek getirili bono ve tahvilleri alacak ve faizler, öngördükleri gibi düştüğünde bu kâğıtları satacaklardır. Bu kâğıtların ikincil piyasa fiyatları piyasa faiz oranları ile ters olduğundan, faizlerdeki düşüş, kâğıtların değerini yükseltmiş ve yatırımcı vade sonunu beklemeden belli bir kârı elde etmiştir. Buna göre yatırımcılar, faizlerin düşeceği beklentisiyle DİBS’leri almalı ve düşüş gerçekleşince satarak belli bir kârı kısa vadede relaize etmeyi amaçlamalıdır. Ancak böylesi alım satımların kolayca gerçekleşebilmesi için likit, yani hızlı bir biçimde nakde dönüşebilecek tahvilleri tercih etmenin mantıklı olacağını da hatırlatmakta yarar görüyoruz.</p>
				<p class="normal1">Eurobond (Euro Tahvil)</p>
				<p class="normal">Yurt dışından borçlanmalarda terminoloji ortaktır. Özel kesim ya da devletin yurt dışından borçlanmalarda kullandığı SGMK’ların ortak adı <span class="idebold">eurobond</span>dur (euro tahvil). “Eurobond” teriminin Euro para birimiyle, Avrupa kıtasıyla ya da James Bond ile hiçbir alakası yoktur. </p>
				<p class="normal">Eurobondlar dış borçlanmada kullanılan, döviz cinsinden çıkarılan, uzun vadeli, sabit faizli ve vadeleri boyunca belli aralıklarla kupon ödemesi yapan yatırım araçlarıdır.</p>
				<p class="normal">Türkiye Cumhuriyeti Hazinesi de diğer pek çok ülke gibi yurt dışından borçlanma yapabilmek açısından eurobond ihracına zaman zaman başvurmaktadır. Devletin yanı sıra ülkemizde bazı büyük özel kesim firmalarının da eurobond ihracı yoluna gittiklerini görmekteyiz. Bugün çok değişik vadelerde, hem devletin hem de özel kesimin Euro ve USD cinsinden onlarca değişik eurobondu dünya piyasalarında işlem görmekte ve küçük yatırımcılar da banka ve aracı kurumlar vasıtasıyla bu kıymetlere yatırım yapabilmektedirler.</p>
				<p class="normal">Türk Hazinesi’nin ihraç etmiş olduğu eurobondlar 5 yıldan 30 yıla dek değişen vadelerde ve genelde Euro ve USD cinsinden ihraç edilmektedir. Bu kâğıtların fiyatlaması (matematiği) çok kolay olmadığından bu bölümün amacını aşmakta ve detaya girilmemektedir. Bununla birlikte temel olarak değerlemelerinin (valuation) tahvil ve bonolardaki kurallara uygun olduğunu söyleyebiliriz. </p>
				<p class="normal">Buna göre eurobondlar da diğer SGMK’lar gibi vade sonuna dek elde tutulmaları hâlinde belli bir getiriyi taahhüt etmektedirler. Yine diğer SGMK’lar gibi, vadesinden önce elden çıkarılmaları hâlinde, kuponlu olmalarına rağmen, tıpkı ıskontolu SGMK’lar gibi, ikincil piyasada oluşan faiz oranlarından etkileneceklerdir. Eurobondların da ikincil piyasa fiyatları, piyasa faiz oranları ile ters orantılıdır. Daha önce elde etmiş olduğumuz kuralı hatırlayalım:</p>
				<p class="ortayazi">(SGMK’ların ikincil piyasadaki değerleri)     x     (İkincil piyasa faiz oranları)</p>
				<p class="normal">Eurobondlar USD cinsinden ihraç edildiklerinde yatırımcısına yılda 2 kez (6 ayda bir) ödeme yapmakta, Euro cinsinden eurobondlar ise yatırımcılarına yılda bir kez kupon ödemesi yapmaktadır. Buna göre yıllık % 8 kupon faizi ödemeli bir eurobond, eğer Euro cinsinden ihraç edilmiş ise her yıl yılda bir kez nominal değer (vade sonu değeri) üzerinden % 8’lik bir ödeme yapacak, USD cinsinden bir eurobond ise 6 ayda bir % 4’lük bir ödeme yapacaktır.</p>
				<p class="indentmetinbold"><u class="calibre12">Kimler almalı?</u></p>
				<p class="indentmetin">Dövize yatırım yapmayı seven ve çok uzun süre bu yatırımlarını çekmeyi düşünmeyen yatırımcılar için en ideal yatırım aracıdır. YTL’ye güvenmeyen ve yatırımlarının bir kısmını sürekli olarak yabancı parada (Euro-USD) tutan yatırımcıların bir bölümü, kurdaki hareketlenmeden yararlanma gayretinde de değildir. Bu yatırımcıların beklentisi dövizdeki birikimlerini uzunca bir süre elde tutmak ve bu süre zarfında da en yüksek garantili faizi elde etmektir. Eurobond, döviz mevduat hesabı (DTH) faizlerinden daha yüksek faiz getirisi ile bu beklentiyi karşılayacaktır.</p>
				<p class="indentmetin">İkinci grup, emeklilik birikimi mantığıyla birikimini uzun sürelerde ve döviz cinsinden değerlendiren yatırımcılardır. Örneğin 30 yıllık USD cinsinden bir eurobondu gözüne kestiren bir genç, her ay, gelirinin belli bir kısmını, sürekli olarak aynı kâğıda yatırarak bir emeklilik fonu oluşturacaktır. Aralarda kâğıdın yaptığı kupon ödemelerini de tekrar aynı kâğıda yatırarak bileşik faiz etkisinden de yararlanmış olacaktır. Döviz ödemeli bireysel emeklilik fonlarının topladıkları paraları nereye yatırdıklarını düşünüyorsunuz?</p>
				<p class="indentmetin">Üçüncü grup ise emekli olmuş ya da emeklilik arifesindeki yatırımcılardır. O güne kadarki birikimi ya da ikramiyesiyle yaşamını sürdürmeyi düşünmekte, ancak bir yandan eldeki paranın enflasyonun üzerinde getirip getirmeyeceğinden endişe duymakta, diğer yandan faiz gelirinin ne kadarını harcarsa anaparasının tükenme sürecine gireceğini hesaplamaya çalışmaktadır. İşte bu kitle de birikimlerini uzun vadeli ve sabit faizli bir eurobonda döviz bazında yatıracak ve her 6 ya da 12 ayda bir maaş niyetine kupon ödemesini alacak ve afiyetle harcayacaktır. Faizi çekip harcamasına rağmen anaparası döviz cinsinden aynı kalacak ve bir sonraki dönem aynı miktarda kupon faizi (maaş gibi) alacağını bilecektir.</p>
				<p class="indentmetin">Son grup ise hem yatırımlarını dövizde tutmayı düşünmekte, hem de piyasaları yakından takip ederek faiz dalgalanmalarından yararlanmayı amaçlamaktadır. Bu grup, döviz bazında faiz oranlarının düşeceğini öngördüğünde uzun vadeli eurobondları satın alacak ve beklentisi gerçekleşip faizler düştüğünde satarak, aslında çok uzun vadeli bir yatırım aracından, kısa vadede gelir elde etmeyi amaçlayacaktır. Bunun için piyasayı yakından takip edecek zaman, bilgi ve disipline gerek olacağı açıktır. Tecrübeli bireysel yatırımcılara önerilir.</p>
				<p class="solbaslik">REPO</p>
				<p class="normal">Repo, bir menkul kıymetin vadesinden önce, belli bir tarihte belli bir fiyattan geri alınması taahhüdü ile satılması işlemidir. Her ne kadar tanımının içinde “bir menkul kıymet” dense de pratikte yalnızca <span class="idebold">hazine bonosu</span> ve <span class="idebold">devlet tahvili</span> repoya konu edilmektedir.</p>
				<p class="normal">Geçmişteki ihtişamından oldukça uzak günler yaşayan repo, <span class="idebold">çok kısa vadelerde </span>birikimlerin değerlendirilmesi amacıyla kullanılmaktadır. Mevzuatta 3 aylık vadelere dek yapılabildiği belirtilse de pratikte ağırlıklı olarak <span class="idebold">1 gün, 3 gün ya da 10 gün</span> vadeli işlemler gerçekleşmektedir.</p>
				<p class="normal">Bireysel yatırımcı açısından, banka ya da aracı kurum ile yatırımcı arasında gerçekleşen ve belli bir anaparaya karşılık faiz alındığı şeklinde algılanan repo işleminde, aslında yatırımcı bankadan yatırdığı parasına karşılık bono satın almakta ve örneğin ertesi gün daha yüksek bir fiyattan bankaya geri satmaktadır. Ancak bu işlemde bono transferi kaydı olduğundan yatırımcı durumu, bankaya para yatırıp ertesi gün faiziyle birlikte geri aldığı biçiminde algılamaktadır. </p>
				<p class="normal">Bu tanıma göre, bonoyu satıp ertesi gün geri alan banka, repo işlemi yaparken, işlem için parasını bankaya getiren yatırımcı ters repo işlemi yapmaktadır.</p>
				<p class="normal">Daha önce de altı çizildiği üzere, kaynakların çok kısa vadelerde (1-3 gün) değerlendirilmesi amacıyla kullanılan repo işlemi, bireysel yatırımcılar tarafından eskisi kadar rağbet görmemektedir. Yerini büyük ölçüde likit fona bırakmıştır.</p>
				<p class="indentmetinbold"><u class="calibre12">Kimler almalı?</u></p>
				<p class="indentmetin"> Her an hesabından para çekmesi gerekebilecek durumda olan, ay başında maaşını yatırıp ay içinde küçük küçük harcayan ücretliler, öğrenim kredisi ya da baba harçlığını bankadan parça parça alan öğrenciler ve hesabından ticari amaçla sürekli ve tam olarak beklenmeyen periyotlarla çıkış olan ticaret erbabı.</p>
				<p class="indentmetin">Piyasaların karıştığı bir ortamda, uzun vadeli bir yatırım öncesi bekleme sürecinde, risk almak istemeyen yatırımcılar.</p>
				<p class="solbaslik">YATIRIM FONU</p>
				<p class="normal">Bu noktaya kadar değişik piyasalardan ve yatırım araçlarından bahsettik. Piyasalar, öncelikle, vadelerine göre para ve sermaye piyasaları olarak ikiye ayrıldılar. Ardından piyasadaki etkin para biriminin yabancı para olması durumunda döviz piyasası ile karşılaştık. Piyasaları tanımladıktan hemen sonra bu kez de karşımıza değişik yatırım araçları çıktı: hisse senetleri, tahvil ve bonolar, eurobond ve repo. </p>
				<p class="normal">Açıkçası bölümü fazla detaylandırmamak için incelemediğimiz daha başka yatırım araçları da var. Örneğin başta altın olmak üzere, kıymetli metaller ve emtialar, vadeli işlem sözleşmeleri ve diğerleri.</p>
				<p class="normal">Bireysel yatırımcının tüm bu piyasaları ve yatırım araçlarını anlamak ve incelemek zorunda olduğunu görüyoruz. Dahası, bunlarla ilgili teorik bilgilerin yanı sıra güncel durumlarını ve verilerini de bilmesi gerekiyor. Son olarak, ne zaman, hangisini, hangi fiyattan alacağını ve yine, ne zaman satarak kârı cebine koyacağını analiz etmesi de gerekiyor. Bu sözlerimizi duyan bireysel yatırımcıdan alacağımız cevabı size aktarmamız pek mümkün değil.</p>
				<p class="normal">Görüldüğü üzere, “bir yatırımcıya” bu kadar da yüklenilemez. Tüm bu bilgilere sahip olması, günceli takip edecek zaman ve imkânı olması ve bir yatırım disiplini olmasını beklemek çok da adil değil. Bunların tümüne birden sahip olan yatırımcı sayısı oldukça az. </p>
				<p class="normal">O hâlde, birtakım profesyonellerin, çok sayıda küçük kapital sahibinin varlıklarını belli formatlardaki para havuzlarında toplaması ve bunları risk-getiri optimizasyonu yaparak yönetmesi makul görünüyor. İşte profesyonellerin yatırımcı profiline uygun bir biçimde ve belli kurallara göre yönettikleri bu “mal varlıkları”na <span class="idebold">yatırım fonu </span>diyoruz.</p>
				<p class="normal">Buna göre Sermaye Piyasası Kurulu gözetiminde ve kanunun izin verdiği banka, aracı kurum, sigorta şirketi, emeklilik şirketi, sosyal güvenlik sandıkları gibi kuruluşların kuracakları belli bir minimum sermaye şartı olan “yatırım fonları” kurulur. Ve yine SPK’nın yetkilendirdiği şirketler bu fonları yönetir. Buna göre yatırımcılar, kendi risk profillerine, zaman ufuklarına ve beklentilerine uygun olarak çeşitli türlerde kurulmuş olan bu fonlardan arzu ettiklerine paralarını yatırır ve günlük olarak piyasaları ve paralarının akıbetini takip etmezler. </p>
				<p class="normal">SPK’nın yapmış olduğu tanımlamaya göre, değişik türde yatırım fonları vardır ve bunlar gerektiğinde daha da çeşitlendirilebilir. Bununla birlikte, bugün için ülkemizde kullanılan en temel yatırım fonları ve yönetim ilkeleri aşağıda özetlenmiştir.</p>
				<table class="generictable"><tr class="calibre13"><td class="calibre14"><span class="idebold">FONUN ADI</span></td>
						<td class="calibre14"><span class="idebold">İÇERİK</span></td>
					</tr><tr class="calibre13"><td class="calibre14">Hisse Fon</td>
						<td class="calibre14">Portföyünün minimum % 51’ini sürekli olarak İMKB’de işlem gören hisse senetlerine yatırmak zorundadır. Bu oran genellikle daha yüksektir. Hisse senedi dışındaki kısım ile başka yatırım araçlarına yatırım yapabilir.</td>
					</tr><tr class="calibre13"><td class="calibre14">Tahvil ve 	Bono Fon</td>
						<td class="calibre14">Portföyünün minimum % 51’ini sürekli olarak İMKB’de Bono Fon işlem gören tahvil ve bonolara yatırmak zorundadır. Bu oran genellikle daha yüksektir. Tahvil ve bono dışındaki kısım ile başka yatırım araçlarına yatırım yapabilir.</td>
					</tr><tr class="calibre13"><td class="calibre14">Grup Fon ve İştirak Fon</td>
						<td class="calibre14">Portföyünün minimum % 51’ini sürekli olarak belli İştirak Fon bir ticari gruba (örneğin bir holding) ait menkul kıymetlere ya da fon kurucusunun iştirakte bulunduğu işletmelere ait menkul kıymetlere yatırmak zorundadır. Bu oran, genellikle daha yüksektir</td>
					</tr><tr class="calibre13"><td class="calibre14">Sektör Fon</td>
						<td class="calibre14">Portföyünün minimum % 51’ini sürekli olarak belli bir sektöre ait menkul kıymetlere (örneğin çimento sektöründeki firmaların hisse senetlerine) yatırmak zorundadır. Bu oran genellikle daha yüksektir. Sektör kıymetlerine yatırılmak zorunda olan kısım dışındaki kaynak ile başka yatırım araçlarına yatırım yapabilir.</td>
					</tr><tr class="calibre13"><td class="calibre14">Altın Fon ve Kıymetli Madenler Fonu</td>
						<td class="calibre14">Portföyünün minimum % 51’ini sürekli olarak altına Kıymetli (altın fon) ya da kıymetli madenlere (kıymetli madenler fonu) yatırmak zorundadır. Bu oran, genellikle daha yüksektir.</td>
					</tr><tr class="calibre13"><td class="calibre14">Likit Fon</td>
						<td class="calibre14">Portföyünün tümünü, vadesine 180 günden az kalmış menkul kıymetlere yatırmak zorundadır. Bununla birlikte portföyün ortalama vadesinin 45 günden kısa olması gerekmektedir.</td>
					</tr><tr class="calibre13"><td class="calibre14">Endeks Fon</td>
						<td class="calibre14">Portföyünün minimum % 80’ini belli bir endekse (örneğin İMKB-100 endeksi) dâhil, menkul kıymetlere yatıran fondur. Fonun performansı ile endeksin performansı büyük ölçüde benzer olmalıdır (minimum % 90 korelasyon)</td>
					</tr><tr class="calibre13"><td class="calibre14">Karma Fon</td>
						<td class="calibre14">Portföyüne en az iki yatırım grubundan yatırım araçları dâhil etmek zorundadır (bono ve hisse senedi ya da döviz ve kıymetli maden gibi). Her yatırım grubunun portföydeki oranı en az % 20 olmalıdır. Pratikte 3 ya da 4 ayrı yatırım grubundan kıymetler mevcuttur.</td>
					</tr><tr class="calibre13"><td class="calibre14">Değişken Fon</td>
						<td class="calibre14">Diğer gruplara girmeyen ve yöneticisine esnek bir yönetim alanı bırakan fonlardır. Yönetimlerinde herhangi bir sınırlama yoktur. </td>
					</tr></table><p class="normal">Bu tanımlamanın ardından, “Kimler yatırım fonu almalı?” sorusunu, fon bazında özetlemeye çalışalım.</p>
				<table class="generictable"><tr class="calibre13"><td class="calibre14"><span class="idebold">Yatırım Fonu</span></td>
						<td class="calibre14"><span class="idebold">Kimler almalı?</span></td>
					</tr><tr class="calibre13"><td class="calibre14">Hisse Fon</td>
						<td class="calibre14">Orta ve uzun vadeli yatırımcılar. Belli bir risk 
						karşılığında daha yüksek getiri arzulayan ve yüksek 
						getiriye karşı anapara yatırımının bir bölümünü riske 
						edebilen, hisse senetlerinin iyi performans 
						göstereceğini bekleyen yatırımcılar.</td>
					</tr><tr class="calibre13"><td class="calibre14">Tahvil ve 	Bono Fon</td>
						<td class="calibre14">Orta vadede YTL’ye yatırım yapmak isteyen ve faiz 
						Bono Fon oranlarının yatay ya da aşağı yönlü hareket 
						edeceğini bekleyen yatırımcılar.</td>
					</tr><tr class="calibre13"><td class="calibre14">Grup Fon ve İştirak Fon</td>
						<td class="calibre14">Hisse senetleri piyasalarının yukarı yönlü hareket 
						İştirak Fon edeceğini ve belli bir grubun ülke ve piyasa 
						genelinden daha iyi performans göstereceğini bekleyen 
						yatırımcılar.</td>
					</tr><tr class="calibre13"><td class="calibre14">Sektör Fon</td>
						<td class="calibre14">Hisse senetleri piyasalarının yukarı yönlü hareket 
						edeceğini ve belli bir sektörün ülke ve piyasa 
						genelinden daha iyi performans göstereceğini bekleyen 
						yatırımcılar.</td>
					</tr><tr class="calibre13"><td class="calibre14">Altın Fon ve Kıymetli Madenler Fonu</td>
						<td class="calibre14">Finansal enstrümanlara göre kıymetli metallerin daha 
						Kıymetli iyi performans göstereceğini bekleyen 
						yatırımcılar. Bu Madenler Fonu beklenti, dünyada savaş, 
						finansal kriz gibi belirsizliklerde ve topyekûn 
						enflasyon beklentisinde daha ön plana çıkmaktadır.</td>
					</tr><tr class="calibre13"><td class="calibre14">Likit Fon</td>
						<td class="calibre14">Parasına her an ihtiyaç duyabilecek, kısa vadeli 
						yatırım yapan yatırımcılar için uygundur. Öte yandan, 
						önümüzdeki dönem finansal piyasalarda dalgalanmalar 
						oluşarak yeni yatırım fırsatları doğabileceğini ve bunun 
						öncesinde nakitte kalmanın anlamlı olacağını düşünen 
						yatırımcılar için de uygundur.</td>
					</tr><tr class="calibre13"><td class="calibre14">Endeks Fon</td>
						<td class="calibre14">Borsanın iyi performans göstereceğini öngören, 
						bununla birlikte hangi hisselerin en iyi performansı 
						göstereceğinin seçimini bir uzmana bırakmak yerine 
						doğrudan endekse (örneğin İMKB-30 gibi) yatırım yapmak 
						isteyen yatırımcılar. Bu anlamda, gelişmiş ülkelerde en 
						çok tercih edilen fonların başında gelmektedir. “Borsayı 
						satın almak” mantığıyla bakıldığında oldukça anlamlı bir 
						yatırım aracı olduğu görülecektir.</td>
					</tr><tr class="calibre13"><td class="calibre14">Karma Fon</td>
						<td class="calibre14">Yatırımlarını “sepet yaparak” riski dağıtmak 
						isteyen, ancak “sepetin” içeriğini de bilmek isteyen ve 
						bazı yatırım araçları dışına çıkılmasını istemeyen 
						yatırımcılar için uygundur.</td>
					</tr><tr class="calibre13"><td class="calibre14">Değişken Fon</td>
						<td class="calibre14">Yatırımlarını “sepet yaparak” riski dağıtmak 
						isteyen, aynı zamanda portföylerinin aktif bir biçimde 
						yönetilmesini amaçlayan yatırımcılar için uygundur.</td>
					</tr></table><p class="normal1">O hâlde...</p>
				<p class="normal">Bu bölümde, en temel yatırım araçlarını inceledik. Bunlar:</p>
				<p class="indentmetinbold">• Hisse Senedi</p>
				<p class="indentmetinbold">• Sabit Getirili Menkul Kıymetler (SGMK)</p>
				<p class="indentmetinbold">     • Tahvil ve Bono</p>
				<p class="indentmetinbold">     • Eurobond</p>
				<p class="indentmetinbold">• Repo</p>
				<p class="indentmetinbold">• Yatırım Fonu</p>
				<p class="normal">idi. Bu yatırım araçlarını incelerken</p>
				<p class="indentmetin">• özelliklerini,</p>
				<p class="indentmetin">• fiyatlamalarını,</p>
				<p class="indentmetin">• hangi faktörlerden etkilendiklerini,</p>
				<p class="indentmetin">• hangi yatırımcılar için uygun olduklarını</p>
				<p class="normal">gözden geçirdik.</p>

		</body>
</html>