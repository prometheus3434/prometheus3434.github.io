<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <p class="msonormal"><span class="calibre1"><span><br class="calibre12" id="calibre_pb_53" /></span></span></p>

    <p class="msonormal"><span><span>&nbsp;</span></span></p>

    <p class="calibre2"><a class="pcalibre1 pcalibre" id="_Toc433540521"><span class="calibre1"><b class="calibre3"><span class="calibre4">29</span></b></span></a></p>

    <p class="msonormal"><span class="calibre1"><span>Tavan arasını leş gibi bir çürüme kokusu doldurdu.</span></span></p>

    <p class="msonormal"><span class="calibre1"><span>Alttaki koridorun yangın alarmları kulak zarını patlatacak şekilde birbiri ardına ötüyordu.</span></span></p>

    <p class="msonormal"><span class="calibre1"><span>Tüm ev yanıp kül olacaktı.</span></span></p>

    <p class="msonormal"><span class="calibre1"><span>Dışarı çıkıp itfaiyenin gelmesini bekleyemez miydim?</span></span></p>

    <p class="msonormal"><span class="calibre1"><span>Hayır. Bunun yapılması gerekiyordu. Şimdi ve benim tarafımdan. Yoksa hiç yapılamayabilirdi.</span></span></p>

    <p class="msonormal"><span class="calibre1"><span>Çürüme kokusu yoğunlaştı ve yoğun dumanla birleşti. “Kaç ya da savaş” stratejimin ibresi kaçmaya doğru yöneliyordu ama döşemelerden gelen sıcaklığı hissetmeme rağmen kendimi odada ilerlemeye zorladım.</span></span></p>

    <p class="msonormal"><span class="calibre1"><span>“Neredesin?” diye sordum.</span></span></p>

    <p class="msonormal"><span class="calibre1"><span>Bir anlığına ortalığa sessizlik hâkimdi ve sonra köşede mini bir havai fişek gösterisi gibi bir tutam mavi kıvılcım&nbsp;patladı.</span></span></p>

    <p class="msonormal"><span class="calibre1"><span>Olduğum yerde kaldım.</span></span></p>

    <p class="msonormal"><span class="calibre1"><span>Ya kıvılcımlar beni yakarsa? Ya amaç yüzüme patlamalarını sağlayıp kör ve çaresiz kalmam için beni oraya çekmekse?</span></span></p>

    <p class="msonormal"><span class="calibre1"><span>Bacağıma bir şey batınca sivrisinek tarafından ısırılmış gibi içgüdüsel olarak o noktayı tokatladım. Ama sonra batma hissini tekrar ve tekrar hissedince elimi cebime atıp kalp kolyenin iki parçasını çıkardım.</span></span></p>

    <p class="msonormal"><span class="calibre1"><span>Masmavi parıldıyorlardı. Etraflarını minik bir mavi ışık kaplamıştı.</span></span></p>

    <p class="msonormal"><span class="calibre1"><span>“<span>Shara</span>?” diye sordum.</span></span></p>

    <p class="msonormal"><span class="calibre1"><span>Köşede bir patlama daha yaşandı.</span></span></p>

    <p class="msonormal"><span class="calibre1"><span>Bana yardım ediyordu.</span></span></p>

    <p class="msonormal"><span class="calibre1"><span>Çenemi sıkıp ellerimi kalplerin üzerine kapattım ve o köşe ile aramda duran sekiz yıldır birikmiş çöplüğü aşmaya başladım.</span></span></p>

    <p class="msonormal"><span class="calibre1"><span>Özellikle köşeye yaklaştıkça, çürümüş yumurta ve ölü balık kokusu öğürme dürtümü harekete geçirdi.</span></span></p>

    <p class="msonormal"><span class="calibre1"><span>Tavan arasındaki diğer kutulara benzemeyen bir kutu gördüm. Dosyaları saklamak için kullanılan ve buraya taşındığımızda kullanmadığımız türden yeni bir kutuydu.</span></span></p>

    <p class="msonormal"><span class="calibre1"><span>Eski bir <span>beyzbol</span> sopasını alıp kapağının altına kaydırdım ve yukarı doğru kaldırdım. Kapak havaya uçtu.</span></span></p>

    <p class="msonormal"><span class="calibre1"><span>İşte oradaydı.</span></span></p>

    <p class="msonormal"><span class="calibre1"><span>Oyuncak bebek.</span></span></p>

    <p class="msonormal"><span class="calibre1"><span>Tıpkı rüyamda, <span>Shara’nın</span> fotoğraflarında gördüğüm gibi kel, kırpılmış ve çıplaktı.</span></span></p>

    <p class="msonormal"><span class="calibre1"><span>Gözleri yıpranmış birkaç kirpikle çevriliydi.</span></span></p>

    <p class="msonormal"><span class="calibre1"><span>Üzerine doğru eğildiğimde göz kapakları açıldı.</span></span></p>

    <p class="msonormal"><span class="calibre1"><span>Gözleri içten aydınlatılmış gibi canlı bir yeşille parıldıyordu.</span></span></p>

    <p class="msonormal"><span class="calibre1"><span>Onu izlerken nefesimi tuttum.</span></span></p>

    <p class="msonormal"><span class="calibre1"><span>Sonra sopayı indirip kutunun içine uzandım.</span></span></p>

    <p class="msonormal"><span class="calibre1"><span>Onu kollarıma aldım ve hâlâ kafasında duran birkaç tutam saçı düzelttim.</span></span></p>

    <p class="msonormal"><span class="calibre1"><span>Evet, pejmürde olduğu doğruydu.</span></span></p>

    <p class="msonormal"><span class="calibre1"><span>Ama garip bir şekilde...</span></span></p>

    <p class="msonormal"><a class="pcalibre1 pcalibre" id="bookmark16"></a><span class="calibre1"><span>Çok güzeldi.</span></span></p>

    <p class="msonormal"><span class="calibre1"><span>Koyu zümrüt yeşili gözlerine baktım. Bana bakışlarında çok rahatlatıcı bir şey vardı.</span></span></p>

    <p class="msonormal"><span class="calibre1"><span>Elimde bir yanına hissettim. Kolyeleri o kadar sıkı tutuyordum ki avucumun içinde güneş yanığı gibi kırmızı bir iz çıkmıştı.</span></span></p>

    <p class="msonormal"><span class="calibre1"><span>Aklıma şu geldi: Neden <span>Shara’yı</span> dinlemem gerekiyordu ki?</span></span></p>

    <p class="msonormal"><span class="calibre1"><span>Neredeyse kendi kızını öldürmüştü.</span></span></p>

    <p class="msonormal"><span class="calibre1"><span>Elimdeki yanına hissi zihnimden çıktı gitti.</span></span></p>

    <p class="msonormal"><span class="calibre1"><span>Esas yapmam gereken şey, bebeği güvenli bir yere götürmekti.</span></span></p>

    <p class="msonormal"><span class="calibre1"><span>Evet, evet. Güvenli bir yere. Bebeği göğsüme sıkıca bastırdım ve ayaklı merdivene doğru koştum. Ama alt kat yanıyordu.</span></span></p>

    <p class="msonormal"><span class="calibre1"><span>Önemi olan tek şey, bebeği korumaktı. Eğer onu alevlerin içine atlayarak kurtarabilecek olsaydım, bunu yapardım.</span></span></p>

    <p class="msonormal"><span class="calibre1"><span>Tekrar tavan arasına döndüm ve ağacın tam tepesine bakan küçük pencerenin yolunu tuttum.</span></span></p>

    <p class="msonormal"><span class="calibre1"><span>Tabii ki, dışarı çıktığımızda düşüncelerimde yaşanan değişikliği açıklamam zor olacaktı. Megan da Kasey de,&nbsp;yangın ve bizi incittiği için oyuncak bebeği suçlayacaktı.</span></span></p>

    <p class="msonormal"><span class="calibre1"><span>Diğerlerini bebeğin arkadaşım olduğuna ikna etmek için bir yol bulana kadar onu saklamam gerekiyordu. Kısa&nbsp;bir süreliğine. Onunla bir tanışınca anlayacaklardı.</span></span></p>

    <p class="msonormal"><span class="calibre1"><span>Eğer ikna olmuyorlarsa, her zaman onlarla başa çıkmak için başka yollar bulabilirdim.</span></span></p>

    <p class="msonormal"><span class="calibre1"><span>Bir saniye.</span></span></p>

    <p class="msonormal"><span class="calibre1"><span>Zihnimi temizlemeye çalışarak başımı iki yana salladım.</span></span></p>

    <p class="msonormal"><span class="calibre1"><span>Bebeği korumam gerektiğini biliyordum. Onu kendime daha da sıkı bastırdım. Vücudumu bir sıcaklık kapladı.</span></span></p>

    <p class="msonormal"><span class="calibre1"><span>Ama hayır... <span>dur</span>.</span></span></p>

    <p class="msonormal"><span class="calibre1"><span>Bir yanlışlık vardı.</span></span></p>

    <p class="msonormal"><span class="calibre1"><span>Kız kardeşim...</span></span></p>

    <p class="msonormal"><span class="calibre1"><span>“Kardeşime çok kötü davrandın,” dedim.</span></span></p>

    <p class="msonormal"><span class="calibre1"><span>Ama Kasey çok <i class="calibre13">zayıf</i> biriydi. Kendi haklarını aramayı öğrenmesi lazımdı.</span></span></p>

    <p class="msonormal"><span class="calibre1"><span>“Hayır, ama ona tüm o şeyleri yaptırman gerekmiyordu.”</span></span></p>

    <p class="msonormal"><span class="calibre1"><span>Onların Kasey’nin fikri olmadığı ne malumdu? Bu aralar sürekli yalan söylüyordu. Bebeği çalmaya çalışmayacağını nereden bilebilirdim? Hem de onu tavan arasında yanmaya bıraktıktan sonra?</span></span></p>

    <p class="msonormal"><span class="calibre1"><span>Ayaklarım yanmaya başlamıştı ama bebeğin korkunç ve mükemmel sesini, benim için ne kadar önemli olduğunu ve onun için her şeyi yapacağımı düşünürken kendimi&nbsp;bir <span>labirentte</span> tıkanmış ve kaybolmuş gibi hissediyordum.</span></span></p>

    <p class="msonormal"><span class="calibre1"><span>Sonra aklıma bir çözüm geldi:</span></span></p>

    <p class="msonormal"><span class="calibre1"><span>Kasey’yi öldürürsem bebeği benden alamazdı.</span></span></p>

    <p class="msonormal"><span class="calibre1"><span>Kotumun cebinden kıvılcımlar çıkınca bir haykırış kopardım.</span></span></p>

    <p class="msonormal"><span class="calibre1"><span>Sanki gözüme bir perde çekilmişti de bir şekilde kaldırılana kadar orada olduğunu fark etmemiştim.</span></span></p>

    <p class="msonormal"><span class="calibre1"><span>Bebek... <span>bebek</span> beni kız kardeşimi öldürmeye ikna etmişti.</span></span></p>

    <p class="msonormal"><span class="calibre1"><span>“Hayır, Sarah!” dedim. “Başka kimseyi incitmeyeceksin!”</span></span></p>

    <p class="msonormal"><span class="calibre1"><span>Bebeği yere attım, <span>beyzbol</span> sopasını alıp yüzünü küçük parçalara ayırdım.</span></span></p>

    <p class="msonormal"><span class="calibre1"><span>Gözlerindeki parıltı söndü.</span></span></p>

    <p class="msonormal"><span class="calibre1"><span>Özgür kalmıştım.</span></span></p>

    <p class="msonormal"><span class="calibre1"><span>Ev de özgürdü.</span></span></p>

    <p class="msonormal"><span class="calibre1"><span>Hepimiz özgürdük.</span></span></p>

    <p class="msonormal"><span class="calibre1"><span>Ama alevler içinde kalmış bir tavan arasında mahsur kalmıştım.</span></span></p>
  </div>
</body>
</html>
