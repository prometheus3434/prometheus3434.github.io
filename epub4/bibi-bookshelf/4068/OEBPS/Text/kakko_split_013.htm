<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <h2 class="calibre6" id="calibre_pb_22"><a class="pcalibre1 spelle pcalibre" id="_Toc433540504"><span class="calibre8">12</span></a></h2>

    <p class="msonormal"><span class="calibre1"><span>Zaman ileriye doğru iki dakika sıçramış ve beni geride bırakmış gibi hissediyordum. Carter elimi tuttu ve beni&nbsp;bahçe boyunca sürüklemeye başladı. Farkına bile varmayacaktım neredeyse. Lydia diğer yanımda fazla havlayan&nbsp;bir köpek gibi paçama yapışmıştı.</span></span></p>

    <p class="msonormal"><span class="calibre1"><span>“Başka bir şey bilmiyor musun?” diye sordu Carter. Sesinde rahatsızlık vardı.</span></span></p>

    <p class="msonormal"><span class="calibre1"><span>“Sadece <span>Alexis’i</span> bulmamı söylediler!” diye karşı çıktı. “Hoparlörle çağırıp durdular ama hiç cevap gelmedi.”</span></span></p>

    <p class="msonormal"><span class="calibre1"><span>“Kütüphanedeki ses sistemi bozulmuş olmalı,” dedi Carter. “Hiçbir şey duymadık.”</span></span></p>

    <p class="msonormal"><span class="calibre1"><span>Ön büroda Bayan <span>Ames</span> bizi karşıladı. Carter’ın elimi tuttuğunu görünce duraksayıp bir daha baktı ama sonra&nbsp;elini omzuma koydu.</span></span></p>

    <p class="msonormal"><span class="calibre1"><span>“Babanın durumu iyi<sub class="calibre18">,</sub>” dedi. “St. Margaret Hastanesi’nde ve iyileşecek.”</span></span></p>

    <p class="msonormal"><span class="calibre1"><span>Bunu duymak beni ayakta tutan çelik çubuğu eritti. Bacaklarımın dermanının kesildiğini hissettim. Eğer Carter tam o sırada elimi sıkmayı seçmiş olmasaydı, bayılmam&nbsp;işten bile değildi.</span></span></p>

    <p class="msonormal"><span class="calibre1"><span>“Annem nerede?” diye sordum. “Ya kız kardeşim?”</span></span></p>

    <p class="msonormal"><span class="calibre1"><span>“Anneniz çoktan hastanede ve komşunuz Mary Fuller da kardeşinle seni oraya götürmek için geliyor,” dedi Bayan <span>Ames</span>.</span></span></p>

    <p class="msonormal"><span class="calibre1"><span>“Onu hastaneye ben de bırakabilirim,” diye önerdi Car-ter.</span></span></p>

    <p class="msonormal"><span class="calibre1"><span>“Korkarım buna izin verilmiyor Carter,” diye cevapladı. “Ama teklifin için teşekkür ederim. Alexis, gel de biraz otur.”</span></span></p>

    <p class="msonormal"><span class="calibre1"><span>Oturmak mı? Böyle bir zamanda insan nasıl oturabilir? Garip olacak biliyorum ama panik yapmayı ya da bir anlığına bile olsa endişelenmeyi bırakırsam çok kötü bir şey&nbsp;yaşanacakmış ve bu da benim hatam olacakmış gibime geliyordu.</span></span></p>

    <p class="msonormal"><span class="calibre1"><span>Başımı kaldırıp Carter’a baktım. Beynimde bir posta daha telaşlı soruların biriktiğini hissedebiliyordum.</span></span></p>

    <p class="msonormal"><span class="calibre1"><span>“Gerçekten otursan iyi olacak,” dedi.</span></span></p>

    <p class="msonormal"><span class="calibre1"><span>Sayıca üstünlüğü kaybetmiştim.</span></span></p>

    <p class="msonormal"><span class="calibre1"><span>Bayan <span>Ames’i</span> odasının içine kadar takip ettik ve kanepesinde her zamanki yerime çöktüm.</span></span></p>

    <p class="msonormal"><span class="calibre1"><span>“Ne olmuş?” diye sordum. “Kim aradı? Bana neler olduğunu anlatın.”</span></span></p>

    <p class="msonormal"><span class="calibre1"><span>Bayan <span>Ames</span>, gözlerimin içine baktı. “Annen aradı. Babanın bir araba kazasına karıştığını, hastanede olduğunu ve iyi olduğunu söyledi. Gidip ailenin yanında olman önemli,&nbsp;ama ortada ölüm kalım meselesi yok, anlıyor musun?”</span></span></p>

    <p class="msonormal"><span class="calibre1"><span>Yani bu bir yetişkin gibi davranmam gerektiği anlamına geliyordu, öyle değil mi?</span></span></p>

    <p class="msonormal"><span class="calibre1"><span>“Endişelenmene gerek yok,” diye devam etti müdire ses tonuyla. Masasına oturdu. Kahverengi saçları yumuşak dalgalar halinde <span>Surrey</span> Kartalları uzun kollusu üzerine dağıldı. Saçına ton çekmeye vakti olmayan bir kadının&nbsp;saçıydı bu. Annem böyle evden çıkacağına ayak parmağını&nbsp;keserdi.</span></span></p>

    <p class="msonormal"><span class="calibre1"><span>“Sorun yok,” dedi Carter. “Baban iyi olacak.”</span></span></p>

    <p class="msonormal"><span class="calibre1"><span>Başımı salladım. Baş sallamak kolaydı. Dışınızdan yapacağınız şeyler kolaydı. Ama içten içe tam bir enkazdım. Ne hissedeceğimi bilmiyordum. Yani babamı pek sevdiğim söylenemezdi bile. Ama bu, onun ölmesini istediğim&nbsp;anlamına gelmiyordu ya da incinmesini istediğim.</span></span></p>

    <p class="msonormal"><span class="calibre1"><span>İçimde bir şeylerin kayıp gittiğini hissediyordum. Sanki bir tepenin üzerinde durmuştum ve tüm bunların bir başkasının başına gelmesini izliyordum. Yer yavaşça ayağımın altından kayıyordu. Hava basık ve katlanılamayacak&nbsp;derecede sıcaktı.</span></span></p>

    <p class="msonormal"><span class="calibre1"><span>“Dışarı çıkabilir miyiz?” diye sordum.</span></span></p>

    <p class="msonormal"><span class="calibre1"><span>“Bayan <span>Fuller’ın</span> seni götürebilmesi için ofise gelip izin kâğıdını imzalaması lazım,” dedi Bayan <span>Ames</span>. “Ama arabayı dışarıda bekleyebiliriz istersen.”</span></span></p>

    <p class="msonormal"><span class="calibre1"><span>“İstiyor,” dedi Carter ayağa kalkarak.</span></span></p>

    <p class="msonormal"><span class="calibre1"><span>Her şeyi o halletti. Kenarda sabırsızlanmaya başlayan Lydia’ya sınıfa gitmesini söyledi. Sekretere benim için bir&nbsp;bardak su getirtti. Çantamı taşıdı ve oturacağımız banktaki karıncaları temizledi. Nihayet oturduğumuzda da hiçbir&nbsp;şey demedi, sadece arabanın yolunu gözledi.</span></span></p>

    <p class="msonormal"><span class="calibre1"><span>Yanımda olmasına çok memnundum.</span></span></p>

    <p class="msonormal"><span class="calibre1"><span>Sonunda bir araba yanaştı. Gelen, yolun karşısında oturan yaşlı işgüzar komşumuz Mary’ydi. Bayan <span>Ames</span> ile içeri girdiler. Carter kapıyı benim için açtı ve çantamı verdi. Eğilip sürücü koltuğunun arkasında oturan ve bizi kocaman açılmış gözlerle izleyen <span>Kasey’ye</span> baktı. Çantasına&nbsp;sanki hayatı ona bağlıymış gibi sarılmıştı.</span></span></p>

    <p class="msonormal"><span class="calibre1"><span>“Merhabalar,” dedi Carter. Kasey de elini kaldırıp halsizce salladı.</span></span></p>

    <p class="msonormal"><span class="calibre1"><span>“Kasey, bu Carter,” dedim. “Carter, bu da küçük kardeşim Kasey. <span>Surrey</span> Ortaokulu’na gidiyor.”</span></span></p>

    <p class="msonormal"><span class="calibre1"><span>“Tanıştığıma memnun oldum,” dedi Carter. Kasey ona şaşkınca bakarak onayladı. Carter’ın onun <span>salak</span> falan olduğunu düşünmediğini umdum. Sadece şoktaydı.</span></span></p>

    <p class="msonormal"><span class="calibre1"><span>Mary arabaya döndü, bereket versin ki sessizliğini korudu. Normalde siz kendinizi bir köprüden aşağı atacak hale gelene kadar konuşan biridir.</span></span></p>

    <p class="msonormal"><span class="calibre1"><span>“Teşekkürler,” dedim Carter’a. “Her şey...”</span></span></p>

    <p class="msonormal"><span class="calibre1"><span>Başını iki yana salladı. Bir an beni öpeceğini düşündüm ama sadece alnıma eliyle dokundu. Çok yumuşak bir hareketti, sanki tenime dokunan bir tüy gibi. “Ara beni,” dedi,&nbsp;telefon numarasını defterinden kopardığı bir sayfanın&nbsp;kenarına yazarak. Kâğıdı elime tutuşturdu. “Özellikle de&nbsp;herhangi bir şeye ihtiyacın olursa.”</span></span></p>

    <p class="msonormal"><span class="calibre1"><span>“Peki,” dedim. Aklım hâlâ dokunuşundaydı. Carter kapıyı kapadı ve araba yola çıktı.</span></span></p>

    <p class="msonormal"><span class="calibre1"><span>“İyi biri,” dedi Kasey en sonunda.</span></span></p>

    <p class="msonormal"><span class="calibre1"><span>Hastaneye gidiş yolu boyunca ikimiz de tek kelime etmedik.</span></span></p>

    <p class="msonormal"><span class="calibre1"><span>Annem içeride çantasını omzuna asmış, tırnaklarını ısırarak yer döşemesindeki sekiz karenin etrafında volta&nbsp;atıyordu. Bizi gördüğünde hızlıca yanımıza geldi ve bize&nbsp;sarıldı.</span></span></p>

    <p class="msonormal"><span class="calibre1"><span>“Babanız iyi,” dedi. “Doktor tedavisi görmesi gerekiyor, ama iyileşecek.”</span></span></p>

    <p class="msonormal"><span class="calibre1"><span>Kasey geri çekildi ve anneme donuk gözlerle baktı.</span></span></p>

    <p class="msonormal"><span class="calibre1"><span>“Ne olmuş?” diye sordu.</span></span></p>

    <p class="msonormal"><span class="calibre1"><span>Annem derin bir nefes aldı. “İşe gidiyormuş ve arabada bir problem çıkmış. Direksiyonu yolun kenarına doğru kırmış ve bir ağaca çarpmış. Ama çok hızlı gitmiyormuş.”&nbsp;Saçlarını yüzünden çekti. “Şansına, yokuş yukarı gidiyormuş.”</span></span></p>

    <p class="msonormal"><span class="calibre1"><span>“O zaman durumu iyi yani?” sordu Kasey.</span></span></p>

    <p class="msonormal"><span class="calibre1"><span>“Evet, bacağı kırılmış ve birkaç tane de kırık kaburgası var. Bir de bazı diğer iç... <span>problemleri</span> var.” Kasey’nin omzunu sıvazladı. <span>“Ama evet, Tanrı’ya şükür iyi.”</span></span></span></p>

    <p class="msonormal"><span class="calibre1"><span>Annem fiziksel <span>terapiden</span>, kesiklerden, sıyrıklardan ve bazı tıbbi şeylerden konuşmaya devam etti. Düzgün görünüşlü bir plastik sandalyeye oturdum ve ellerimi metal kol&nbsp;koyma yerlerine doladım. Tenime soğuk, temiz ve sağlam&nbsp;geldi.</span></span></p>

    <p class="msonormal"><span class="calibre1"><span>Daha önce hiç acil servis bölümünde bulunmamıştım. Televizyondakilere çok benziyordu, yer döşemesi ve uğuldayan floresanların ışığıyla pırıl pırıldı. Her şey cilalı ve&nbsp;<span>steril</span> görünüyordu. Hatta kokular bile <span>dezenfekte</span> edilmişti.&nbsp;Sadece alkolün ve çamaşır suyunun keskin kokusu vardı.</span></span></p>

    <p class="msonormal"><span class="calibre1"><span>Orada oturup saatin kollarının ilerleyişini izlerken düşüncelerim karamsarlaştı. Şimdi babam evden mi çalışmak zorunda kalacaktı? Ona kim bakacaktı? Masraflarımızı nasıl&nbsp;karşılayacaktık? Tüm gün burada oturup hasta insanların&nbsp;gelip gidişini mi izlememiz gerekiyordu? Diğer herkes böyle mi yapıyordu?</span></span></p>

    <p class="msonormal"><span class="calibre1"><span>Midem bulandı ve sinirlendiğimi hissettim. Kütüphane koltuğunun süngeri çıkmış eski döşeklerini ve Carter’ın&nbsp;yumuşak sesini istiyordum ben. Ellerinin tenimin üzerinde&nbsp;nasıl hissettirdiğini hatırladım. Bu düşünce boğazımı tıkadı.</span></span></p>

    <p class="msonormal"><span class="calibre1"><span>Etrafımızdaki sesler sinir bozucu bir mırıltı halini aldı. Bir an patlayacağımı düşündüm. Ama ilk patlayan Kasey&nbsp;oldu.</span></span></p>

    <p class="msonormal"><span class="calibre1"><span>“Dışarı çıkmam lazım,” dedi ayağa kalkarak.</span></span></p>

    <p class="msonormal"><span class="calibre1"><span>“Ben de seninle geleyim,” dedim. Annem belli belirsiz başını salladı.</span></span></p>

    <p class="msonormal"><span class="calibre1"><span>Çifte kapıdan çıktığımızda üzerimize vuran güneş ikimizin de gözlerini kısmasına neden oldu.</span></span></p>

    <p class="msonormal"><span class="calibre1"><span>“Eve gidemez miyiz?” diye sordu.</span></span></p>

    <p class="msonormal"><span class="calibre1"><span>“Keşke,” dedim. “Ama babama destek olmak için burada olmamız gerekiyor.”</span></span></p>

    <p class="msonormal"><span class="calibre1"><span>Kasey ayaklarını yere sertçe vurdu ve küçük bir homurtu çıkardı. “İkimizden biri hastanede olsa o gelmezdi,” dedi.</span></span></p>

    <p class="msonormal"><span class="calibre1"><span>“Evet, gelirdi,” dedim.</span></span></p>

    <p class="msonormal"><span class="calibre1"><span>“Eve gitmek istiyorum ben,” dedi.</span></span></p>

    <p class="msonormal"><span class="calibre1"><span>“Biliyorum Kasey,” diye iç çektim.</span></span></p>

    <p class="msonormal"><span class="calibre1"><span>“Sen istemiyor musun?”</span></span></p>

    <p class="msonormal"><span class="calibre1"><span>“Tabii. Her neyse.” Güvence vermek için yeterli enerjim yoktu.</span></span></p>

    <p class="msonormal"><span class="calibre1"><span>Kasey kollarını önünde kavuşturdu. “Annem bizi arabayla bırakmazsa, yürürüm,” dedi.</span></span></p>

    <p class="msonormal"><span class="calibre1"><span>“Annem buradan ayrılamaz.”</span></span></p>

    <p class="msonormal"><span class="calibre1"><span>“O zaman gidelim işte.”</span></span></p>

    <p class="msonormal"><span class="calibre1"><span>“Gerçekçi ol,” dedim. “İzin almamız lazım. Burada bekle, ben hemen döneceğim.”</span></span></p>

    <p class="msonormal"><span class="calibre1"><span>Annem Mary’yle derin bir muhabbete dalmıştı, o yüzden sadece başıyla onayladı ve el salladı. Mary, İkinci Dünya Savaşı’nda öldürülen kuzeniyle ilgili bir hikâye anlatmaya başladı. Civarda oturan herkes bunu en azından elli kere dinlemişti. Aşağı yukarı kırk beş dakika sürüyordu&nbsp;ve her duruma uyacak şekilde ayarlanabiliyordu: doğum&nbsp;günlerine, Noel’e, Cadılar Bayramı’na...</span></span></p>

    <p class="msonormal"><span class="calibre1"><span>“Görüşürüz,” dedim ve annem fikrini değiştirmeden hemen oradan çıktım. Ben de en az Kasey kadar burada&nbsp;olmak istemiyordum.</span></span></p>
  </div>
</body>
</html>
