<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <h2 class="calibre6" id="calibre_pb_6"><a class="pcalibre1 spelle pcalibre" id="_Toc433540495"><span class="calibre8">3</span></a></h2>

    <p class="msonormal"><span class="calibre1"><span>Bir zamanlar, bir “en iyi arkadaşım” vardı. Adı Beth <span>Goldberg’di</span>. <span>Bethle</span> ikimiz o zamanlar bir sürü belaya bulaşıyorduk ama insanlar bunu “afacanlık” olarak görüyor&nbsp;ve üzerimize fazla gelmiyorlardı. Aynı işi iki kişi yapınca&nbsp;komik ve kurnazca sayılırken, bir kişi tek başına yaparsa&nbsp;asice ve asosyalce oluyordu.</span></span></p>

    <p class="msonormal"><span class="calibre1"><span>Her zaman <span>Bethle</span> sonsuza dek en iyi arkadaşlar olarak kalacağımızı düşünmüştüm. Ama sekizinci sınıfın ortasında <span>Goldbergler</span> “dünyanın en çekişmeli boşanması”’<span>nı</span>&nbsp;yaşadılar.</span></span></p>

    <p class="msonormal"><span class="calibre1"><span>Beth de biraz kendini dağıttı.</span></span></p>

    <p class="msonormal"><span class="calibre1"><span>Onu suçlamıyordum aslında. Babası, yirmi bir yaşındaki diş doktoruyla ilişki yaşamaya başlayınca, Beth de marketteki abur cubur reyonuyla bir ilişki yaşamaya başlamıştı. Küçük çocukların oyuncak ayılarını yanında taşıması gibi, o da yanında atıştırmalık kekler taşıyordu. On kilo&nbsp;falan aldı ama ben çok da büyütülecek bir şey olduğunu&nbsp;düşünmemiştim. Yaşadığı şok geçince normal kilosuna&nbsp;geri döneceğini varsaymıştım.</span></span></p>

    <p class="msonormal"><span class="calibre1"><span>Maalesef, bunu fark eden tek kişi ben değildim.</span></span></p>

    <p class="msonormal"><span class="calibre1"><span>14 Mayıs, <span>Surrey</span> Lisesi’nde “Eğlence ve Spor Günü” olarak kutlanıyordu, bu yüzden spor salonu yerel sağlık&nbsp;kulüplerinin kurduğu stantlarla dolmuştu. Doktorlar, diş&nbsp;doktorları ve spor derneklerinin hepsi, bize patates çuvalına dönmememiz konusunda dil döküyordu. Bu kısımda&nbsp;sorun yoktu. Sorun, tüm okul sekizinci sınıf ponpon kızların fitness programını oturup izlemeye başladığında ortaya çıktı.</span></span></p>

    <p class="msonormal"><span class="calibre1"><span>Bir PowerPoint sunumu hazırlamışlardı ve biraz <span>salakça</span> olsa da, fena başlamamıştı. Yanlış yazdıkları kelimeleri bulmak eğlenceliydi; “<span>sepzeler</span>” ve “<span>karbonhitratlar</span>” ve&nbsp;çokça “<span>proteyn</span>” almayı unutmayın. Beth ve ben oturup&nbsp;bunlara gülmüştük. Güzel zamanlardı.</span></span></p>

    <p class="msonormal"><span class="calibre1"><span>Sonra sıradaki bölüm geldi. Moda dergilerindeki ŞUNU YAPIN ve ŞUNU YAPMAYIN sayfalarını bilir misiniz? Mesela şunun gibi: “900 dolarlık o iğrenç fuşya süveterinizi, o&nbsp;gülünç 400 dolarlık kemerinizle kombin YAPIN” veya “İç&nbsp;çamaşırınızı pantolonunuzun üzerine giyerek evden çıkmak gibi bir hata YAPMAYIN.”</span></span></p>

    <p class="msonormal"><span class="calibre1"><span>Ponpon kızlar da böyle yapmıştı. Bizim okuldan çocukların fotoğraflarını kullanmışlardı sadece.</span></span></p>

    <p class="msonormal"><span class="calibre1"><span>“Düzenli aralıklarla egzersiz YAPIN.” Araya birkaç ponpon kızın, ağırlık kaldırırmış gibi yaparken çekilmiş,&nbsp;gerçekten çok güzel görünen fotoğrafı sıkıştırılmıştı.</span></span></p>

    <p class="msonormal"><span class="calibre1"><span>“Beden dersinde kenarda OTURMAYIN.”</span></span></p>

    <p class="msonormal"><span class="calibre1"><span>Fotoğraftaki çocuğun gözlerinin üzerine tıpkı dergideki gibi siyah şerit çekilmişti, ama gören herkes o kişinin kreşten beri aşırı kilolu olan Javier Delgado olduğunu anlayabilirdi.</span></span></p>

    <p class="msonormal"><span class="calibre1"><span>İşte o anda çoğu kişi gergince gülmeye başladı.</span></span></p>

    <p class="msonormal"><span class="calibre1"><span>Ve <span>Beth’le</span> ben de gülmeyi kestik.</span></span></p>

    <p class="msonormal"><span class="calibre1"><span>“Çokça taze mahsul YİYİN.” Kira <span>Monroy</span> ve Megan <span>Wiley’nin</span> yemekhanenin dışında zarifçe salata yediği bir&nbsp;fotoğraf konulmuştu.</span></span></p>

    <p class="msonormal"><span class="calibre1"><span>“Yemek sırasına ikinci defa GİRMEYİN.”</span></span></p>

    <p class="msonormal"><span class="calibre1"><span>Ve işte karşımızdaydı.</span></span></p>

    <p class="msonormal"><span><span class="calibre1"><span>Beth’in</span></span></span> <span class="calibre1"><span>bir fotoğrafı.</span></span></p>

    <p class="msonormal"><span class="calibre1"><span>Tamam, gözlerinin üzerinde siyah bant çekilmişti, ama o olduğu çok belliydi. Üzerinde en sevdiği gökkuşağı desenli çizgili kazağı vardı. <span>Nordstrom’dan</span> alınmıştı ve çok&nbsp;pahalıydı. Artık dar gelip yeni göbeğini açıkta bıraksa da&nbsp;onu giymeyi çok severdi.</span></span></p>

    <p class="msonormal"><span class="calibre1"><span>Beth bundan sonra okula gelmek istemedi. İlk zilden sonra hemen annesinin arabasına bindi, öğle yemeklerini&nbsp;ana binada yedi, son zilden beş dakika erken çıkabilmek&nbsp;için özel izin aldı. İzni muhtemelen Bayan <span>Goldberg’in</span> ve&nbsp;Javier <span>Delgado’nun</span> annesinin okul yönetimini dava etmekle tehdit etmesi sayesinde almışlardı.</span></span></p>

    <p class="msonormal"><span class="calibre1"><span>Ponpon kızlar ufak bir ceza aldı. Birkaçınız, yönetimin ceza alanların minikler takımına dönmesine izin vermemesi için imza toplamaya başladık. Okul öğretmenleri ve&nbsp;veliler <span>dahil</span> yüzlerce imza toplamıştık. <span>Surrey</span> Lisesi’nin&nbsp;takım koçu da bunu uygun buldu ve tüm takımın elemelere katılmasını yasakladı.</span></span></p>

    <p class="msonormal"><span class="calibre1"><span>Fakat büyükler takımındaki ponpon kızlar kız kardeşlerine destek olmaya karar verdiler. Minikler takımını bırakıp direkt kendilerininkine katılmaya davet ettiler.</span></span></p>

    <p class="msonormal"><span class="calibre1"><span>Bunlar olurken, <span>Beth’le</span> annesi evlerini satılığa çıkardı ve Florida’ya taşındılar.</span></span></p>

    <p class="msonormal"><span class="calibre1"><span>Yani hem en iyi arkadaşım gitmişti hem de ponpon kızlar ve onların sersem takipçileri dilekçenin benim başımın altından çıktığını düşündükleri için (ki evet, ben sorumluydum) bana karşı açıkça kaba davranmaya başlamışlardı. Yüzüme kapı çarpmalar, sırama ve dolabıma bırakılan&nbsp;iğrenç notlar, onları duyabileceğim yerde benimle dalga&nbsp;geçmeler.</span></span></p>

    <p class="msonormal"><span class="calibre1"><span>Böylece ben de sınıfta sessizleşmeye ve diğer çocuklara onlardan korkmadığımı göstermenin yollarını bulmaya başladım. Bana baktıklarında gözlerimi onlara diktim, benimle konuşurlarken üstlerine yürüdüm veya adımı&nbsp;söylediklerini duyduğumda onlara doğru yürüyüp kişisel&nbsp;alanlarına girdim. Ne zaman fırsatını yakalasam, haklarındaki dedikoduları abartıp yayıyordum ve çok kötü şeyler&nbsp;söylüyordum. Kira <span>Conroy’un</span> alışveriş merkezinde hırsızlık yaptığını öğrenince, herkesin öğrenmesini de sağladım.&nbsp;Yılbaşı arifesinde beş bira içip altına eden kızı da, California Güzellik Yarışması’nın ödül töreninde ayağına takılıp&nbsp;sahneden düşen kızı da duyar duymaz ortalığa yaydım.</span></span></p>

    <p class="msonormal"><span class="calibre1"><span>Savaşta her şey <span>mübahtı</span>, değil mi?</span></span></p>

    <p class="msonormal"><span class="calibre1"><span>Böylece birden hiç kimse olmaktan çıkmıştım.</span></span></p>

    <p class="msonormal"><span class="calibre1"><span>Ben de birisiydim.</span></span></p>

    <p class="msonormal"><span class="calibre1"><span>Hem de herkesin korktuğu birisi.</span></span></p>

    <p class="msonormal"><span class="calibre1"><span>Megan <span>Wiley</span> ponpon kızların kaptanı olduğu için, okul Yılın Öğrencisi ödülünü ona vermedi. Öğrenci topluluklarının yıldızı ve ponpon kızların tartışmasız bir şekilde&nbsp;kraliçesi oluşuna bakılırsa, Eğlence ve Spor Günü sunumunun onun fikri olması beni şaşırtmazdı. Öyle olmasa&nbsp;bile, başkasını ispiyonlayacak ve kendisinin yapmadığını&nbsp;söyleyecek biri değildi.</span></span></p>

    <p class="msonormal"><span class="calibre1"><span>Okulun son haftasının cumartesi günü Beth ve annesi taşındı. Bağlantıyı koparmamaya çalıştık. Gerçekten. Ama&nbsp;sanırım gösterişli özel okula gitmek insanın önceliklerini&nbsp;değiştiriyordu. Haftada bir kez konuşacağımıza yemin etmişken, bir baktım üç ay içerisinde ortada plan falan kalmamıştı. Beth, <span>Zone</span> diyetine başlayacağını ve <span>Prada</span> çanta&nbsp;(pardon, <i class="calibre13">el çantası)</i> istediğini söylemeye başladığında, bunun sonun başlangıcı olduğunu anlamıştım. Ben de geçen&nbsp;sene saçımı pembeye boyadım, bu da sonun sonuydu.&nbsp;Öyle işte.</span></span></p>

    <p class="msonormal"><span class="calibre1"><span>Beth gittiğinden beri hiç iyi arkadaşım olmadı.</span></span></p>

    <p class="msonormal"><span class="calibre1"><span>Aslına bakarsanız, hiç arkadaşım olmadı.</span></span></p>

    <p class="msonormal"><span class="calibre1"><span>Aslında Kasey vardı. On üç yaşındaydı, benden iki yaş küçüktü ve şu tebrik kartlarına inanırsanız, aramızda özel&nbsp;bir bağın olması gerekiyordu. İyi anlaşıyorduk, ama ortaokula başladığından beri, gitgide sanki arkadaşı değilmişim&nbsp;de başı sıkıştığında koşacağı güvenli battaniyesiymişim&nbsp;gibi hissetmeye başladım.</span></span></p>

    <p class="msonormal"><span class="calibre1"><span>Kasey, ben ve hatta Mimi bir zamanlar beraber takılırdık. Haylazlıklar yapar, filmler izlerdik. Ama eskiden eğlenceli ve havalı olan kız kardeşim gittikçe evhamlı, aşırı hassas, oyuncak bebek takıntılı bir harabeye dönüştü. Şimdi olayımız daha çok, “Büyük kötü kız kardeş, ürkek küçük kız kardeşini koruyor” şeklindeydi. Eğer tebrik kartlarını hazırlayan şirketler, “NE ZAMAN KORKSAM YA&nbsp;DA SIKILSAM YANIMDAYDIN” diyen kartlar üretmeye&nbsp;başlamazsa, aramızdaki ilişki <span>Hallmark’ın</span> standartlarını&nbsp;karşılamıyor demekti.</span></span></p>

    <p class="msonormal"><span class="calibre1"><span>Okulda takıldığım bir grup vardı ama davranışları bıktırıcı olmaya başlamıştı. Onlara taktığım gizli isim Kıyamet <span>Mangası’ydı</span>. Herkes ürkütücü ve garip olduklarım düşünüyordu, onlar da isimlerini yaşatmak için çalışıyorlardı.&nbsp;Bazıları iyi çocuklardı ve bence bunu başarabilirlerdi... <span>bu</span>&nbsp;kadar çok uğraşmayı kesselerdi.</span></span></p>

    <p class="msonormal"><span class="calibre1"><span>Yani demeye çalıştığım şuydu: Sırf herkesle aynı olmamak için zımbalı manşetleri olan ve sizi vampir özentisi gibi gösteren kıyafetler giymenize gerek yoktu. Birincisi,&nbsp;görünüşüme o kadar çaba harcamak için fazla tembeldim.&nbsp;İkincisi, aynı tonda olmayan siyahlar giymek konusunda&nbsp;çok paranoyaktım. Bu yüzden genellikle kot ve tişört giymekle yetiniyordum.</span></span></p>

    <p class="msonormal"><span class="calibre1"><span>Tarih dersinden sonra dolabıma uğradım. Kıyamet <span>Mangası’nın</span> tanıtım yüzü sayılabilecek olan Lydia Small&nbsp;yanıma yaklaştı ve başını benimkinin yanındaki dolaba&nbsp;dayadı. İnsanlara, herhangi bir şeye karşı ilgi duymak için&nbsp;çok fazla <span>emo</span> ve gotik olduğu izlenimi vermek için çok&nbsp;fazla zaman ve enerji harcıyordu. Yine de, üzerine bir avuç&nbsp;plastik örümcek yapıştırılmış gelin duvağı giydiğini fark&nbsp;ettim.</span></span></p>

    <p class="msonormal"><span class="calibre1"><span>Lydia kaba, herkese hükmetmeyi seven, kendini beğenmiş biriydi ve dürüst olmak gerekirse onunla takılmayı yeğleyeceğim birkaç kişi vardı. Ama birden ortaya çıkma&nbsp;gibi bir huyu vardı. Bu davranışlarından dolayı insanlar&nbsp;söylediği şeyi yapmaya meyilliydi. Yani öğle yemeğinde&nbsp;yanımda oturan kişiye, “Kımılda, solucan,” derse o kişi&nbsp;başka yere giderdi.</span></span></p>

    <p class="msonormal"><span class="calibre1"><span>Tüm korkularıma rağmen Lydia ve ben bu aralar bayağı çok takılıyorduk. Sinemaya gitmiş, alışveriş merkezinde insanları izlemiş, öğle yemeklerinde sürekli beraber oturmuştuk. Pervanenin ışığa çekilmesi gibi bana çekiliyordu o&nbsp;da. Aslına bakarsanız, karşıt duyguları birlikte yaşamamın&nbsp;onu benimle takılmaya bu kadar istekli yapmasından şüpheleniyordum.</span></span></p>

    <p class="msonormal"><span class="calibre1"><span>En iyi arkadaş kumaşından değildi, ama etrafımda olmasına alışmıştım.</span></span></p>

    <p class="msonormal"><span class="calibre1"><span>“Pepper <span>Laird’in</span> bana ne söylediğine inanamazsın,” dedim. Lydia bir an sessiz kaldı. Halden anlar bir şey demesini bekledim.</span></span></p>

    <p class="msonormal"><span class="calibre1"><span>“<span>Off</span>,” dedi. Mantıklı bir başlangıçtı. Açıklama yapmak için derin bir nefes aldığımda, Lydia’nın gözleri büyüdü.&nbsp;”<span>Sabrina</span> <span>Woodburn</span> saçını <i class="calibre13">siyaha</i> boyamış. Kim olduğunu&nbsp;sanıyor, <span>Morticia</span> Adams mı? <i class="calibre13">Bando takımında</i> bir de... <span>Ne&nbsp;özenti ama.”</span></span></span></p>

    <p class="msonormal"><span class="calibre1"><span>“Sen de geçen senenin ilk yarısına kadar Glee Kulübü’nde değil miydin?” diye sordum.</span></span></p>

    <p class="msonormal"><span class="calibre1"><span>Lydia hızlıca cevap verdi. “O <i class="calibre13">tamamen</i> farklıydı.”</span></span></p>

    <p class="msonormal"><span class="calibre1"><span>“Tabii,” dedim. “Kendini böyle kandırmaya devam et.”</span></span></p>

    <p class="msonormal"><span class="calibre1"><span>Bakın şimdi, eğer birisi benimle bu şekilde konuşursa fikirlerini alıp nereye sokmaları gerektiğini söylerdim ve&nbsp;arkadaşlığımızın bittiğini varsayardım. Ama Lydia sadece&nbsp;dudak büktü ve koluma girdi.</span></span></p>

    <p class="msonormal"><span class="calibre1"><span>Konferans salonuna doğru yürümeye başladık birlikte. Bir grup ponpon kızın yanından geçerken, Lydia dilini çıkardı ve dilindeki <span>piercingi</span> dişine vurmaya başladı.</span></span></p>

    <p class="msonormal"><span class="calibre1"><span>Korkmuş bir sürü halinde geri çekildiler. “Ah, ne kadar da olgunca,” dedi kızın biri.</span></span></p>

    <p class="msonormal"><span class="calibre1"><span>Yürümeye devam ettikçe kalabalık seyrekleşmeye başladı. Megan <span>Wiley’yi</span> dolabın birine yaslanmış ve ciddi bir şekilde, pembe kovboy şapkası giymiş bir kızla konuşurken gördüm. Kız o kadar şiddetli ağlıyordu ki, rimeli gözlerinden aşağı akmıştı. Kızın adı Emily <span>Rosen’dı</span>. Onunla&nbsp;İspanyolca dersi alıyordum. İyi biriydi.</span></span></p>

    <p class="msonormal"><span class="calibre1"><span>Durmamıza mahal kalmadan Lydia’yı sürükleyip götürmeyi planladım ama gözyaşlarını gördü ve hemen durdu.</span></span></p>

    <p class="msonormal"><span class="calibre1"><span>“<span>Heeey</span>, Em!” diye bağırdı.</span></span></p>

    <p class="msonormal"><span class="calibre1"><span>“Ne yapıyorsun?” diye sordum bıyık altından, hem Megan hem de Emily bize bakarken.</span></span></p>

    <p class="msonormal"><span class="calibre1"><span>“Rory <span>Hendersonla</span> olan büyük geceni duydum,” dedi Lydia tatlı bir şekilde. “O söz yüzüğünü babacığına geri&nbsp;vermek zorunda kalacaksın şimdi, ha?”</span></span></p>

    <p class="msonormal"><span class="calibre1"><span>Emily bir an dondu kaldı, sonra tekrar haykırmaya başladı. Elimi Lydia’nın koluna kenetlerken Megan bize kötü bir bakış fırlattı.</span></span></p>

    <p class="msonormal"><span class="calibre1"><span>Bizi kurtaran tek şey, Rory <span>Henderson’ın</span> fiyakalı girişi oldu. Rory, sırf babası zengin bir avukat ve annesi de bir zamanlar on ikinci kanalda hava durumu sunan kız olduğu için popülerdi. Çok yakışıklı sayılmazdı ve arkadaş&nbsp;çevresi, komik olmasa da söylediği her şeye gülen bir avuç&nbsp;<span>salaktan</span> oluşuyordu.</span></span></p>

    <p class="msonormal"><span class="calibre1"><span>“Hey, Rory, seni koca aygır!” diye cıvıldadı Lydia. Rory de ona yarım ağızla gülümsedi. Kız kahkahalara boğuldu.&nbsp;Gözümün ucuyla Megan’ın dik dik baktığını görebiliyordum.</span></span></p>

    <p class="msonormal"><span class="calibre1"><span>“Tanrım, Lydia, çok sinir bozucusun!” diye tısladım.</span></span></p>

    <p class="msonormal"><span class="calibre1"><span>Lydia hiçbir şeyi umursamadığını anlatan o gülüşüyle güldü. “Aynen, biliyorum.”</span></span></p>

    <p class="msonormal"><span class="calibre1"><span>“Emily’ye bunları söylemek zorunda değildin.” Emily son derece tatlıydı ve okula gitmediğiniz günlerde size notlarını vermeyi teklif edecek türden bir kızdı.</span></span></p>

    <p class="msonormal"><span class="calibre1"><span>“Hak ediyor,” dedi Lydia <span>lay</span> <span>lay</span> <span>lom</span> havasında. “Baksana, <span>Wiley</span> ile pek sıkı fıkı.”</span></span></p>

    <p class="msonormal"><span class="calibre1"><span>Emily ve <span>Megan’a</span> bakmak için kafamı çevirdim ama gördüğüm ilk şey Rory oldu.</span></span></p>

    <p class="msonormal"><span class="calibre1"><span>Kıpırtısız bir şekilde olduğu yerde dikiliyor ve koridorun sonunda bir şeye bakıyordu. Bir saniye sonra, baktığının Megan olduğunu fark ettim. Daha doğrusu tam tersiydi. Megan, Rory’ye bakıyordu ve görünüşe göre bu pek de hoşuna gitmemişti. Kıpkırmızı yanakları solgunlaştı ve çevresindeki çocuklara gergin bir bakış fırlattı.</span></span></p>

    <p class="msonormal"><span class="calibre1"><span>“Bilemiyorum Rory,” dedi Megan. Sesi alçaktı, fakat gayet iyi duyuluyordu. Altı metrekare içerisindeki herkes onları dinliyor ve izliyordu. “Söylenenlerin doğru olması oldukça imkânsız görünüyor. Yani geçen sene Jessica’nın bize mezuniyet balosundan sonra söylediğini göz önüne alırsak... Hani bazı şeylerin... <span>kalkış</span> yapamaması hakkında?”</span></span></p>

    <p class="msonormal"><span class="calibre1"><span>Takımın on birinci sınıf bir üyesi olan Jessica <span>Xiong</span>, ışıl <span>ışıl</span> gülümsedi ve el salladı.</span></span></p>

    <p class="msonormal"><span class="calibre1"><span>Sonra hep birlikte ponpon kızlar kıkırdamaya başladılar ve bu da herkesin gülmesine neden oldu.</span></span></p>

    <p class="msonormal"><span><span class="calibre1"><span>Rory’nin</span></span></span> <span class="calibre1"><span>yüzü kıpkırmızı oldu. Kafasını eğdi ve koridordan resmen koşarak çıktı, ekibi de utanarak onu takip etti.</span></span></p>

    <p class="msonormal"><span class="calibre1"><span>Lydia beni sürükleyerek oradan götürdü. “Aman Tanrım, geçen akşam kızın neler yaptığını anlatışını bir duysaydın. Çok edepsizdi... Ponpon kızlardan çok sıkıldım. Çok çirkefler!”</span></span></p>

    <p class="msonormal"><span class="calibre1"><span>Çirkeflik yarışması olsaydı, Kıyamet Mangası muhtemelen altın madalya kazanırdı. <span>Ya da en azından gümüş.</span> Ama bunu Lydia’ya söylemedim tabii. İltifat olarak alırdı.</span></span></p>

    <p class="msonormal"><span class="calibre1"><span>Geçen sene Lydia’nın Glee <span>Klübü’nde</span> olduğunu bilmekle kalmıyor; sekizinci sınıfta <span><i class="calibre13">Oz</i></span> <i class="calibre13"><span>Büyücüsü<span class="calibre14">’nde</span></span></i>&nbsp;<span>Dorothy’yi</span> oynadığını, izlemek istediği tüm Broadway&nbsp;şovlarını ve tanışmak istediği tüm oyuncuları anlattığı&nbsp;BRDWYDİVA adlı bir bloğu olduğunu da biliyordum.&nbsp;Sonra birden bir gecede değişmişti ve örümcekli duvaklı&nbsp;Kıyamet Prensesi olup çıkmıştı.</span></span></p>

    <p class="msonormal"><span class="calibre1"><span>Lisenin acınası tarafı da buydu işte. Herkes olmadığı kişi olmak için uğraşıyordu. Daha kim olduğumuzu bile&nbsp;bilmiyorsak, başka biri gibi davranmayı bırakın, nasıl kendimiz gibi davranabilirdik ki?</span></span></p>

    <p class="msonormal"><span class="calibre1"><span>Benim problemim, uyumsuz tiplere bile uygun olmamamdı.</span></span></p>

    <p class="msonormal"><span class="calibre1"><span>Hiçbir yere uymuyordum.</span></span></p>

    <p class="msonormal"><span class="calibre1"><span>Bir an kollarını etrafa abartılı bir şekilde sallayıp hikâyeyi olduğundan daha da fazla dramatikleştirerek&nbsp;anlatan Lydia’nın yanında yürüyordum, bir an sonra kapı&nbsp;açıldı, alnıma çarptı ve beni yere yapıştırdı.</span></span></p>

    <p class="msonormal"><span class="calibre1"><span>Öylece oluverdi işte. Yere yapıştım derken, aynen nakavt olmuş gibi olmaktan bahsediyordum. <span>Kıçımın</span> üzerine düştüm. Sanırım kafatasımın üzerine düşmekten iyiydi ama hâlâ berbat bir şeydi.</span></span></p>

    <p class="msonormal"><span class="calibre1"><span>Bozuk para gibi kokan karanlık bir odada yalnız olduğumu düşünerek birkaç saniye oturup kaldım olduğum yerde. Sonra çevremden gelen sesleri duymaya başladım&nbsp;ve görüşüm geri geldi.</span></span></p>

    <p class="msonormal"><span class="calibre1"><span>Lydia bana bakmak için sol tarafımda yere çömeldi, sağ tarafımda ise bir öğretmen olayın kontrolünü ele almak&nbsp;için var gücüyle uğraşıyordu ve önümde ise sarı saçlı, gözlüklü bir oğlan duruyordu.</span></span></p>

    <p class="msonormal"><span class="calibre1"><span>İlk düşüncem şu oldu: Gerçekten çok tatlı. Kıvırcık sarı saçları, kocaman kaygılı mavi gözleri vardı.</span></span></p>

    <p class="msonormal"><span class="calibre1"><span>İkinci düşüncem ise şuydu: Dur bakalım, ben bu kıvırcık saçları ve koca mavi gözleri tanıyorum.</span></span></p>

    <p class="msonormal"><span class="calibre1"><span>Tekrar gözlerimi kapadım ve başım acımaya başladı.</span></span></p>

    <p class="msonormal"><span class="calibre1"><span>Tarih <span>departmanının</span> tüvit ceketli demirbaşı olan öğretmen elimi tutarak ona birkaç kere hafifçe vurdu. “Uyanık kalmaya çalış; sarsıntı geçiriyor olabilirsin.”</span></span></p>

    <p class="msonormal"><span class="calibre1"><span>Gözlerinizi kapatmanın insana acıyı hissetmeme konusunda yardım ettiği de yoktu ya. Şikâyet etmeden gözlerimi açtım.</span></span></p>

    <p class="msonormal"><span class="calibre1"><span>Hâlâ oradaydı, bana bakıyordu. Tarih öğretmenini kastetmiyordum. <i class="calibre13">Ondan</i> bahsediyordum.</span></span></p>

    <p class="msonormal"><span class="calibre1"><span>Carter <span>Blume</span>.</span></span></p>

    <p class="msonormal"><span class="calibre1"><span>“Adını biliyor musun?” diye sordu öğretmen.</span></span></p>

    <p class="msonormal"><span class="calibre1"><span>Tamam, ilkyardım sürecinde sorulacak ilk soru buydu, ama gerçekten adınızı biliyorsanız sorulması gerçekten&nbsp;çok sinir bozucu oluyordu. Başımı evet anlamında salladım ve cevap vermeye hazırlandım.</span></span></p>

    <p class="msonormal"><span class="calibre1"><span>“Adı Alexis!” diye bağırdı Lydia, yardımcı olmak istercesine. “Aman Tanrım, Alexis, iyi misin?”</span></span></p>

    <p class="msonormal"><span class="calibre1"><span>Gözlerimi kıstım. “İyiyim ben.” Bağırışı baş ağrımı daha fena yapmıştı.</span></span></p>

    <p class="msonormal"><span class="calibre1"><span>“Alexis Warren,” dedi Carter.</span></span></p>

    <p class="msonormal"><span class="calibre1"><span>Ona baktım ve o da gülümsedi.</span></span></p>

    <p class="msonormal"><span class="calibre1"><span>“Kapıyı açmakla suçlu kişi benim,” dedi. “Çok üzgünüm.” Elini uzattı. Aslında tokalaşmamızı istediğini anlamam uzun sürdü. Sanki bir çift yaşlı adam falandık. Gülüp geri çekene kadar yüzümde boş bir ifadeyle eline baktım.</span></span></p>

    <p class="msonormal"><span class="calibre1"><span>Lydia beni ayağa kaldırmaya çalıştı. Öğretmen ona yardım etti, Carter ise arkalarında öylece durdu.</span></span></p>

    <p class="msonormal"><span class="calibre1"><span>“Yapacağını yapmadın mı zaten?” Lydia bağırdı. “Neden Genç <span>Cumhuriyetçiler’e</span> dönmüyorsun sen?”</span></span></p>

    <p class="msonormal"><span class="calibre1"><span>Lydia’yı görmezden geldi.</span></span></p>

    <p class="msonormal"><span class="calibre1"><span>“Çok özür dilerim,” dedi gözlerimin içine bakarak.</span></span></p>

    <p class="msonormal"><span class="calibre1"><i class="calibre13"><span>Dikkatli ol Alexis.</span></i></span> <span class="calibre1"><span>Bakışlarımı ondan başka yere çevirdim. Carter gibi birinden hoşlanma tehlikesi altında olduğumdan değildi tabii. Gözleri çok ışıltılıysa ne olmuştu yani?&nbsp;Ve sarı bukleleri bir bebeğinki gibi yumuşak görünüyorsa&nbsp;kimin <span>umrundaydı</span>?</span></span></p>

    <p class="msonormal"><span class="calibre1"><span>Benim tipim değildi o. Aslında benim bir tipim yoktu. Tabii üniversiteli oğlanlarla çıkmak istediğim falan da yoktu. Ama her zaman Yakışıklı Prensimin <span>Surrey</span> Lisesi’ndeki&nbsp;uygun seçeneklerin arasında olmadığını varsaymıştım.</span></span></p>

    <p class="msonormal"><span class="calibre1"><span>Ona öylece baktığımı fark ettim, ama sağ olsun zil çaldı ve ânı böldü.</span></span></p>

    <p class="msonormal"><span class="calibre1"><span>“Kliniğe gitmelisin,” dedi öğretmen. “Hemşire sana bir baksın.”</span></span></p>

    <p class="msonormal"><span class="calibre1"><span>“Ben de gelebilir miyim?” diye sordu Lydia telaşla. “Ben onun en iyi arkadaşıyım.”</span></span></p>

    <p class="msonormal"><span class="calibre1"><span>Hayır değilsin, diye düşündüm.</span></span></p>

    <p class="msonormal"><span class="calibre1"><span>“Bence tek başına da gayet iyi,” dedi.</span></span></p>

    <p class="msonormal"><span class="calibre1"><span>“Onunla ben gitsem iyi olacak Bay <span>Daley</span>,” dedi Carter. “Benim hatamdı... Çok uzun kalmam.”</span></span></p>

    <p class="msonormal"><span class="calibre1"><span>Öğretmen ona şüpheli bir bakış attı ama onayladı. “Beş dakika.”</span></span></p>

    <p class="msonormal"><span class="calibre1"><span>Lydia burnundan sesli bir soluk <span>koyverdi</span> ve saatine baktı. “Galiba derse girmem gerekiyor Alexis...” Onu da&nbsp;davet etmem için açık bir mesajdı bu.</span></span></p>

    <p class="msonormal"><span class="calibre1"><span>“Peki, tamam,” dedim. “Sonra görüşürüz.”</span></span></p>

    <p class="msonormal"><span class="calibre1"><span>Öğretmen sınıfa girerken Lydia da ağır ağır uzaklaşmaya başladı. Saldırganımla yalnız kalmıştım.</span></span></p>

    <p class="msonormal"><span class="calibre1"><span>“Bunu yapmana gerek yok,” dedim. “Yardım almadan da gidebilirim.”</span></span></p>

    <p class="msonormal"><span class="calibre1"><span>“Benim için bir zevk,” dedi.</span></span></p>
  </div>
</body>
</html>
