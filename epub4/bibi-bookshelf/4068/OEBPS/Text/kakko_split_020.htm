<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <h2 class="calibre6" id="calibre_pb_35"><a class="pcalibre1 spelle pcalibre" id="_Toc433540511"><span class="calibre8">19</span></a></h2>

    <p class="msonormal"><span class="calibre1"><span>Öğleden sonrasının ışığı, altından beyaza doğru solmaya ve rüzgâr yere düşmüş yaprakları sokakta bir sağa bir sola&nbsp;sürükleyen bir hava akımı oluşturarak esmeye başladı.&nbsp;Kırmızı ışıkta durduğumuzda yapraklar arabaya çarpıp&nbsp;belli belirsiz kazıma sesleri çıkardı.</span></span></p>

    <p class="msonormal"><span class="calibre1"><span>“İçeri girip biraz etrafa bakınırız,” dedi Megan radyoda çalan şarkıya parmaklarıyla tempo tutarak. “Belki bu sayede üzerinde çalışacağımız bir şey buluruz.”</span></span></p>

    <p class="msonormal"><span class="calibre1"><span>“Megan,” dedim tereddütle.</span></span></p>

    <p class="msonormal"><span class="calibre1"><span>Radyoyu kapattı. “Efendim?”</span></span></p>

    <p class="msonormal"><span class="calibre1"><span>“Bunun kulağa garip gelmesini istemem, çünkü çok açık ki sen bu şeyleri benden daha iyi biliyorsun, ama şu&nbsp;an cidden kız kardeşimin sağı solu belli olmuyor. Ona bulaşmasak iyi olur.”</span></span></p>

    <p class="msonormal"><span class="calibre1"><span>Tek kelime etmeden ve bana bakmadan arabayı sürmeye devam etti.</span></span></p>

    <p class="msonormal"><span class="calibre1"><span>“Sadece diyorum ki... <span>her</span> şey tehlikeli bir hal alabilir. İncinmeni istemiyorum.”</span></span></p>

    <p class="msonormal"><span class="calibre1"><span>“Ben kendi özgür irademle buradayım,” dedi. “Kendini kötü hissetmek için sebepler üretmeyi bırak.”</span></span></p>

    <p class="msonormal"><span class="calibre1"><span>Direksiyonda hafifçe tempo tutmaya devam etti. Ben de düşüncelerime yaklaşan bir fırtına gibi musallat olan&nbsp;korkuyu yok saymaya çalışarak arabanın camından dışarı baktım. Meganla ben hassas bir denge kurmuştuk ve o&nbsp;dengeyi onun adına tahminler yürüterek bozmak istemiyordum.</span></span></p>

    <p class="msonormal"><span class="calibre1"><span>İkimiz de <span>Whitley</span> Sokağı’na girene kadar tek kelime konuşmadık.</span></span></p>

    <p class="msonormal"><span class="calibre1"><span>Evimin bulunduğu sokağın karşısına park ettik. Motoru durdurduktan sonra, Megan sessizce pencereden dışarıyı&nbsp;izledi. Hiç kımıldamamıştı, emniyet kemerini açmak için&nbsp;bile. Arabanın içindeki hava ağırlaşmaya başladı; çıkan tek&nbsp;ses nefeslerimizin ve dışarıdaki yaprakların sürtünme ve&nbsp;savrulma sesleriydi.</span></span></p>

    <p class="msonormal"><span class="calibre1"><span>Gözümün kenarıyla ona baktım. Vücudu otların içine sinmiş bir kaplan gibi hareketsizdi, olduğu yerde dimdik&nbsp;doğrulmuştu. Davranışlarındaki bu ani değişiklik beni&nbsp;korkuttu.</span></span></p>

    <p class="msonormal"><span class="calibre1"><span>“İyi misin?” diye sordum.</span></span></p>

    <p class="msonormal"><span class="calibre1"><span>Elinin hareket ettiğini fark etmemiştim. Emniyet kemeri gürültülü bir şekilde açılınca ödüm patlayacak gibi oldu.&nbsp;Bir çığlık attım. Bu onu dalgınlığından kurtarmış gibi görünüyordu. Dudakları görmemi istemediği gerginliğini ortaya sererek tatsız düz bir çizgi haline geldi. Sanki aniden&nbsp;evin içindeki her neyse, kabul ettiğinden daha fazlasıydı.</span></span></p>

    <p class="msonormal"><span class="calibre1"><span>Ama bunu itiraf etmeyecekse ben de ona sormayacaktım. “Hazır mısın?”</span></span></p>

    <p class="msonormal"><span class="calibre1"><span>Bir nefes aldı ve azimle başını salladı. “Gidelim.”</span></span></p>

    <p class="msonormal"><span class="calibre1"><span>Arabanın kapıları hafif bir klik sesiyle kilitlendi ve biz de yola adım attık. Rüzgâr etrafımızda savruluyor, hafif&nbsp;iniltiler çıkarıyordu. O muhteşem sonbahar günü soğuk&nbsp;bir günbatımına dönüşüyor ve gökyüzü açık kahverengiye&nbsp;doğru kayıyordu. İstemsizce titredim.</span></span></p>

    <p class="msonormal"><span class="calibre1"><span>Megan bagajdan çantasını alıp eve döndü.</span></span></p>

    <p class="msonormal"><span class="calibre1"><span>“Elbise?” diye sordum.</span></span></p>

    <p class="msonormal"><span class="calibre1"><span>Başını iki yana salladı. “Şimdilik kalsın.”</span></span></p>

    <p class="msonormal"><span class="calibre1"><span>Bagajı kapattım. Çıkan ses rüzgârda kayboldu.</span></span></p>

    <p class="msonormal"><span class="calibre1"><span>Küçük bir <span>resmi geçit</span> töreni gibi görünüyor olmalıydık; yoldan karşıya geçip evin önüne yürürken başlarımız yukarı kalkmış, eve bakıyorduk. Önden yürümeyi ben üstlendim ve Megan da birkaç adım geriden beni takip etti.</span></span></p>

    <p class="msonormal"><span class="calibre1"><span>Ön kapı kilitli değildi. İterek açtım ve içeri girmeden önce bir anlığına tereddüt ettim.</span></span></p>

    <p class="msonormal"><span class="calibre1"><span>“Kasey burada mı?” diye fısıldadı Megan.</span></span></p>

    <p class="msonormal"><span class="calibre1"><span>“Bilmiyorum.”</span></span></p>

    <p class="msonormal"><span class="calibre1"><span>“Vay canına!” dedi Megan. Neye baktığını görmek için arkama döndüm ama sadece <span>antreyi</span> inceliyordu. Onun&nbsp;gördüğü şekilde görmeye çalıştım: alçıdan çocuk ve yetişkin meleklerle dolu yüksek bir tavan, ön kapının üzerindeki cam pencere, önümüzdeki geniş merdiven, üzerine&nbsp;güllerle sarmaşıklar oyulmuş gösterişli bir tırabzan...</span></span></p>

    <p class="msonormal"><span class="calibre1"><span>“Hadi yukarı çıkalım,” dedi.</span></span></p>

    <p class="msonormal"><span class="calibre1"><span>Basamakların sonuna ulaştığımda Kasey’nin odasından ses geliyor mu diye kulak kesildim. Evde olması için öyleymiş gibi sesler gelmesi gerekmediğini daha önce öğrenmiş olmama rağmen rahatlamaya başladım. Kapı açıktı.&nbsp;Yaklaştım ve odanın boş olduğunu görünce rahatlamayla&nbsp;iç geçirdim. Kasey <i class="calibre13">evdeyse</i> bile, kesinlikle odasında değildi.</span></span></p>

    <p class="msonormal"><span class="calibre1"><span>Megan <span>antreye</span> ve koridora dikkatle bakarak yukarı daha yavaş çıktı.</span></span></p>

    <p class="msonormal"><span class="calibre1"><span>“Bu yeri daha önce görmüşüm gibime geliyor,” dedi.</span></span></p>

    <p class="msonormal"><span class="calibre1"><span>“Her korku filminde bir tane var,” dedim ortamı yumuşatmaya çalışarak. “Kız kardeşimin odasını görmek ister misin?”</span></span></p>

    <p class="msonormal"><span class="calibre1"><span>Kasey’nin odasına yalnız başıma girdim. Megan birkaç adım geride bekliyordu, içeride kaldığımız her an, daha&nbsp;sessiz ve çekingen oluyordu.</span></span></p>

    <p class="msonormal"><span class="calibre1"><span>Hiçbir şey alışılagelmişin dışında gelmedi. Çıkmak için geri döndüm ama Megan orada değildi. Koridorda yürümüş, merdivenlerin başında dikilmiş, parmak uçlarını üzerinde gezdirerek duvar kâğıdını inceliyordu.</span></span></p>

    <p class="msonormal"><span class="calibre1"><span>“Hey,” dedim. “Belki de bir dakikalığına dışarı çıkmalıyız.”</span></span></p>

    <p class="msonormal"><span class="calibre1"><span>Bana bakmak için döndü ama cevap vermek yerine hayalet gibi beyazlaştı ve omzumun üzerinden arkamda uzanan koridora bakarak olduğu yerde donakaldı.</span></span></p>

    <p class="msonormal"><span class="calibre1"><span>Bu hiç de iyiye işaret değildi.</span></span></p>

    <p class="msonormal"><span class="calibre1"><span>“Megan?”</span></span></p>

    <p class="msonormal"><span class="calibre1"><span>Cevap vermedi. Yerinden kımıldamadı bile.</span></span></p>

    <p class="msonormal"><span class="calibre1"><span>Ona doğru bir adım attım.</span></span></p>

    <p class="msonormal"><span class="calibre1"><i class="calibre13"><span>“Bekle,”</span></i></span> <span class="calibre1"><span>dedi.</span></span></p>

    <p class="msonormal"><span class="calibre1"><span>Emir vermişti.</span></span></p>

    <p class="msonormal"><span class="calibre1"><span>Ona uydum. Başımı oynatıp arkamda nereye baktığım görmek için çok korkuyordum. Yüz ifadesini anlamak için&nbsp;ona baktım.</span></span></p>

    <p class="msonormal"><span class="calibre1"><span>Hiçbir şey. Yüzü bomboştu.</span></span></p>

    <p class="msonormal"><span class="calibre1"><span>“Sarah,” dedi. “Sarah.”</span></span></p>

    <p class="msonormal"><span class="calibre1"><span>“Megan?”</span></span></p>

    <p class="msonormal"><span class="calibre1"><span>“Sarah, Sarah, Sarah...”</span></span></p>

    <p class="msonormal"><span class="calibre1"><span>“Megan, ne diyorsun?”</span></span></p>

    <p class="msonormal"><span class="calibre1"><span>Bir an sonra kendine gelmiş gibi görünüyordu. Gözleri büyümüştü ve başını şiddetle sallıyordu ama ağzından o ismin dökülmesini bir türlü kesemiyordu. Tüm vücudu&nbsp;kaskatı kesilmişti, hatta kasları öyle gergindi ki kollarındaki <span>tendonları</span> belli oluyordu.</span></span></p>

    <p class="msonormal"><span class="calibre1"><span>“Sarah, Sarah, Sarah, Sarah...”</span></span></p>

    <p class="msonormal"><span class="calibre1"><span>“Megan!” diye bağırdım. “Kes şunu!”</span></span></p>

    <p class="msonormal"><span class="calibre1"><span>Ama yapamıyordu. Tıpkı bodrumda masalı anlatırken benim de duramadığım gibi.</span></span></p>

    <p class="msonormal"><span class="calibre1"><span>Omuzlarından tutup şiddetli bir şekilde salladım. “Megan! <i class="calibre13">Dur!”</i></span></span></p>

    <p class="msonormal"><span class="calibre1"><span>Gözlerini kırpıştırarak durdu. Nihayet gözleri üzerimde durdu, cam gibi gözleri düzelmiş gibi görünüyordu.</span></span></p>

    <p class="msonormal"><span class="calibre1"><span>“Ne oldu burada?” diye soludu Megan.</span></span></p>

    <p class="msonormal"><span class="calibre1"><span>“Neden o ismi söyleyip duruyordun?”</span></span></p>

    <p class="msonormal"><span class="calibre1"><span>“Bu evde,” dedi Megan, “bu evde bir şey olmuş.”</span></span></p>

    <p class="msonormal"><span class="calibre1"><span>Sonra yere yığıldı.</span></span></p>

    <p class="msonormal"><span class="calibre1"><span>Koridorun ilerisinde, Kasey’nin kapısı kendiliğinden çarparak kapandı.</span></span></p>

    <p class="msonormal"><span class="calibre1"><span>Megan köşedeki yığının üzerine zarif bir şekilde düşmüştü. Yanında yere eğildim ve nabzı için bileğini kontrol ettim. Vardı; zayıftı ama nabzı atıyordu.</span></span></p>

    <p class="msonormal"><span class="calibre1"><span>“Hadi,” dedim nazikçe omzunu sarsarak. “Uyan.”</span></span></p>

    <p class="msonormal"><span class="calibre1"><span>Megan kımıldandı, göz kapakları titreşerek açıldı ama sonra sanki çok ağırlarmış gibi tekrar kapandı. Dudakları&nbsp;konuşma girişiminde bulunmak için oynadı.</span></span></p>

    <p class="msonormal"><span class="calibre1"><span>“Megan, hadi uyan. Buradan çıkmamız lazım.”</span></span></p>

    <p class="msonormal"><span class="calibre1"><span>İki omzundan da tutup onu oturma pozisyonuna soktum.</span></span></p>

    <p class="msonormal"><span class="calibre1"><span>Gözlerini kırpıştırdı. “Gidelim,” diye fısıldadı solgun yanaklarına renk gelirken.</span></span></p>

    <p class="msonormal"><span class="calibre1"><span>Ayağa kalkmasına yardım ettim. Merdivenlerden aşağı inerken eli tırabzanı sanki can simidiymiş gibi kavramıştı.</span></span></p>

    <p class="msonormal"><span class="calibre1"><span>“Ne oldu?” diye sordu sesi titreyerek.</span></span></p>

    <p class="msonormal"><span class="calibre1"><span>“Dışarıda anlatırım,” dedim kolundan tutarak <span>antreden</span> geçip evden çıkarken.</span></span></p>

    <p class="msonormal"><span class="calibre1"><span>Megan arabasına dayanırken benim gözlerim garip bir hareket, ışık veya pencerede Kasey’nin yüzünü arayarak&nbsp;evin üzerinde gezindi. Ama hiçbir şey yoktu.</span></span></p>

    <p class="msonormal"><span class="calibre1"><span>Bir dakika sonra Megan başını kaldırıp bana baktı.</span></span></p>

    <p class="msonormal"><span class="calibre1"><span>“Ben iyiyim,” dedi konuşmaya çalışarak.</span></span></p>

    <p class="msonormal"><span class="calibre1"><span>Emin olup olmadığını sormadım, ama gözlerimiz birleşince kendininkileri kaçırdı.</span></span></p>

    <p class="msonormal"><span class="calibre1"><span>“İyiyim,” diye ısrar etti. Yolcu koltuğu tarafına gitmeden önce sürücü koltuğuna binmesi için bekledim.</span></span></p>

    <p class="msonormal"><span class="calibre1"><span>İkimiz de güvenli bir şekilde arabanın içine girdiğimizde direksiyonu elleriyle kavradı ve parmaklarının eklemleri beyaza dönene kadar yumruklarını sıktı. Derin ve uzun bir nefes aldı ve bırakmadı.</span></span></p>

    <p class="msonormal"><span class="calibre1"><span>“Sarah kim?” diye sordum. İsim bana bir yerden tanıdık geliyordu ama bir türlü nereden olduğunu hatırlayamıyordum.</span></span></p>

    <p class="msonormal"><span class="calibre1"><span>“Ne?”</span></span></p>

    <p class="msonormal"><span class="calibre1"><i class="calibre13"><span>“Sarah.</span></i></span> <span class="calibre1"><span>Sürekli o ismi söyleyip durdun... Hatırlamıyor musun?”</span></span></p>

    <p class="msonormal"><span class="calibre1"><span>“Hayır,” dedi. “Gerçekten hatırlamıyorum. Tek hatırladığım kötü bir şeyler hissettiğim.”</span></span></p>

    <p class="msonormal"><span class="calibre1"><span>Direksiyona dikkatle bakarak koltuğunda geri yaslandı.</span></span></p>

    <p class="msonormal"><span class="calibre1"><span>“Hani bunu kendim için yaptığımı söyleyip duruyorum ya?” Kendine sıkıca sarıldı. “Küçüklüğümden beri, ne zaman falcı ya da medyum gibi insanların etrafında olsam&nbsp;benden korkuyorlar.”</span></span></p>

    <p class="msonormal"><span class="calibre1"><span>“Nasıl korkuyorlar?”</span></span></p>

    <p class="msonormal"><span class="calibre1"><span>“Çadırlarının yanından geçiyorum sadece ve onlar da dışarı çıkıp bana bağırmaya başlıyorlar. Sahte olanlar değil, gerçekleri. Söylediklerini bir taraflarından uydurmayanlar.”</span></span></p>

    <p class="msonormal"><span class="calibre1"><span>Ne diye bağırdıklarını sormak istemedim.</span></span></p>

    <p class="msonormal"><span class="calibre1"><span>“Bana <i class="calibre13">Sarah burada, Sarah çok kızgın</i> ve <i class="calibre13">Sarah senden nefret ediyor</i> diyorlar. Ve hepsi çok korkmuş oluyor, sadece oradan uzaklaşmamı istiyorlar. Hepsi altüst oluyor.”</span></span></p>

    <p class="msonormal"><span class="calibre1"><span>“Sarah kim?” diye sordum ona.</span></span></p>

    <p class="msonormal"><span class="calibre1"><span>“Ben de bunu öğrenmek istiyorum.”</span></span></p>

    <p class="msonormal"><span class="calibre1"><span>Eve baktım. Dışarıdan çok huzurlu görünüyordu.</span></span></p>

    <p class="msonormal"><span class="calibre1"><span>“Orada hissettiğim şey her neyse,” dedi Megan, “kesinlikle şeytani. <i class="calibre13">Kötü</i> anlamda şeytani, Alexis.”</span></span></p>

    <p class="msonormal"><span class="calibre1"><span>Nefesini verip arabayı çalıştırdı. <span>Whitley</span> Sokağında evimden uzaklaşırken yüzü biraz da olsa yumuşadı.</span></span></p>

    <p class="msonormal"><span class="calibre1"><span>Bundan sonra nereye gidebilirdik ki?</span></span></p>

    <p class="msonormal"><span class="calibre1"><span>“Kütüphaneye gidiyoruz,” dedi.</span></span></p>

    <p class="msonormal"><span class="calibre1"><span>Başımla onayladım ve koltuğuma yaslandım. Köşedeki ışıklara yaklaşırken gözüme bir şey takıldı. Dikiz aynasından komşumuz Mary’nin, devasa büyükanne arabasını araç yolundan çıkarışını görebiliyordum.</span></span></p>

    <p class="msonormal"><span class="calibre1"><span>“Dur burada,” dedim emniyet kemerimi açarak. “Köşede park et ve beni bekle.” Megan nereye gittiğimi soramadan kapıdan çıkmış ve komşuların bahçesinden geçerek Mary’nin evine yürümeye başlamıştım.</span></span></p>

    <p class="msonormal"><span class="calibre1"><span>Bagajını açarken yanına vardım. Onu biraz korkutmuştum, bu da çok yaşlı olduğu için beni korkuttu.</span></span></p>

    <p class="msonormal"><span class="calibre1"><span>“Tanrı aşkına,” dedi bana bakarak. “Alexis, iyi misin?”</span></span></p>

    <p class="msonormal"><span class="calibre1"><span>“Evet, iyiyim,” diye yalan söyledim.</span></span></p>

    <p class="msonormal"><span class="calibre1"><span>“Sorun baban değil, değil mi?” diye sordu.</span></span></p>

    <p class="msonormal"><span class="calibre1"><span>“Hayır, hayır, öyle bir şey değil.”</span></span></p>

    <p class="msonormal"><span class="calibre1"><span>Bagaj dolusu alışveriş torbalarına baktım.</span></span></p>

    <p class="msonormal"><span class="calibre1"><span>“Bunları taşımak için yardım etmemi ister misin?” diye sordum başımla işaret ederek.</span></span></p>

    <p class="msonormal"><span class="calibre1"><span>“Şey, hayır... <span>nefes</span> nefese kalmışsın,” diye karşı çıktı ama ciddi olmadığını biliyordum. Üç torbayı kollarıma&nbsp;aldım. Mary de içinde yumurtalar olan küçük kahverengi&nbsp;kese kâğıdını aldı ve kapıya doğru yürümeye başladı. Tüm&nbsp;alışverişini içeri taşımayı nasıl olmuş da başarmıştı? Her&nbsp;torba için ayrı tur yapmış olmalıydı.</span></span></p>

    <p class="msonormal"><span class="calibre1"><span>Birkaç yıl öncesine kadar, evine haftada birkaç kere giderdim ve ben limonata içip kurabiye yerken o da bana okulumu, arkadaşlarımı ve hayatımın nasıl gittiğini sorardı. Hiç kurabiye yemezdi ama etrafında sürekli bulundururdu. Benim için yapıyor olmalıydı. Bir de, onu yanımda&nbsp;sürüklediğim zamanlar Kasey için. En son ne zaman gelmiştim buraya? Bir kutu bayatlamış kurabiyenin bizim gelmemizi beklediğini hayal ettim.</span></span></p>

    <p class="msonormal"><span class="calibre1"><span>Tüm torbalan içeri sokmamız için iki tur gerekti.</span></span></p>

    <p class="msonormal"><span class="calibre1"><span>Mary mutfak masasından benim için bir sandalye çıkardı. “Biraz limonata alır mısın?” diye sordu buzdolabına doğru giderek.</span></span></p>

    <p class="msonormal"><span class="calibre1"><span>“Aslına bakarsan, çok kalamayacağım,” dedim. “Sadece bir sorum var.”</span></span></p>

    <p class="msonormal"><span class="calibre1"><span>“Ah, çok kötü oldu bu,” dedi. Buzdolabının kapağını bırakıp bana döndü. “Ne soracaksın?”</span></span></p>

    <p class="msonormal"><span class="calibre1"><span>“Burada uzun süre yaşamıştın, değil mi?” diye sordum öyle olduğunu bildiğim halde.</span></span></p>

    <p class="msonormal"><span class="calibre1"><span>“Elvin’le ben buraya 1972’de taşındık,” dedi. Elvin onun kocasıydı. Biz buraya taşınmadan önce ölmüştü ama yıllar&nbsp;boyunca onun hakkında bir sürü şey duymuştum.</span></span></p>

    <p class="msonormal"><span class="calibre1"><span>“Benim evimde garip bir şey yaşandığını duydun mu hiç?”</span></span></p>

    <p class="msonormal"><span class="calibre1"><span>Mary dondu.</span></span></p>

    <p class="msonormal"><span class="calibre1"><span>Aha!</span></span></p>

    <p class="msonormal"><span class="calibre1"><span>Sonra başını salladı. “Belki de gitsen iyi olacak,” dedi, aniden alışveriş torbalarının içindekilerle çok ilgili bir hale&nbsp;gelerek.</span></span></p>

    <p class="msonormal"><span class="calibre1"><span>“Ne olmuştu Mary?”</span></span></p>

    <p class="msonormal"><span class="calibre1"><span>Bana baktı. “Belki sen biraz büyüyünce anlatırım,” dedi. “Ama şu an anlatasım gelmiyor. Baban bu durumdayken,&nbsp;sen bu kadar stresliyken olmaz.”</span></span></p>

    <p class="msonormal"><span class="calibre1"><span>Bu mutfaktan elimde isimler, tarihler ve detaylar olmadan ayrılmayacaktım. Bildiği her şeyi öğrenecektim. Kollarımı göğsümde kovuşturup ona baktım. “Annemlere anlattığını söylemem, eğer endişe duyduğun buysa.”</span></span></p>

    <p class="msonormal"><span class="calibre1"><span>Yere baktı. Ben gözlerimi üzerinde tuttum. Pencereden içeri vuran güneş, <span>gümüşsü</span> buklelerinin kabarıklığının&nbsp;gölgesini çıkarıyordu.</span></span></p>

    <p class="msonormal"><span class="calibre1"><span>“Öğrenmem lazım,” dedim basitçe.</span></span></p>

    <p class="msonormal"><span class="calibre1"><span>Arkasını döndü ama onu ikna ettiğimi biliyordum.</span></span></p>

    <p class="msonormal"><a class="pcalibre1 pcalibre" id="bookmark13"></a><span class="calibre1"><span>“Sarah kim?”</span></span></p>

    <p class="msonormal"><span class="calibre1"><span>“Sarah mı?” diye sordu olduğu yerde bana doğru dönerek. Kaşları alnında derin bir V oluşturuyordu. “Ben Sarah hakkında hiçbir şey bilmiyorum. Şeyi mi diyorsun...”</span></span></p>

    <p class="msonormal"><span class="calibre1"><span>Hemen sustu.</span></span></p>

    <p class="msonormal"><span class="calibre1"><span>“Mary, lütfen, bu çok önemli.”</span></span></p>

    <p class="msonormal"><span class="calibre1"><span>“<span>Hayır</span> Alexis, ben... <span>Ah, Tanrı aşkına.</span> Bir bakalım... 1995 yazının sonunda buraya taşındılar.”</span></span></p>

    <p class="msonormal"><span class="calibre1"><span>“Kimler?”</span></span></p>

    <p class="msonormal"><span class="calibre1"><span>Mary huzursuzca volta atmaya başladı, parmaklarını oynattı ve pencereden dışarı baktı. “Ben... <span>hatırlamıyorum</span>.”</span></span></p>

    <p class="msonormal"><span class="calibre1"><span>Yalan. İkimiz de aynı anda iç çektik.</span></span></p>

    <p class="msonormal"><span class="calibre1"><span>“Bir ipucu veremez misin?”</span></span></p>

    <p class="msonormal"><span class="calibre1"><span>“Hayır. Veremem. Daha fazla bir şey söyleyemem.”</span></span></p>

    <p class="msonormal"><span class="calibre1"><span>“Şunu söyle <span>bari,</span> birine bir şey oldu mu?”</span></span></p>

    <p class="msonormal"><span class="calibre1"><span>“Sanırım...” Boynundaki zincirde asılı olan haça tutunarak çaresizce tavana baktı. <i class="calibre13">“Bir şey oldu</i> diyebilir miyim bilmiyorum, ama o kadın... Öldü.”</span></span></p>

    <p class="msonormal"><span class="calibre1"><span>Zayıf bir şekilde sandalyeye yaslandım. “Evin içinde mi?”</span></span></p>

    <p class="msonormal"><span class="calibre1"><span>“Tanrım,” dedi. “Bu bir hataydı.”</span></span></p>

    <p class="msonormal"><span class="calibre1"><span>“Hayır, bekle. <i class="calibre13">Benim</i> evimin içinde biri mi öldü?”</span></span></p>

    <p class="msonormal"><span class="calibre1"><span>Artık durmak için çok geç olduğunu bildiğini gösterir şekilde iç çekti. <span>“Evet, evinin içinde.”</span></span></span></p>

    <p class="msonormal"><span class="calibre1"><span>“Doğal sebeplerden dolayı mı?”</span></span></p>

    <p class="msonormal"><span class="calibre1"><span>“<span>Hayır</span> hayatım,” dedi.</span></span></p>

    <p class="msonormal"><span class="calibre1"><span>“Hangi yıl?”</span></span></p>

    <p class="msonormal"><span class="calibre1"><span>“Bir bakalım, 1996 yılıydı. Ekimin ortasıydı.”</span></span></p>

    <p class="msonormal"><span class="calibre1"><span>“Yani... <span>tamam</span>, dur biraz. Biz taşmana kadar başka biri oturmadı mı orada?”</span></span></p>

    <p class="msonormal"><span class="calibre1"><span>“Hayır, yaşlı bir çift bir yıllığına geldi ama sonra hemen taşındılar. Bu muhiti pek sevmemiş gibi görünüyorlardı.”</span></span></p>

    <p class="msonormal"><span class="calibre1"><span>“Adları neydi?”</span></span></p>

    <p class="msonormal"><span class="calibre1"><span>“Ah, Tanrı aşkına, ben isimleri hiç hatırlayamam ki...” Dikkatini toplayarak kaşlarını çattı, gözlerinin ve dudaklarının kenarları aşağı doğru sarkmıştı. “<span>Sawamura</span>. <span>Walter</span>&nbsp;ve Joan, Japonlardı. Pek cana yakın insanlar değillerdi.”</span></span></p>

    <p class="msonormal"><span class="calibre1"><span>“Ve sonra ev biz taşınana kadar boş muydu?”</span></span></p>

    <p class="msonormal"><span class="calibre1"><span>“Boştu, evet,” diye tekrarladı.</span></span></p>

    <p class="msonormal"><span class="calibre1"><span>Of, Tanrım. Sandalyemde geriye doğru yaslandım.</span></span></p>

    <p class="msonormal"><span class="calibre1"><span>“Sana bir limonata getirmemi istemediğine emin misin?” diye sordu.</span></span></p>

    <p class="msonormal"><span class="calibre1"><span>Sonra Megan’ın beni beklediğini hatırladım.</span></span></p>

    <p class="msonormal"><span class="calibre1"><span>“Ekim 1996,” dedim oturduğum yerden fırlayarak.</span></span></p>

    <p class="msonormal"><span class="calibre1"><span>“Ah, Alexis. Umarım bunu çok düşünmezsin. Çok kötü bir olaydı, o konuda konuşmaktan nefret ederiz.”</span></span></p>

    <p class="msonormal"><span class="calibre1"><span>Eh, orası belliydi.</span></span></p>

    <p class="msonormal"><span class="calibre1"><span>“Teşekkürler Mary,” dedim. “Çok yardımcı oldun.”</span></span></p>

    <p class="msonormal"><span class="calibre1"><span>Belli belirsiz bir şekilde başını salladı. “Sadece rahatla ve biraz dinlen. Baban için endişeli olduğunu biliyorum...”</span></span></p>

    <p class="msonormal"><span class="calibre1"><span>“Daha sonra limonata için gelirim,” dedim, elimi kapının koluna koyarak.</span></span></p>

    <p class="msonormal"><span class="calibre1"><span>Mary ayağa kalkıp iç geçirdi, sonra başıyla onayladı. Yorgun görünüyordu. “Gelirsin canım,” dedi ve sonra çıktım.</span></span></p>
  </div>
</body>
</html>
