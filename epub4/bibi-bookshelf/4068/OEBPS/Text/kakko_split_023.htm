<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR">
  <div class="wordsection">
    <h2 class="calibre6" id="calibre_pb_41"><a class="pcalibre1 spelle pcalibre" id="_Toc433540514"><span class="calibre8">22</span></a></h2>

    <p class="msonormal"><span class="calibre1"><span>Kapıyı arkamdan sessizce kapattım.</span></span></p>

    <p class="msonormal"><span class="calibre1"><span>“Alexis, sen misin?” dedi annemin sesi.</span></span></p>

    <p class="msonormal"><span class="calibre1"><span>Eşyalarımı merdivenlere bırakıp mutfağa gitmek için holden geçtim. Annem dondurucunun açık kapağının&nbsp;önünde dikilmiş, hazır yemek türlerini inceliyordu.</span></span></p>

    <p class="msonormal"><span class="calibre1"><span>“Aramadığım için kusura bakma,” dedim kendimi bir fırçaya hazırlayarak.</span></span></p>

    <p class="msonormal"><span class="calibre1"><span>“Önemli değil,” dedi. “Ben de eve yeni geldim. Kasey nerede olduğunu söyledi.”</span></span></p>

    <p class="msonormal"><span class="calibre1"><span>Üst kata bir bakış attım. “Öyle mi?”</span></span></p>

    <p class="msonormal"><span class="calibre1"><span>“Kütüphanede araştırma yapıyordun, değil mi?”</span></span></p>

    <p class="msonormal"><span class="calibre1"><span>“Şey... <span>evet</span>.”</span></span></p>

    <p class="msonormal"><span class="calibre1"><span>“Kardeşin de çalışıyordu. Okul için hazırladığı bir ödeve kendini fena kaptırdı.” Annem dedikodu ediyormuşuz gibi sessizce konuşuyordu. “Hiç onun yapacağı türden bir&nbsp;şey değil. Kendini bir şeye bu kadar adarken hiç görmemiştim onu.”</span></span></p>

    <p class="msonormal"><span class="calibre1"><span>“Hımm.” Tek diyebildiğim bu oldu.</span></span></p>

    <p class="msonormal"><span class="calibre1"><span>“Kasey için fırına <span>taco</span> atacağım. Sen yedin mi?”</span></span></p>

    <p class="msonormal"><span class="calibre1"><span>“Hayır, ama aç değilim,” deyip çantamı alarak yukarı çıktım.</span></span></p>

    <p class="msonormal"><span class="calibre1"><span>Yatak odama yaklaştığım sırada, Kasey’nin kapısı açıldı ve koridora yarım bir adım attı.</span></span></p>

    <p class="msonormal"><span class="calibre1"><span>Bana soğuk gözlerle baktı. Kollarım göğsünde kavuşturmuştu. “Kütüphanede uzun bir gece mi geçirdin?” diye sordu.</span></span></p>

    <p class="msonormal"><span class="calibre1"><span>Cevap vermeyip başımı olabildiğince dik tutarak odama girdim. Kapıyı arkamdan güvenli bir şekilde kilitledikten sonra eşyalarımı yere bırakıp birkaç derin nefes aldım.</span></span></p>

    <p class="msonormal"><span class="calibre1"><span>Kotumu çıkarıp eşofman altımı giydim ve daha fazla araştırma yapmak üzere yatağın ayakucunda çantamı önüme alarak oturdum.</span></span></p>

    <p class="msonormal"><span class="calibre1"><span>Araştırma yapmaktan bahsetmişken... Kardeşimin şu gizemli projesi neydi? Okuldan ödevleri çalmak, o aileleri&nbsp;okumak... Bunların herhangi birinin <span>Shara’yla</span> ilgisi olabilir&nbsp;miydi?</span></span></p>

    <p class="msonormal"><span class="calibre1"><span>Bir dakika sonra merdivenlerden annemin yemeğin hazır olduğunu söyleyen sesi duyuldu ve Kasey’nin odasını gözetimsiz bırakarak dışarı çıktığını duydum.</span></span></p>

    <p class="msonormal"><span class="calibre1"><span>Ama ne kadarlığına?</span></span></p>

    <p class="msonormal"><span class="calibre1"><span>Koridora çıktım. Mutfaktan sesler geliyordu. Annemin yorgun gevezelikleri ve Kasey’nin duygusuz kesik kesik&nbsp;konuşmaları. Ve bir şey yapacaksam, şu an yapmam gerektiğini anladım.</span></span></p>

    <p class="msonormal"><span class="calibre1"><span>Kasey’nin odasına kadar duvara yakın kaldım ve içeri daldıktan sonra herhangi bir hayaletin onun için koruma&nbsp;görevinde olup olmadığını kontrol etmek için etrafa bakındım.</span></span></p>

    <p class="msonormal"><span class="calibre1"><span>Asayiş berkemaldi.</span></span></p>

    <p class="msonormal"><span class="calibre1"><span>Bir gece önce buradayken içime doğan o yalnız olmadığını hissetme hissini unutmaya çalıştım. Ancak hava kuru görünüyordu ve sadece bebeklerin toz, plastik saç ve eski&nbsp;kitap karışımından oluşan kokusu vardı.</span></span></p>

    <p class="msonormal"><span class="calibre1"><span>Yani yalnızdım. Şimdilik.</span></span></p>

    <p class="msonormal"><span class="calibre1"><span>Odada bir kasırga kopmuş gibi görünüyordu. <span>Her zamanki gibi.</span> Kasey’nin masası kitaplar ve karalama&nbsp;kâğıtlarıyla doluydu. Anlaşıldığı üzere çok meşguldü.&nbsp;Ama neden?</span></span></p>

    <p class="msonormal"><span class="calibre1"><span>Masaya yaklaştım ve diğer kâğıtlarla birlikte bir yığın fotokopi gördüm. Yığını elime alıp karıştırmaya başladım.&nbsp;Bunlar devlet dairelerinin kayıtlarıydı. Çoğunlukla doğum&nbsp;ve ölüm ilanları yer alıyordu.</span></span></p>

    <p class="msonormal"><span class="calibre1"><span>Diğer sayfalarda elle ya da bilgisayardan çizilmiş soyağaçları vardı. Beş taneydiler ve her birinin başında bir isim ve sayfa numarası yer alıyordu. Sınıf arkadaşlarının aile&nbsp;büyükleri ödevlerinden koparılmışlardı.</span></span></p>

    <p class="msonormal"><span class="calibre1"><span>Yani onları geri koyduğunu söylemesi bir yalandan ibaretti.</span></span></p>

    <p class="msonormal"><span class="calibre1"><span>En altında MELISSA MARGARET LAIRD “Mimi” yazanı gördüğümde durdum. Ağaç birkaç kuşak geriye gidiyordu ve Kasey sayfadaki bazı isimlerin üstlerini karalamış, bazılarınınkini de fosforlu kalemle boyamıştı.</span></span></p>

    <p class="msonormal"><span class="calibre1"><span>Tüm ödevler böyleydi.</span></span></p>

    <p class="msonormal"><span class="calibre1"><span>Hepsini masaya bırakıp en alttaki kırmızı defteri aldım.</span></span></p>

    <p class="msonormal"><span class="calibre1"><span>Kapağını açtım ve Kasey’nin ders notlarının yazdığı sayfaları atladım. En sonda yaklaşık on yeni sayfa vardı&nbsp;ve ilk birkaçı Kasey’nin kargacık burgacık karalamalarıyla&nbsp;doluydu. Sadece yazı da yazmamıştı; birbirine geçmiş daireler, düzgün çizilememiş bir ağaç, rastgele çizikler...</span></span></p>

    <p class="msonormal"><span class="calibre1"><span>Etkileri şaşırtıcıydı, burada ne kadardır bulunduğumu bilmediğimi fark edene kadar kendimi birkaç saniye öylece bakarken buldum. İçimden bir ses bana, Kasey’nin&nbsp;değerli çalışmasını çok fazla korumasız bırakmayacağını&nbsp;söylüyordu. Son sayfayı fark ettiğimde odadan çıkmak&nbsp;üzereydim.</span></span></p>

    <p class="msonormal"><span class="calibre1"><span>Hayal edilebilecek en küçük karalama yazıyla yazılmış bir sürü liste vardı. Sayfa o kadar doluydu ki gözlerini kıstığınızda gri görünüyordu.</span></span></p>

    <p class="msonormal"><span class="calibre1"><span>Ve her şeyi tıpkı o filmde çocuğun <i class="calibre13">REDRUM</i> yazışı gibi tersten yazmıştı.</span></span></p>

    <p class="msonormal"><span class="calibre1"><span>İncelemek için bir liste seçtim. Beynimin tersten yazılmış yazılara alışması çok zaman aldı.</span></span></p>

    <p class="msonormal"><br class="calibre10" /></p>

    <p class="msonormal"><span><span class="calibre1"><span>Delores</span></span></span> <span class="calibre1"><span>Oliver?</span></span></p>

    <p class="msonormal"><span class="calibre1"><i class="calibre13"><span>Kütüphane görevlisi</span></i></span> <span class="calibre1"><span><span>Delores</span> Oliver?</span></span></p>

    <p class="msonormal"><span class="calibre1"><span>Diğer isimlerin hiçbirini tanımıyordum.</span></span></p>

    <p class="msonormal"><span class="calibre1"><span>Bu listeyi incelemek için daha fazla zamana ihtiyacım vardı ama alt kattan televizyon sesinden başka bir şey duyamıyordum. Belki Kasey bir süre oturup biraz yarışma&nbsp;programlarını izlemek istemişti.</span></span></p>

    <p class="msonormal"><span class="calibre1"><span>Aklıma bir fikir gelmişti.</span></span></p>

    <p class="msonormal"><span class="calibre1"><span>Defteri kapatıp koridor boyunca koşarak karanlık odaya girdim.</span></span></p>

    <p class="msonormal"><span class="calibre1"><span>Kâğıt kalındı ama yazılar koyu renk mürekkeple yazılmıştı, yani <span>pozlamayı</span> doğru yaparsam işe yarayabilirdi.</span></span></p>

    <p class="msonormal"><span class="calibre1"><span>Ama fotoğraf kâğıdım bitmişti.</span></span></p>

    <p class="msonormal"><span class="calibre1"><span>Sonra babamın bana geçen Noel’de aldığı aşırı pahalı mat kâğıtları hatırladım. Sayfası iki dolar falan ediyordu&nbsp;ve sıradan şeyler için kullanmamak nedeniyle en alttaki&nbsp;banyo çekmecelerinden birinin içine bir havluya sararak&nbsp;koymuştum. Kasey var olduklarını bile bilmiyordu, yani&nbsp;belki de...</span></span></p>

    <p class="msonormal"><span class="calibre1"><span>Çekmeceyi açtım.</span></span></p>

    <p class="msonormal"><span class="calibre1"><span>İşte oradaydı.</span></span></p>

    <p class="msonormal"><span class="calibre1"><span>Sayfayı <span>agrandizörün</span> altına koyup Kasey’nin listesini yerleştirdim ve başından sonuna kadar bir yüzünü taradım. Zamanlayıcıyı ayarlayıp bekledim. On, yirmi, kırk&nbsp;beş saniye... Bir dakika sonra ışık söndü.</span></span></p>

    <p class="msonormal"><span class="calibre1"><span>Bu çok fazla zaman alıyordu. Kâğıdı banyo tepsisine bıraktım ve orijinaliyle birlikte koridorun diğer ucuna koştum.</span></span></p>

    <p class="msonormal"><span class="calibre1"><span>Merdivende ayak sesleri duyuluyordu.</span></span></p>

    <p class="msonormal"><span class="calibre1"><span>Dışarı çıkacak zamanım yoktu.</span></span></p>

    <p class="msonormal"><span class="calibre1"><span>Dolabın içine girdim.</span></span></p>

    <p class="msonormal"><span class="calibre1"><span>Nefesimi sessiz tutmak neredeyse imkânsızdı, özellikle de Kasey ağır ağır içeri girmiş ve etrafa göz atarken. Kedi&nbsp;gibi gerindikten sonra yatağın ayakucuna oturup etrafa&nbsp;bakınırken ben de onu suntanın arasından izliyordum.</span></span></p>

    <p class="msonormal"><span class="calibre1"><span>Burada olduğumdan haberi varmış gibi görünmüyordu.</span></span></p>

    <p class="msonormal"><span><span class="calibre1"><i class="calibre13"><span>Hadi ama hadi.</span></i></span></span></p>

    <p class="msonormal"><span class="calibre1"><span>Baskı şu an banyo tepsisinin içinde pişiyordu resmen. Sadece simsiyah çıkmazsa şanslıydım.</span></span></p>

    <p class="msonormal"><span class="calibre1"><span>Ama şu an daha acil sorunlarım vardı.</span></span></p>

    <p class="msonormal"><span class="calibre1"><span>Kasey ellerini şakaklarına dayadı ve sanki bir şeyi silkelemek istermiş gibi başını iki yana salladı. Gözlerini sımsıkı kapatıp burun kemerini sıktı.</span></span></p>

    <p class="msonormal"><span class="calibre1"><span>Tüm vücudu gerildi ve birden mücadelesi sona ermişti.</span></span></p>

    <p class="msonormal"><span class="calibre1"><span>Hareketleri daha akıcı ve planlı bir hale geldi. Saçlarını düzeltip odaya bakındı.</span></span></p>

    <p class="msonormal"><span class="calibre1"><span>Midemin bulandığını hissedebiliyordum.</span></span></p>

    <p class="msonormal"><span class="calibre1"><span>Karşımdaki artık Kasey değildi.</span></span></p>

    <p class="msonormal"><span class="calibre1"><span>Dalgın gözleri odaklandı ve donup kaldı. Kulak kabartıyordu.</span></span></p>

    <p class="msonormal"><span class="calibre1"><i class="calibre13"><span>Dolaba bakma, dolaba bakma</span></i></span><span class="calibre1"><span>... Başını bir yana yatırarak ayağa kalktı.</span></span></p>

    <p class="msonormal"><span class="calibre1"><span>Nefesimi tuttum.</span></span></p>

    <p class="msonormal"><span class="calibre1"><span>Bana doğru yarım bir adım attı... Oda kapısı açıldı.</span></span></p>

    <p class="msonormal"><span class="calibre1"><span>Kasey geri çekildi ve gözlerini kırpıştırıp kapıya doğru yürüdü.</span></span></p>

    <p class="msonormal"><span class="calibre1"><span>“Kasey, tatlım, kurutucudan kıyafetlerini alman lazım.”</span></span></p>

    <p class="msonormal"><span class="calibre1"><span>“Ne?” diye sordu Kasey. Ellerini huzursuz bir şekilde kotunun kemer halkalarına geçirdi.</span></span></p>

    <p class="msonormal"><span class="calibre1"><span>“Çamaşırların,” dedi annem. “Hani şu katlaman gereken çamaşırlar.”</span></span></p>

    <p class="msonormal"><span class="calibre1"><span>Kasey iç çekip etrafa son bir dikkatli bakış atarak çıktı. Merdivenlerden indiğini duyar duymaz karanlık odaya geri dönüp tepsiden sayfayı koparırcasına çıkardım ve son&nbsp;banyo tepsisine koydum.</span></span></p>

    <p class="msonormal"><span class="calibre1"><span>Karanlıktı ama okunabiliyordu. Ve <span>bonus</span> olarak Kasey’nin tersten yazmış olduğu kargacık burgacık isim&nbsp;listelerindeki yazılar artık normaldi.</span></span></p>

    <p class="msonormal"><span class="calibre1"><span>Onları daha sonra okumak için zamanım olacaktı. Normalde yaptığım temizliğin hızlı bir <span>versiyonunu</span> yaptım. Bir daha ihtiyacım olur diye fotoğraf kâğıtlarını çekmeceye&nbsp;yerleştirdim ve baskıyı kazağımın altına saklayarak odama&nbsp;geri döndüm.</span></span></p>

    <p class="msonormal"><span class="calibre1"><span>Yatağımın üzerine oturup Kasey’nin kâğıdındaki isimler arasında bir bağ bulmaya çalıştım. En sonunda listeyi bir kenara bırakıp çantamdan kütüphaneden aldığım kitapla <span>mikrofişleri</span> çıkardım. Şeffaf fotoğraflardan birini&nbsp;ışığa tuttum ama küçük birkaç yazı ve siyah kareler hariç&nbsp;hiçbir şey belli olmuyordu.</span></span></p>

    <p class="msonormal"><span class="calibre1"><span>Kapım art arda çalınınca irkilip elimden şeffaf fotoğrafı düşürdüm.</span></span></p>

    <p class="msonormal"><span class="calibre1"><span>“Alexis?” diye seslendi annem.</span></span></p>

    <p class="msonormal"><span class="calibre1"><span>“Bekle biraz,” dedim. “Kapı kilitli.”</span></span></p>

    <p class="msonormal"><span class="calibre1"><span>Kapıyı açınca onu elinde ceketi ve evrak çantasıyla dikilirken buldum.</span></span></p>

    <p class="msonormal"><span class="calibre1"><span>“Dinle,” dedi annem. “Bir süreliğine ofise geri dönüp dünden kalan birkaç işi halletmem lazım. Bir saatliğine.&nbsp;Yeni müdür yardımcısı bu cuma geliyor ve ben de hazırlıklı olmak...”</span></span></p>

    <p class="msonormal"><span class="calibre1"><span>Sesindeki heyecanı duyabiliyordum.</span></span></p>

    <p class="msonormal"><span class="calibre1"><span>Aniden annem için çok üzüldüm. Bir şey için yıllar boyunca çalıştığınızı ve sonra sizden alt kademede çalışanların <span>promosyon</span> alıp patronunuz olduğunu havai edin. Ailenizin size asla teşekkür etmediğini ve hatta bu kadar&nbsp;çok çalıştığınız için üzgün olduklarını söylemeyip kimsenin bunun farkında bile olmadığını hayal edin.</span></span></p>

    <p class="msonormal"><span class="calibre1"><span>Neydi bu böyle, <span>Alexis’in</span> Yerleşmiş Kanılarını Değiştirme Günü mü?</span></span></p>

    <p class="msonormal"><span class="calibre1"><span>“Bir süreliğine kalenin kumandasını ele alabilir misin?”</span></span></p>

    <p class="msonormal"><span class="calibre1"><span>“Şev... <span>tabii</span>.”</span></span></p>

    <p class="msonormal"><span><span class="calibre1"><span>Kasey’yle</span></span></span> <span class="calibre1"><span>yalnız kalacaktım. Bunun hakkında düşün-memeye çalıştım.</span></span></p>

    <p class="msonormal"><span class="calibre1"><span>Annem çantasını diğer eline aldı.</span></span></p>

    <p class="msonormal"><span class="calibre1"><span>“Anne,” dedim.</span></span></p>

    <p class="msonormal"><span class="calibre1"><span>“Efendim?”</span></span></p>

    <p class="msonormal"><span class="calibre1"><span>“Terfi almayı çok istiyorsun biliyorum, ama...” <span>Öff</span>! “Alamazsan bile, biliyorsun ki hala...” Hımm. Ne diyeceğimi bilemiyordum. “Demek istediğim, bu kadar çok çalıştığın için teşekkürler.”</span></span></p>

    <p class="msonormal"><span class="calibre1"><span>Gülümsedi. “Bunun benim için anlamı büyük.” Sonra omzuma dokunup gitti.</span></span></p>

    <p class="msonormal"><span class="calibre1"><span>Yatağıma yerleştim ve bakışlarımı odanın karşısındaki kitap raflarına diktim. Bir türlü zarar görmüş yıllığımı yerine koyamıyordum. Bu yüzden de çalışma masamın en alt&nbsp;çekmecesine koydum.</span></span></p>

    <p class="msonormal"><span class="calibre1"><span>Kasey’nin odasından çıt çıkmıyordu ama ne yaptığını hayal edebiliyordum; masasına abanmış bir şekilde daha&nbsp;da fazla liste yapıyor ve defterine rastgele isimler geçiriyordu.</span></span></p>

    <p class="msonormal"><span class="calibre1"><span>Kendimi yastıkların üzerine bırakıp gözlerimi kapattım. Oturmak için fazla yorgundum. Kafamı boşaltmaya çalıştım ama gözümün önüne sürekli Megan’ın haberi okuduktan ve annesi hakkındaki korkunç gerçeği öğrendikten&nbsp;sonraki yüz ifadesi geliyordu. Sonra büyükannesiyle gölde&nbsp;fotoğraf çekilen küçük bebek <span>Megan’ı</span> düşündüm. Makineyi tutan kadının biraz sonra onu öldürmeye çalışacağından&nbsp;haberi yoktu.</span></span></p>

    <p class="msonormal"><span><span class="calibre1"><span>Shara</span></span></span> <span class="calibre1"><span>kendinde o soğukkanlılığı bulmadan tüm bunları yapmayı ne kadar süredir planlıyordu acaba? O gün objektiften bakarken <span>Megan’a</span> nefretle mi bakmıştı?</span></span></p>

    <p class="msonormal"><span class="calibre1"><span>Ama insan öznesinden nefret ederken nasıl öyle bir fotoğraf çekebilirdi? Arkasındaki suyun ışıkta mükemmel bir şekilde parlamasını, bebeklik buklelerinin rüzgârda&nbsp;uçuşmasını ve minicik gözlerindeki dalgınlığı yakalamak&nbsp;için nasıl beklerdi? O fotoğrafta <i class="calibre13">sevgi</i> vardı.</span></span></p>

    <p class="msonormal"><span class="calibre1"><span>O gün Megan’ın taktığı ve her gün pahalı kıyafetleriyle ponpon kız üniformasının altında sakladığı bileklik şeklindeki nazarlığı düşündüm.</span></span></p>

    <p class="msonormal"><span class="calibre1"><span>Sonra şaşkınlıkla şunu fark ettim: Benim nazarlığım. <i class="calibre13">Herhangi</i> bir nazarlık değildi o. Eğer Megan burada yaşamışsa, benimki onunkinin diğer yarısıydı muhtemelen.</span></span></p>

    <p class="msonormal"><span class="calibre1"><span>Bundan önceki evimiz küçük ve dardı, öyle ki yenisinin Gotik genişliği bana çok gelmişti. Yedi yaşındaydım. (Bir&nbsp;malikânede yaşamadığımızı anlamam iki yılımı aldı.)</span></span></p>

    <p class="msonormal"><span class="calibre1"><span>O ilk gece, annem beni öpüp yatağa yatırdıktan sonra gözlerimi tavana dikmiştim.</span></span></p>

    <p class="msonormal"><span class="calibre1"><span>Sonra onu duymuştum:</span></span></p>

    <p class="msonormal"><span class="calibre1"><span>Fısıltıyı.</span></span></p>

    <p class="msonormal"><span class="calibre1"><span>İlk başta koridordan geldiğini sanmıştım ama bakınca orada kimsenin olmadığım görmüştüm. Örtülerin içine&nbsp;geri girmiştim ama fısıltılar daha da şiddetlenmişti. Ne&nbsp;kadar ellerimi kulaklarıma bastırsam da, kafamın içindeki&nbsp;bir yılan yuvasından geliyormuş gibi duran sürünme ve&nbsp;tıslamaya benzer o sesi hâlâ duyabiliyordum. En sonunda&nbsp;şu üç kelimeyi ayırt edebildim:</span></span></p>

    <p class="msonormal"><span class="calibre1"><i class="calibre13"><span>Gel de oyna.</span></i></span></p>

    <p class="msonormal"><span class="calibre1"><span>Bu Kasey olmalı, sonucuna vardım. Ama saat oyun oynamak için çok geçti.</span></span></p>

    <p class="msonormal"><span class="calibre1"><span>Kasey’nin tüm gün boyunca süren, kulakları tırmalayan sinir krizleri sağ olsun, tüm aile tükenmişti. Anne babamız&nbsp;büyük harfle “Y” ile Yorgundu ve odasından gizlice çıkan&nbsp;herhangi bir küçük kızın başı büyük harfle “B” ile Belada&nbsp;olacaktı.</span></span></p>

    <p class="msonormal"><span class="calibre1"><i class="calibre13"><span>Gel de oyna,</span></i></span> <span class="calibre1"><span>diye yalvardı fısıltılar.</span></span></p>

    <p class="msonormal"><span class="calibre1"><span>Sesi kessin diye yastığı başımın etrafında katladım ama işe varamadı.</span></span></p>

    <p class="msonormal"><span class="calibre1"><span>Kız kardeşimin odasına gitmemeye kararlıydım ama pencereye doğru çekildiğimi hissediyordum. <i class="calibre13">Bunun</i> kuralları çiğnemek sayılmayacağına karar verdim. Dürtünün&nbsp;beni ele geçirmesine izin verip yastıkla kaplanmış pencere&nbsp;koltuğuna gittim ve ellerimi pencerenin camına dayadım.&nbsp;Sonra uzanıp pencereyi açtım v e soğuk hava içeri girdi.</span></span></p>

    <p class="msonormal"><span class="calibre1"><i class="calibre13"><span>Gel de oyna.</span></i></span></p>

    <p class="msonormal"><span class="calibre1"><span>İçimde bir cesaret patlaması Yaşandı ve her nedense pencereden dışarı çıkmaya karar verdim. Büyük meşe ağacına tırmanmalıydım. Yeni evden korkmadığımı kendime ispatlamak için bunu yapmalıydım.</span></span></p>

    <p class="msonormal"><span class="calibre1"><span>Eğilip ayağımı camdan dışarı uzattığımda, fısıltıların sesi daha da yükseldi ve heyecanlı çıkmaya başladı. Benim&nbsp;de kendime güvenim sağlamlaşmıştı ki yaptığım şeyin kesinlikle doğru olduğuna inanıyordum. Bir düşünün, yarın&nbsp;annemle babam ne kadar gururlanacaktı. Kasey ne kadar&nbsp;etkilenecekti.</span></span></p>

    <p class="msonormal"><span class="calibre1"><span>Bir ayağımı hafifçe çatıya koydum ve ağırlığımın birazını üzerine verdim, ama ince çatı padavrası yüzünden ayağım kayınca perdenin arkasındaki duvardan destek alabilmek için elimi uzattım.</span></span></p>

    <p class="msonormal"><span class="calibre1"><span>Dengemi tekrar sağladım ama duvara tutunurken içimde bir panik duygusu baş gösterdi. Altı metre yükseklikten aşağı bakarken fısıltılar yavaşladı, daha kızgın çıkmaya başladı.</span></span></p>

    <p class="msonormal"><span class="calibre1"><span>Aniden gidip oynamak istemedim.</span></span></p>

    <p class="msonormal"><span class="calibre1"><span>Bu yanlıştı. Tehlikeliydi. Anne babam gururlanmazdı, dehşete düşerdi.</span></span></p>

    <p class="msonormal"><span class="calibre1"><span>Elim bir şeylere tutunmak, kendimi içeri çekebilme gücünü bulmak için duvarı yokladı. Başımın içinde dönüp duran fısıltı, <i class="calibre13">gel de oyna, gel de oyna, gel de oyna</i> diye yalvarıyor ve beni azarlıyordu.</span></span></p>

    <p class="msonormal"><span class="calibre1"><span>Elim duvarda küçük bir çiviye asılı olan ve bir parça kurdeleyle kaplanmış küçük bir metal parçası buldu.</span></span></p>

    <p class="msonormal"><span class="calibre1"><span>Metali kavrayınca fısıltılar durdu.</span></span></p>

    <p class="msonormal"><span class="calibre1"><span>Bir güç patlamasıyla kendimi içeri çekip pencereyi kapattım, kilitledim ve yatağa girdim. Ay ışığında elimdeki nesneye baktım: düzgünleştirilmiş zikzak ucu olan, ikiye&nbsp;bölünmüş, düz bir gümüş kalp. Üzerinde <i class="calibre13">S, H ve</i> yarım bir&nbsp;<i class="calibre13">A;</i> altında da <i class="calibre13">M, E</i> ve bir <span>Q’nun</span> ya da O’nun yarısı olabilecek bir yarım daire bulunuyordu.</span></span></p>

    <p class="msonormal"><span class="calibre1"><span>Ya da G’nin.</span></span></p>

    <p class="msonormal"><span class="calibre1"><span>Bir sonraki sabah uyandığımda küçük elime bir tılsım gibi dolaşmış olan nazarlık ve kurdele olmasaydı, her şeyin bir rüya olduğunu düşünebilirdim.</span></span></p>

    <p class="msonormal"><span class="calibre1"><span>Yıllarca o kalp yastığımın altındayken uyudum. Nereden geldiğini ya da kime ait olduğunu düşünmeyi hiç bırakmadım. Derinlerde bir yerlerde onu seviyordum ve&nbsp;yine aynı yer biliyordu ki, o da beni seviyordu. O benim&nbsp;şansımdı.</span></span></p>

    <p class="msonormal"><span class="calibre1"><span>Fısıltılar bir daha asla bana musallat olmadı.</span></span></p>

    <p class="msonormal"><span class="calibre1"><span>Sekizinci sınıfta Beth ve annesi taşındıktan sonra, şans kavramına inanmamaya başladım. Eğer öyle bir şey olsaydı, bende kötüsünden vardı. Kötü şansın beni mahvetmesine izin vermektense, o kavramı tümden reddetmek daha&nbsp;iyiydi.</span></span></p>

    <p class="msonormal"><span class="calibre1"><span>Bu yüzden nazarlığımı ıvır zıvır kutuma koydum ve var olduğunu bile unuttum.</span></span></p>

    <p class="msonormal"><span class="calibre1"><span>Basitçe söylemek gerekirse çatı katımız iğrenç bir yerdi.</span></span></p>

    <p class="msonormal"><span class="calibre1"><span>Kutu <span>kutu</span> eski kıyafetler, yıpranmış yatak çarşafları, aşınmış ve rengi solmuş havlular. Çocukluğumdan kalan ve&nbsp;sonra <span>Kasey’ye</span> geçip bir kenara kaldırıldıktan sonra unutulan oyuncaklarım. Üzeri beyaz çarşafla örtülmüş, ay ışığında hayalet gibi parıldayan birkaç parça mobilya.</span></span></p>

    <p class="msonormal"><span class="calibre1"><span>Ev eşyaları mezarlığı gibiydi. Gün ışığında bile korkutucuydu.</span></span></p>

    <p class="msonormal"><span class="calibre1"><span>Merdivenden inip gıcırdayan döşemelere bir adım attığımda derin bir nefes aldım ve loş tepe ışığını açıp etrafa bakındım.</span></span></p>

    <p class="msonormal"><span class="calibre1"><span>Ivır zıvır kutumu bulmam gerekiyordu.</span></span></p>

    <p class="msonormal"><span class="calibre1"><span>Kutu, çatı katında bir yerlerdeydi.</span></span></p>

    <p class="msonormal"><span class="calibre1"><span>Tamamen boşunaydı. Onu buraya kaldıralı iki yıl olmuştu ve önüne, aşağı yukarı sekiz milyon parça işe yaramaz şey konulmuştu.</span></span></p>

    <p class="msonormal"><span class="calibre1"><span>Yolu açıp arka duvara kadar gittim ama hiçbir şey bulamadım. Kasey’nin eski saatli pembe radyosunu yoldan kaldırdım ve arkasındaki kutuya uzandım.</span></span></p>

    <p class="msonormal"><span class="calibre1"><span>Radyo kendiliğinden açıldı. Müziğin nereden geldiğini anlayana kadar neredeyse korkudan ödüm patlayacaktı.&nbsp;Sonra saatin kırmızı sayılarına kadar çalıştığını ve radyonun çaldığını görüyordum ama ayrıca kablosunun etrafında sarılı olduğunu da görüyordum. Fişe takılı değildi.</span></span></p>

    <p class="msonormal"><span class="calibre1"><span>Odada benden başka birinin olup olmadığını görmek içi arkamı döndüm ama yalnızdım.</span></span></p>

    <p class="msonormal"><span class="calibre1"><span>Pop-<span>country</span> tarzı bir şarkıcının tiz bir sesle genizden söylediği şarkı hoparlörden döküldü. Ses statiğe göre arada gidip geliyordu. Hiç düşünmeden sanki saat bana doğru uçacakmış ve ben de onu engelleyecekmişim gibi ellerimi öne uzattım.</span></span></p>

    <p class="msonormal"><span class="calibre1"><i class="calibre13"><span>“Her ne kadar ayrı olsak da, her zaman kalbimdesin, o yüzden lütfen eve gel bebeğim...”</span></i></span></p>

    <p class="msonormal"><span class="calibre1"><span>Bakışlarımı aşağı indirip radyoya baktım. Dokunmaya korkuyordum. Ya elektrik çarparsa beni?</span></span></p>

    <p class="msonormal"><span class="calibre1"><i class="calibre13"><span>“Çünkü ev kalbin olduğu yerdedir...”</span></i></span></p>

    <p class="msonormal"><span class="calibre1"><span>Radyo kapandı.</span></span></p>

    <p class="msonormal"><span class="calibre1"><span>Bir adım geri attım. <i class="calibre13">Ev, kalbin olduğu yerdedir.</i></span></span></p>

    <p class="msonormal"><span class="calibre1"><span>Tüm hafta boyunca bu söyleyiş sürekli önüme çıkıp durmuştu. Carter bana arabanın içinde öyle demişti. Fal&nbsp;kurabiyemin içinde bu vardı. Kütüphane görevlisinin kitabının adı buydu. Sanki biri bana bir şeyler anlatmaya çalışıyordu.</span></span></p>

    <p class="msonormal"><span class="calibre1"><span>Şey... Ben de bir <i class="calibre13">kalp</i> arıyordum.</span></span></p>

    <p class="msonormal"><span class="calibre1"><i class="calibre13"><span>Ev, kalbin olduğu yerdedir.</span></i></span></p>

    <p class="msonormal"><span class="calibre1"><span>Ev.</span></span></p>

    <p class="msonormal"><span class="calibre1"><span>Etrafa bakındım.</span></span></p>

    <p class="msonormal"><span class="calibre1"><span>Gözlerim eski bir <span>baza</span> ve üst üste duran birkaç eski kutunun eski bebek evinin üzerinde durdu.</span></span></p>

    <p class="msonormal"><span class="calibre1"><span>Bu sadece bir tahmin, aptal bir önseziydi. Bu fikri dikkate aldığım için bile kendime kızıp utanmıştım. Ama yine de bebek evine doğru yürüyüp pencereden içeri baktım.</span></span></p>

    <p class="msonormal"><span class="calibre1"><span>Ivır zıvır kutum.</span></span></p>

    <p class="msonormal"><span class="calibre1"><i class="calibre13"><span>Ev, kalbin olduğu yerdedir.</span></i></span></p>

    <p class="msonormal"><span class="calibre1"><span>Yerde diz çöktüm. Kutu ay ışığında parıldadı. Kadifemsi küçük bozuk para cüzdanını bulana kadar tek tek her bir eşyayı dikkatlice kaldırdım. Örgülü ipi gevşetip ters çevirerek elime tuttum. Kalp nazarlığı ve kurdele <span>şeriti</span> avucuma düştü.</span></span></p>

    <p class="msonormal"><span class="calibre1"><span>Odama geri döndüm ve bir sonraki saati, bir zamanlar benim değerli eşyam olan şeye bakarak ve küçük bir çocukken bu kadar güvendiğim şeyin nasıl bu kadar kötü&nbsp;biriyle bağlantısı olduğunu anlamaya çalışarak geçirdim.</span></span></p>

    <p class="msonormal"><span class="calibre1"><span>Annemin arabası 23.50’de garaja girdi. Merdivenlerden çıktığını duyunca onu odasına kadar takip ettim ve kapıyı&nbsp;kapattım.</span></span></p>

    <p class="msonormal"><span class="calibre1"><span>Bir planım vardı.</span></span></p>

    <p class="msonormal"><span class="calibre1"><span>“Ah, Alexis,” dedi esneyerek, “neden hâlâ uyumadın?”</span></span></p>

    <p class="msonormal"><span class="calibre1"><span>“Bu gece burada uyuyabilir miyim?”</span></span></p>

    <p class="msonormal"><span class="calibre1"><span>“Şey... <span>tabii</span> ki uyuyabilirsin. Her şey yolunda mı?”</span></span></p>

    <p class="msonormal"><span class="calibre1"><span>“Evet,” dedim yalan söyleyerek. “Gidip yatak odamın ışığını söndürmem lazım sadece.” Kapıyı arkamdan kapattım ve odama geri döndüm. Kalpli nazarlığım tam da&nbsp;bıraktığım yerde, şifonyerin üzerinde duruyordu. Birkaç&nbsp;saniye düşündüm, sonra onu cebime koydum ve lambayı&nbsp;söndürüp koridora çıktım.</span></span></p>

    <p class="msonormal"><span class="calibre1"><span>Neredeyse kardeşime çarpıyordum. Koridorun ortasında durmuş, annemle babamın odasına yüzü dönük bir şekilde gözlerini kapı koluna dikmişti.</span></span></p>

    <p class="msonormal"><span class="calibre1"><span>Donup kaldım.</span></span></p>

    <p class="msonormal"><span class="calibre1"><span>Yavaş ama çok yavaşça yüzünü bana döndü.</span></span></p>

    <p class="msonormal"><span class="calibre1"><span>“Selam abla,” dedi sesi yumuşak ve rahat bir şekilde.</span></span></p>

    <p class="msonormal"><span class="calibre1"><span>“Kasey... <span>sen</span> misin?”</span></span></p>

    <p class="msonormal"><span class="calibre1"><span>Koridordan gelen ışık yüzünden bir melek gibi görünüyordu. “Tabii ki benim Lexi.”</span></span></p>

    <p class="msonormal"><span class="calibre1"><span>“Ne yapıyorsun?”</span></span></p>

    <p class="msonormal"><span class="calibre1"><span>Etrafına bakınıp omuz silkti. “Hiçbir şey, sanırım.”</span></span></p>

    <p class="msonormal"><span class="calibre1"><span>“Eh... <span>belki</span> de yatağına geri dönmelisin,” dedim.</span></span></p>

    <p class="msonormal"><span class="calibre1"><span>Dudaklarını büzdü. “Bak işte,” diye tısladı, “bu yüzden senden daha iyi bir arkadaş bulmak zorunda kaldım. <i class="calibre13">Diğer&nbsp;</i>arkadaşım bana asla patronluk taslamıyor.”</span></span></p>

    <p class="msonormal"><span class="calibre1"><span>Birbirimizin gözlerine baktık.</span></span></p>

    <p class="msonormal"><span class="calibre1"><span>“Başka kimsenin incinmesini istemiyorum sadece,” dedim en sonunda.</span></span></p>

    <p class="msonormal"><span class="calibre1"><span>“O zaman kimin yatak odasına gizlice girdiğin konusunda daha dikkatli olmalısın,” dedi topuklarının üzerinde dönüp odadan çıkarak.</span></span></p>

    <p class="msonormal"><span class="calibre1"><span>Kapı arkasından kapandı. Kendiliğinden.</span></span></p>
  </div>
</body>
</html>
