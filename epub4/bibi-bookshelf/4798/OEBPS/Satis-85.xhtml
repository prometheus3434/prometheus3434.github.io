<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-85</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-85" lang="tr-TR" xml:lang="tr-TR">
		<div>
			<p><st c="0">Bu yeni araştırma dalgası, bazı standart prim sistemi uygulamalarının aslında satışlar üzerinde olumsuz etki gösterdiğini ortaya koyuyor. </st><st c="138">Örneğin, çoğu şirketin uyguladığı şekilde komisyonlara getirilen tavan sınırlamalar, yüksek performans gösteren satış temsilcilerinin şevkini kırıyor ve gayretini sınırlıyor. </st><st c="313">Benzer şekilde, kotaların kademeli olarak artırılması da (eğer satış temsilcisi önceki yıl kotasını aşarsa) uzun vadede olumsuz etki yaratabilir. </st><st c="459">Akademisyenlerin uzun zamandan beri yapmakta olduğu laboratuvar deneylerine karşılık saha araştırmaları üzerine kurulu incelemeler de primlerin zamanlama ve adlandırmasının satış temsilcilerinin motivasyonu üzerine etkileri konusunda yeni bilgiler veriyor.</st></p>
			<p><st c="715">Bu makalede okuyucuları bu alandaki araştırmaların gelişim sürecinde yolculuğa çıkaracağım ve araştırma sonuçlarının en iyi uygulamaları konusunda önerilerde bulunacağım. </st><st c="887">Bu bilgilerin, şirketleri satış temsilcilerini daha iyi ödüllendirme konusunda düşünmeye sevk etmesini umuyorum. </st><st c="1000">Aynı zamanda yöneticiler de böylece satış temsilcilerinin adaletsiz ödemeler konusundaki şikâyetlerine daha az maruz kalabilir. </st></p>
			<h2><span><st c="1128">Karmaşık Prim Sistemlerinin Tehlikesi</st></span></h2>
			<p><st c="1165">Satış ekibinin prim sistemi üzerinde çalışan araştırmacılar, uzun zamandan beri “asil-vekil teorisi”ni esas aldılar. </st><st c="1283">Temeli ekonomi biliminde olan bu teori, asil (örneğin, şirket) ile onun için çalışmak üzere işe alınmış vekil (örneğin, şirket elemanı) arasındaki çıkar çatışmasından kaynaklanan sorunları tarif eder. </st><st c="1484">Örneğin, şirket çalışanın en yüksek verimle işe sarılmasını bekler ama ücret karşılığı çalışan eleman kaçamak yapabilir ve şirket onun gösterdiği gayreti ölçemezse, kaçamakları fark edilmeden arada kaynayabilir. </st><st c="1696">Çoğu teşvik veya değişken ödeme sistemleri, üst düzey yöneticiler için hisse aktarımı da dahil olmak üzere, asil ile vekilin çıkarlarını uyumlu hale getirmeyi amaçlar. </st><st c="1864">Satış temsilcileri için komisyona dayalı planlar bunun örneklerinden biridir.</st></p>
			<p><st c="1941">Ekonomistler asil-vekil sorununu ele almadan yüzyıllarca öncesinden beri satış temsilcileri komisyon ödemesi alıyordu. </st><st c="2061">Şirketler bu sistemi en az üç sebeple tercih etti. </st><st c="2112">Birincisi, çoğu çalışandan farklı olarak, satış temsilcisinin kısa vadeli verimini ölçmek kolaydır. </st><st c="2212">İkincisi, sahada çalışan satış temsilcileri genellikle pek gözetim altında değillerdir; o yüzden yöneticilerin satış temsilcisinin gerçekten müşteriyi ziyaret ettiğinden pek emin olamadıkları durumlarda komisyona dayalı ücretlendirme bir ölçüde kontrol imkânı verir. </st><st c="2479">Üçüncüsü, kişilikler üzerinde yapılan araştırmalar satış temsilcilerinin diğer bölümlerde çalışanlara göre riski daha çok sevdiklerini ortaya koyduğu için yükselme potansiyeli taşıyan ücretlendirme sistemi onların daha çok hoşuna gidiyor.</st></p>
			<p><st c="2717">1980’ler boyunca yapılan birçok önemli araştırma, firmaların komisyona dayalı sistemleri kullanmalarını etkiledi. </st><st c="2832">Birincisi, Harvard Üniversitesinden meslektaşım Rajiv Lal ve çalışma arkadaşlarının bir sektörün satış döngüsündeki belirsizlik düzeyinin şirketlerin ücretlendirme sistemi üzerindeki etkisini araştıran çalışmalarıydı. </st><st c="3050">Bu araştırma sonucunda, firmanın satış döngüsü çok belirsiz ise satış temsilcisinin ücretinin de daha çok sabit maaşa dayalı olması; buna karşılık satış döngüsünün belirsizliği düşük olduğu ölçüde ücretlendirmenin komisyona dayalı olmasının daha uygun olduğu anlaşıldı. </st><st c="3320">Örneğin Boeing’i ele alalım: Satış temsilcileri yeni bir 787 siparişi alabilmek için havayoluyla yıllarca pazarlık edebilir. </st><st c="3445">Böyle bir firma satış temsilcilerinin ücretini komisyona bağlarsa, satış ekibini tutmakta çok zorlanabilir. </st><st c="3553">Buna karşılık, satışların hızla ve sık sık gerçekleştiği sektörlerde (kapı kapı dolaşarak satış yapan bir satıcı her saat başı bir satış gerçekleştirebilir) ve satışların gayrete dayalı olduğu ve pek belirsiz olarak nitelendirilemeyeceği durumlarda ücretler büyük ölçüde (veya neredeyse tamamıyla) komisyona dayalı olarak düzenlenir. </st><st c="3887">Araştırmalar firmaların ücret ile komisyonun birleşim oranları hakkındaki görüşlerini etkilemeye devam ediyor.</st></p>
			<p><st c="3997">1980’lerden gelen başka bir önemli çalışma ekonomist Bengt Holmstrom ve Paul Milgrom tarafından yapıldı. </st><st c="4103">Pek çok varsayıma dayanan fazlasıyla teorik makalelerinde, Holmstrom ve Milgrom sabit yüzdeli komisyon formülünün (satış temsilcilerinin satış miktarından bağımsız olarak daima aynı oranda komisyon kazandığı durum) en optimal ücretlendirme tarzı olduğu sonucuna vardı. </st><st c="4372">Satış primi formülünü satış hedeflerine belli bir süre içinde ulaşmaya bağlı olarak çok sayıda ikramiye veya komisyon yapısında sık değişikliklerle çok karmaşık hale getirirseniz, satış temsilcileri bununla oynamanın yollarını bulurlar. </st><st c="4609">Bunun en çok kullanılan yolu satışların zamanlamasıyla oynamaktır. </st><st c="4676">Örneğin, satış temsilcisinin yıllık kotayı yakalaması gerektiği durumlarda, iyi ilişki kurduğu bir müşteriden Ocak ayında gelecek bir siparişi Aralık ayına çekmesini rica edebilir (buna “öne çekmek” denir); buna karşılık, yıllık kotasını doldurduğu durumda Aralık ayında gelen bir siparişi Ocak ayına “itip” yeni yıla daha iyi bir başlangıç yapmak isteyebilir.</st></p>
			<p><st c="5036">Holmstrom ve Milgrom tarafından ileri sürülen bu basit prim sistemi cazip olsa da (her şeyden önce daha kolay ve uygulaması daha az maliyetli), çoğu şirket daha karmaşık yöntemleri denemeyi tercih ediyor. </st><st c="5242">Her satış temsilcisinin kendine özgü motivasyonu ve ihtiyaçları olduğundan hareketle birden çok öğeden oluşan bir sistemin geniş bir temsilci grubu için daha uygun olduğunu düşünüyorlar. </st><st c="5429">Hatta belli bir satış temsilcisine en optimal sistemi bulmak için o kişiye özel bir prim sistemi tasarlamalısınız. </st><st c="5544">Örneğin, bazıları parasal değerlerle motive olurken diğerleri takdir görme ile, diğerleri de kayak turu veya hediye çeki gibi nakit dışı ödüllerle teşvik edilebilir. </st><st c="5710">Bazıları çeyrek dönemde verilen ikramiyeleri tercih ederken diğerleri yıllık kotaya odaklandığında daha verimli çalışabilir. </st><st c="5835">Bununla birlikte bu kadar kişiye özelleştirilmiş planların uygulaması çok zor ve maliyetli olabilir ve şirketler “su sebili etkisi”nden çekinirler: Satış temsilcileri mola sırasında su sebilinin etrafında buluştuklarında aldıkları primlerle ilgili bilgileri birbirleriyle paylaşabilirler ve bu da prim sisteminin hakkaniyeti konusunda endişe yaratabilir ve tepki uyandırabilir. </st><st c="6213">Bu yüzden, en azından şimdilik, kişiye özgü planlar pek sık kullanılmamaktadır.</st></p>
			<p><st c="6292">Hakkaniyet ile ilgili endişeler, prim sisteminin tasarlanmasında başka baskılar da yaratabilir. </st><st c="6389">Örneğin, şirketler her konudaki başarının, satış da dahil olmak üzere, bir ölçüde şansa dayalı olduğunun farkındadır. </st><st c="6507">Alkolsüz içecek satan bir şirketin satış temsilcisinin çalıştığı bölgede Walmart şubesi açılırsa, o temsilcinin satışları ve dolayısıyla komisyon kazancı artacaktır ama aslında sağlanan gelir artışı onun gayretleri sonucunda olmamıştır; şirketi ona şanslı olduğu için ödeme yapmaktadır. </st><st c="6794">Ama satış temsilcisinin primi şanssızlık sonucu düşerse, morali bozulabilir ve firmadan ayrılabilir. </st><st c="6895">Bu kayıp sorun yaratabilir. </st><st c="6923">Bu yüzden prim sistemini daha karmaşık hale getirmenin mahsurları olsa da, çoğu şirket farklı kişilik yapısındaki satış temsilcisine cazip bir ortam yaratmak ve üst limitler kullanarak veya insanlara sadece gerçekleşen satışlar üzerinden değil, gayretlerinin ve katkılarının karşılığını vererek şans etkisini azaltma yoluna gitmişlerdir.</st></p>
		</div>
	<div id="charCountTotal" value="7260"></div></body>
</html>
