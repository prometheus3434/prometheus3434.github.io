<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-7</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-7" lang="tr-TR" xml:lang="tr-TR">
		<div>
			<p><st c="0">Yönetici bilgisayar iş istasyonlarının alımı hem destekçinin önemini hem de karar vericinin perde arkası rolünü açıkça ortaya koymaktadır. </st><st c="139">Bir dergi makalesi okuduktan veya bir ev bilgisayarıyla oynadıktan sonra işinde bilgisayar kullanmaya karar veren üst düzey bir yönetici mikro bilgisayarları veya zaman paylaşımlı terminalleri denemeye karar verebilir. </st><st c="358">Yönetici daha sonra şirketin bilgi işlem grubundan (yönetici müdahalesine büyük bir olasılıkla oldukça dirençli ve karşı olacaklardır) piyasadaki mikro bilgisayar donanımlarını değerlendirmelerini isteyebilir. </st><st c="568">Deneme alımları yapıldığında, üst düzey yönetici kabule ve ilave alımlara götüren doğru kanallar vasıtasıyla sistemin yönlendirilmesine sessizce yardımcı olacaktır. </st><st c="733">Doğrudan bilgi işlem personeliyle iş yapan satıcı bu karar vericinin varlığından hiçbir zaman haberdar olmayabilir. </st></p>
			<p><span><st c="849">Satın alıcı</st></span><st c="860"> ve </st><span><st c="864">kullanıcı</st></span><st c="873"> sırasıyla ürünü veya hizmeti alan ve tüketendir. </st><st c="923">Şirketin satın alma bölümü genellikle satın alıcı rolünü doldurur. </st><st c="990">Kullanıcı rolünü kimin doldurduğu ürüne veya hizmete bağlıdır. </st></p>
			<p><st c="1053">Unutmayın ki bireyleri veya birey topluluklarını değil, sosyal rolleri tartışıyorum. </st><st c="1138">Aslında, satın alıcı rollerindeki yöneticilerin sayısı 1 ila 35 arasında değişir. </st><st c="1220">Bir yöneticinin bir iş seyahati sırasında bir cep hesap makinesi satın alması gibi önemsiz durumlarda, bir kişi altı rolün hepsini birden dolduracaktır. </st><st c="1373">Tablodaki üçgenler üst üste binecektir: yönetici başlatır (bir ihtiyaç algılar), “eleme yapar” (evde unuttuğum hangi markaydı?), kendi kendini etkiler (bu ihtiyacım olandan daha fazla, ama fiyatı sadece 39,95 dolar), karar verir, satın alır ve aleti kullanır.</st></p>
			<p><st c="1632">Daha önemli satın alma durumlarında, rol alan yöneticilerin sayısı artar. </st><st c="1707">Otuz bir şirketteki 62 sermaye donanımı ve hizmet satın alımıyla ilgili bir araştırmada, Wesley J. </st><st c="1806">Johnston ve ben satın alma merkezini sayılara döktük.</st><sup><st c="1859">2</st></sup><st c="1861"> Tipik sermaye donanımı satın alımında ortalama olarak dört bölüm (mühendislik ve satın alma her zaman vardır), üç düzey yönetim hiyerarşisi (örneğin yönetici, bölgesel yönetici ve başkan yardımcısı) ve yedi farklı insan altı satın alma rolünü doldurdu. </st><st c="2115">Hizmetler için, tekabül eden rakamlar dört bölüm, iki yönetim düzeyi ve beş yöneticiydi. </st><st c="2204">Bekleneceği gibi, satın alma kararı daha karmaşık ve kapsamlı oldukça, karar birimi daha büyük, kararları da daha dikkatli olur. </st><st c="2333">Örneğin, paketleme malzemesi sipariş edildiğinde, çok az satıcı araması veya satış sonrası değerlendirmesi oldu. </st><st c="2446">Yeni bir kazan satın alındığında, özenli satıcı kıyaslamaları ve satış sonrası denetimleri yapıldı.</st></p>
			<p><img src="image/18.png" alt="" /><st c="2545"></st></p>
			<h2><span><st c="3204">Soru 2: Güçlü Alıcılar Kimlerdir?</st></span></h2>
			<p><st c="3237">Satın alma merkezi kavramı bu kadar faydalı olmasına karşın uygulaması zordur, zira yöneticiler üzerinde “karar verici” veya “önemsiz kişi” yazan isimlikler takmazlar.</st><sup><st c="3405">3</st></sup><st c="3407"> Güçlüler çoğunlukla görünmezdir, en azından satıcı temsilcilerine.</st></p>
			<p><st c="3474">Ne yazık ki güç, organizasyonel rütbeyle bire bir ilişkili değildir. </st><st c="3544">Maden bakım personeli örneğinin gösterdiği gibi, çok az resmi gücü olanlar bir alımı durdurabilir veya sonuçlanmasını aksatabilirler. </st><st c="3678">Rağbet edilmeyen bir satıcıyı açıkça belirtmeyen bir satın alma yöneticisi ya da gerçek veya hayali bir saygısızlık nedeniyle bir satıcının satış personelini eleyen bir sekreter de bir satın alımın sonucunu çarpıcı bir biçimde değiştirebilir. </st><st c="3921">Satış çabaları organizasyon şemalarına üstünkörü bir bakışla yönlendirilemez; satıcı şirket güçlü satın alma merkezi üyelerini saptamalıdır.</st></p>
			<p><st c="4061">“Gücün Temelleri” adlı tabloda, şirketteki beş ana güç temelini özetliyorum. </st><st c="4139">Ayrıca, onları etkilerinin olumlu (destekçi güç) veya olumsuz (veto gücü) olmasına göre de sınıflandırdım. </st></p>
			<p><span><st c="4246">Ödül gücü</st></span><st c="4255"> bir yöneticinin diğerlerine parasal, sosyal, politik veya psikolojik yararlar sağlayarak satın alımları teşvik etme yeteneğine işaret eder. </st><st c="4396">Örneğin küçük bir şirkette, pazarlamadan sorumlu başkan yardımcısı satış gücünü küçük veri giriş bilgisayarlarıyla donatarak pazarlama kararlarını iyileştirmeyi umdu. </st><st c="4563">Terminallerin gereksiz olduğu yolunda itiraz edeceğini tahmin ederek, satıştan sorumlu başkan yardımcısına kendisine ait olacak bir bilgisayar sunmak zorunda olduğunu hissetti. </st><st c="4740">Satın alım gerçekleşti.</st></p>
			<p><span><st c="4763">Zorlayıcı güç</st></span><st c="4777"> bir yöneticinin diğerlerine ceza verme yeteneğine işaret eder. </st><st c="4841">Tabii ki, ceza vermekle tehdit etmek, ceza verme gücüne sahip olmakla aynı şey değildir. </st><st c="4930">En sert biçimde sopa sallayan yöneticiler bazen hafif bir esintinin ötesinde bir şey sağlayamayanlardır.</st></p>
			<p><span><st c="5034">Cazibe gücü</st></span><st c="5046"> bir kişinin, kendi tercihleri doğrultusunda hareket etmeleri için insanları cazibesiyle büyüleme ya da ikna etme yeteneğidir. </st><st c="5173">Cazibe, ödüllendirme ve cezalandırma yeteneklerinden sonra yönetim hayatındaki en etkili güç temelidir. </st><st c="5277">CEO’lar bile, “Joe, sana arkadaşın olarak söylüyorum, bu uçağı almak hata olur” diyen, on yıl birlikte uçtukları kilit bir müşteriyi reddetmekte zorlanırlar.</st></p>
			<p><st c="5434">Bir yönetici herhangi bir alandaki gerçek veya farz edilen uzmanlığı nedeniyle diğerlerinin kendi kararı doğrultusunda hareket etmelerini sağlıyorsa uzman gücüne başvuruluyordur. </st><st c="5614">Bir telekomünikasyon yöneticisi, belirli bir telefon anahtarlama sistemini satın almanın “geleceğin ofisi” için elzem olduğunu (ya da o sistemi şimdi almamanın zaman içinde etkin iletişimi imkânsız hale getireceğini) iddia eden tanınmış bir bilgisayar uzmanı ile tartışmaya girmeyi zor bulur. </st><st c="5907">“Gerçek” ile kişinin kendisine atfedilen şeye hakikaten sahip olduğunu kastediyorsak, uzman gücünde becerilerin gerçek olması gerekmez. </st><st c="6043">Diğerlerinin, uzmanın özel becerilere sahip olduğuna inanmaları veya tamamen ilgisiz bir alandaki başarılarından dolayı fikrine saygı duymaya istekli olmaları yeterlidir.</st></p>
			<p><span><st c="6213">Statü gücü</st></span><st c="6224"> şirkette yüksek bir konuma sahip olmaktan gelir. </st><st c="6274">Bu güç nosyonu en çok “otorite” sözcüğüyle kastedilen şeye yakındır. </st><st c="6343">Statü gücü, bir başkanın bir ilk kademe yöneticisi üzerinde sahip olduğu türden bir etkiye işaret eder ve diğer güç temellerinden daha kısıtlıdır. </st><st c="6490">İlk bakışta, statü gücünün ödül gücüne veya zorlayıcı güce benzer olduğu düşünülebilir. </st><st c="6578">Ama onlardan ciddi şekillerde farklıdır. </st><st c="6619">Öncelikle, şirket otoritesi içeren konumlarını başlıca etkileme eylemi, cezalandırma veya ödüllendirme değil, ikna etmektir. </st><st c="6744">Biz havuç sallamak ve sopalarla sataşmak yerine etkilemeyi veya ikna etmeyi deneriz, çünkü şirketteki diğerlerinin de misillemede bulunmak için başvurabilecek oldukları önemli güçleri vardır.</st></p>
			<p><st c="6935">İkincisi, yüksek statüye sahip yönetici statüsünü sadece astları buna izin verdikleri için tekrar tekrar kullanabilir. </st><st c="7055">Örneğin, bir ağır imalat bölümünde, kayırılan tedarikçilerin bir fabrika müdürü tarafından sürekli olarak ayrıntılarıyla tanımlanması (çoğunlukla da dezavantajlı fiyatlarla), bu nedenle parça maliyeti değerlemeleri devamlı kötü görünen diğer müdürler arasında bir “saray isyanına” yol açtı. </st><st c="7346">Üçüncüsü, otorite organizasyon şemasında sadece aşağı yönde işleme eğilimindedir ve belirli iş ilişkili taleplerle kısıtlı olduğundan, otoriteyi elinde bulunduranların güç temeli fazlasıyla sınırlanmıştır.</st></p>
			<p><st c="7551">Satın alma merkezleri ve münferit yöneticiler satın alma kararlarında genellikle bir baskın güç temeli sergilerler. </st><st c="7668">Küçük bir şirkette, önemli bir faktör bir konuyu tartışan yöneticinin kurucu ailenin bir üyesi olup olmadığıdır; bir tür statü gücü ile cazibe gücünün birleşimi. </st><st c="7830">İleri teknoloji kullanan büyük bir savunma yüklenicisinde, hemen hemen tüm kararlar gerçek ya da farz edilen uzmanlık temelinde alınır. </st><st c="7966">İncelenmekte olan konunun donanımla veya mühendislik bilimiyle hiçbir ilgisi olmadığında bile bu geçerlidir.</st></p>
			<p><st c="8074">İyileştirilmiş satış etkinliğinin püf noktası muhtemel müşterilerin şirket güç kültürünü anlamak için yapılan gözlem ve tetkiktedir. </st><st c="8208">Satış ekibi, satın alıcı şirketteki yöneticilerin sahip olduğu veya sahip olmayı arzuladıkları güç türünü de öğrenmelidir. </st><st c="8331">Iskontolar veya fiyat indirimi önerileri satın alıcı şirketteki, her şeyden çok statü gücüyle ilgili olan bir Jön Türk için pek de anlamlı olmayabilir; satış şirketinin üst düzey yönetimi tarafından yapılacak bir ziyaret egoyu okşamak ve satışı yapmak için çok daha etkin olabilir. </st><st c="8613">Benzer şekilde, satış yönetimi güçlerini uzmanlığa dayayan mühendislere ve diğer satın alıcı şirket personeline daha teknik satış başvuruları yapmayı arzu edebilir.</st></p>
			<p><st c="8777">Tablonun son iki sütunu başvurulan güç türünün yöneticiye bir öneriye destek verme veya karşı çıkma olanağı verebileceğini gösterir; ama her zaman ikisini de değil. </st><st c="8943">Ben statü ve uzman gücünün sahipleri tarafından daha çok mutabık olmadıkları kararları veto etmek için kullanıldığına inanıyorum. </st><st c="9073">Zira diğerleri çoğunlukla düşünülen satın alıma dayanılarak “satılır”, bunu veto etmek ise genellikle ya ortalama yönetici tarafından görülmeyen yanları özel uzmanlık nedeniyle sezme yeteneğini ya da yüksek şirket statüsünün sağladığı söylenen daha kapsamlı görüşü gerektirir. </st><st c="9350">Ödül gücü ve  zorlayıcı güç daha ziyade satın alımları ve kayırılan satıcıların seçimini kabul ettirmek için kullanılır. </st><st c="9470">Cazibe gücü yararlı gibi görünür ve hem destekçiler hem de vetocular tarafından kullanılır. </st><st c="9562">Burada ana nokta satın alma merkezi üyelerinin çoğu için gücün tek yönlü olma eğiliminde olmasıdır.</st></p>
			<p><span><st c="9661">Altı davranışsal ipucu</st></span></p>
			<p><st c="9684">Güç merkezlerinin yukarıda yapılan analizi bazında, güçlüyü saptamak için altı ipucu belirledim:</st></p>
			<p><st c="9781">1. </st><st c="9785">Güç ve resmi otorite çoğunlukla birlikte gitmekle beraber, ikisi arasındaki bağıntı kusursuz değildir. </st><st c="9888">Satıcı şirket hakiki satın alma gücünün nerede yattığıyla ilgili diğer ipuçlarını dikkate almalıdır.</st></p>
			<p><st c="9988">2. </st><st c="9992">Satın alma merkezi güç sahiplerini belirlemenin bir yolu satın alıcı şirketteki iletişimleri gözlemlemektir. </st><st c="10101">Elbette ki, güçlüler başkaları tarafından tehdit edilmezler; çoğu zaman onlara ödül sözü de verilmez. </st><st c="10203">Gene de, en güçlü yöneticiler bile büyük olasılıkla başkaları, özellikle de güçleri cazibeye veya uzmanlığa dayalı olanlar tarafından etkilenebilir. </st><st c="10352">Daha az güce sahip olanlar daha güçlüleri etkilemeye çalışmak için iknayı ve akılcı tartışmayı kullanırlar. </st><st c="10460">Diğerlerinin çok fazla dikkat yönelttikleri ama çok az ödül önerisi veya ceza tehdidi alan yöneticiler genellikle azımsanmayacak karar verme gücüne sahiptir. </st></p>
			<p><st c="10618">3. </st><st c="10621">Daha az güce sahip olanlar satın alma merkezi karar vericilerinden hoşlanmayabilirler. </st><st c="10708">O nedenle diğerleri, hoşlanmama duyguları ya da çelişik duygularıyla birlikte bir satın alma merkezi üyesinin görüşleri hakkında endişelerini dile getirdiklerinde, satıcılar kimin güçlü olduğuna dair güçlü ipuçlarına sahip olurlar. </st></p>
			<p><st c="10940">4. </st><st c="10943">Çok güçlü alıcılar diğerlerinden gelen enformasyon için odak noktaları olarak hareket eden tek yönlü enformasyon merkezleri olma eğilimindedir. </st><st c="11087">Toplantılara gelmeyen ama bir satın alma konusuyla ilgili tüm yazışmaların kopyalarını alan başkan yardımcısı muhtemelen önde gelen bir etkileyici veya karar vericidir. </st></p>
			<p><st c="11256">5. </st><st c="11259">En güçlü satın alma merkezi üyeleri muhtemelen gruplarının en kolay belirlenebilir ya da en konuşkan üyeleri değildir. </st><st c="11378">Aslında, gerçekten güçlü olan satın alma grubu üyeleri önemli görüşmelere çoğu zaman başkalarını gönderirler, çünkü onayları olmadan pek fazla asıl meselenin sonuçlandırılmayacağı konusunda kendilerine güvenleri tamdır.</st></p>
			<p><st c="11597">6. </st><st c="11601">Bir yöneticinin işlevsel alanıyla şirketin içindeki gücü arasında hiçbir bağıntı yoktur. </st><st c="11690">Birçok ana bilgisayar satıcısının öğrenmiş olduğu gibi, bilgi işlem bölümüne körü körüne yaklaşmak ve orada yeni bir bilgisayar için karar vericiler bulmak mümkün değildir. </st><st c="11863">Veya insan bir şirket uçağı alımı için bir karar verici bulmak üzere sadece CEO’ya bakamaz. </st><st c="11955">Satın alıcı şirketin dinamiklerini anlamak için, çok çalışmanın yerini alacak bir şey yoktur.</st></p>
			<h2><span><st c="12048">Soru 3: İstedikleri Nedir?</st></span></h2>
			<p><st c="12075">Motivasyonu doğru olarak teşhis etmek, kötü yapılması en kolay ve iyi yapılması en zor yönetim görevidir. </st><st c="12182">Çoğu yönetici bir başkasının isteklerini teşhis etmek konusunda epey fazla deneyime sahiptir, ama kabul etmesi zor da olsa, çoğu bir başka insanın ne istediğini ve ne yapacağını hesaplamaya çalıştığında çok kesin değildir. </st><st c="12405">Motivasyonun temel bir kuralı şudur: Tüm alıcılar (aslında, tüm insanlar) bencildir veya bencil olmaya çalışırlar, ama bazen yanlış hesap yaparlar ve kendi çıkarlarına hizmet etmezler. </st><st c="12590">Onun için, alıcılar satın alma durumlarından kazançlarını azamiyi çıkarmaya ve kayıplarını da asgariye indirmeye kalkışırlar. </st><st c="12716">Alıcılar kendi kişisel çıkarlarını nasıl seçerler? </st><st c="12767">Aşağıdakiler karar verme sürecine ilişkin araştırmadan çıkan içgörülerdir.</st></p>
			<p><st c="12841">Birincisi, alıcılar karmaşık bir ürün veya hizmet sanki çeşitli yararlara ayrışabilirmiş gibi hareket ederler. </st><st c="12953">Yararların örnekleri ürün özelliklerini, fiyatını, güvenilirliğini vb. </st><st c="13024">kapsayabilir.</st></p>
			<p><st c="13037">İkincisi, alıcılar muhtemel yararları çeşitli kategorilere ayırırlar. </st><st c="13108">Bunların en yaygın olanları finansal, ürün-hizmet, sosyalpolitik ve kişiseldir. </st><st c="13188">Bazı alıcılar için finansal yararlar en önemli olanlardır, diğerleri içinse sosyalpolitik yararlar (şirketteki diğer kişilerin alımı nasıl görecekleri) en üst sıradadır. </st><st c="13358">Tabii ki, en düşük maliyetli ürünü almanın (finansal) iyi performans değerlendirmeleri ve terfiyle (sosyalpolitik) sonuçlanması durumunda olduğu gibi, boyutlar birbiriyle bağlantılı olabilir. </st></p>
			<p><st c="13550">Son olarak da, alıcılar genellikle ürünü satın almanın arzulanan yararı gerçekten getireceğinden emin değildirler. </st><st c="13665">Örneğin, güvenilirliği ve endüstriyel güç inşası için satılan bir kontrol bilgisayarı sözünü yerine getirebilir veya getiremez. </st><st c="13793">Yararların sadece fiilen sağlanması halinde değeri olduğundan, alıcı satıcı şirketin sözlerini tutacağından emin olmalıdır. </st><st c="13917">Bu açıdan IBM veya Xerox gibi tanınmış satıcılar daha az tanınmışlara oranla daha avantajlı olabilirler. </st></p>
			<p><st c="14022">Pazarlayıcıların bildiği gibi, söz verilen yararların hepsi tüm müşteriler tarafından eşit derecede arzu edilir olmayacaktır. </st><st c="14148">Tüm alıcıların yüksek öncelikli yarar sınıfları ya da güçlü bir duygusal tepkiye neden olan yanları vardır. </st><st c="14256">Örneğin, bir Bell donanımıyla Bell olmayan bir donanım arasındaki seçimi değerlendiren bir telekomünikasyon yöneticisi, sadece Bell olmayan satıcılardan sağlanabilecek, sahiplik gibi bazı yararlar bulabilirler. </st><st c="14467">Diğer bir yönetici (öncelikle hizmet sorunlarından kaynaklanan sosyalpolitik risklerin azaltılmasıyla ilgili biri) farklı bir karara varabilir. </st><st c="14611">“Bir Telekomünikasyon Sistemi Satın Almak İçin Başat Nedenler” adlı tablo satın alıcıların yararları ayırdığı dört sınıfı şematik olarak gösterir. </st><st c="14758">Telekomünikasyon örneği her sınıfı izah eder.</st></p>
		</div>
	<div id="charCountTotal" value="14803"></div></body>
</html>
