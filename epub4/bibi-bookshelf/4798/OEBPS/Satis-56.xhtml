<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-56</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-56" lang="tr-TR" xml:lang="tr-TR">
		<div>
			<p><st c="0">Pazarlama ile satış arasındaki tarihi gerginlik ışığında, yönetimin kilit köprü noktalarında açık, net ve standardize edilmiş süreçleri belirlemesi gerekir. </st><st c="157">Bunların arasında pazarlamanın elde ettiği bilgilerin sahada satış ekibi tarafından sınanmasını sağlayacak ve sonuçların daha fazla araştırma ve analiz için pazarlamaya geri gönderildiği bilgi paylaşımları ve geribildirim döngüleri sayılabilir.</st></p>
			<p><st c="401">Bununla birlikte bu mesafeli ilişki gerçek bir işbirliğinin potansiyelini en üst düzeye çıkarmaya yeterli olmaz. </st><st c="515">Asıl gerekli olan, en ilerici şirketlerde yapıldığı gibi, pazarlama ile satışı aynı tekneye koymak ve bir takım halinde çalışmayı öğrenmelerini sağlamaktır. </st><st c="672">Bunun bir yolu pazarlama ile satışı resmi ve fiziki olarak bir araya getirmektir (laboratuvarlarda olduğu gibi). </st><st c="785">Diğer bir yol da pazarlamayı satış büyümesinden sorumlu tutmaktır ki bu da giderek sıkça kullanılan etkin bir yoldur.</st></p>
			<p><span><st c="902">Yetenek geliştirme</st></span></p>
			<p><st c="921">Mikro pazar stratejisinin sağladığı fırsatlardan yararlanmak için hem pazarlama hem de satış ekiplerinin başta analiz becerisi olmak üzere yeteneklerini geliştirmeleri gerekir.  </st><st c="1099">Bu da zor olabilir. </st><st c="1119">McKinsey Global Institute raporuna göre, 2018 yılında Amerikan şirketlerinin derin analiz becerisi açısından açıklarının 190.000 kişiye ulaşacağı ve büyük veri analizi kullanma know-how’ına sahip 1,5 milyon yönetici ve analizciye ihtiyaç duyulacağı tahmin ediliyor. </st><st c="1385">En etkin satış teşkilatları ise veri analizini stratejilerinin merkezine oturtan şirketler olacak.</st></p>
			<p><st c="1483">Bu yetenek denkleminin en kritik unsuru analiz ile eylem arasında kurulacak köprüdür. </st><st c="1570">Analitik yetenek önemli olmakla birlikte en iyi satış liderleri, analistlerin geliştirdiği içgörülerin sahada kullanılabilecek hale getirilmesine eşit önem verirler. </st><st c="1736">Yüksek performans gösteren şirketler birkaç tecrübeli ve saygıdeğer satış yöneticisini analitik ekibine yerleştirir. </st><st c="1853">Bunlar sahayla bir bağ kurar ve içgörüleri sahadaki elemanların kullanabileceği ve farklı piyasalarda en iyi uygulama olarak yaygınlaştırılabilecek bir dile dönüştürür. </st><st c="2022">Bazı şirketler, güçlü problem çözme yeteneğine sahip birkaç yetenekli satış temsilcisini belirler, onları veri inceleme yöntemleriyle donatır ve bu büyük verilerden en üst düzeyde yararlanacak yaratıcı taktikler üretmeye zorlarlar. </st><st c="2254">Firmalar pilot fikirlerini bunlara kaynak aktararak takip ederler. </st><st c="2321">Ön safları bu türden yetenek ve beceriyle güçlendirmek çok gereklidir ve başarılı mikro-pazar stratejileri yaratmak için kritik önem taşıyan yaratıcı düşünürleri geliştirir.</st></p>
			<p><st c="2494">—————</st></p>
			<p><st c="2500">Büyük verilerle büyümeyi yakalamak sadece bir eklentiden daha fazlasını ifade eder; liderlik seviyesinden ön saflara kadar zihniyet değişikliği gerektirerek işin her yönünü etkiler. </st><st c="2683">Bu, dünyanın dört bir yanındaki satış yöneticileriyle  yaptığımız sohbetlerde tekrarlanan bir temaydı. </st><st c="2785">Pioneer Hi-Bred adlı DuPont’a bağlı bir tarımsal ürün şirketindeki dönüşümü anlatan Amerika kıtası ve küresel üretimden sorumlu başkan yardımcısı Alejandro Munoz, bize şöyle dedi: “Bu noktasal bakış açısı gerçekten yeni bir düşünce biçimini temsil ediyor…ve şirketin DNA’sının bir parçası haline gelmesi zaman alıyor.” Bunun gerçekleşmesi Pioneer’de yıllar aldı ama sonunda bugün “ticari faaliyetlerimizi nasıl yürüttüğümüzü, fırsatlara karşılık nasıl yatırım yaptığımızı ve satış ve pazarlamayı nasıl harekete geçirdiğimizi bu zihniyet yönlendiriyor” diyor.</st></p>
			<p><st c="3343">Mikro pazar stratejileri talepkârdır ama satışa rekabetçi bir avantaj kazandırır. </st><st c="3426">Satış liderleri büyük veriyi benimsememeyi nasıl göze alabildiklerini açıklamalıdırlar.</st></p>
			<p><span><st c="3513">İlk olarak Ağustos 2012’de yayınlanmıştır.</st></span></p>
		</div>
	<div id="charCountTotal" value="3556"></div></body>
</html>
