<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-14</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-14" lang="tr-TR" xml:lang="tr-TR">
		<div>
			<p><st c="0">Satış ve pazarlama arasındaki bu kopukluğu ortaya koymak amacıyla, iki fonksiyonun ortak performansını ve toplam katkısını güçlendirmeye yardımcı olacak en iyi uygulamaları belirlemek için bir araştırma yaptık. </st><st c="212">Pazarlama ve satış genel müdür yardımcılarını perspektiflerini öğrenmek üzere birlikte mülakata aldık. </st><st c="315">Satış ve pazarlama arasındaki ilişkiyi bir makine imalat şirketinde, bir malzeme şirketinde, bir finansal hizmetler şirketinde, bir tıbbi sistemler şirketinde, bir enerji şirketinde, bir sigorta şirketinde, iki yüksek teknoloji elektronik ürün şirketinde ve bir havayolu şirketinde derinlemesine inceledik. </st><st c="622">Bulgularımız arasında şunlar yer alıyor:</st></p>
			<p><st c="662">• Pazarlama fonksiyonu farklı şirketlerde ve ürün  yaşam çevriminin farklı aşamalarında farklı biçim  almaktadır. </st><st c="775">Bunların hepsi satış ve pazarlama  arasındaki ilişkiyi derinden etkilemektedir. </st></p>
			<p><st c="854">• Satış ve pazarlama arasındaki gerilim iki ana  kategoride toplanabilir: Ekonomik ve kültürel.</st></p>
			<p><st c="948">• Şirketlerin satış ve pazarlama arasında işleyen bir ilişkinin kalitesini değerlendirmesi zor değildir. </st><st c="1054">(Bu makale bunu yapmak için bir teşhis aracı içeriyor.) </st></p>
			<p><st c="1110">• Şirketler iki grubun nereden işe başlayacaklarını bir kere belirledikten sonra iki fonksiyonu daha üretken bir ilişkiye götürecek pratik adımlar atabilirler.</st></p>
			<h2><span><st c="1269">Pazarlama İçin Farklı Roller</st></span></h2>
			<p><st c="1298">İki grup arasındaki ilişkiye yakından bakmadan önce, pazarlama fonksiyonunun doğasının şirketten şirkete önemli ölçüde değiştiğini kabul etmek zorundayız. </st></p>
			<p><st c="1454">Çoğu küçük işletme (zaten işletmelerin çoğu küçüktür) biçimsel bir pazarlama grubu oluşturmuyor. </st><st c="1551">Pazarlama fikirleri yöneticilerden, satış gücünden veya reklam ajansından geliyor. </st><st c="1634">Bu tür işletmeler, pazarlamayı satışla bir tutuyor; pazarlamayı şirketlerini konumlandırmak amacıyla geniş bir perspektifte düşünmüyorlar.  </st></p>
			<p><st c="1773">Başarılı küçük işletmeler, doğal olarak satış gücünü bazı yüklerden kurtarmaya yardımcı olmak için kadroya pazarlama elemanı (veya elemanları) ilave ederler. </st><st c="1931">Bu yeni üyeler pazarın büyüklüğünü ölçmek için araştırma yürütürler, en iyi pazarları ve kanalları seçerler, potansiyel alıcıların güdülerini ve etkilerini belirlerler. </st><st c="2100">Ayrıca, dış ajanslarla reklam yapma ve tutundurma konusunda çalışırlar. </st><st c="2172">Satış gücüne müşteri çekme ve satış kapatmada yardımcı olacak malzemeler geliştirirler. </st><st c="2260">Ve nihayet satış gücünün ipuçları bulup değerlendirmesi için doğrudan posta, tele-pazarlama ve ticaret fuarı yöntemlerini kullanırlar. </st><st c="2395">Satış ve pazarlamanın her ikisi de, bu aşamada pazarlama grubunu satışa yardımcı olarak görürler ve iki fonksiyon arasındaki ilişki genellikle olumludur.</st></p>
			<p><st c="2548">Şirketler büyüyüp daha başarılı oldukça, üst düzey yöneticiler pazarlamanın dört unsuru (ürün, fiyatlandırma, yer ve tutundurma) belirlemenin ötesine geçtiğini anlıyorlar. </st><st c="2721">Etkili pazarlamanın bölümlendirme, hedefe varma ve konumlandırmada beceri kazanmış kişilere ihtiyaç duyduğunu görüyorlar. </st><st c="2843">Şirketler bu becerilere sahip pazarlamacıları bünyelerine aldıklarında, pazarlama bağımsız bir oyuncu haline gelir. </st><st c="2959">Aynı zamanda satış bölümü ile finansal kaynaklar konusunda rekabet etmeye başlar. </st><st c="3041">Satışın misyonu aynı kalsa da, pazarlamanın misyonu değişmiştir. </st><st c="3106">Anlaşmazlıklar başgösterir. </st><st c="3134">Her fonksiyon diğerinin yapması gerektiğini düşündüğü, fakat aslında hiç de öyle olmayan görevleri üstlenmiştir. </st><st c="3247">Çok sık olarak, organizasyonlar satış içinde bir pazarlama fonksiyonuna veya pazarlama içinde bir satış fonksiyonuna sahip olduklarını öğrenirler. </st><st c="3394">Bu aşamada, satışçılar pazarlamacıların gelecek fırsatlar (uzun dönemli strateji) üzerine kafa yormalarını ve mevcut fırsatları (bireysel ve grup satışlar) kendilerine bırakmalarını dilerler.</st></p>
			<p><st c="3585">Pazarlama grubu, pazar bölümlendirme gibi yüksek düzeyli görevleri bir kez ele almaya başladığında diğer bölümlerle özellikle stratejik planlama, ürün geliştirme, finans ve imalat ile daha yakından çalışmaya başlar. </st><st c="3802">Şirket, ürün yerine marka geliştirme üzerinden düşünmeye başlar ve marka yöneticileri organizasyonda güçlü oyuncular haline gelirler. </st><st c="3936">Pazarlama grubu artık satış bölümünün alçakgönüllü bir yardımcısı değildir. </st><st c="4012">Çok daha yüksek bir bakış uygulamaktadır: Pazarlamacılar, organizasyonu “pazarlamanın öncülük ettiği” bir şirket haline dönüştürmenin zorunlu olduğuna inanırlar. </st><st c="4174">Bu söylemi ileri sürdüklerinde, şirket içinde bulunan diğerleri (satış grubunu da kapsar) pazarlamacıların organizasyonu yönlendirecek uzmanlık, deneyim ve anlayışa sahip olup olmadığını sorgularlar.</st></p>
			<p><st c="4373">Pazarlama işletme birimleri içinde etkisini artırırken nadiren şirket düzeyinde önemli bir güç haline gelir. </st><st c="4483">Bunun Citigroup, Coca-Cola, General Electric, IBM ve Microsoft gibi istisnaları da vardır. </st><st c="4574">Her biri şirket düzeyinde bir pazarlama başkanına sahiptir. </st><st c="4634">Ve General Mills, Kraft ve Procter and Gamble gibi önemli ambalajlı ürün yapan şirketlerde, pazarlama şirket stratejisini yürütmeye daha yatkındır. </st><st c="4782">Ama o durumda bile, ekonomik durgunluk zamanında pazarlama satışa kıyasla daha yakından sorgulanır (ve işgücü daha kolay budanır).</st></p>
			<h2><span><st c="4912">Neden Birbirleriyle Geçinemezler?</st></span></h2>
			<p><st c="4946">Satışla pazarlama arasındaki sürtüşmenin iki kaynağı vardır. </st><st c="5008">Birisi ekonomik, diğeri kültüreldir. </st><st c="5045">Ekonomik sürtüşme, genellikle üst yönetim tarafından satış ve pazarlamayı desteklemek için verilen toplam bütçeyi bölme gereğinden doğar. </st><st c="5183">Gerçekte, satış gücü pazarlamanın parayı dört unsurun üçüne—fiyatlandırma, tutundurma ve ürün—nasıl harcadığını eleştirmeye daha yatkındır. </st><st c="5323">Fiyatlandırmayı ele alalım. </st><st c="5351">Pazarlama grubu gelir hedeflerine ulaşmak için baskı altındadır ve satış gücünün fiyatın altından satmasını istemez. </st><st c="5468">Satışçılar ürünü daha kolay satmayı sağladığı için genellikle düşük fiyatları tercih ederler ve düşük fiyatlar onlara daha fazla pazarlık alanı bırakır. </st><st c="5621">Ayrıca, fiyatlandırma kararları etrafında örgütsel gerginlik oluşur. </st><st c="5690">Önerilen perakende veya liste fiyatlarını belirlemekten ve tutundurma fiyatı saptamaktan pazarlama sorumlu iken, satış bölümü de alışveriş fiyatı üzerinde son söz hakkına sahiptir. </st><st c="5871">Özel düşük fiyatlandırma gerekli olduğunda pazarlama genellikle söz hakkına sahip değildir. </st><st c="5963">Satış genel müdür yardımcısı doğrudan CFO’ya gider. </st><st c="6015">Bu ise, pazarlama grubunu mutlu kılmaz.</st></p>
			<p><st c="6054">Tutundurma maliyetleri de bir sürtüşme kaynağıdır. </st><st c="6106">Pazarlama grubu müşteriyi ürün hakkında bilinçlendirmek, ilgili kılmak, tercih ettirmek ve istek yaratmak üzere para harcamak zorundadır. </st><st c="6244">Fakat satış gücü tutundurmaya harcanan büyük miktarları (özellikle televizyon reklamları) genellikle para israfı olarak kabul eder. </st><st c="6376">Satış genel müdür yardımcısı, bu miktarın satış kadrosunun büyüklüğünü ve kalitesini artırmak üzere daha iyi kullanılabileceğini düşünme eğilimindedir. </st></p>
			<p><st c="6528">Pazarlamacılar diğer unsuru (yani, pazara çıkan ürünü) hazırlamaya yardım ederken, satışçılar genellikle ürünün müşterinin aradığı özellikleri, tarzı veya kaliteyi içermediğinden şikâyet ederler. </st><st c="6724">Bu, satış grubunun dünya görüşünün bireysel müşteri ihtiyaçlarına göre şekillenmesinden ileri gelir. </st><st c="6825">Buna karşın pazarlama ekibi, özellikleri daha geniş kesime hitap eden ürünleri pazara sunmakla ilgilidir. </st></p>
			<p><st c="6931">Her iki grubun bütçesi aynı zamanda hangi bölümün organizasyon içinde daha fazla güce sahip olduğunu gösterir. </st><st c="7042">Bu önemli bir faktördür. </st><st c="7067">CEO’lar bütçeyi yaparken satış grubunu gözetme eğilimindedir. </st><st c="7129">Bir üst düzey yönetici bize şunları söylemiştir: “Daha fazla satışçı görevlendirerek daha iyi sonuçlar alabiliyorsam niye pazarlamaya daha fazla para yatırayım?” CEO’lar satışı daha elle tutulabilir ve kısa sürede sonuç getirir olarak görüyorlar. </st><st c="7376">Satış grubunun şirketin bilançosuna katkısı da, pazarlamacıların katkısından daha kolay ölçülür. </st></p>
			<p><st c="7473">Satış ve pazarlama arasındaki kültürel çatışma, ekonomik çatışmaya kıyasla daha da köklüdür. </st><st c="7566">İki fonksiyonda da zamanını farklı şekilde harcayan farklı türden çalışanlar bulunduğu için, bu kısmen doğrudur. </st><st c="7679">Yakın zamana kadar satışçılara kıyasla daha biçimsel öğrenim görmüş olan pazarlamacılar, son derece analitik, verilerle çalışan ve proje odaklı kişilerdir. </st><st c="7835">Geleceğe yönelik rekabet üstünlüğü yaratmayı kafalarına koymuşlardır. </st><st c="7905">Projelerinin performanslarını tarafsız gözle değerlendirirler ve başarısız bir girişim konusunda acımasız davranırlar. </st><st c="8024">Buna karşın, bu performans odağı satış bölümündeki meslektaşlarına göre bir eylem değildir. </st><st c="8116">Çünkü her şey saha yerine masada gerçekleşir. </st><st c="8162">Buna karşın, satışçılar zamanlarını mevcut ya da potansiyel müşterilerle konuşarak geçirirler. </st><st c="8257">İlişki kurmada beceri sahibidirler. </st><st c="8293">Onlar sadece müşterilerin satın alma istekliliklerini değil, aynı zamanda hangi ürün özelliklerinin tutulacağını ve hangilerinin benimsenmeyeceğini de bilirler. </st><st c="8454">Hep hareket halindedirler. </st><st c="8481">Ret cevabı almaya alışkındırlar ve bu onların moralini bozmaz. </st><st c="8544">Satış kapatmak için yaşarlar. </st><st c="8574">Bu iki grubun birlikte çalışmasının zor olması hiç de şaşırtıcı değildir.</st></p>
			<p><st c="8647">Organizasyon eğer teşvikleri dikkatli bir şekilde uyumlaştırmazsa, bu iki grup görünürdeki basit şeyler için—örneğin satışta hangi ürünlere odaklanılacağı konusunda—çatışmaya girerler. </st><st c="8833">Satışçılar, kota hedeflerini dolduran düşük kâr oranlı ürünlere yönelebilirler. </st><st c="8913">Öte yandan pazarlama onların yüksek kâr oranlı ve geleceği olan ürünleri satmasını ister. </st><st c="9003">Daha genel konuşursak, iki grubun performansı çok farklı değerlendirilir. </st><st c="9077">Satışçılar satış kapatmayla yaşamlarını sürdürürler, kimin (ve neyin) başarılı olduğunu hemen anında görmek kolaydır. </st><st c="9195">Fakat pazarlama bütçesi insanlara değil programlara ayrılmıştır ve bir programın organizasyon için uzun dönemli rekabet avantajı yaratmaya yardım edip etmeyeceğini bilmek bir hayli zaman alır. </st></p>
			<h2><span><st c="9388">Dört İlişki Türü</st></span></h2>
			<p><st c="9404">Belli bir ekonomik ve kültürel çatışma olasılığı söz konusu ise, iki grup arasında gerginlik oluşmasını beklemek normaldir. </st><st c="9529">Ve gerçekten satış ve pazarlamanın liderleri dost bile olsa, genellikle belli bir düzeyde fonksiyon görememe mevcuttur. </st><st c="9649">İncelediğimiz şirketlerdeki satış ve pazarlama bölümleri dört tür ilişki sergiliyorlar. </st><st c="9737">Bu ilişkiler şirketlerin pazarlama ve satış fonksiyonları olgunlaştıkça değişim gösterir. </st><st c="9827">Gruplar, uyumsuz (ve sıkça çatışmalı) durumdan tamamen bütünleşik (genellikle çatışma görülmeyen) duruma doğru giderler. </st><st c="9948">Biz iki fonksiyonun tamamen bütünleştiği sadece birkaç örnek gördük.</st></p>
		</div>
	<div id="charCountTotal" value="10016"></div></body>
</html>
