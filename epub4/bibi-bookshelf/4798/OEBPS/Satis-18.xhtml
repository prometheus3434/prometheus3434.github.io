<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-18</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-18" lang="tr-TR" xml:lang="tr-TR">
		<div>
			<p><span><st c="0">Ortak görevler yaratın, işleri rotasyona sokun. </st></span><st c="48">Fonksiyonlarınız daha uyumlu hale geldikçe pazarlamacıların ve satışçıların birlikte çalışabilecekleri fırsatları yaratmak önemlidir. </st><st c="182">Bu, onları birbirlerinin düşünme ve hareket etme tarzlarına alıştıracaktır. </st><st c="258">Pazarlamacıların ara sıra özellikle marka yöneticileri ve araştırmacılarla satış görüşmelerine birlikte gitmeleri yararlıdır. </st><st c="384">Satış sürecinin başlangıç aşamalarında müşteriler için değişik çözümler geliştirmeye de katılmaları sağlanmalıdır. </st><st c="499">Ayrıca, önemli müşteri planlama toplantılarına da katılmalıdırlar. </st><st c="566">Satışçılar da, pazarlama planlarının geliştirilmesine yardımcı olmalı ve ürün planlama toplantılarında yer almalıdırlar. </st><st c="687">Reklam ve satış tutundurma kampanyalarını izlemelidirler. </st><st c="745">Müşterilerin satın alma alışkanlıklarına ilişkin derin bilgilerini paylaşmalıdırlar. </st><st c="830">Pazarlamacılar ve satışçılar birlikte her pazar bölümündeki ilk on müşteriyle yapılan iş hacmini genişletmek için bir kılavuz oluşturmalı, ayrıca olayları ve konferansları birlikte planlamalıdırlar. </st></p>
			<p><span><st c="1029">Satış gücüyle çalışmak üzere pazarlamadan bir arabulucu atayın. </st></span><st c="1093">Bu kişinin her iki grubun güvenini kazanmış birisi olması gerekir. </st><st c="1160">Çatışmaları çözmeye yardımcı olmalı ve her grupla diğer gruptan elde ettiği enformasyonu paylaşmalıdır. </st><st c="1264">Araştırmamızda pazarlamadan bir kişi arabulucunun rolünü şöyle tanımlamıştır: “Bu, satış gücüyle beraber yaşayan bir kişidir. </st><st c="1390">Bölüm toplantılarına gider, müşteri toplantılarına ve müşteri strateji toplantılarına gider. </st><st c="1483">Ürün geliştirmez, gelir ve ‘İşte, pazarın ihtiyacı olan budur, pazar bunu istemektedir’ diyerek satışçı ve anahtar müşteriyle ürün geliştirmek için el ele çalışır.” </st></p>
			<p><span><st c="1648">Pazarlamacılarla satışçıları yan yana koyun. </st></span><st c="1693">İnsanların fiziksel olarak yakın oldukları zaman daha sık iletişimde bulundukları ve birlikte daha iyi çalıştıkları eski ve basit bir gerçektir. </st><st c="1838">İncelediğimiz bir banka, satış ve pazarlama fonksiyonlarını boş bir alışveriş galerisinde konumlandırmıştı. </st><st c="1946">Satış ve pazarlama içindeki farklı gruplar ve ekiplerin her birisine bir tezgâh ayrılmıştı. </st><st c="2038">Özellikle fonksiyonları birbiriyle daha yakın uyumlu bir ilişkiye doğru itmenin ilk aşamasında bu tür bir yakınlık büyük avantaj sağlamaktadır. </st><st c="2182">Yine de, çoğu şirket satış gruplarının elemanlarını coğrafi olarak dağıtırken pazarlama fonksiyonunu merkezileştirmektedir. </st><st c="2306">Bu tür organizasyonlar, satış ve pazarlama arasındaki iletişimi sağlamak ve ortak çalışma yapmak üzere daha sıkı çalışmak zorundadır.</st></p>
			<p><span><st c="2439">Satış gücünün geribildirimini iyileştirin. </st></span><st c="2483">Pazarlamacılar, yaygın olarak satışçıların deneyimlerini, fikirlerini ve görüşlerini kendileriyle paylaşamayacak kadar meşgul olduğundan şikâyet ederler. </st><st c="2637">Gerçekten, çok az sayıda satışçı müşteri bilgisini paylaşmak üzere değerli zamanını pazarlamaya ayırmaya heveslidir. </st><st c="2754">Çünkü doldurmaları gereken bir kota ve müşteriyle görüşüp satış yapmak üzere sınırlı zamanları vardır. </st><st c="2857">Satış ve pazarlamayı daha yakın bir uyum içine sokmak üzere, kıdemli yöneticilerin satış gücünün deneyiminin çok az bir kesintiyle aktarılabileceğinden emin olmaları gerekmektedir. </st><st c="3038">Örneğin pazarlama, satıştan sorumlu genel müdür yardımcısından herhangi bir ayın veya üç aylık dönemin satış gücü görüşlerini özetlemesini isteyebilir. </st><st c="3190">Ya da pazarlama, daha kısa bilgi formları tasarlayabilir, müşteri ziyaret raporlarını ve CRM verilerini bağımsız olarak gözden geçirebilir veya satışçılara pazarlama grubu görüşmelerine gelmeleri için bir ücret ödeyebilir ve satış grubunun düşüncelerini özetlemesini isteyebilir. </st></p>
			<p><span><st c="3470">Uyumludan bütünleşmeye geçiş</st></span></p>
			<p><st c="3498">Birçok organizasyon satış ve pazarlama uyumlaştırıldığında güzel çalışabilir. </st><st c="3577">Bu, özellikle satış çevrimi nispeten kısa ve satış süreci mümkün mertebe dolaysız olduğunda ve şirket sağlam bir ortak sorumluluk kültürüne sahip değilse geçerlidir. </st><st c="3743">Karmaşık veya çabuk değişen durumlarda, satış ve pazarlamayı bütünleşmiş bir ilişkiye zorlamak için iyi sebepler bulunur. </st><st c="3865">(“Satış ve Pazarlama Bütünleşmesinin Kontrol Listesi” tablosu düşünmek isteyebileceğiniz konuları özetliyor.) Bu; planlama, hedef belirleme, müşteri değerlendirme ve değer önerisi geliştirme gibi dolaysız faaliyetleri bütünleştirmek demektir. </st><st c="4108">Bununla birlikte, iki grubun süreçlerini ve sistemlerini bütünleştirmek oldukça zordur. </st><st c="4196">Bunlar; ortak süreçler, ortak ölçütler ve ödül sistemleriyle yer değiştirecektir. </st><st c="4278">Organizasyonlar sürekli iyileştirme mekanizmaları kadar ortak veri tabanları geliştirmek zorundadır. </st><st c="4379">En zoru; bütünleşmeyi destekleyen kültürü değiştirmektir. </st><st c="4437">Ortak sorumluluk ve disiplinli planlamaya yeterince ağırlık vermiş, ölçümlere dayanan, ödülleri sonuçlara bağlayan, sistem ve süreçlerle yönetilen şirketlerde en iyi bütünleşme örneklerine rastladık. </st><st c="4637">Uyumlu bir ilişkiden bütünleşmiş bir ilişkiye geçmek için şunlar yapılmalıdır:</st></p>
			<p><span><st c="4715">Baş gelir (veya müşteri) görevlisi (CRO) atayın. </st></span><st c="4765">Satış ve pazarlamayı bütünleştirmenin ana mantığı, iki fonksiyonun ortak bir amaca sahip olmasıdır: kârlı ve artan bir gelir oluşumu. </st><st c="4899">Her iki fonksiyonu C düzeyinde bir yöneticinin altına yerleştirmek mantıklıdır. </st><st c="4979">Campbell’s Soup, Coca-Cola, FedEx gibi şirketler bir baş gelir görevlisine (CRO) sahiptir. </st><st c="5070">Bu görevli; şirket hedeflerini karşılamak için gerekli olan gelirin planlanması ve gerçekleştirilmesinden sorumludur. </st><st c="5188">CRO geliri etkileyen güçlerin üzerinde kontrol yetkisine sahiptir. </st><st c="5255">Özel olarak belirtirsek, bu güçler pazarlama, satış, hizmet ve fiyatlandırmadır. </st><st c="5336">Bu yönetici, aynı zamanda baş müşteri görevlisi (CCO) olarak da bilinir. </st><st c="5409">Bu unvan Kellogg, Sears Roebuck, United Airlines gibi şirketlerde kullanılmaktadır. </st><st c="5493">CCO, bir müşteri temsilcisi veya müşteri avukatı gibidir. </st><st c="5551">Fakat unvan aynı zamanda yöneticinin gelir yönetimindeki geniş sorumluluğunun da bir işaretidir.</st></p>
		</div>
	<div id="charCountTotal" value="5647"></div></body>
</html>
