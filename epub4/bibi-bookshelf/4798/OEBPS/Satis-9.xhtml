<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-9</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-9" lang="tr-TR" xml:lang="tr-TR">
		<div>
			<p><st c="0">Satın alıcının motivasyonunu özetlemek birçok olası satış yaklaşımı önerir. </st><st c="76">Satıcı, alıcının dikkatini kendi düşüncesinin bir parçası olmayan yararlar üzerine odaklamaya çalışabilir. </st><st c="183">Örneğin, bir dergi satış temsilcisi kararsız bir müşteriyi reklam yeri satın almaya ikna etmesine yardımcı olması için bir anket tasarladı. </st><st c="323">Anket tercih edilen yararlar (erişim, izleyici kompozisyonu ve bin okuyucu başına maliyet açısından) hakkında enformasyon bulmaya çalıştı. </st><st c="462">Muhtemel alıcı “bu aptal oyunu oynayıp” anketi doldurunca, kendi kendini satıcının dergisinin üstün değeri konusunda (daha önce değerini düşürmek için kullandığı aynı sebeplere dayanarak) ikna etti.</st></p>
			<p><st c="660">Tersine, satıcılar alıcının dikkatini satıcının sunusunun yetersiz olduğu yararlardan başka yönlere çekmeye çalışabilirler. </st><st c="785">Örneğin, eğer rakip bir satıcının jeti daha iyi yakıt ekonomisi sunuyorsa, satıcı şirket satın alıcının dikkatini yeniden daha yüksek hıza veya daha düşük bakım masraflarına odaklamaya çalışır.</st></p>
			<p><st c="978">Satıcı ayrıca söz verilen yararların gerçekleşeceği hususunda satın alıcının güvenini artırmayı deneyebilir. </st><st c="1088">Örneğin, yasal idari sistemler satan bir yazılım şirketi uzak kullanıcıların sorunları olduğu takdirde telefon edebilecekleri bir danışma hizmeti, kullanıcıların orijinalini tahrip etmeleri durumunda ana programlarının yedek kopyalarını, tam veri girişini teşvik etmek için komple bir girdi formu takımı sağlar ve kullanıcıları sistem revizyonlarıyla ilgili güncel tutmak için düzenli konferanslar düzenler. </st><st c="1496">Bu hizmetler bir sistem araştıran aşırı derecede muhafazakâr idarecilerin ve avukatların güvenlerini güçlendirmek amacıyla tasarlanmıştır. </st></p>
			<p><st c="1635">Son olarak da, satıcılar sık sık satın alıcının istediği şeyi veya en güçlü tepkiyi verdikleri yarar sınıfını değiştirmeye çalışırlar. </st><st c="1770">Benim motivasyona bakışım bu tür bir yaklaşımın aşağı yukarı her zaman başarısız olduğunu söyler. </st><st c="1868">Satış stratejisinin alıcının motivasyonlarıyla çalışması gerekir, onların etrafında değil.</st></p>
			<h2><span><st c="1958">Soru 4: Bizi Nasıl Algılıyorlar?</st></span></h2>
			<p><st c="1991">Etkili satış için, alıcıların satıcı şirketi, onun ürünlerini ve onun personelini nasıl algıladıkları çok önemlidir. </st><st c="2109">İstisnasız tüm güçlü alıcıların, satıcı şirket hakkında geniş erimli algıları vardır. </st><st c="2195">Bir alıcının bir başka şirkette benzer bir ürünü kullanmış olan ve “bizi neredeyse mahvetti” iddiasında bulunan bir arkadaşı olacaktır. </st><st c="2331">Bir başkası ise, benzer bir ürünü olan satıcı firma hakkında “hatta parçayı yerinde çabucak tamir etmesi için birini uçağa koyup Hawaii’ye gönderdiler. </st><st c="2483">Bu insanlar gerçekten özen gösteriyorlar” iddiasında bulunan biriyle konuşmuş olabilir.</st></p>
			<p><st c="2570">Bir ilaç firması temsilcisi, şirketin yeni çıkardığı ilaçlardan birinin bir hastanın ölümüne neden olduğuna inanan etkili tek bir doktor yüzünden şirketin bir şehirdeki bütün büyük şehir hastanelerinden dışlandığı hikâyesini anlattı. </st><st c="2805">Bu doktor izlenimlerini şirketin tüm ürünlerini kapsayacak şekilde genelleştirmekle kalmayıp arkadaşlarını şirketi boykot etmeleri için de teşvik etmiş.</st></p>
			<p><st c="2957">Alıcıların satıcıları nasıl algıladıklarını izlemek için yapılacak basit bir plan da, satış görevlilerinden, önemli alıcıların satıcı şirketleri ve onun hareketlerini nasıl değerlendirdiklerini tahmin etmelerini istemektir. </st><st c="3182">Bu değerlendirme olumsuzdan olumluya sıralanan bir süreklilik içinde kaydedilebilir. </st><st c="3267">Daha ayrıntılı bir değerlendirme arzu edilirse, satıcı şirket ürünlerini ve insanlarını aşağıdaki gibi birbiriyle dikey iki eksen üzerine yerleştirebilir: </st></p>
			<p><img src="image/Screen_Shot_2019-09-07_at_12.48.28.png" alt="" /><st c="3422"></st></p>
			<p><st c="3513">Alışveriş parasının kıtlığı ile satın alma sürecindeki savunucuların etkileyiciliği, kaynakların en faydalı olacaklarına inanılan yere odaklanmaları uğruna kuvvetle çekişirler. </st><st c="3690">Pazarlama çabaları, taraf tutarak önceden satıldıkları için satıcı şirketi seven alıcı şirkettekileri hedeflemelidir. </st><st c="3808">“Herkese satış yapmak önemlidir” özdeyişi inkâr edilemese de çabaları dağınık olanlar genellikle hiç kimseye satış yapamazlar. </st></p>
			<h2><span><st c="3935">Psikolojik İstihbarat Toplamak</st></span></h2>
			<p><st c="3965">Kayda değer bir tekniğin satış personelinizin avucuna ciddi psikolojik analizleri sihirli bir şekilde koyacağını iddia etmek istememe rağmen böyle bir formül yoktur. </st><st c="4132">Fakat satışın etkinliğini artırmak için insani yan yaklaşımını birkaç şirkette kullandım; bunun iyi işlemesini sağlamak için sadece üç kılavuz kurala ihtiyaç vardır.</st></p>
			<p><span><st c="4297">Üretken satış ziyaretlerini bir kural haline getirin </st></span></p>
			<p><st c="4351">Satış ziyaretinin hızla yükselen maliyetine ilişkin endişe nedeniyle yöneticiler satış yapmak için alternatif yaklaşımlar arayışına girerler. </st><st c="4493">Satış personeli genellikle ziyaretlerin çoğuna neden gittikleri, ne bulmayı umdukları ve hangi soruların onlara gerekli yanıtları sağlayacağı hakkında iyi bir fikre sahip değildir. </st><st c="4674">Satış ziyareti planlaması sadece kat edilen kilometreleri en aza indirmek veya önemsiz potansiyel müşterilere nezaket ziyaretleri yapmak meselesi değil, ana alıcılar hakkında ne gibi bir istihbarata ihtiyaç olduğunu ve o enformasyonu hangi soruların veya taleplerin üreteceğini kararlaştırmaktır.</st></p>
			<p><st c="4970">Kısa bir süre önce bir teksir makineleri şirketinin önemli bir müşteri temsilcisiyle, gün içinde yaptığı beş ziyarette ona eşlik ettim. </st><st c="5107">Ziyaretlerin hiçbiri, potansiyel müşteriler böyle bir enformasyonu defalarca sağladıkları halde, temsilcinin gelecekteki ziyaretlerde kullanabileceği potansiyel psikolojik veya diğer enformasyonun yüzde 10’unu dahi vermedi.</st></p>
			<p><st c="5330">Örneğin bir şirkette, konuşkan bir yöneticiden CEO’nun ekipman siparişlerini bizzat kendisinin onaylaması konusunda ısrar eden bir yarı münzevi olduğunu; bölüm yöneticilerinden birinin (bize ev sahipliği yapan yöneticinin rızası olmadan) test etmek için bir rakibin ekipmanını getirdiğini; satıcının şirkete satmış olduğu yeni teksir makinesinin çalışırdan çok bozuk olduğunu öğrendik. </st><st c="5717">Satıcı açıktan açığa sunulan bu enformasyonun hiçbirini takip etmediği gibi herhangi birinin kayda geçirilecek ya da satış yöneticisine aktarılacak kadar önemli olmadığını düşündü. </st><st c="5898">Ziyaret boşa gitmişti çünkü satıcı ne neyi aradığını biliyordu ne de ona sunulanı nasıl kullanacağını. </st></p>
			<p><st c="6001">Şekildeki “Psikolojik Enformasyon Toplamak İçin Matris” tek bir sayfa kâğıt üzerinde bir müşteri hakkındaki gerekli psikolojik verileri yakalamakta kullanılabilen bir matrisi gösterir. </st><st c="6186">Matrisi doldurmak için daha önce bu makalede bazı ipuçları verdim, fakat satış temsilcilerinin enformasyon toplamaya nasıl başladıkları sektöre, ürüne ve özellikle de müşteriye bağlıdır. </st><st c="6373">Ancak, bütün olaylarda önemli satış değerlendirmeleri (1) güçlü alım merkezi üyelerini ayrı tutmayı, (2) istedikleri şeyleri hem duyarlılık noktaları hem de özel ihtiyaçları açısından saptamayı ve (3) onların durum hakkındaki algılarını değerlendirmeyi içerir. </st><st c="6634">İlaveten, psikolojik enformasyon toplamak, çoğunlukla satış görüşmesi esnasında zekice sorular sormaktan ziyade dikkatle dinlemek meselesidir.</st></p>
			<p><span><st c="6776">Satış gücüne kulak verin</st></span></p>
			<p><st c="6801">İstihbarat toplamak açısından hiçbir şey satış gücünün yönetimin aslında satıcıların bir müşteri hesabı hakkında bildikleri şeyleri duymak istemediğine dair inancı kadar cesaret kırıcı değildir. </st><st c="6997">Birçok şirket satış gücünün kabarık ziyaret raporları dosyalamasını ve diğer verileri (yok olan ve bir satış temsilcisi şu veya bu sebepten cezalandırılmak istenmedikçe bir daha asla görülmeyen ya da tekrar başvurulmayan) sağlamasını şart koşar.</st></p>
			<p><st c="7242">Potansiyel olarak vahim olan bu engeli gidermek için bir satış denetimi öneririm. </st><st c="7325">Tüm satış gücü kontrol formlarını ve ziyaret raporlarını değerlendirin ve yönetim tarafından son bir yıl içinde planlama veya kontrol amacıyla kullanılmamış olanları çöpe atın. </st><st c="7502">Bu yaklaşımın her yönden harikulade canlandırıcı bir etkisi vardır; satış gücünü hiç kimsenin  kullanmadığını bildiği formları doldurmaktan, satış yönetimini onlarla ne yapacağını bilmediği formları bir araya toplamaktan ve bilgi işlemi hiç kimsenin asla talep etmediği raporları işlemekten kurtarır. </st><st c="7802">Onun yerine matris şeklinde önerilen cinsten basit, açık ve doğru bir satış kontrol formu (tercihen belirli bir satış dönemi için tek bir sayfa kâğıt üzerine) kullanın. </st><st c="7971">Bu öneriler sert gibi görünebilir, fakat satış gücü istihbaratı toplamak ve kullanmak konusunda yönetim güvenilirliğinin olmadığı yerde sert önlemler uygun olabilir.</st></p>
		</div>
	<div id="charCountTotal" value="8136"></div></body>
</html>
