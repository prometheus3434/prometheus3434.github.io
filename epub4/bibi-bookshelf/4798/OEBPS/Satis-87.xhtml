<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-87</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-87" lang="tr-TR" xml:lang="tr-TR">
		<div>
			<h2><span><st c="0">Mutabakat Sağlamak İçin Gerçek Şirket Verilerinin Kullanımı</st></span></h2>
			<p><st c="59">Satış ücret ve ödüllendirme sistemleri üzerine eskiden yapılan araştırmalarla son on yılda yayınlanan araştırmalar arasındaki en önemli fark, yakın zamanda yapılanların sadece teorilere dayanmamasıdır. </st><st c="262">Şirketler ücret sistemlerini gizli tutmayı tercih etseler de, araştırmacılar onları verilerini paylaşmaya ikna etmeyi başardı. </st><st c="389">Şirketlerin zengin veri birikimine olan ilgi arttıkça yöneticiler de akademisyenlere açılmaya başladılar ve verilerinin yüksek matematik ve tahmin tekniklerinin uygulanarak incelenmesinin işgücünü daha iyi motive edecek araçların bulunmasını sağlayabileceğini umuyorlar. </st><st c="660">Gerçekten de bu yeni ampirik çalışmalar bazı sürprizli sonuçlar doğurdu ama aynı zamanda en iyi ücretlendirme mekanizmaları hakkındaki bilgilerimizi de teyit etti.</st></p>
			<p><st c="823">Virginia Üniversitesi profesörlerinden Tom Steenburgh, bu konudaki makalelerinden ilkini 2008 yılında yayınladı. </st><st c="937">Ofis ekipmanı satan bir B2B firmasını geriye dönük uzun bir döneme yayılan satış ve ücretlendirme bilgilerini kendisine vermeye ikna etti. </st><st c="1076">Bu eşsiz veri seti, Steenburgh’a tek tek satış temsilcileri bazında satış ve ücret verilerini inceleme ve ücretlendirme sistemlerinin davranışları nasıl etkilediği hakkında varsayımlarda bulunma imkânı verdi. </st><st c="1285">Şirketin ücret ve prim planı oldukça karmaşıktı: Satış temsilcileri ücret, komisyon, kotalara ulaşırlarsa çeyrek dönem bazında ikramiye, ilave yıllık ikramiye ve belirli satış kotalarını geçince de “üstün başarı” komisyonu alıyorlardı. </st><st c="1521">Steenburgh bununla ilgili zamanlama oyunlarına odaklandı: Satış temsilcilerinin kotalarını tutturmak ve prim kazanmak için satışları bir çeyrekten diğerine çektikleri veya ittikleri yönünde deliller var mıydı? </st><st c="1731">Bu gerçekten önemli bir soru çünkü satışları ileriye veya geriye çekmek firmanın gelirlerini artırmıyor, o yüzden satış temsilcilerine bunu yaptıkları için prim ödemek de israftan başka bir şey değil.</st></p>
			<p><st c="1931">Steenburgh’un bu araştırmada incelediği satış temsilcileri, kotalarını tutturarak ciddi ikramiyeler kazanabiliyor veya tutturamadıkları kotalar yüzünden de ikramiyeleri kaçırabiliyorlardı ama satışların zamanlaması üzerinde oynadıkları yönünde herhangi bir delil bulunamadı. </st><st c="2207">Buna göre, müşterilerin satışları ihtiyaç duydukları zaman gerçekleştirmeyi şart koştukları ve firmanın yönetiminin de satış temsilcilerinin ikramiyeleri artırmak için satışların zamanlamasını etkilemesini engelleyebildikleri sonucuna vardı. </st><st c="2449">Bu önemli bir bulguydu zira kotalar ve ikramiyeler çoğu satış prim sisteminin en büyük kısmını teşkil eder.</st></p>
			<p><st c="2556">2011 yılında UCLA’den Sanjog Misra ve Stanford’dan Harikesh Nair, </st><span><st c="2623">Fortune</st></span><st c="2630"> 500 listesinde yer alan bir optik ürün şirketinin satış prim sistemini inceledi. </st><st c="2712">Steenburgh’un incelediği firmanın aksine bu şirketin oldukça basit bir planı vardı: Ücret ve kota tutturulduğu takdirde satışlar üzerinden komisyon ödeniyordu. </st><st c="2872">Ayrıca çok büyük satışlar gerçekleştiğinde aşırı prim kazancını önlemek için satış temsilcisinin alabileceği prime bir tavan sınırı getirilmişti. </st><st c="3018">Bu tür sınırlamalar büyük şirketlerde sıkça kullanılır.</st></p>
			<p><st c="3073">Verileri inceleyen Misra ve Nair bu üst sınırın toplam satışları olumsuz etkilediğini ve kaldırılmasının şirket için daha iyi olacağına karar verdi. </st><st c="3223">Ayrıca firmanın satış düzeyine bağlı olarak prim oranlarında değişiklik yapmasının satış temsilcilerinin motivasyonunu kırdığı sonucuna vardı. </st><st c="3366">Kotaların belirlenmesi ve değiştirilmesi satış prim formülünün çok hassas bir kısmıdır ve kota değişiklerinin etkisi konusunda görüş ayrılıkları vardır: Bazılarına göre, eğer kota ayarlaması yapmazsanız, satış temsilcilerinin çok büyük komisyon ve ikramiye kazanmasını kolaylaştırırsınız. </st><st c="3655">Buna karşılık, diğer bir görüşe göre, yüksek satış yapılan bir yılın ardından kotayı yükseltirseniz, yüksek performans gösteren satış temsilcilerini cezalandırmış olursunuz. </st></p>
			<p><st c="3829">Misra ile Nair, eğer firma satış temsilcilerinin prim kazançları üzerindeki sınırı ve kotaları kaldırırsa, satışların yüzde 8 oranında artacağını tahmin etti. </st><st c="3988">Firma bu tavsiyeleri uyguladı ve ertesi yıl şirketin satış gelirleri yüzde 9 yükseldi.</st></p>
			<p><st c="4074">Satış temsilcilerinin ücret ve ödüllendirme sistemleri üzerinde yapılan üçüncü çalışma 2014 yılında </st><span><st c="4175">Marketing Science</st></span><st c="4192"> dergisinde yayınlandı. </st><st c="4216">Steenburgh gibi biz de karmaşık bir prim sistemine sahip ofis ekipmanı tedarikçisi bir B2B firmasının verilerini kullandık. </st><st c="4340">Prim planının unsurlarının yüksek performans, düşük performans ve sıradan performans gösteren farklı satış temsilcilerini nasıl etkilediğini inceledik.</st></p>
			<p><st c="4491">Ücret ve sabit komisyon planı üç grubu da benzer şekilde etkilediği halde, prim sisteminin diğer unsurları satış ekibinin farklı grupları için değişik teşvikler yarattı. </st><st c="4662">Örneğin, üstün başarı komisyonları en yüksek performans gösteren satış temsilcilerinin motivasyonunu ve ilgisini satış kotalarına ulaşıldıktan sonra da muhafaza etmek için önem taşıyordu. </st><st c="4850">Düşük performans gösterenler için ise çeyrek dönem ikramiyeleri en önemlisiydi: Yüksek performans gösterenler için yıllık kota ve ikramiye etkin bir teşvik unsuruyken, düşük performans gösterenleri düzenli çalışmaya teşvik etmek için daha kısa süreli hedefler daha uygun oluyordu. </st><st c="5131">Bazıları da satış gücünü ödüllendirme yöntemlerini öğretmenlerin öğrencileri motive etmesine benzetir: Sınıfın en başarılı öğrencileri dersin notunun final sınavı ile belirlendiği derslerde daha başarılı olur ama düşük performans gösteren öğrenciler ise motivasyonlarını sürdürmek için daha sık ara sınavlara ihtiyaç duyarlar. </st><st c="5458">Bizim çalışmamız da bu genel kuralın satış primi sistemleri için de geçerli olduğunu ortaya koydu.</st></p>
			<p><st c="5556">Araştırmamız ayrıca firmanın çeyrek dönem ikramiyelerinden </st><span><st c="5616">birikimli</st></span><st c="5625"> çeyrek dönem ikramiyelerine geçmesinin yararlı olacağını gösterdi. </st><st c="5693">Örneğin, diyelim ki bir satış temsilcisinin ilk çeyrekte 30 ünite, ikinci çeyrekte de 300 ünite satması gerekiyor. </st><st c="5808">Normal çeyrek dönem ikramiye planında, satış temsilcisi ilk çeyrekte hedefi ıskalayıp ikinci çeyrekte gerçekleştirdiğinde ikinci çeyrek ikramiyesini alır. </st><st c="5963">Birikimli sistemde ise, temsilci ikinci çeyrek sonu itibariyle toplam 600 ünite satabilmiş ise birinci çeyrek dönem sonucundan bağımsız olarak ikramiyesini alır. </st><st c="6125">Çok iyi sonuç alamayan satış temsilcileri için birikimli sistem daha iyi motivasyon sağlar çünkü temsilciler bir dönem için hedeflerini kaçırsalar bile, sonraki dönemde gerçekleştirdikleri satışlarla kümülatif hedefe ulaşabileceklerini bilirler. </st><st c="6371">Nitekim, üzerinde çalıştığımız şirketin yöneticilerine önerimizi sunmadan önce onlar kümülatif kotalara geçmeye karar vermişlerdi.</st></p>
			<h2><span><st c="6501">Laboratuvardan Dışarı, Sahaya Doğru</st></span></h2>
			<p><st c="6537">Satış ve prim verilerini akademisyenlerle paylaşmaya ek olarak şirketler son yıllarda araştırmacıların satış temsilcilerinin ücret ve primlerinde ayarlamalar yaparak etkilerini ölçtükleri kısa vadeli kontrollü saha çalışmalarına izin vermeye başladılar. </st><st c="6792">Saha deneylerinden önce, satış ekibinin prim ücret ve prim sistemiyle ilgili çoğu akademik deney laboratuvarlarda yürütülüyordu ve gerçek satış temsilcileri yerine gönüllü üniversite öğrencileriyle yapılıyordu. </st><st c="7003">Bu suni ortamdan gerçek şirketlere geçiş bu çalışmaların sonuçlarını daha uygulanabilir ve inandırıcı hale getirdi. </st></p>
			<p><st c="7119">Böyle bir deneye örnek olarak meslektaşım Das Narayandas ile birlikte üzerinde çalıştığımız, dayanıklı tüketici ürünleri satışı yapan bir Güney Asya şirketini ele alalım. </st><st c="7290">Şirket doğrusal komisyonlara dayalı basit bir sistem kullanıyor: Satış temsilcilerinin komisyon geliri satışların sabit bir yüzdesi olarak hesaplanıyor ve ayrıca herhangi bir kota, ikramiye veya üstün başarı komisyonu bulunmuyor. </st><st c="7520">Yöneticiler, plana ikramiye eklenmesinin satış temsilcilerinin performanslarını nasıl etkileyeceğini merak ediyorlardı. </st><st c="7640">O yüzden altı ay boyunca değişik ikramiye formülleri denedik ve sonuçları bir kontrol grubuyla karşılaştırdık.</st></p>
			<p><st c="7750">Deneysel gruplarımızdan biri için, hafta içinde altı ünite satılması durumunda hafta sonuna bir ikramiye ödemesi koyduk. </st><st c="7872">Başka bir grup için, ikramiyeyi “kayıp korkusu kavramı” üzerine farklı bir şekilde tasarladık: Bu kavrama göre insanların bir kayıptan duyacağı acı, kazançtan duyacakları mutluluktan daha fazladır. </st><st c="8070">Satış temsilcilerine eğer altı ünite </st><span><st c="8107">satarlarsa</st></span><st c="8117"> ikramiye alacaklarını değil, satışları en az altı ünitenin </st><span><st c="8177">altında kalmazsa</st></span><st c="8193">, ikramiye kazanacaklarını söyledik. </st><st c="8230">Bu kavramın sınanmasını bir adım daha ileri götürerek şirketin yöneticileri başka bir deney daha yapmamızı önerdi: İkramiyeleri hafta başında ödeyip eğer satış temsilcileri hafta sonunda hedefi tutturamazsa ikramiyeyi geri getirmeleri.</st></p>
			<p><st c="8465">Sonuçlar her üç ikramiye çeşidinin de benzer etki gösterdiğini ve her grupta ikramiye almanın kontrol grubuna kıyasla daha iyi performans getirdiğini ortaya koydu. </st><st c="8630">Kayıp korkusu o kadar etki göstermedi. </st><st c="8669">Bunun kısmen nakit kullanıyor olmamızdan kaynaklandığını düşünüyoruz çünkü nakit, likit ve dönüştürülebilirdir. </st><st c="8781">İlerideki deneylerimizi nakit dışı ödüllerle yapabiliriz, fiziksel objeler gibi.</st></p>
			<p><st c="8861">İkramiye yerine hediye olarak tasarlanan nakit ödemelerinin satış temsilcilerinin gayretleri üzerindeki etkisini de ölçmeye çalıştık. </st><st c="8996">Araştırmalar, ikramiyelerin bir çeşit işlem olarak görülmesine karşılık, bir şeyin hediye olarak sunulmasının veren ile alan arasında bir iyi niyet göstergesi olarak algılandığını gösteriyor. </st><st c="9188">Çalışmamızda nakit kullandık ama çalışanlara bunun hiçbir şarta bağlı olmayan bir hediye olduğunu söyledik; bu hediyeye hak kazanmak için belli bir kotayı tutturmaları gerekmiyordu. </st><st c="9370">Hediyenin zamanlamasının temsilcilerin tepkisini doğrudan etkilediğini gözlemledik: Eğer hediyeyi dönemin başında verirseniz, bunu geçmiş dönem performansının bir ödülü olarak algılayıp gevşeme eğilimi gösteriyorlar. </st><st c="9587">Eğer onlara dönemin sonunda bir hediye alacaklarını söylerseniz, daha çok çalışıyorlar. </st><st c="9675">Dolayısıyla, eğer şirketler bu tür karşılıklılığı teşvik etmek istiyorlarsa, zamanlama konusunda dikkatli olmaları gerekiyor.</st></p>
			<p><st c="9800">Diğer araştırmacılar satış temsilcilerinin ödeme planlarındaki değişikliklere nasıl tepki gösterdiklerini daha iyi anlamak için saha deneyleri yapıyorlar ama bu çalışmaların çoğu çok yeni olduğu için henüz yayınlanmadı. </st><st c="10021">2014 yılında yayınlanan bir makaleye göre, eğer satış temsilcileri satmakta oldukları ürünlerle ilgili testleri geçtiklerinde nakit teşvik kazanıyorlarsa, daha fazla satış yapıyorlar. </st><st c="10205">(Bu durum prim sisteminin satış sonuçları yerine gayreti baz almasına örnektir.) Daha yakın zamanda yapılan başka bir saha deneyi de nakit dışı teşviklerin (tatil veya televizyon kazandıracak puan biriktirme gibi) satış temsilcilerinin gözünde puanların kazandıracağı ürünlerin mali değerinden daha fazla olduğunu ortaya koydu. </st><st c="10533">Daha fazla sayıda araştırmacı ve şirket saha deneylerini benimserse, satış yöneticileri ekiplerini motive etmenin en iyi yolları hakkında daha fazla bilgi edinecektir.</st></p>
			<h2><span><st c="10700">Deney Yapmaya Değer</st></span></h2>
			<p><st c="10720">Satış ekibinin ücret ve ödüllendirme sistemini akademide araştırmaya ayırdığım on yılın sonunda bazen kendime soruyorum: Tekrar yönetim danışmanlığı işime dönsem, nasıl olurdu? </st><st c="10898">Satış ekiplerine neyi daha farklı yapmalarını önerirdim?</st></p>
			<p><st c="10954">Bazı önerilerim oldukça basit olurdu: Yöneticilere komisyonlardaki üst sınırı kaldırmalarını ısrarla söylerdim veya politik sebeplerle bir üst sınır getirmeleri mutlaka gerekiyorsa, bunu mümkün olduğunca yukarıda tutmalarını söylerdim. </st><st c="11191">Bu konudaki araştırmaların sonuçları açıktır: Satış temsilcilerinin teşviklerinde indirime yol açan eşik seviyeleri ortadan kaldırıldığında şirketler daha fazla satış yapıyor. </st><st c="11367">Satış temsilcilerinin gelirleri patronlarının veya üst düzey yöneticilerin primlerini aşarsa sorun çıkabilir ama bu gelişigüzel belirlenmiş üst sınırlar kaldırıldığında firmalar bundan kazançlı çıkar.</st></p>
			<p><st c="11567">Satış yöneticilerine kotaları belirlerken ve değiştirirken çok dikkatli olmalarını tavsiye ederdim. </st><st c="11668">Örneğin, kotalar aşıldığında bir sonraki yıl daha yukarıda belirlemenin çok sakıncalı olduğunu araştırmalar açıkça gösteriyor. </st><st c="11795">Satış temsilcisi yıllık kotasını rahatlıkla aştığında bunun gereğinden düşük belirlendiğini düşünmek baştan çıkarıcı olabilir ve zaman zaman da kotaları ayarlamak gerekebilir. </st><st c="11971">Ama genelde satış temsilcilerini prim sisteminin hakkaniyetsiz olduğunu veya şansa dayandığını düşünmeye yönlendirmemek gerekir ve kotaların yeniden belirlenmesi bu algıya neden olabilir. </st><st c="12159">Satış temsilcisinin elinde olmayan sebeplerin, ekonomik duraklama gibi, hedefleri tutturmayı zorlaştırdığı durumlarda kotaları yılın ortasında indirmeyi düşünebiliriz. </st><st c="12327">İnsanları düzgün bir şekilde motive etmek için kotaları doğru seviyede tutmak önem taşır.</st></p>
			<p><st c="12416">Kendi araştırmalarım ışığında, birden fazla unsura sahip olan ama çok karmaşık olmayıp çeyrek dönem ve üstün performans ikramiyesi gibi öğelerle yüksek performans, düşük performans ve ortalama performans gösterenlere yıl boyunca yeterli motivasyon sağlayan ve onların gayret göstermesine yardımcı olan bir ücret ve prim sistemini savunurum.</st></p>
			<p><st c="12757">Son olarak, müşterilerime ücret ve prim sistemleriyle deneyler yapmalarını ısrarla öneririm. </st><st c="12851">Geçtiğimiz on yılda yöneticiler deney yapmanın değerini takdir ettiler (özellikle A/B testi gibi); günümüzde çoğu tüketici ürünü satan şirket fiyatlamayı optimize etmek için sürekli deneyler yapıyor. </st><st c="13051">Satış temsilcilerinin prim sistemleri üzerinde kontrollü deneyler yapılarak öğrenilecek pek çok önemli ders var çünkü teşviklerdeki değişikliklerin yarattığı davranışlar firmanın gelirleri üzerinde önemli etki yaratabilir ve satış gücünün primleri şirket için mümkün olduğunca verimli bir şekilde yönetilmesi gereken büyük bir maliyet kalemidir. </st><st c="13397">Bu deneylerde akademik araştırmacıların yer alması çok faydalı olabilir: Eğitimli bir araştırmacının öncü rol üstlenmesi daha kontrollü bir ortamın ve daha bilimsel bir sürecin yaratılmasını ve daha güçlü sonuçların alınmasını sağlayacaktır. </st><st c="13639">Bu çalışmalar dünyanın geneli için de yararlıdır çünkü şirketlerin satış temsilcilerini daha iyi motive etmesini sağlayan araştırmalar, hem çalışanlar hem de şirket ortakları için daha iyi ve kârlı işler yaratacaktır.</st></p>
			<p><span><st c="13856">İlk olarak Nisan 2015’te yayınlanmıştır. </st></span></p>
		</div>
	<div id="charCountTotal" value="13898"></div></body>
</html>
