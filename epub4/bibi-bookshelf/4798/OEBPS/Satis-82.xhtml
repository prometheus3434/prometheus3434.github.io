<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-82</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-82" lang="tr-TR" xml:lang="tr-TR">
		<div>
			<h2><span><st c="0">Ücret ve Ödül Planını Değiştirmeden Önce…</st></span></h2>
			<p><st c="42">HubSpot hâlâ genç ve büyümekte olan bir şirket olduğu için şirket evrim geçirdikçe satış ücret ve prim formülünü değiştirmemiz gerekebilir. </st><st c="183">Son sekiz yılda öğrendiklerimize bakarak, ekibim her türlü değişim öncesinde sorulması gereken soruları belirledi: Basit mi? </st><st c="308">Uygun mu? </st><st c="318">Gerçekleşme hızı nedir?</st></p>
			<p><st c="341">Açıklayayım.</st></p>
			<p><span><st c="354">Basitlik</st></span></p>
			<p><st c="363">Satış temsilcileri kazanacakları komisyonu hesaplamak için çizelge tutmaya ihtiyaç duymamalıdır. </st><st c="461">Eğer değişken sayısı çok olursa, hangi davranışların en yüksek komisyon geliri sağlayacağı konusunda kafa karışıklığı yaşayabilirler. </st><st c="595">Planı bir kenara atıp kendi bildikleri şekilde satış yapmaya çalışabilirler. </st><st c="672">Bu durumda ücret ve ödül planı vasıtasıyla arzu edilen davranışları gerçekleştirme fırsatı da kaybedilmiş olur. </st><st c="784">O yüzden planın basit tutulması gerekir. </st><st c="825">Hangi sonuçların ödül getireceği gayet açık ve net olmalıdır.</st></p>
			<p><span><st c="886">Uyum</st></span></p>
			<p><st c="891">Bir sonraki yıla bakarak kendinize şu soruyu sorun: “Şirketin ulaşması gereken en önemli hedef nedir? </st><st c="994">Müşteri sayısı mı? </st><st c="1013">Kârlılık mı? </st><st c="1026">Pazar payı mı? </st><st c="1041">Yeni ürün dağılımı mı? </st><st c="1064">Yeni pazarlara giriş mi?” Bu hedefi belirledikten sonra kendinize şunu sorun: “Satış ücret ve prim planı bu hedeflerle nasıl uyumlu hale getirilebilir?” Prim planının gücünü asla küçümsemeyin. </st><st c="1257">Satış eğitimini makaslayabilirsiniz, pazarlama malzemesini yeniden tasarlayabilirsiniz, müşteri konferanslarına katılabilirsiniz. </st><st c="1387">Bütün bu gayretlerin dışında, eğer şirketinizin gelirinin büyük kısmı satış temsilcileri tarafından yaratılıyorsa, onların ücret ve prim planını uygun hale getirmek her şeyden daha yüksek etki yaratır.</st></p>
			<p><span><st c="1588">Gerçekleşme hızı</st></span></p>
			<p><st c="1605">Satış temsilcileri başarılı olduklarında bunun maaşlarına yansımasını hemen görmelidirler. </st><st c="1697">Başarısız olduklarında da bunun acısını yine maaşlarında hissetmelidirler. </st><st c="1772">İyi veya (kötü) davranış ile bunun finansal sonuçları arasındaki herhangi bir gecikme planın etkisini azaltır.</st></p>
			<p><st c="1882">Ücret ve prim planını ne zaman değiştirmeyi düşünsem, yeni planı satış ekibimle birlikte tasarlardım. </st><st c="1985">Uygulamaya koyarken de ekibimle genel bir toplantı yapardım. </st><st c="2046">Planın hedeflerini ortaya koyduktan sonra sahneyi yapısal fikirlere açardım. </st><st c="2123">Beyin fırtınası başlardı. </st><st c="2149">Toplantı ilerledikçe, üzerinde durulan bazı düzenlemeleri katılımcılarla paylaşıp geribildirimlerini alırdım.</st></p>
			<p><st c="2258">İlerleyen zamanda şirket web sitesinde bir sayfa açıp planı değiştirmemizin sebeplerini, hedeflerimizi ve ele alınan bazı düzenlemeleri paylaşırdım. </st><st c="2408">Bundan sonra çevrimiçi sohbet yeni fikirler ve tepkilerle devam ederdi. </st><st c="2480">Çoğu yoruma cevap verirdim. </st><st c="2508">Bu tartışmanın dijital ortamda gerçekleşmesi satış temsilcilerinin takip etmesine ve vakit bulduklarında katılmalarına yardımcı oluyordu.</st></p>
			<p><st c="2645">Bu süre boyunca komisyon planı tasarlamasının demokratik bir süreç olmadığını açıkça belirtirdim. </st><st c="2744">Satış temsilcileri, şeffaflık ve sürecin bir parçası olmayla böyle bir planı kendi ihtiyaçları doğrultusunda bencilce tasarlamayı birbiriyle karıştırmamalıydılar. </st><st c="2907">Çoğu, yapılan değişiklikler kendileri için avantajlı olmasa da bu şeffaflığı takdir etti. </st><st c="2997">Süreç boyunca satış ekibi çok iyi fikirlerle katkıda bulundu. </st><st c="3059">Yaptığımız her komisyon planı değişikliği, tartışmalarımız sırasında satış temsilcilerinden birinin ortaya attığı en az bir yapısal unsuru içeriyordu. </st><st c="3210">Süreçte bu şekilde rol aldıkları için satış ekibi yeni bir plan uygulamaya konduğunda belirlenen nihai yapının niçin seçildiğini anlayabiliyordu.</st></p>
			<p><st c="3355">—————</st></p>
			<p><st c="3361">Ücret ve ödül sistemi, HubSpot’un satış ekibini genişletirken kullanmayı öğrendiğim araçlardan sadece biridir. </st><st c="3473">İşe alma, eğitim ve satış koçluğu programlarımız da başarımız için hayati önem taşımaktadır. </st><st c="3566">Bunların ortak noktası, neyin işe yarayıp neyin yaramayacağıyla ilgili derin bir analize, içgüdü veya doğaçlama yerine veri ve ölçümlerin titiz kullanımına ve işe yarayan yöntemleri sistematik bir şekilde tekrarlanabilir formüllere dönüştürmeye dayanmasıdır. </st></p>
			<p><st c="3825">Bütün şirketlere ücret ve ödül sistemlerinin aynı evrimi geçirmesini tavsiye edebilir miyim? </st><st c="3918">Kesinlikle hayır. </st><st c="3936">Satış, ücret ve ödül planı şirketinizin faaliyet alanını ve büyüme aşamasını yansıtmalıdır. </st><st c="4028">HubSpot’un uyguladığı planın geçirdiği evrim bu noktayı ortaya koyuyor ve planda yapılan değişikliklerin şirketin performansı üzerindeki gerçek etkilerinin örneklerini sergiliyor. </st><st c="4208">Aynı zamanda yöneticilerin artık firmanın içinde olan biten her şeyle ilgili verilere ulaşabildiği bir dönemde, satış ekibini başarıyla yönetmenin sanattan ziyade bilim olduğunu ortaya koyuyor. </st></p>
			<p><span><st c="4402">İlk olarak Nisan 2015’te yayınlanmıştır. </st></span></p>
		</div>
	<div id="charCountTotal" value="4443"></div></body>
</html>
