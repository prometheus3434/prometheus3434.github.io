<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-81</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-81" lang="tr-TR" xml:lang="tr-TR">
		<div>
			<h2><span><st c="0">Satış Yarışmalarıyla Performansı Artırmak</st></span></h2>
			<p><span><st c="42">SATIŞ EKİBİNİ MOTİVE ETMEK</st></span><st c="69"> açısından yarışmalar da ücret ve prim planları kadar etkilidir. </st><st c="134">Yarışmalar bazen de sıkıcı günlük rutine eğlenceli, dinamik bir özellik katabilir. </st><st c="217">Arzu edilen davranışları teşvik edecek şekilde tasarlanabilir ve prim planlarının aksine geçici olabilirler. </st><st c="326">Hatta bir ekip kültürü yaratmak için de kullanılabilir.</st></p>
			<p><st c="381">Bu nedenlerden dolayı HubSpot’ta her ay bir satış yarışması düzenledim, özelikle de ekip oluşturmanın başlangıç yıllarında. </st><st c="506">Satış yarışması tasarlamada geliştirdiğim en iyi altı uygulama ilkesi şunlardır:</st></p>
			<p><span><br /><br /><st c="586">1. </st><st c="590">Yarışmayı kısa vadeli davranış değişikliğine yönelik tasarlayın</st></span><st c="653">. Örneğin, yazın işlerin yavaşlayacağından endişe ediyorsanız, Haziran ayında işleri canlandırmayı düşünebilirsiniz. </st><st c="770">Böylesine bir artışı komisyon planıyla gerçekleştirmek zor olabilir ama faaliyetleri baz alan aylık bir yarışma işe yarayabilir.</st></p>
			<p><span><br /><br /><st c="898">2. </st><st c="902">Yarışmayı ekip bazında yapın.</st></span><st c="931"> Bu yaklaşım, özellikle kuruluş safhasında, ekip kültürü üzerinde inanılmaz bir etki yaratır. </st><st c="1025">HubSpot’un ilk üç yılında düzenlediğimiz bütün yarışmalar ekip yarışmalarıydı. </st><st c="1104">Yüksek performans gösteren satış temsilcilerinin geride kalan mesai arkadaşlarına yardımcı olduklarına ve düşük performanslıların da ekibi zora sokmamak için geç saatlere kadar çalıştıklarına şahit olduk. </st><st c="1309">En sonunda bireysel performansa dayalı bir yarışma düzenlediğimde, hilekârlık ve kalleşlik türünden davranışlarla ilgili şikâyetler alınca, hemen yine ekip yarışmalarına döndük.</st></p>
			<p><span><br /><br /><st c="1486">3. </st><st c="1490">Ödülü ekibin tümüne verin.</st></span><st c="1516"> Ekibin bir arada tadına varacağı bir ödül seçin: Kazananları eğlence yerine götürecek bir limuzin kiralayın. </st><st c="1626">Onları golf turnuvasına götürün. </st><st c="1659">Tekne gezintisine çıkarın. </st><st c="1686">Ödülün ekibin tümüne verilmesi şirket kültürü üzerindeki olumlu etkiyi artırır. </st><st c="1766">Kazanan ekip birlikte geçirdikleri güzel zamanın fotoğraflarıyla ofise döner. </st><st c="1844">İnsanlar mesai arkadaşları için sevinirler. </st><st c="1888">Diğer ekipler bir sonraki yarışmayı kazanmak için motive olur.</st></p>
			<p><span><br /><br /><st c="1950">4. </st><st c="1954">Yarışmanın önde giden oyuncularının isimlerini günlük bazda güncelleyerek ilan edin.</st></span><st c="2038"> Sonuçları elle takip etmeniz gerekli olsa bile yarışmadaki sıralamaları en az günde bir kere tüm ekiplere ve hatta tüm şirkete duyurun. </st><st c="2175">Bu, uygulamada kritik önem taşıyan bir noktadır. </st><st c="2224">Sonuçlar günlük bazda güncellenmediğinde yarışmanın etkinliği ciddi ölçüde azalır.</st></p>
			<p><span><br /><br /><st c="2306">5. </st><st c="2310">Yarışmanın süresini dikkatli bir şekilde belirleyin.</st></span><st c="2362"> Yarışma süresi arzu edilen davranış değişikliğini yaratacak ölçüde uzun ama satış temsilcilerinin ilgisini canlı tutacak kadar da kısa olmalıdır. </st><st c="2509">Bir günlük süre çok kısadır. </st><st c="2538">Hafta sonu yarışmaları kabul edilebilir en kısa süredir. </st><st c="2595">Çeyrek dönemlik yarışmalar ise çok uzun gelir. </st><st c="2642">Bir aylık yarışmalar idealdir.</st></p>
			<p><span><br /><br /><st c="2672">6. </st><st c="2676">Yarışma çılgınlığı yaratmayın.</st></span><st c="2706"> Bunu okuyup aynı anda beş yarışma düzenlemeyin. </st><st c="2755">Birbiriyle örtüşen yarışmalar birbirini sulandırır. </st><st c="2807">Satış temsilcilerine gruplar bazında sırayla yarışmalar düzenleyin.</st></p>
		</div>
	<div id="charCountTotal" value="2874"></div></body>
</html>
