<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-70</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-70" lang="tr-TR" xml:lang="tr-TR">
		<div>
			<p><span><st c="0">Müşteriler istemediği veya ihtiyaç duymadığı halde inatla ürünlerinin kendine özgü özelliklerine odaklanırlar.</st></span></p>
			<p><st c="111">Bu tür şirketler, ürün özelliklerinin müşterinin belirlediği spesifikasyonlardan daha iyi olduğu için müşteriyi ikna edeceğini ve daha yüksek fiyatı kabul ettirebileceklerini umarlar. </st><st c="296">Ama bir Amerikan eğitim hastanesinin tedarik yönetimi bölümü müdüründen öğrendiğimize göre, şüpheci bir müşteriyi ürünlerin bazı ekstra özelliklere sahip olmasının ek değer getireceğine inandırmak hiç de kolay değildir. </st><st c="516">Bu müdür bize tedarikçilerden birinin ürettiği cerrahi iplikler için geliştirdiği antimikrobiyal kaplamanın daha yüksek fiyatı hak ettiğinde ısrarlı olduğunu, halbuki standart cerrahi ipliklerin çoğunun ameliyatta rahatlıkla kullanılabildiğini anlattı.</st></p>
			<p><span><st c="768">Müşterinin talep etmediği fiyat indirimleri yaparlar.</st></span></p>
			<p><st c="822">Stratejik olmayan ürünler için fiyat teklifi vermenin ilk aşamasında satın alma yöneticileri potansiyel tedarikçileri temel şartlar ve fiyat bazında ayıklar. </st><st c="981">Satın almacılar, temel şartları karşılayan ve fiyat teklifleri de diğer finalistlerin verdiği fiyatların yüzde 3-5 altında veya üstünde olan tedarikçilerin yarışta kalmasına izin verir ve bunlara ek olarak neler sunabileceklerini sorar. </st><st c="1218">Çoğu tedarikçinin ilk tepkisi fiyatı düşürmektir. </st></p>
			<p><st c="1268">Ama bu satın alma müdürleri için ek iş yaratabilir. </st><st c="1320">Bu durumda diğer finalistlere dönüp onlardan da fiyatlarını düşürmelerini ve fiyatların birbiriyle karşılaştırılabilir hale gelmesini isteyebilirler. </st><st c="1470">Fiyat indirimlerini aldıktan sonra satın alma müdürü tekrar “başka sunulacak bir şeyiniz var mı?” diye sorar ki bu da şaşırtıcı olmamalıdır. </st><st c="1611">Eğer tek hedef en düşük fiyatı almak olsaydı, o zaman şirketin bir satın alma müdürüne niçin ihtiyacı olurdu ki? </st><st c="1724">Ters elektronik açık artırmalar bu işi görürdü.</st></p>
			<p><st c="1771">Diğer finalistlerin fiyat indirmediği durumlarda satın alma müdürlerinin en düşük fiyatı veren firmayı seçme konusunda tereddütlü olduğunu gördük, çünkü bunun gerçek olabileceğine inanamıyorlardı. </st><st c="1969">İnşaat sektöründe faaliyet gösteren bir yönetici, bu tür tedarikçilerin ya şirketi satın almaya çalıştıklarından ya da kendi maliyet yapılarını iyi anlamadıklarından endişe ettiğini ifade etti. </st><st c="2163">Yine de işi alırlarsa, iki yoldan birini seçebilirler: İşi yaparken talep edilen herhangi bir değişiklik için yüksek cezalar keserek fiyat indirimini telafi etmek veya kestirme yollar izleyip kaliteden ödün vermek.</st></p>
			<p><st c="2377">Tedarikçiler niçin doğrulayıcıları önermek yerine bu etkisiz uygulamaları tercih ediyorlar? </st><st c="2470">Çoğu şirket kısa vadeli bir bakış açısıyla, tekliflerinin temelde rakiplerininkilerle aşağı yukarı aynı olduğunu düşünerek bunları satmak için herhangi bir yatırım yapmaya gerek olmadığını ve bu yüzden maliyetleri yönetmeye odaklanmanın daha iyi olduğuna karar verir. </st><st c="2738">Bu zihniyetle satış temsilcilerine işleri mümkün olan en kısa zamanda almaları için baskı yaparlar ve bu da satış yetkililerinin müşterilerine ayırdıkları zamanı kısa tutmalarına neden olur. </st><st c="2929">Sonuçta satış temsilcileri doğrulayıcı olabilecek doğrudan müşteri taleplerini bazen göz ardı edebiliyorlar.</st></p>
			<p><st c="3037">Bazen satın alma müdürü finalistlerden biriyle iş yapmayı tercih edebilir ve endişelerini hepsiyle paylaşmak yerine sadece o firmaya iletebilir. </st><st c="3183">Eğer o firmadaki satış temsilcisi müşteriyi dinlemeye vakit ayırıp bir çözüm geliştirirse, satın alma müdürü aradığı doğrulayıcı unsuru bulmuş olur ve anlaşmayı yapıp diğer işlere geçebilir.</st></p>
			<p><st c="3373">Önde gelen haşere önleme şirketinin gıda güvenliği bölümü bu türden bir durumla karşılaştı. </st><st c="3466">Firma teknisyenlerine hizmet protokollerini izlemeleri ve fatura kesmeleri için  birer tablet veriyordu. </st><st c="3570">Şirket pek çok farklı leasing sözleşmesiyle alınmış olan bu cihazları yenileriyle değiştirmek istiyordu. </st><st c="3675">Buradaki sorun, eski leasing sözleşmeleri bitmeden yeni sözleşmeler yapılınca şirketin belli bir süre için her ay çift leasing ödemesi ile karşılaşmasıydı ki bu da şirketin kârlılığını ve dolayısıyla operasyon yöneticilerinin ikramiyelerini üç ay boyunca olumsuz yönde etkileyecekti.</st></p>
			<p><st c="3958">Satın alma müdürü kısa listesinde yer alan ve bu cihazların üreticisiyle ilişkileri iyi olan bir cihaz leasing şirketine meyletmeye başlamıştı. </st><st c="4103">Bu yüzden bu firmanın satış temsilcisine şunu sordu: “Bu örtüşmeden ve çift taksit ödemesinden kurtulmak için ne yapabiliriz?” Tedarikçi, taksit sayısını 36’dan 33’e indirerek ilk 3 ay boyunca yeni tabletlerin leasing ödemesini ötelemeyi teklif etti. </st><st c="4354">Müşteri tabletler için yine aynı toplam tutarı ödeyecekti ama belli dönem boyunca çift ödemeden kurtulacaktı ve operasyon müdürleri de ikramiyelerini alabileceklerdi. </st><st c="4521">Satın alma müdürü, eğer bu leasing şirketi böyle bir çözüm önermeseydi, diğer finalistlerle daha yakından ilgileneceğini söyledi.</st></p>
			<h2><span><st c="4650">Doğrulayıcıları Keşfetmenin Yolları</st></span></h2>
			<p><st c="4686">Avrupa ve ABD’de içecek, inşaat malzemeleri, tesis bakım, sağlık, lojistik ve ulaşım, enerji ve insan kaynakları sektörlerinde faaliyet gösteren 46 şirketi inceledik. </st><st c="4854">Müşterilerin bakış açılarını öğrenmek için 31 şirkette üst düzey yöneticileri, tedarik zinciri yöneticileri ve satın alma müdürleriyle mülakat yaptık ve tedarikçilerin görüşünü almak için de 15 şirketin üst düzey yöneticileri, satış temsilcileri ve pazarlama ve iş geliştirme yöneticileriyle görüştük. </st></p>
			<p><st c="5156">Bu araştırma sonucunda sıra dışı tedarikçilerin veya eşitliği bozan satıcıların doğrulayıcıları bulup, inceleyip ayıklamaya ve geliştirmeye kaynak aktararak yatırım yaptıklarını gördük. </st><st c="5342">Doğrulayıcılara ulaşmak için üç potansiyel fikir kaynağını araştırıyorlar:</st></p>
			<p><span><st c="5416">Müşteriler teklifleri gerçekte nasıl kullanıyor?</st></span></p>
			<p><st c="5465">Eşitliği bozan satıcılar, satış temsilcilerine bu konuyu müşterileriyle ele almalarını öğretiyor ve endişeleri hakkında sohbete girişmelerini tavsiye ediyor. </st><st c="5624">Betonu güçlendirmek için kullanılan inşaat demirinin önde gelen tedarikçilerinden Gerdau Long Steel North America şirketini ele alalım. </st><st c="5760">İnşaat demiri, ayırt edilmesi pek kolay olmayan ve o yüzden de ancak fiyat bazında satılabilen tam bir emtia olarak görülebilir. </st><st c="5889">Ama Gerdau bunun geçerli olmadığını tespit etti.</st></p>
			<p><st c="5937">İnşaat demiri 180 cm’lik uzunluklara bölünerek bir ilâ beş tonluk paketler halinde dört veya beş yerinden sarılarak satılıyor. </st><st c="6065">Eğer demirlerin bağı çözüldüğünde yerde düz yatırılırsa bunları istenen uzunlukta kesen kesiciye veya betonu güçlendirmek üzere yerleştirilecek şekilde kıvırıcıya sokmak daha kolay oluyor. </st><st c="6254">Ama genellikle demirler birbirine karışmış halde geliyor ve bu yüzden işçinin önce her birini düzeltmesi gerekiyor ki bu da işlemi yavaşlatıyor ve müşterinin maliyetini yükseltiyor.</st></p>
			<p><st c="6435">Gerdau bu hususu büyük müşterilerinden biriyle yaptığı çeyrek dönem değerlendirme toplantısında öğrendi. </st><st c="6541">Çoğu müşteri tedarikçilerini puanlayıp bu değerlendirme toplantılarında tedarikçileriyle paylaşır. </st><st c="6640">Gerdau’da bu toplantıya satış temsilcisi ile bölge satış müdürü katılır ama toplantı gündemine göre Gerdau’nun metalürji, lojistik veya operasyon yöneticileri veya uzmanları da katılabilir.</st></p>
			<p><st c="6829">Gerdau’nun satış temsilcileri değerlendirmeleri sohbetin başlangıç noktası olarak kullanma konusunda eğitilmiş durumdalar: Müşteri, Gerdau’nun hangi notlarını iyileştirmesini bekler? </st><st c="7013">“İş yapma rahatlığı” gibi belirli kategorilerin tam anlamı nedir? </st><st c="7079">Gerdau puanını nasıl artırabilir?</st></p>
			<p><st c="7112">Satış personeli değerlendirmenin sonunda şu açık uçlu soruyu da mutlaka sorar: “Sizin için nasıl daha iyi bir tedarikçi olabiliriz?” Bu soru müşterinin yöneticilerinin geniş bir şekilde cevaplandırmasını ve belki ihmal edilebilecek bir konuyu gündeme getirmesini sağlar. </st><st c="7384">Nitekim büyük müşterinin demirlerin birbirine dolanması hususunu gündeme getirmesini sağlayan da bu soruydu.</st></p>
			<p><st c="7492">Bu sorun Gerdau’nun aylık satış toplantılarında üst düzey satış yöneticilerine iletildi. </st><st c="7582">Bu toplantılarda bir defaya mahsus sorunlar ele alınıp potansiyel çözümler uygulamaya konuluyor. </st><st c="7679">Konu daha sonra Gerdau’nun aylık geliştirme toplantısında ele alındı. </st><st c="7749">Bu toplantıda üst düzey yönetim ve uzmanlar daha karmaşık sorunları inceliyor ve müşterilere değer sunmanın yeni yollarını bulmaya çalışıyor. </st><st c="7891">Gerdau kısa süre içinde demirlerin dolanmasının sebebini ortaya çıkardı: Demir istenen uzunlukta kesildikten sonra 60-120 cm aşağıya düşüyordu ve bu sırada mekanik enerji alıyordu ki bu da testere etkisi yaratıyordu. </st><st c="8108">Şirket daha sonra üretim sürecini gözden geçirdi ve bunun oluşmasını engelledi.</st></p>
			<p><st c="8187">Gerdau, düz bir şekilde yatan demir çubukların inşaat demirinin fabrikasyon ve yerleştirme maliyetini yaklaşık yüzde 25 düşürdüğünü hesapladı. </st><st c="8331">Yaratılan rekabet avantajı müşterilere aittir ama Gerdau bu tasarruf tahminlerini onlarla paylaşarak satın alma yöneticilerinin üst yönetime maliyetleri düşürmeye yardımcı olmaya çalıştıklarını göstermelerini sağladı.</st></p>
		</div>
	<div id="charCountTotal" value="8548"></div></body>
</html>
