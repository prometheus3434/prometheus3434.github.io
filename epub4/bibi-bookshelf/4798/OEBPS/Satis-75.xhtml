<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-75</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-75" lang="tr-TR" xml:lang="tr-TR">
		<div>
			<h2><span><st c="0">Müşteri Uzlaşmasını Anlamak</st></span></h2>
			<p><st c="27">CEB’in anketleri çok geniş bir sektörel ve coğrafi yelpazede farklı pazara açılma stratejileri ve kurumsal satın almalarla ilgili demografik özelliklerden satın alma süreci dinamiklerine ve bireysel davranışlara kadar çeşitli konuları içeriyordu. </st><st c="275">Anketlere alınan cevaplar, üç sonucu ortaya koydu:</st></p>
			<p><span><st c="325">1. </st><st c="329">Kişiselleştirme geri tepebilir.</st></span></p>
			<p><st c="360">Geleneksel bakış açısına göre bir mesaj ne kadar kişiselleşirse, o kadar etkin bir satışla sonuçlanabilir. </st><st c="468">Gerçekten de CEB’in anketleri, müşterinin kendi özel ihtiyaçlarına uygun teklif sunduğuna inandıkları tedarikçiden yüzde 40 daha fazla satın almaya istekli olduklarını ortaya koydu. </st><st c="650">Pazarlamacılar da bunu iyi anlıyorlar: Başka bir ankette, yaklaşık 200 B2B şirketinin pazarlamadan sorumlu üst düzey yöneticisinin yüzde 95’i “içeriğin daha uygun hale getirilmesini” en üst düzeyde öncelikli olarak nitelendirdi. </st><st c="879">Satın alma grubundaki kişiler, her bir teklifin ihtiyaçlara özel olarak hazırlandığını vurgulayan farklı mesajlar aldıkları zaman, hedeflerin ve önceliklerin birbirinden ayrıldığını fark ederler ve bu da üyeler arasında uzlaşma yaratılmasını güçlendirir.</st></p>
			<p><st c="1133">Bunun tedarikçiler için anlamı açıktır: Müşteriler arasında uzlaşma sağlamanın en iyi yolu, müşterideki paydaşlarıyla tedarikçi arasında bağlantı kurmak değil, müşteri paydaşlarının birbirleri arasında daha iyi bağlantı kurmaktır.</st></p>
			<p><span><st c="1364">2. </st><st c="1368">Uzlaşma sağlanması, satın alma sürecinin erken safhalarında en zordur.</st></span></p>
			<p><st c="1438">Gruplara karar almalarına yardımcı olmak için satın alma sürecinin hangi aşamasında sorun yaşadıklarını iyi anlamak gerekir. </st><st c="1564">Araştırmalarımızda bu süreci üç aşamaya ayırdık: sorunun tanımı, çözümün belirlenmesi ve tedarikçinin seçilmesi. </st><st c="1677">Daha sonra müşteri tarafındaki paydaşlara hem bireysel hem de grup kararlarına bakarak bu aşamalardan hangisinin en zor olduğunu söylemelerini istedik.</st></p>
			<p><st c="1828">İki sonuç belirgin olarak ortaya çıktı: B2B satın almacıları grup kararı almanın bireysel karar almadan iki kat daha zor olduğunu belirtiyor. </st><st c="1971">Daha da önemlisi, en büyük zorluğu yaşadıkları aşamanın tedarikçi seçiminden bağımsız olarak çözümün ve izlenecek en iyi yolun belirlenmesi olduğunu ifade ediyorlar. </st><st c="2137">Çoğu tedarikçi satın alma sürecinin yanlış tarafına ağırlık veriyorlar: Müşterilere belli bir çözüm üzerinde uzlaşmaya varmalarına yardımcı olmak yerine kendilerini seçtirmek için birbirleriyle yarış ediyorlar.</st></p>
			<p><st c="2347">Verilerimiz, müşterilerin çözümü tanımlama aşamasına geldiklerinde genellikle satın alma sürecinin de yüzde 37’sini tamamlamış olduklarını ve tedarikçilerin satış temsilcileriyle bir araya geldiklerinde ise sürecin yüzde 57’sini geride bırakmış olduklarını ortaya koyuyor. </st><st c="2621">Dolayısıyla, satış temsilcileri devreye girdiklerinde müşteri arasında uzlaşma zemini de ortadan kalkmış durumdadır. </st><st c="2738">O yüzden tedarikçiler satış bağlantılarına girmeden önce paydaşlar arasındaki kopuklukları öngörüp erken harekete geçemezlerse çoğu işi belki de farkında olmadan kaybederler.</st></p>
			<p><img src="image/169.png" alt="" /><st c="2912"></st></p>
			<p><st c="3186">Müşteri içinde uzlaşma sağlamak sadece satış için bir sorun olmakla kalmaz, aynı zamanda pazarlama için de bir fırsattır. </st><st c="3308">Pazarlama bölümleri uzlaşmayı geliştirme açısından iki nedenden dolayı iyi konumlanmıştır: Kritik önem taşıyan uzlaşma oluşturma sürecinde pazarlama müşteriye satış bölümüne kıyasla daha etkin bir şekilde ulaşabilir ve satış bölümünden elde ettikleri müşteri bilgilerini kendi piyasa araştırmalarıyla birleştirerek müşteri davranışı ve daha genel müşteri içgörü kalıplarını belirleyebilir. </st><st c="3698">Bunları ölçülebilen pazarlama yaklaşımları ve malzemelerine dönüştürebilirler.</st></p>
			<p><span><st c="3776">3. </st><st c="3780">Satın alma arzusu ile savunuculuk veya taraftarlık arzusu aynı şey değildir.</st></span></p>
			<p><st c="3856">Tedarikçi sürecin erken safhasında grup üyelerine sınırlı erişime sahip olduğu için müşteri şirketin içinde bir destekçiye ihtiyaç duyar. </st><st c="3995">Bu kişilere “harekete geçiriciler” diyoruz. </st><st c="4039">Harekete geçiriciler değişik şekillerde olabilir ama çoğu kurumunu ileriye götürmek ister; içgörülerini mesai arkadaşlarıyla paylaşmaktan hoşlanır; akıllı ve derine inen sorular sorar ve kurum içinde karar vericileri bir araya getirmek için gerekli olan nüfuza ve ilişkilere sahiptir.</st></p>
			<p><st c="4323">Bununla birlikte harekete geçiricileri etkin bir şekilde kullanabilmek için tedarikçilerin iki zorluğu aşmaları gerekir: Bu kişilerin tedarikçiyi savunmaları ve fikirlerinin sözcülüğünü yapma arzusu ve bunu yapabilme becerisi. </st><st c="4551">CEB’in yaklaşık 600 B2B satın almacısı üzerinde yaptığı anket, belli bir ürün veya hizmeti satın almaya istekli olan kişilerin yarısının bunun açıkça savunuculuğunu yapmaya arzulu olmadığını ortaya koydu. </st><st c="4756">Bu durum, uzlaşma yaratmak amacıyla harekete geçiricileri manivela olarak kullanmak isteyen tedarikçiler için büyük bir engel teşkil eder.</st></p>
			<p><st c="4894">Araştırmalar, potansiyel harekete geçiricilerin değişim için mücadele verme ve uzlaşma sağlamaya özgü olarak algılanan risklerden dolayı çekingenlik gösterdiklerini ortaya koyuyor. </st><st c="5076">Bu kişilerin neredeyse yarısı, genelde istenmeyen bir satın alma için çok ısrarcı olurlarsa, destek sağlayamazlarsa veya destekledikleri satın alma seçeneği o kadar iyi çıkmazsa, saygınlıklarını veya itibarlarını kaybedeceklerinden korkuyorlar. </st><st c="5321">Hatta bu kişilerin yüzde 12’si yaptıkları savunuculuğun kendi işlerine bile mal olabileceğinden bahsediyorlar. </st><st c="5432">(“Kimse IBM satın aldığı için işten atılmaz” şeklindeki eski söz bu inanışı ifade ediyor; potansiyel destekçiler “yanlış” tedarikçi için kendini feda eden durumuna düşmek istemiyorlar.) Satın alma ekibi büyüdükçe bu tür sonuçlardan duyulan korku da artıyor.</st></p>
			<p><st c="5689">Nihayetinde değişim için açık destek verme kararının itici gücü, bunun şirkete katacağı değerden çok harekete geçirici kişiye sağladığı değerden kaynaklanıyor. </st><st c="5850">Harekete geçiriciler için nelerin ilham kaynağı olduğu konusundaki araştırmalarımız, söz konusu çözümün kişisel kariyer ilerlemesine etkisi veya daha iyi bir lider imajına katkısı gibi etkenlerin, daha üstün ürün özellikleri, iş açısından yaratacağı sonuçlar veya yatırımın getirisi gibi “iş değerleri”nden beş kat daha etkili olduğunu ortaya koydu.</st></p>
			<p><st c="6199">Potansiyel harekete geçiricilerin kişisel risk algılamasının giderilmesi için sadece kurumsal değil, aslında kişisel albeni veya ilgi gereklidir. </st><st c="6346">Bu derin bir konudur zira tedarikçilerin araç kutusunda yer alan yatırımın getirisi, hayat boyu değer hesaplamaları ve mülkiyetin toplam maliyeti puanlaması gibi en yaygın araçlar kurumsal risk ve getirilere yöneliktir ve kişisel riskleri içermez. </st><st c="6594">Burada da tedarikçiler satış ve pazarlama yatırımlarında yanlış noktaları vurguluyorlar.</st></p>
			<p><st c="6682">Bununla birlikte birisi harekete geçirici olmanın kişisel bir değer kazandıracağına kani olup buna niyetlense de desteğe ihtiyaç duyacaktır. </st><st c="6824">Harekete geçiricileri teşvik etme ve uzlaşma sağlamak için teçhizatlandırma konusunda pazarlama kritik bir rol oynar.</st></p>
			<h2><span><st c="6941">Müşteri Uzlaşması Yaratabilmek</st></span></h2>
			<p><st c="6972">Yüzlerce kurum ve binlerce satış ve pazarlama yöneticisiyle yapılan araştırmalarda, uzlaşma inşa etmede kritik önem taşıyan üç strateji tespit ettik: Aşağıda her birini ayrıntılı olarak tarif edeceğiz ve CEB Marketing’de yer alan şirketlerde etkili olduğu kanıtlanan yaklaşımlardan örnekler sunacağız:</st></p>
			<p><span><st c="7274">1. </st><st c="7278">Belli bir problem ve çözüm etrafında ortak bir dil ve paylaşılan bir bakış açısı yaratarak müşterilerin satın alma gruplarını anlaşmaya hazırlamak</st></span></p>
			<p><st c="7424">Uzlaşma sağlamayı amaçlayan herhangi bir programın başlangıç noktası, paydaşlar arasında ortak bir zemin belirlemektir. </st><st c="7545">Kurumsal pazarlama-yönetim çözümleri satıyorsanız, en azından pazarlama, yatırım, finans ve satın alma tepe yöneticileri ile iletişim kuracaksınız ki bunların birbiriyle örtüşen ama aynı zamanda da birbirinden farklı ve bazen de çatışan çıkarları bulunur. </st><st c="7801">Bu paydaşların ortak çıkarlarını görmelerine yardımcı olmak, uzlaşmaya zemin hazırlar ve harekete geçiricilerin sizin savunuculuğunuzu yapmanızı daha kolay ve daha az riskli hale getirir. </st></p>
			<p><st c="7989">Karar vericilerin onları ayrıştıran unsurlar yerine onları birleştiren unsurlara odaklanmalarına yardımcı olan iki yaklaşım şöyle özetlenebilir:</st></p>
			<p><span><st c="8133">Dil haritalama.</st></span><st c="8149"> Çoğu şirket gibi ağ ve güvenlik çözümleri sağlayıcısı Cisco da sosyal medya ve çevrimiçi yayınları inceleyerek kendi alanına ait gündemdeki terim ve temaları takip ediyor. </st><st c="8322">Cisco, ilgi alanındaki terimleri inceleyerek çevrimiçi sohbetlerin içeriğini yakalayıp böylece çeşitli paydaşların önceliklerini ve onların ilgisini çeken konuları belirleyebiliyor. </st><st c="8504">Örneğin, akıllı cihazlarla ilgili sohbetlerde pazarlama ve bilgi sistemlerinden sorumlu üst yöneticilerin “bağlantı, bağlanabilirlik” konusuna odaklandıklarını ama bu arada pazarlama yöneticileri “ürün geliştirme” ve “inovasyon”dan çokça bahsederken bilgi sistemlerinden sorumlu yöneticilerin “sistem iyileştirme” ve “ağ mimarisi” üzerinde durduklarını tespit etti.</st></p>
			<p><st c="8869">İki grubun kesiştiği “bağlantı” konusu, Cisco’nun pazarlamacılarına mesajlarını geliştirmenin hammaddesini sundu. </st><st c="8984">Pazarlamacılar, bir dizi deneysel mesaj üretti (“bağlantı sizin sandığınız kadar da yüksek değil” veya “cihazların sadece yüzde 1’i bağlanmış durumda” gibi), bunları sosyal medyaya yerleştirdi ve daha sonra bu dilin her iki paydaşın çevrimiçi sohbetlerinde kullanımını izledi. </st><st c="9261">Pazarlama ekibi daha sonra ön plana çıkan kavramları bir araya getirdi, mesajları tweet, blog ve ayrıntılı rapor gibi mecralarda deneyerek paydaşların arasında ortak bir dil ve bakış açısı yaratmaya çalıştı. </st><st c="9469">Cisco’nun satış raporları bu yaklaşımın Cisco ürünlerinin sağladığı bağlantı konusuna pazarlama ve bilgi sistemlerinden sorumlu üst yöneticilerin ilgisini uyandırdığını ve böylece aslında birbiriyle pek ilgisi olmayan tarafları yakınlaştırdığını bildiriyor.</st></p>
			<p><span><st c="9726">Öğrenmenin paylaşımı.</st></span><st c="9748"> Çoğu durumda paydaşlar aralarında hiçbir ortak zeminin bulunmadığına ve çıkarlarının birbirinden tamamen ayrı olduğuna inanırlar. </st><st c="9879">Örneğin, üretim müdürü verimlilikle ilgili hedeflerinin güvenlikten sorumlu yöneticinin hedeflerinden çok farklı olduğunu düşünebilir, halbuki böyle değildir. </st><st c="10038">Böyle durumlarda öğrenme deneyimlerinin paylaşılması, ortak öncelikleri ortaya çıkarabilir.</st></p>
			<p><st c="10129">Kimberly-Clark Professional (KCP), tüm dünyadaki kurumlara sağlık ve güvenlik ürünleri ve hizmetlerini satıyor. </st><st c="10242">Airframe bakım çözümleri gibi kurumsal satış yapabilmek için KCP’nin üretim müdürleri, güvenlik yöneticileri, sürdürülebilirlikten sorumlu başkanlar, satın alma müdürleri ve satın almaya onay vermesi gereken diğer kişilerin de farklı gibi görünen çıkarlarını ortak bir zeminde birleştirmesi gerekebilir. </st><st c="10546">KCP’nin bunu başarma yollarından biri, ortak öğrenme imkânı sağlayan tesis/saha değerlendirmeleridir. </st><st c="10648">Pazarlama bölümü bu anketleri web sitesinde ilan eder ve potansiyel müşterilere KCP uzmanlarının tesisleri ziyaret ettiği, iyileştirmeler için önerilerde bulunduğu ve sorulara cevap verdiği “öğrenme turları”nın faydalarını anlatarak davette bulunur. </st><st c="10898">Bu konuda sunulan malzemelerde maliyetlerin kontrolü, verimliliğin artırılması, çalışanların zararlı maddelere maruz kalmasının önlenmesi ve çevreye duyarlı performansın geliştirilmesi gibi paydaşların ortak ihtiyaçlarına yönelik yol gösterici tavsiyeler yer alır. </st><st c="11163">Bu gezintiden sonra KCP bulguları ve önerilerini özetleyen bir rapor sunar. </st></p>
			<p><st c="11239">Küresel düzeyde sanayi paketleme üreticisi Greif, ortak öğrenmeye başka bir yaklaşım geliştirdi. </st><st c="11336">Sektördeki çoğu satın alma kararı sadece maliyete dayalı olduğu için şirketlerin çoğu metalaşmayla boğuşuyor. </st><st c="11446">Sunduğu tekliflerle müşterilerin sürdürülebilirlik hedefleri arasında bağlantı kurmanın paketleme kararlarını daha stratejik bir düzeye yükselteceğini gören Greif, potansiyel müşterilerin daha hafif taşıma konteynerlerine geçmek gibi çeşitli operasyonel değişikliklerin çevreye faydasını değerlendirebilecekleri bir teşhis aracı geliştirdi. </st><st c="11787">Yeşil Araç adı verilen bu hesaplayıcı, çok sayıda paydaşın katılımını gerektirir ve KCP öğrenme turları gibi, farklı hedeflere sahip karar vericilerin fikir birliğine sahip oldukları ortak konuları keşfetmelerine yardımcı olur.  </st><st c="12015">Örneğin, paketlemede yapılacak bir değişikliğin firmanın CO</st><sub><st c="12074">2</st></sub><st c="12076"> emisyonlarını azaltacağını bilen bir sürdürülebilirlikten sorumlu müdür, satın alma ve fabrika müdürlerini arayarak konteyner ağırlığı ve hacmi, nakil mesafesi ve konteynerin kullanım ömrü boyunca tekrar kullanım oranı gibi verileri talep eder ve farklı konteynerlerin kullanım süresi boyunca emisyon etkisini hesaplar. </st><st c="12397">Yeşil Araç, sadece sürdürülebilirlikten sorumlu yönetici değil, her bir paydaşı ilgilendiren maliyet ve sürdürülebilirlik faydalarını ortaya çıkarır ve böylece grubu satın almayla ilgili ortak bir karara doğru götürür. </st><st c="12616">Greif’in bu aracı geliştirmesini izleyen üç yıl içinde firmanın sürdürülebilir ürün ve hizmetleri önemli ölçüde yükseldi. </st><st c="12738">Örneğin, hafif plastik bidonların satışı 2011-2013 arasında yaklaşık yüzde 15 arttı. </st></p>
		</div>
	<div id="charCountTotal" value="12823"></div></body>
</html>
