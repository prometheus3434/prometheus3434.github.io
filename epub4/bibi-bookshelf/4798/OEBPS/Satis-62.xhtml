<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-62</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-62" lang="tr-TR" xml:lang="tr-TR">
		<div>
			<h2><span><st c="0">Kurumsal İklimi Değiştirmek</st></span></h2>
			<p><st c="27">Muhakeme odaklı bir satış organizasyonundaki iklim, beceri düzeyi yüksek bilgi işçilerinin bir araya geldiği gruplarda görülen iklime benzer: Yöneticiler zorlayıcı değil, koç olarak işlev görür; işgücü büyük ölçüde kendi kendini yönetir; şirket içinde rekabetten ziyade işbirliğine odaklanılır ve grubun başarısı protokollere kısa vadeli uyum yerine uzun vadeli sonuçlar bazında değerlendirilir.</st></p>
			<p><st c="423">Satış liderleri, böyle bir ortamı yaratmak için nasıl yönettiklerini ve neyi ölçtüklerini yeniden gözden geçirmelidir. </st><st c="543">Satış temsilcisinin satış faaliyetleriyle ilgili bir kontrol listesinde yer alanları sırayla yerine getirmesini şart koşmak yerine, yöneticiler müşterinin davranışlarına odaklanmalıdır, özellikle kendi işiyle ilgili yeni bir bilgiye nasıl bir tepki vereceğinin sinyallerine açık olmalıdır. </st><st c="833">Bu tür sinyaller arasında mevcut statükonun artık işlemediği, diğer tedarikçilerin çözümlerinin o kadar geçerli olmadığı, diğer tedarikçilere verilmeyen bilgilerin verilmesi ve satın alma şartlarının ve ürün spesifikasyonlarının tedarikçi için daha avantajlı bir şekilde değiştirilmesi sayılabilir. </st><st c="1132">Odaklanmadaki bu değişim, satış temsilcilerine satışı gerçekleştirmek için daha etkin yolları bulma konusunda esneklik tanır.</st></p>
			<p><st c="1257">Araştırmamız yeni bir kurumsal iklimi desteklemek üzere gerekli olan değişiklikleri ortaya koyuyor. </st><st c="1358">Birincisi, verilerimiz muhakeme odaklı satış organizasyonlarında talebe geç kalmış bir şekilde cevap vermeye çalışmak yerine erken safhada yaratmaya büyük önem verildiğine işaret ediyor. </st><st c="1545">Bu da iletişim hattının hızını değil, bunun inşa edilmesini ön plana çıkarıyor. </st><st c="1625">Eğer ödüllendirme, puan tabloları ve satış kampanyaları verimlilik ve hıza öncelik veriyorsa, satış liderleri de temsilcilerini farkında olmadan aslında uzak durmak istedikleri fiyata dayalı satışa zorluyor durumuna düşerler. </st><st c="1851">Ne istediğini bilen ve en düşük fiyatı bulmaya çalışan müşteriyle anlaşmaya varmak, onun düşünce yapısına meydan okuyup kendi çözümünüzün en iyi değeri sunduğunu kanıtlamaktan çok daha hızlı sonuca ulaşır.</st></p>
			<p><st c="2056">İkincisi, elde ettiğimiz veriler, bu kuruluşlardaki yöneticilerin satış temsilcilerine kendilerinin belirledikleri fırsatların gerekçelendirilmesi, önceliklendirilmesi ve takibinde daha fazla özgürlük ve tolerans tanıdıklarını gösteriyor. </st><st c="2296">Verilerimiz süreç ve yapının her zaman da kötü olmadığına işaret ediyor. </st><st c="2369">Yine de satış temsilcileri yönlendirilmek yerine desteklendiklerini hissettiklerinde ve belirli faaliyetleri yerine getirmek yerine sonuçlardan sorumlu tutulduklarında müşterilerle ilişkilerinde daha başarılı oluyorlar. </st><st c="2589">Bir satış lideri şöyle açıklamıştı: “Günümüzde artık ‘doğruya giden tek bir yol yok’, yalnızca doğruya giden yolların çoğu aslında yanlışa da gidiyor olabilir. </st><st c="2749">O yüzden en çok odaklanmamız gereken husus, yolculuğun kendisi değil, varış noktamızdır.”</st></p>
			<p><st c="2838">Üçüncüsü, yeniliğin güçlü bir şekilde teşvik edildiğini ve temsilcilerin her duruma uygun yaklaşımları sürekli yerine getirmeleri bazında değil, işlerinin genel olarak kârlı bir şekilde büyümesi üzerinden değerlendirildikleri için işlerine sahip çıktıklarını ve kendilerini “patron” gibi hissettiklerini gözlemledik.</st></p>
			<p><st c="3155">Bu bilgiler çoğu satış liderini rahatsız edebilir. </st><st c="3207">En iyi satış temsilcileri muhakemeye dayalı bir iklimde gelişeceklerdir ama ya diğerleri? </st><st c="3297">Ortalama performans gösteren çoğu satış temsilcisi ise açık ve net bir yönlendirmeden yararlanır ve sırtını buna dayamak ister. </st><st c="3425">Bununla birlikte bu temsilcilerin ihtiyaç duyduğu desteğin satış çarkı yaklaşımına geri dönmek olmadığını da vurgulamak gerekir. </st><st c="3554">İşin sırrı, bu kişilere faaliyetlerinde önemli ölçüde özgürlük tanırken aynı zamanda onlara yol göstermek ve satışa giden süreçte belirli aşamalarda sorumlu tutmaktır.</st></p>
			<p><st c="3721">Şimdi satış teşkilatlarının günümüzde muhakemeye dayalı iklimi nasıl yarattıklarının birbirinden çok farklı iki şeklini inceleyelim. </st><st c="3855">Birincisi, kökleri satış çarkı dönemine dayanan, iyi bilinen ama nadiren uygulanan “müşteri tarafından onaylanan satış hunisi” yaklaşımıdır. </st><st c="3996">Bu modelde geleneksel olarak satış temsilcileri ve yöneticileri, pazarlıktaki ilerlemeyi takip etmek için satış faaliyetleriyle müşterinin doğrulayıcı davranışlarının bir bileşimini kullanırlar. </st><st c="4191">Doğrulayıcı davranışa basit bir örnek, müşterinin satış temsilcisinin önerdiği bir pilot uygulamayı denemesidir. </st><st c="4304">Şirketler bu türden doğrulayıcıları izleyip ölçmüşlerdir ama genellikle doğrulayıcılara giden yolda satış temsilcisinin faaliyetlerine odaklanmışlardır. </st><st c="4457">Bu faaliyetler Müşteri İlişkileri Yönetimi sistemlerinde takip edilir ve bilgiler satış tahmini veya iletişim hattı değerlendirmeleri halinde bir araya getirilir.</st></p>
			<p><st c="4619">Önde gelen satış teşkilatları bu uygulamaya iki önemli değişiklik getirdi. </st><st c="4695">Birincisi, satış temsilcilerinin faaliyetlerini değil, sadece müşteri doğrulamalarını izleyip raporluyorlar. </st><st c="4804">Bu değişiklik, temsilcileri önceden belirlenen faaliyetleri yerine getirmek yerine belirli sonuçlara en iyi şekilde ulaşmak üzere odaklanmaya teşvik ediyor. </st><st c="4961">Bunun sonucunda temsilciler müşterilerden belirli tepkileri almak için daha yaratıcı bir şekilde düşünme serbestisi kazanıyorlar. </st><st c="5091">Çok değişkenlik gösteren satış ortamında faaliyetleri belirlemek her zaman en iyi yol olmayabilir. </st><st c="5190">İkincisi, en gelişmiş satış teşkilatları müşterinin satın alma kararını vermeye yaklaştığı ileri aşamadaki davranışlarını doğrulamakla kalmayıp aynı zamanda müşterinin daha erken safhada değişime hazır ve istekli olup olmadığının belirtilerini de doğruluyorlar. </st><st c="5452">Bu yaklaşım talebe karşılık vermek değil, talep yaratmaya yönelik olduğu için müşterinin değişime hazır olup olmadığını anlamak satışı gerçekleştirmenin bir ön şartı oluyor. </st><st c="5626">Müşterinin tavrındaki bu değişimi izlemek daha derin ve dikkatli bir inceleme gerektirir. </st><st c="5716">Örneğin, satıcılar müşterinin sunum planlarının takibine ek olarak, mevcut yaklaşımının ciddi şekilde yetersiz kaldığı yönünde bir kararı olup olmadığını da izler.</st></p>
			<p><st c="5879">Müşteri tarafından onaylanan satış hunisinin ADP adlı insan kaynakları yönetimi şirketinde nasıl uygulandığına bir bakalım. </st><st c="6004">ADP, müşterilerinin karmaşık bir satın alma kararını nasıl aldıklarını yansıtan bir dizi doğrulayıcı sinyali belirledi. </st><st c="6124">Bu doğrulayıcıları anlamak satış yöneticilerinin satış gücüne daha iyi araçlar tasarlamasını ve daha iyi yol göstermesini sağladı. </st><st c="6255">İletişim hattı değerlendirmeleri, örneğin, çok daha farklı bir havada yapılmaya başlandı. </st><st c="6345">“Çizelge koçluğu” (“Karar vericilerle görüşme ayarladın mı?”, “Müşterinin bu satın alma için bütçe ayırıp ayırmadığını kontrol ettin mi?”, “Teklifimizi gönderdin mi?” gibi sorularla) yerine, ADP yöneticileri satış temsilcileriyle birlikte belirli müşteri doğrulamalarını temin etmek için neler yapılabileceğini düşünürler. </st><st c="6668">Örneğin, eğer ulaşılmak istenen doğrulama “Müşteri mevcut durumun sürdürülemeyeceği konusunda hemfikir” şeklinde ise, yönetici satış temsilcisine “Müşteriye mevcut yaklaşımın ciddi riskler doğuracağını nasıl gösterebiliriz?” diye sorar. </st><st c="6905">Eğer doğrulama “Müşteri bu çözümü satın almak üzere bütçesi olduğunu teyit etti” şeklinde ise, yönetici “Eğer bu satın alma için para bu yılın bütçesinde değilse, müşteriyi fon kaynağı bulma konusunda yaratıcı bir çare geliştirmeye nasıl ikna edebiliriz?” diye sorabilir. </st><st c="7177">ADP satış temsilcileri, müdürler ve yöneticiler, üç günlük içgörü satışı eğitimi sonucunda bu tarz düşünce biçimine derinlemesine maruz kalırlar.</st></p>
			<p><st c="7322">Alpha Company adını verdiğimiz önde gelen bir üretim şirketi ise yeni bir satış iklimi yaratmak için sahada büyük çaplı satış gücüne sahip olan firmalarda pek görülmemiş çok daha farklı bir yaklaşım izliyor. </st><st c="7531">Alpha, müşteri temsilcisi, çözüm tasarım uzmanı ve proje yürütme yöneticisi olmak üzere üç kişiden oluşan ve belli bir bölgede yer alan 50 ila 150 müşteriden sorumlu “pazar ekipleri” kurdu. </st><st c="7721">Her ekip şirketin bir şubesi gibi görev yapıyor ve bölgenin genel müdürüne rapor veriyor. </st><st c="7811">Dolayısıyla, uyguladığı yaklaşım şirket politikalarıyla ters düşmediği sürece, her ekip müşteriyle anlaşma yapmak için tam yetkiye sahip ve uygun gördüğü şekilde müşteri hesaplarını (kâr-zararı da kendisine ait olmak üzere) açarak takip edebilir. </st><st c="8058">Bu ekip belli bir satış süreci izleyebilir de izlemeyebilir de. </st><st c="8122">Belirli ürün veya çözümleri pazarlayabilir de pazarlamayabilir de. </st><st c="8189">Bu gibi kararları ekip üyeleri topluca verirler. </st><st c="8238">Tek şart kendi bölgeleri için kârlı bir büyüme oranına ulaşabilmek. </st><st c="8306">ADP adlı şirkette olduğu gibi satış temsilcileri ulaştıkları sonuçlardan sorumludur, kullandıkları yöntem veya prosedürlerden değil.</st></p>
			<p><st c="8438">Alpha her ekibe bir yönetici olarak değil, yol gösterici bir eşdüzey gibi işlev gören ve duraklamış satış işlemlerini belirleyip bunlar için yaratıcı yaklaşımlar geliştiren bir satış müdürü atar (müdürün görevinin şimdiye kadar hiç görmediğimiz şekilde yeniden yazılması). </st><st c="8712">Müdürler koçluğunu üstlendikleri pazar ekipleriyle aynı hedefleri paylaşsalar da, şirket hedeflere ulaşılması konusunda ekibi sorumlu tutar. </st><st c="8853">Ayrıca her bir ekip iki haftada bir finansal kontrolör ile toplantı yaparak stratejisini değerlendirir ve büyüme gerçekleştirme olasılığını gözden geçirir.</st></p>
			<p><st c="9008">Son bir yıldan beri bu ekiplerle çalışan şirket, bu bölgelerdeki ortalama iş büyüklüğünü iki kattan fazla büyüttü ve anlaşmayı gerçekleştirme maliyetini yaklaşık yüzde 40 oranında düşürdü. </st><st c="9198">Gelecek yıl için gelirlerinin de ciddi oranda artacağını tahmin ediyor. </st><st c="9270">Dahası, sektörden çok sayıda satış temsilcisi satış ikliminin cazibesine kapıldıkları Alpha’da çalışmayı arzu ediyor.</st></p>
			<h2><span><st c="9387">Yöneticilerin Yaptıklarını Değiştirmek</st></span></h2>
			<p><st c="9426">Satış temsilcileriyle yaptığımız anketler, muhakemeye dayalı bir satış iklimi yaratma yönünde baskı olsa da çoğu şirketteki satış müdürlerinin muhakeme ve yaratıcılık yerine kurallara uyum beklediklerini ortaya koydu (</st><span><st c="9645">Bak.</st></span><st c="9650"> “Uyum iklimlerinin egemenliği devam ediyor”). </st><st c="9697">Yine de Cargill, Oakwood Worldwide, Afton Chemical, Esri Australia ve Centurion Medical Products gibi şirketlerin yöneticileri, yeni bir satış yaklaşımını teşvik edip desteklemek için şirket içindeki iklimde değişiklik yaratma yetenekleriyle dikkati çekiyorlar. </st><st c="9959">Onlarla yaptığımız mülakatlar sonucunda bu yöneticileri diğerlerinden ayıran üç davranış olduğunu tespit ettik.</st></p>
			<p><span><st c="10070">Kolaylaştırma</st></span></p>
			<p><st c="10084">Ekiplerine ne yapacaklarını söylemek ve hatta çoğu satış bölümünde olduğu gibi müşteriyle yürütülen pazarlığı üstüne almak yerine, örnek satış müdürlerimiz ekip içi ve ötesinde bağlantı noktası olarak hizmet ediyorlar ve işbirliğine dayalı strateji geliştirme ve problem çözümünü teşvik ediyorlar. </st><st c="10383">Zamanları ekip üyeleriyle durum değerlendirmesi ve planlama toplantıları yaptıkları beyaz tahtanın önünde geçiyor. </st><st c="10498">Yenilikçi düşünceyi teşvik ediyorlar ve ekip üyelerini birbirlerine meydan okumaya zorluyorlar. </st><st c="10594">Sonuç olarak bu ekiplerdeki satış temsilcileri bütün bölgelerdeki faaliyetler hakkında diğer satış ekiplerindeki temsilcilerden çok daha fazla bilgiye sahip oluyorlar ve özellikle hassas pazarlıkların yürütülmesi veya bir fırsatın takip edilmeye değer olup olmadığı konusunda fikir alışverişinde bulunuyorlar. </st><st c="10904">Örneğin, üst düzey yöneticilerden biri, ekip üyesinin karşılaştığı zorluğu yenmek için iki yeni ve iki tecrübeli satış temsilcisinin yardımını devreye sokma usulünü geliştirdi.</st></p>
		</div>
	<div id="charCountTotal" value="11080"></div></body>
</html>
