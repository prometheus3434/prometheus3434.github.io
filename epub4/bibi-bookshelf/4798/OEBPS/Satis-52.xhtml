<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-52</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-52" lang="tr-TR" xml:lang="tr-TR">
		<div>
			<p><st c="0">Pazarlama yöneticileri, her bir emsal grup için strateji belirleyerek bu müşteri veya pazar setine satış yapmak için en iyi “taktikleri” geliştirir. </st><st c="150">Örneğin, kimyasal ürün şirketi 70 adet mikro pazarını dört emsal grup halinde bir araya getirdi ve her biri için bir strateji belirledi; örneğin, olağanüstü büyüme oranı yakalamak için “yatırım” veya pazar payını korurken operasyonel verimlilik sağlamak için “koruma” gibi. </st><st c="424">Bu taktikler genellikle teklifler, fiyatlama ve iletişimle ilgili kılavuz görevi görür ve özel yardımcı malzemeleri içerebilir.</st></p>
			<p><st c="551">Şirketler, benzer durumlarda başarılı olan yaklaşımları uygulayarak veya pilot piyasalarda yeni taktikleri deneyerek kullanacakları yol haritasını geliştirip mükemmelleştirirler. </st><st c="731">Görüştüğümüz bir telekomünikasyon şirketi, farklı piyasalarda hangi fiyat aralığındaki hangi teklifin hangi hizmet türüyle en başarılı sonucu verdiğini anlamak için farklı taktikleri çeşitli müşteri segmentleri üzerinde sürekli deniyor.</st></p>
			<p><st c="967">En son olarak, satış yöneticileri farklı pazarların veya müşterilerin emsal gruplara neye göre dağıtıldığını ve her bir grup için belirlenen strateji ve taktikleri sahadaki satış ekibine anlatır. </st><st c="1164">Bu şeffaflık satış temsilcilerini motive etmek ve kendilerinden beklenen performansı daha iyi anlamalarını sağlamak bakımından önem taşır. </st><st c="1303">Bunları daha sonra ele alacağız.</st></p>
			<p><st c="1335">Bütün bunlar mikro pazar stratejisini büyük bir başarıyla uygulayan bir havayolu kargo şirketinde bir araya getirildi. </st><st c="1455">Bu şirket yaratıcı bir şekilde mikro pazarları coğrafi bazda değil, uçuş planlarına göre belirledi ve her bir rotayı bir mikro pazar olarak ayırdı. </st><st c="1603">Sonra iş hacmi ve zamanlama gibi değişkenlere bakarak her bir mikro pazara yönelik talebi ölçtü ve müşterileri emsal gruplar arasında dağıttı. </st><st c="1746">Örneğin, müşterilerden biri Çarşamba günleri İtalya’dan New York’a hafta sonu tüketilmek üzere levrek balığı göndermek istiyordu. </st><st c="1876">Ticari bir çiçekçi olan başka bir müşteri için ise en büyük yoğunluk Sevgililer Günü öncesinde oluyordu.</st></p>
			<p><st c="1980">Şirket bu analize dayanarak her bir emsal grup için farklı bir pazarlık taktiği geliştirdi. </st><st c="2073">Örneğin, yüksek talep gören zamanlarda veya rotalarda gönderi yapmak isteyen şirketlere daha yüksek fiyat verebilir veya daha az talep gören rotalarda gönderi yapmak isteyen müşteriler için hacim şartlarını gevşetebilirdi. </st><st c="2296">Veya belli bir uçuş veya rotadaki kapasiteye göre fiyat ayarlaması yapabilirdi ve müşterileri daha zor mikro pazarlardaki katkılarına göre hedefleyebilir ya da ödüllendirebilirdi. </st></p>
			<p><span><st c="2476">Taktikleri uygulamada satış ekibine destek</st></span></p>
			<p><st c="2518">Mikro pazar stratejisinin başarılı olması için satış eğitiminin deneyime dayanması gerekir. </st><st c="2611">Satış ekibi belli bir coğrafyada cazip (ve daha az cazip) görünen mikro pazarları ortaya çıkaran fırsat haritalarına yoğunlaşmalı ve içgüdülerini gerçek verilerle sınamalıdır. </st><st c="2787">(Bu ortamda veri analizinin hikâyelerden daha güçlü olduğunu keşfetmek onlar için ibret verici olabilir.) Aldıkları eğitim sayesinde uygulamaya geçebilirler ve önerilen taktikleri iyileştirebilirler. </st><st c="2987">Bu aktif katılımlı ve uygulamalı yaklaşım sadece satış temsilcilerini kazanmakla kalmaz, aynı zamanda konferans veya sunumlardan da çok daha etkili bir eğitim yöntemidir.</st></p>
			<p><st c="3157">Satış temsilcileri interaktif eğitime ek olarak, belirli satış sunumlarıyla ilgili doğrudan koçluğa ihtiyaç duyarlar. </st><st c="3276">Bunun için önde gelen şirketlerin çoğu, satış ve pazarlama uzmanlarının satış temsilcilerinin tekliflerini ve sunumlarını hazırlamalarına yardımcı oldukları şirket içi “laboratuvarlar” kurarlar. </st><st c="3471">(Mikro pazar analizinin erken safhasında hazırlanan fırsat haritası, talebin itici gücünü ortaya çıkardığı için paha biçilmez bilgiler sunar: Belli bir müşterinin satın almasını sağlayan nedir?) Satış temsilcileri pazarlama planlarını genellikle sanal olarak bu laboratuvara getirirler ve laboratuvar ekibi de bu pazar veya benzer müşteriler hakkında veri, bilgi, içgörü ve değer önermesiyle ilgili görsel malzemeleri sağlayarak satış temsilcisinin belirli bir müşteri için satış taktiği geliştirmesine yardımcı olur.</st></p>
			<p><st c="3988">Örneğin, kimyasal ürün üreten şirketimiz hedef aldığı her bir sektör için sunum paketleri hazırladı. </st><st c="4090">Bu paketler daha sonra satış temsilcisinin iletişim kuracağı karar vericiye uygun hale getirildi. </st><st c="4188">Bir satış temsilcisi “Eskiden hazırladığım belgeler kargacık burgacıktı” diye anlattı. </st><st c="4275">“Şimdi ise fabrika müdürü için hazırladığım dört sayfalık özetten Ar-Ge yöneticisi için hazırladığım daha ayrıntılı teknik belgeye kadar şık ve kişiye özel malzemelerim var.”</st></p>
			<p><st c="4449">Kuşkusuz satış ekibine mikro pazar stratejilerini yürütmek için destek olmak tek seferlik bir iş değildir; yönetimin bu konuda sürekli destek olabilmesi gerekir. </st><st c="4612">Örneğin, havayolu kargo şirketinde yönetim satış temsilcilerinin büyük müşterilerle fiyatlama ve hacim pazarlıklarına yardımcı olmak için rota, zamanlama, kapasite ve rekabet bazında basit bir performans gösterge panosu geliştirdi. </st><st c="4844">Bu panoda önemli gerçek zamanlı bilgiler yer alır; örneğin, belirli bir uçuşta fazladan satış olup olmadığı ve havayolu şirketi ile rakiplerinin haftalık programları hakkında bilgi gibi. </st><st c="5031">Satış yöneticisi her bir temsilciyle haftalık satış stratejisi toplantıları düzenleyerek onun en iyi anlaşmaların pazarlığını yürütecek durumda olmasını sağlar. </st><st c="5192">Bu gayretler önde gelen müşterilerin toplam portföydeki payının yüzde 20 ila yüzde 50 arasında artmasını sağladı.</st></p>
			<h2><span><st c="5305">Verilerin Satışların Merkezine Konumlandırılması</st></span></h2>
			<p><st c="5354">Şirketlerin mikro pazar stratejisinden başlangıçta elde edilen başarıları sürdürebilmesi için satış ekibinin yönetiminde izlenen yaklaşımda üç değişikliği gerçekleştirmeleri gerekir: Performans yönetimini yeniden gözden geçirmeli, satış ile pazarlama arasında yeni kanallar açmalı ve yetenekleri geliştirmeye yatırım yapmalıdırlar.</st></p>
			<p><span><st c="5686">Performans yönetimi</st></span></p>
			<p><st c="5706">Eski davranışları ödüllendirmeye devam etmek gibi yeni girişimleri hızla öldüren yönetim davranışı az bulunur. </st><st c="5818">Her şeyden önce, yöneticiler temsilcilerinin performansını tüm satış ekibinin performansıyla karşılaştırmak yerine fırsatla karşılaştırmalıdır. </st><st c="5962">Mary’nin James’ten daha üstün performans göstermesini değil, onun için mikro pazarlar ve hedef aldığı emsal grup bazında belirlediğiniz hedefe ulaşmasını veya bunu geçmesini beklemelisiniz.</st></p>
		</div>
	<div id="charCountTotal" value="6151"></div></body>
</html>
