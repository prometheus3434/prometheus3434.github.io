<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-60</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-60" lang="tr-TR" xml:lang="tr-TR">
		<div>
			<h2><span><st c="0">Kendine Güvenen Güçlü Müşterilere </st><br /><st c="34">Satış Yapmak</st></span></h2>
			<p><span><st c="46">ESKİDEN SATIŞ STRATEJİSİ</st></span><st c="71"> şu basit sorunun cevaplandırılmasına odaklanırdı: Müşterilerin başlıca bilgi kaynağının tedarikçiler olduğu bir dünyada herhangi bir bilgiyi ilk kez sizden almalarını nasıl başarabilirsiniz? </st><st c="263">Tercih edilen kaynak olmak tedarikçilerin anlaşmaları şekillendirmelerini ve sonunda da kazanmalarını sağlıyordu. </st><st c="377">Şöyle bir yaklaşım söz konusuydu: Öğrenme sürecinin erken safhalarında olan müşterileri belirle; onlara diğer tedarikçilerden önce bir çözüm sun; bunun ihtiyaçlarına nasıl cevap vereceğini anlat ve rakiplerden daha hızlı bir şekilde anlaşmayı sonuçlandırmaya çalış. </st></p>
			<p><st c="643">Üretim bölümündeki meslektaşları gibi, satış liderleri satış temsilcilerinin bu süreçle uyumunu ölçmeye çalışan performans yönetimi sistemlerine büyük yatırım yaptılar ve satış çarkının performansını da sürekli ayarladılar. </st><st c="867">Bu yaklaşım tedarikçiler kendilerine özgü ürünler sundukları ve bununla ilgili bilgileri kontrol edebildikleri sürece iyi işledi. </st></p>
			<p><st c="997">Ama günümüzde tedarikçiler kolayca metalaşabilen tekil ürünler pazarlamaktan daha karmaşık “çözüm”ler sunmaya başlayınca, ölçek, bozuculuk ve maliyet gibi unsurlardan bıkkın hale gelen müşteriler pazarlıkları daha derin incelemeye aldı. </st><st c="1234">Artık eskisinden daha çok sayıda paydaşın uzlaşmasını talep ediyorlar; tek bir karar vericinin egemen olduğu günler geride kaldı. </st><st c="1364">Bilgi teknolojileri sektörünün satış yöneticileri, “yatırımdan sorumlu yöneticinin ötesine satış yapmaları” gerektiğinden şikâyet ediyorlar ve tıbbi ekipman tedarikçileri satın alma kurumlarını ikna etmeleri gerektiğinden rahatsızlar. </st><st c="1599">Daha da kötüsü, bu paydaşlara ulaşıp onları ikna ettikten sonra bile, satış temsilcilerinin bu kararı işleyerek kurumsal bir karara dönüştürmeleri gerektiğini biliyorlar.</st></p>
			<p><st c="1769">Güçlenmiş müşteriler artık tedarikçilere ihtiyaçları, bunun potansiyel çözümleri ve uygun gördükleri maliyet hakkında net bir fikirle yaklaşıyorlar. </st><st c="1919">Tedarikçiler de bu türden müşterilerle karşılaştıklarında, fiyattan başka pazarlık konusu kalmamış oluyor.</st></p>
			<p><st c="2025">Sonuçta günümüzde bir tedarikçinin rekabet ortamında karşılaştığı en büyük zorluk, rakiplerin satış becerisinden ziyade müşterinin öğrenme becerisidir. </st><st c="2178">Rakibin satış becerisine karşı yarışmak daha sık arama, daha sık ziyaret gibi daha üstün bir satış disiplini gerektirirken, müşterinin öğrenme becerisine karşı yarışmak daha üstün öğretme becerisi ve müşterinin gözünden kaçan işle ilgili yeni ve önemli bir bilgiyi ortaya koyma yeteneğini gerektirir. </st><st c="2479">En iyi satış temsilcileri bu tür öğretme becerisinde kendisini geliştirir ve ortaya çıkan bilgi ve içgörüler ile firmasının sağladığı çözümler arasında bağlantı kurar.</st></p>
		</div>
	<div id="charCountTotal" value="2646"></div></body>
</html>
