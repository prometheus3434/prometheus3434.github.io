<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-59</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-59" lang="tr-TR" xml:lang="tr-TR">
		<div>
			<p><st c="0">Satış liderleri içgörü satışına nasıl destek olabilir? </st><st c="56">Bunu anlamak için CEB’de geçen yıl bütün ana sektörleri, coğrafi bölgeleri ve pazara açılma stratejisini temsil eden 30’dan fazla B2B şirketinin 2500 satış temsilcisiyle anket yaptık. </st><st c="240">Yıldız satış temsilcilerinin başarılarında etkili olabilecek yönetsel ve organizasyonel özelliklere odaklandık. </st><st c="352">Satış, satış operasyon ve satış mükemmelliği bölümlerinin yöneticileri ve sahadaki satış müdürleriyle yüzden fazla özel hazırlanmış mülakat yaptık.</st></p>
			<p><st c="499">Çalışmamız büyük B2B şirketlerinin çoğunda satış temsilcilerinin yerleşik “optimal” davranışlara uygun hareket ederek en yüksek verimliliğe ulaşacaklarına inanılan bir düzenin bulunduğunu ortaya koydu. </st><st c="702">Satış çarkının en canlı örnekleri olan bu şirketler, sürece bağlılığın güçlü ve yetki zincirlerinin açıkça belirlenmiş olması ve resmi kurallara dayalı sıkı bir denetimin uygulanmasıyla dikkati çekiyor. </st><st c="905">Bu şirketler, sıkça yapılan yarışmalar, kampanyalar ve “en başarılı eleman” panolarının düzenli bir şekilde güncellenmesiyle beslenen rekabetçi bir ortamda bilhassa bireysel performansı ön plana çıkarıyor. </st><st c="1111">Aynı zamanda özellikle satış gerçekleştirme süreleri ve hızları gibi kısa vadeli ölçüm kriterleri üzerinde durarak satış temsilcilerini izliyorlar.</st></p>
			<p><st c="1258">Buna karşılık, içgörü satışını benimsemiş şirketlerdeki kurumsal ortama baktığımızda, iki temel özelliğiyle satış çarkının tam aksini görüyoruz: satış temsilcilerinin protokollere uymasından ziyade onların kişisel muhakemelerine önem verilmesi ve yönetimin denetim ve yönlendirme yerine yol gösterici ve destekleyici olmaya odaklanması. </st><st c="1596">Satış organizasyonunun bu iki boyutta dönüştürülmesi, satış temsilcilerinin yeni ortamda başarılı olabilmeleri için gerekli olan desteğin ve esnekliğin sağlanması kritik önem taşıyor. </st></p>
		</div>
	<div id="charCountTotal" value="1780"></div></body>
</html>
