<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Satis-34</title>
    <meta http-equiv="Content-Type" content="text/html; charset=utf-8" />
  

</head>
  <body id="Satis-34" lang="tr-TR" xml:lang="tr-TR">
		<div>
			<h1 id="_idParaDest-4"><span><st c="0">Çözüm Odaklı Satışın Sonu</st></span></h1>
			<p><span><st c="26">Brent Adamson, Matthew Dixon ve Nicholas Toman</st></span></p>
			<p><span><st c="73">GÜNÜMÜZDE İŞLETMELER ARASI SATIŞIN (B2B)</st></span><st c="114"> en zor yönü, müşterilerin artık size eskisi kadar ihtiyaç duymamalarıdır. </st><st c="189">Yakın geçmişte satış temsilcileri müşterilerin ihtiyaçlarını keşfederek onlara “çözüm” başlığı altında toplayabileceğimiz karmaşık ürün ve hizmet bileşimleri satmakta usta hale gelmişlerdi. </st><st c="379">Müşteriler kendi sorunlarını oldukça iyi tanımlayabildikleri halde bunları nasıl çözebileceklerini pek bilemedikleri için bu yaklaşım işe yarıyordu. </st><st c="528">Ama günümüzde tedarik ekiplerinin giderek daha sofistike hale gelmesi ve satın alma danışmanlarının da zengin veri hazinesine sahip olması sonucunda şirketler artık kendilerine uygun çözümleri tanımlayabiliyor.</st></p>
			<p><st c="738">Nitekim 1400’den fazla B2B müşterisi üzerinde yakın zamanda Corporate Executive Board (CEB) şirketi tarafından yürütülen bir araştırma, bu müşterilerin çözümlerin araştırılmasını, seçeneklerin sıralanmasını, şartların belirlenmesini, karşılaştırmalı fiyatlamayı ve benzeri adımları içeren satın alma kararlarının neredeyse yüzde 60’ını kendi başlarına, herhangi bir tedarikçiyle görüşmeden tamamladıklarını ortaya koydu. </st><st c="1160">Böyle bir dünyada eskiden çok değer verilen “satış çözümleri temsilcisi” bir katkıdan çok baş ağrısı haline gelebilir. </st><st c="1279">Bilgi teknolojilerinden sigortacılığa ve iş süreçlerinde taşeron kullanımına kadar pek çok sektörde müşteriler artık kendilerine “yardım etmesi” beklenen satış temsilcilerinden çok daha ileri durumdadır.</st></p>
			<p><st c="1482">Buna rağmen haberler o kadar da kötü değil. </st><st c="1527">Geleneksel satış temsilcileri bu ortamda açıkça dezavantajlı bir konuma düşmüş olsa da yüksek performans sergileyen seçkin bir grup da serpilip gelişiyor. </st><st c="1682">Bu üstün temsilciler satış teşkilatlarında öğretilen geleneksel bilgileri çoktan çöpe atmış durumda. </st><st c="1783">Onlar:</st></p>
			<p><st c="1789">• Potansiyel müşterileri diğer satış temsilcileri tarafından kullanılandan farklı kriterler ışığında değerlendirerek ihtiyaçlarını net bir şekilde tanımlamış olanlardan çok, sürekli değişim içinde ve hareket halinde olan çevik kuruluşları hedef alırlar</st></p>
			<p><st c="2042">• Çok farklı bir paydaş grubunu hedefleyerek şüpheci değişim ajanları/katalizörlerini dostane haber kaynaklarına tercih ederler</st></p>
			<p><st c="2170">• Bu değişim ajanlarını şirketin alım süreçleri hakkında sorguya çekmek yerine onlara satın alma konusunda koçluk yaparlar</st></p>
			<p><st c="2293">Bu satış profesyonelleri sadece daha etkin satış yapmakla kalmaz, aynı zamanda satışta farklılık yaratır. </st><st c="2400">Dolayısıyla, sıradan bir satış elemanının performansını iyileştirmek için onların halen kullandıkları satış yöntemlerini </st><span><st c="2521">geliştirmek</st></span><st c="2532"> yerine, onların satış yapma şeklini </st><span><st c="2569">tamamen değiştirmek</st></span><st c="2588"> gerekiyor. </st><st c="2600">Bunun için şirketlerin satış temsilcilerine sağladıkları eğitim ve desteği temelden gözden geçirmeleri lazım.</st></p>
		</div>
	<div id="charCountTotal" value="2709"></div></body>
</html>
