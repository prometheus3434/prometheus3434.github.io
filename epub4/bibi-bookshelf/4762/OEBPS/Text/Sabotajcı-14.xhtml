<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">8</h1>

    <div>
      <br />
    </div>

    <p>Marion’un veda öpücüğünün tadı hâlâ dudaklarında olan Bell, Sacramento’ya gidecek hızlı trene binmiş Oakland Terminali’nden kalkmasını bekliyordu. Marion, onu iyi tanırdı; hatta kendisinden de iyi... Ama onun hiç bilemeyeceği şeyler de vardı. Prestonu nasıl kıskanabilirsin ? Sana onu kıskanma nedenlerimi sayayım, diye geçirdi içinden Bell. Her şeyden önce Whiteway orada seninle birlikte; oysa ben yanında değilim çünkü Sabotajcı’yı durdurma yarışında geri kaldım.</p>

    <p>Gözlerini kapadı. Kaç gündür yatak yüzü görmemişti, ama bir türlü gözüne uyku girmiyordu. Aklından bin türlü fikir geçmekteydi. Eyalet başkentinden kalkıp, bir dizi tren yolculuğu yaparak kuzeydeki Oregon’a gidecekti. Sabotajcı tünelin ön ucuna da saldırabilir mi, diye incelemek için Cascade Cutoffta çöken tüneli yeniden görmek istiyordu. Yolda Arc-hie Abbot’la buluşacaktı. Archie, ona bir telgraf çekip, Dunsmuir dışındaki geçici işçilerin bulunduğu merkezden bir şeyler çıkarabileceğini bildirmişti.</p>

    <p>“Bay Bell?”</p>

    <p>Kondüktör, parmaklarını kasketinin cilalı vizörüne götürüp saygılı bir selam verdikten sonra bilmiş bir sırıtışla, “Bay Bell, kendisiyle oturmak ister misiniz, diye soran bir hanımefendi var,” dedi.</p>

    <p>Bitişik pulman vagonda Miss Hennessy’yi göreceğini tahmin eden Bell, kondüktörün ardından yürüdü. Adam, onu trenden çıkartıp platformun karşısında, fabrikadan yeni çıkmış gibi pırıl pırıl parlayan bir Atlantic 4-4-2 lokomotifine bağlı özel vagona götürdü.</p>

    <p>Bell vagona çıkıp kapıyı açınca, kendisini, Anne Pound’un genelevini çağrıştıran, kırmızı bir salonda buldu. T lllian Hennessy, üstündeki göz rengine uyan mavi tuvaleti çıkarmış, salonun havasına uyan kırmızılıkta bir tuvalet giymişti. Bell’i bir kadeh şampanya ve zafer kazanmış gibi bir gülücükle karşıladı. ‘”Özel vagon kaldıracak tek kişi siz değilsiniz.”</p>

    <p>Bell soğuk bir ifadeyle, “ikimizin yalnız yolculuk yapması uygun düşmez,” dedi.</p>

    <p>“Yalnız değiliz. Ne yazık ki.”</p>

    <p>Tam Bell, “Ayrıca, ben Marion Morgan’la nişanlıyım,” derken vagonun arka kısmında bir caz orkestrası çalmaya başladı. Bell kapı aralığından baktı. Bir piyano etrafında klarnet, kontrbas, gitar, trombon ve kornet çalan zenci müzisyenler; Adaline Shepherd’in çok tutulan Pickles and Peppers” parçasını çalıyorlardı.</p>

    <p>Lillian Hennessy, Bell’in omzunun üstünden bakmak için iyice sokuldu. Bell onun yumuşak göğüslerini sırtında hissetti. Müziği bastırmak için sesini yükselterek, “Şimdiye kadar bir genç kıza göz kulak olması için müzisyenlerin görevlendirildiğini hiç görmemiştim,” dedi.</p>

    <p>“Bana göz kulak olan, onlar değil.” Lillian yüzünü buruşturdu. “Bayan Comden. Babam sizi San Francisco’da tuzağa düşürme planımı sezmiş. Bana göz kulak olması için onu gönderdi.”</p>

    <p>Kornet çalan adam, tavana nişan alıyormuş gibi enstrümanını havaya doğru kaldırdı. Bell çember olmuş müzisyenlerin arasındaki boşluktan bakınca, tuşların üstüne eğilmiş piyanisti gördü . Parmaklan tüy gibi hafif,</p>

    <p>gözleri ışıldayan, dolgun dudakları neşeli bir gülücükle aralanmış bu kişi Bayan Comden’den başkası değildi.</p>

    <p>“Babam nasıl öğrendi bilmiyorum,” dedi Lillian. “Ama onun ve Bayan Comden’in sayesinde şerefiniz emniyette olacak, Bay Bell. Lütfen, kalın. Tek istediğim dost olmamız. Hızlı bir yolculuk yapacağız. Cascade CutofFa kadar önümüz açık.”</p>

    <p>Bu davet Bell’e çekici geldi. Sacramento’nun kuzeyindeki hat, CutofFa gelip giden personel ve malzeme trenleriyle doluydu. Aslında Hennessy’nin özel trenlerinden birini istemeyi bile düşünmüştü. Oysa, Lillian’inki kalkmak için hazırdı. Boşaltılmış hatlarda demiryolu şirketi başkanının kızıyla yolculuk yapmak, ona bir gün kazandıracaktı.</p>

    <p>“Herhangi bir mesaj göndermek isterseniz bagaj vagonunda bir telgraf var,” dedi Lillian.</p>

    <p>Bunu duyunca Bell’in dayanacak gücü kalmadı ve gülümseyerek, “Teşekkür ederim,” dedi. “’Tuzağınıza’ düşmeyi kabul ediyorum, ama belki Dunsmuir’de inmek zorunda kalabilirim.”</p>

    <p>“Bir kadeh şampanya alın ve bana biraz Miss Morgan’dan bahsedin.”</p>

    <p>Lillian, ona şampanya kadehini uzatırken tren hafif bir sarsıntıyla hareket etti. O sırada elinin üstüne dökülen şampanya damlasını yalarken Fransız aktrislerine özgü bir biçimde gözlerini kırpıştırdı. “Çok hoş bir kadın.”</p>

    <p>“Marion da sizi çok hoş buldu.”</p>

    <p>Lillian, yüzünü ekşitti. “Hoş deyince, akla elma yanaklı, fırfırlı elbiseler giyen kadınlar gelir. Bana çoğu zaman hoş sıfatından daha iyi yakıştırmalar yapılır.”</p>

    <p>“Aslında Marion, sizin inanılmayacak kadar güzel olduğunuzu söylemişti.”</p>

    <p>“Bu nedenle mi, beni onunla tanıştırmadınız?”</p>

    <p>“Bunun yerine ona kendisinin de inanılmayacak kadar güzel olduğunu söyledim.”</p>

    <p>Lillian’ın mavi gözleri ışıldadı. “Emniyeti hiç elden bırakmıyorsunuz, değil mi?”</p>

    <p>Bell gülümsedi. “Gönül işlerinde hep böyleyimdir hanımefendi. Umarım büyüdükçe siz de bu alışkanlığı geliştirirsiniz. Şimdi bana babanızın bankerlerle ne sorunu olduğunu anlatır mısınız?”</p>

    <p>“Babamın bankerlerle sorunu yok,” dedi Lillian. Cevabı o kadar seriydi ki, Bell konuşmasına nasıl devam edeceğine hemen karar verdi.</p>

    <p>‘“Kış gelmeden sorunu olacağını kendisi söylemişti.”</p>

    <p>“Eğer Sabotajcıyı yakalayamazdanız,” diye iğneledi Lillian.</p>

    <p>“Peki, New York’ta oluşan o panik nedir? Geçen mart ayında başladı, kolay kolay geçeceğe de benzemiyor.”</p>

    <p>“Bu panik biraz daha sürecek olursa,” dedi Lillian. “Demiryolu işini en parlak zamanındayken birden durdurur. Şu anda harika bir büyüme içindeyiz, ama babam bile bunun sonsuza kadar sürmeyeceğini itiraf ediyor”</p>

    <p>Bell, bir kez daha Lillian Hennessy’nin şımarık bir zengin çocuğu olmadığını anlıyordu.</p>

    <p>“Bu panik babanızın demiryollarındaki kontrolünü tehdit ediyor mu?”</p>

    <p>“Hayır,” dedi Lillian hemen. Sonra da açıkladı. “Babamın daha bu işe başlarken öğrendiği bir şey var: açacağı ikinci hattı finanse edebilmek için birincisini ne kadar güzel işletirse, yeni kredi alması o kadar kolay olur. Bankerler onun her istediğini yapar. Ülkedeki demiryolu işinde bulunan hiç kimse, onun kadar başarılı olmadı. Diğerleri batsa bile, babam her türlü krizin üstesinden gelip mis kokan bir gül gibi yine piyasada olur.”</p>

    <p>Bell kadehiyle Lillian’ın kadehine dokundu. “Güllere içelim” Gülümsüyordu, ama bu genç kadının haklı nedenlerle mi böyle konuştuğunu,</p>

    <p>yoksa sırf kendine cesaret vermek için mi böyle böbürlendiğini bilmiyordu. Tıpkı Sabotajcının neden kafayı demiryollarına laktiğim bilmediği gibi...</p>

    <p>“Ülkedeki hangi bankacıya sorarsanız sorun,” dedi Lillian gururla. “Size Osgood Hennessy’nin sapasağlam olduğunu söyleyecektir.”</p>

    <p>“Beni nerede bulabileceklerini bildirmek için bir telgraf çekmeliyim .”</p>

    <p>Lillian şampanya şişesini alıp, Bell’i bagaj vagonuna götürdü. Aynı zamanda trenin telgrafçısı olan kondüktör, Bell’in yerini Van Dorn’a bildirdiği mesajı gönderiyordu. Tekrar salon vagonuna dönerken telgraf takırdamaya başladı. Lillian birkaç saniye kulak kesildikten sonra gözlerini devirip, “Buna cevap verme,” dedi kondüktöre.</p>

    <p>“Mesaj kimden, babanızdan mı?”</p>

    <p>“Hayır. Senatörden.”</p>

    <p>“Hangi senatör?”</p>

    <p>“Kincaid. Charles Kincaid. Bana kur yapıyor.”</p>

    <p>“Pek ilginizi çekmiyor galiba.”</p>

    <p>“Senatör Charles Kincaid fakir, yaşlı ve çok sıkıcı bir adam.”</p>

    <p>“Ama çok da yakışıklı,” dedi Bayan Comden, Bell’e gülümseyerek.</p>

    <p>“Çok yakışıklı,” diye kabul etti Lillian. “Ama yine de çok fakir, çok yaşlı ve çok sıkıcı bir adam “</p>

    <p>“Kaç yaşında?” diye sordu Bell.</p>

    <p>“En az kırk vardır.”</p>

    <p>“Kırk iki yaşında ve son derece hayat dolu,” dedi Bayan Comden. “Çoğu genç kız, onu iyi bir kısmet olarak düşünür.”</p>

    <p>“Öyle kısmet eksik olsun.”</p>

    <p>Lillian, Bell’in ve kendisinin kadehini doldurduktan sonra, “Emma,” dedi. “Biz, Bay Bell’le yolculuğumuza devam ederken senin Sacramento’da trenden inip bir süre ortadan kaybolman mümkün mü?”</p>

    <p>“Kesinlikle mümkün değil tatlım. Yanında sana eşlik eden biri olmadan yolculuk yapamayacak kadar genç ve safsın. Ayrıca Bay Bell de fazlasıyla...”</p>

    <p>“Fazlasıyla ne?”</p>

    <p>Em ma Comden güldü.</p>

    <p>“İlginç bir adam.”</p>

    <p>Hava karardıktan sonra Sabotajcı, kereste fabrikasına giden tali hatta ilerlerken, çakıllara basıp gürültü çıkarmamak için traversler üstünde yürüyordu.</p>

    <p>On beş kilo ağırlığında, bir metrelik levye taşıyordu. Kayışları omuzlarını epey zorlayan sırt çantasının içinde, iki galonluk gazyağı ve bir nalbant dükkânından yürüttüğü at nalı vardı.</p>

    <p>Serin dağ havasında çam kokusunun yanı sıra, tanınması biraz zaman alan bir koku daha vardı. Rüzgâr kar havasıyla doluydu. Gökyüzü açık olmasına rağmen, dağlara kısın erken geldiğini hissedebiliyordu. Gözleri yıldızların aydınlığına alışmıştı; adımlarını hızlandırdı. Önündeki raylar parlıyor, yol boyunca uzanan ağaçların şeklini görebiliyordu.</p>

    <p>Sabotajcı uzun boylu, uzun bacaklı ve dinç bir adamdı, dik yamacı hiç zorlanmadan tırmanabiliyordu. Zamana karşı yarış içindeydi. Ayın, tepeye yükselmesine iki saatten az bir zaman vardı. Ay dağların tepesinde ışıldamaya başlayınca, at üstünde devriye gezen demiryolu polisi, onu kolayca görebilirdi.</p>

    <p>İki kilometre kadar yürüdükten sonra tali hattın ikiye ayrıldığı bir noktaya geldi. İkiye ayrılan yolun, tırmanmakta olduğu sol tarafı inşaat alanına inerken, sağ tarafı güneye giden yeni tamamlanmış ana hatta gidiyordu. Hangi tali hattın bağlı olduğunu kontrol eden makasa baktı.</p>

    <p>Makas kereste fabrikasından çıkan bir trenin doğruca inşaat alanına gideceği şekilde ayarlanmıştı. Yük dolu vagonu, ana hatta gönderme fikri çok çekiciydi. Doğru zamanlamayla bunun kuzey yönüne giden bir lokomotifle kafa kafaya çarpışmasını sağlayabilirdi. Ama böyle bir çarpışma sonunda sevk memurları bütün trenleri durdurmak zorunda kalırlar, böylece kendi tarafından kaçış yolu da tıkanmış olurdu.</p>

    <p>Eğim biraz azalınca Sabotajcı adımlarını hızlandırdı. Bir kilometre daha ilerledikten sonra karanlıkta üstü açık yük vagonunu gördü. İşte oradaydı!</p>

    <p>Birden bir ses duyunca olduğu yerde donup kaldı. Kulak kabarttı, işittiği ses kahkahaydı. Dağın daha yukarısında sarhoş adamlar kahkahalarla gülüyorlardı. Uzaktan bir kamp ateşinin aydınlığını gördü... Viskiyle kafa bulan kereste işçileriydi. Hem çok uzakta oldukları için, hem de önlerindeki ateş daha ötesini göstermediği için onu ne görebilirler ne de İşitebilirlerdi. Üstü açık yük vagonunun makastan geçtiğini duysalar bile artık durdurmaları mümkün olmazdı.</p>

    <p>Tepeleme dolu olan üstü açık yük vagonunun bulunduğu yan hatta geçti. Makas kolunu bulup çevirdi ve iki hattın buluştuğu noktayı kapatıp, yan hattı; kereste nakil hattına bağladı. Sonra üstü açık yük vagonuna gidip tekerleklerin altındaki takozları ayağıyla itti. Fren kolunu çevirip vagonun devasa çelik tekerleklerini tutan fren pabuçlarını yerinden kaldırdı.</p>

    <p>Artık vagon yuvarlanabilirdi; yan hat yokuş üstünde olduğu için kendi ağırlığıyla hareket edebilecekti. Ne var ki, koca vagon ya yerçekiminin etkisiyle ya da doğal olarak tekerlekleri yassılaşmış olduğundan yerinden kımıldamıyordu. Sabotajcı bunu hareket ettirecek bir düzenek geliştirmek zorundaydı.</p>

    <p>Vagonun arkasına gidip at nalını en arkadaki tekerleğin birkaç santim gerisine yerleştirdi. Levyesini tekerleğin altına sokup, dayanak noktası olarak kullanacağı at nalına doğru aşağıya çekti. Bütün ağırlığını vererek levyenin üstüne abandı ve sallanmaya başladı.</p>

    <p>Levye biraz kayınca metallerin sürtünmesiyle yüksek sesli bir gürültü çıktı. Tekerlek iki santim kadar yerinden oynadı. Sabotajcı, levyeyi daha ileri itip bütün ağırlığıyla bir kez daha asıldı.</p>

    <p>Tam arkasından, neredeyse kulağının dibinden gelen bir ses, “Ne yapıyorsun?” diye sordu.</p>

    <p>Sabotajcı şaşkınlık içinde arkaüstü yere düştü. Vagondaki traverslerin üstünde sızmış bir kereste işçisi, alkol kokan nefesiyle tepesinde dikilmişti. “Ahbap, bunu yuvarlamaya başlarsan durduramazsın ta yolun altına kadar gider. Hareket etmeden yere atlayayım.’’</p>

    <p>Sabotajcı yıldırım hızıyla levyeyi savurdu.</p>

    <p>Ağır çelik, sarhoş adamın kafatasını parçalayarak, onu boş bir çuval gibi vagondaki traverslerin üstüne devirdi. Sabotajcı, adamda herhangi bir kıpırdama var mı diye bekledikten sonra hiçbir şey olmamış gibi vagon tekerleğini kanırtmaya devam etti.</p>

    <p>Tekerlekle dayanak noktası arasındaki boşluk açılıyordu. Üstü açık yük vagonu hareket etmeye başlamıştı. Hemen gaz bidonuyla birlikte vagona atladı. Üstü açık yük vagonu makasa yaklaştıkça hız kazanıyordu. Yerdeki sarhoşun üstünden atlayıp fren kolunu çevirdi ve aracın hızını saatte on beş kilometreye düşürdü. Sonra bidonun kapağını açıp içindeki gazyağını traverslerin üstüne serpiştirdi.</p>

    <p>Üstü açık yük vagonu bir kilometre bu şekilde ilerledikten sonra çatal noktasına geldi; buradan itibaren eğim iyice diklemiyordu.</p>

    <p>Sabotajcı bir kibrit çaktı, kibritin alevi rüzgârdan sönmesin diye avuçlarını siper etti ve gazyağını tutuşturdu. Alevler yayılırken freni boşalttı. Üstü açık yük vagonu hızla öne fırladı. Sabotajcı arka tekerleklerden aşağıya sarktı. Tam o anda ay bir dağın tepesinde belirince rayların üstü aydınlandı ve Sabotajcı atlayabileceği güvenli bir yer görebildi. Bunu normal kabul ediyordu. Her zaman şanslı biri olmuştu. Fırsatlar hep kucağına gelirdi, tıpkı şimdi olduğu gibi... Vagondan atladı ve kolayca yere bastı. Üstü açık yük vagonunun sola döndüğünü ve süratle çatalı geçip inşaat alanına doğru indiğini işitebiliyordu.</p>

    <p>Sabotajcı sağa dönüp ana hatta giden yokuşu inmeye başladı. Dik yamaçtan aşağıya inerken üstü açık yük vagonunun tekerlekleri homurtular çıkanyordu. Son gördüğü şey, portakal rengindeki alevlerin hızla dağdan aşağıya doğru kaymasıydı. Üç dakika sonra, dağda ne kadar demiryolu polisi varsa can havliyle inşaat alanına koşarlarken kendisi tam ters yöne gidiyor olacaktı.</p>

    <p>Arkasında uzayan alevlerle hızı önce elli, sonra altmış, sonra yetmiş kilometreye çıkan kontrolsüz üstü açık yük vagonu sarsılarak ilerlerken içindeki devasa traversler de savrulmaya başlamıştı.</p>

    <p>Adı Don Albert olan kereste işçisi de bir o yana, bir bu yana savrulmaktaydı. Bir ara eli, iki traversin arasına girdi; bağlar tekrar birbirine sürtününce eli sıkıştı ve acıyla inleyerek kendine geldi.</p>

    <p>Albert parmaklarını ağzına götürüp emerken merak içinde neden her şeyin hareket eder gibi göründüğünü düşünmeye başladı. Fena hakle ağrıyan başı da dönüyordu. Midesindeki viskinin tadı, alışkın olduğu bu iki sorunu da açıklıyordu. İyi ama, tepedeki yıldızlar neden devamlı yer değiştiriyorlardı? Ve üstüne serildiği tahtalar neden titreşip duruyordu? Acımayan elini, kalın yün kepinin içine götürdü. Hem şiddetli bir acı, hem de kurumuş kanın yapışkanlığını hissetti. Kafasının üstüne düşmüş olmalıydı. Neyse ki, kafatası top güllesi gibi sağlamdı.</p>

    <p>Hayır, düşmüş değildi, dövüşmüştü. Dünyası kararmadan önce uzun boylu, golf sopası gibi ince biriyle konuştuğunu hayal meyal hatırlıyordu. İşin en tuhafı da kendisini bir trenin üstündeymiş gibi hissetmesiydi. Dağın tepesinde kimsenin uğramadığı bir işçi kampında, nasıl tren bulabildiğini de bir türlü kestiremiyordu. Hâlâ sırtüstü yatarken etrafına bakındı. Arkasında ateş vardı. Rüzgâr, alevleri ondan uzak tutuyordu, ama yine de fazla yakın sayılırdı. Sıcaklığını hissediyordu.</p>

    <p>Birden çok yakından bir düdük sesi geldi.</p>

    <p>Don Albert yerinde doğruldu, gelen lokomotifin farları yüzünden hiçbir şey göremez oldu. Gerçekten de bir trenin üstündeydi; dakikada iki kilometre hızla, gerisinde alevler saçarak tam karşısından gelen başka bir trene doğru ilerlemekteydi. Birden yüzlerce ışık etrafında parlamaya başladı; arkasındaki alevler, yanında yeşil sinyal ışıklarıyla lokomotifin farları, inşaat alanını çevreleyen elektrik lambaları, alandaki binaların ve çadırların ışıkları, altındaki kontrolsüz üstü açık yük vagonunun yolundan kaçabilmek için koşuşan işçilerin ellerindeki fenerler...</p>

    <p>Ama düdük çalan lokomotif ona doğru gelmiyordu; kendisinin yuvarlandığı raylara bitişik hatta hareketsiz duruyordu. Albert, bunu görünce rahat bir nefes aldı, ama bu rahatlığı önünde beliren makası görene kadar sürdü.</p>

    <p>Ağzına kadar ağır yükle dolu olan yük vagonu saatte doksan kilometre hızla gelip kapalı haldeki makası sanki çelikten değil de samandan yapılmış gibi parçalayıp geçerken, arkasındaki boş vagonların bağlı olduğu lokomotifin de yanını sıyırdı. Lokomotifin kömür vagonuna sürtünerek boş vagonlara çarptı ve bunları oyuncak kutular gibi raydan çıkarıp fırlattı. Bu çarpısma üstü açık yük vagonunun hızını kesmemişti. Raydan çıktıktan sonra, içi lokomotif tamircileriyle dolu ahşap atölye binasına daldı. Don Albert canını kurtarmak için kendini aşağıya atmayı bile düşünemeden bir kez daha dünyası karardı.</p>

    <p>Beş kilometre güneyde çatalın sağ yanındaki yan hat, ana hatla birleşiyor ve dik bir eğimle yükseliyordu. Sabotajcı bir kilometre kadar bu yokuştan çıktıktan sonra, sık çamların arasına gizlediği sırt çantasını aldı. İçindeki tel kesicisini, tırmanma mahmuzlarını ve eldivenleri çıkardı. Mahmuzları çizmelerine taktıktan sonra, telgraf direğinin yanında boş vagonlarla yeni yük almak için düzenli olarak güneye giden bir yük treni beklemeye başladı. Kuzeyde gökyüzü kızıla dönüşmüştü. Bu kızıllığın artmasını ve daha da parlaklaşıp yıldızların aydınlığını örtmesini keyifle seyretti. Tam planladığı gibi olmuş, kontrolsüz üstü açık yük vagonu inşaat kampında ve bakım istasyonunda yangın çıkarmıştı.</p>

    <p>Gelen giden tek bir tren yoktu. Galiba, çok başarılı olduğu ve büyük bir kargaşa çıkardığı için hiçbir yük treni istasyondan çıkamıyordu. Eğer öyle olmuşsa, hattın sonunda kapana kısılıp kalmış demekti. Bir süre sonra</p>

    <p>yaklaşmakta olan bir trenin far ışıklarım gördü. Eldivenlerini giyip telgraf direğine tırmandı ve dört kablonun hepsini kesti.</p>

    <p>Cutoff’un yönetimini, dünyanın geri kalanıyla irtibatsız bıraktıktan sonra direkten aşağıya indi; yük treni yokuş yukarı çıktığı için yeterince yavaşlamıştı. Sabotajcı kapısı açık bir vagona atladı.</p>

    <p>Çantasından çıkardığı bir cekete sarınıp yattı ve tren su ikmali için durana kadar uyudu. Frenciyi kollayarak bir telgraf direğine tırmandı ve bütün kabloları kesti. Tekrar uyudu, bir sonraki su ikmalinde yine uyanıp buradaki kabloları da kesti. Şafak söktüğünde kendisini katır kokan, parlak yeşil renkli bir hayvan vagonunda buldu; tren ana hatta yavaş yavaş güneye doğru ilerlemekteydi. Hava çok soğuktu; soluğunu görebiliyordu.</p>

    <p>Tren bir virajı dönerken Sabotajcı ayağa kalkıp bakındı ve yeşil vagonunun, elli vagon arasında ortalarda bir yerde ve lokomotife yeterince uzak olduğunu gördü. Frenci kontrol etmek için trene bakarken hemen başını içeri çekti. Birkaç saat sonra Dunsmuir’de trenden atlayacaktı.</p>

    <p><span>&nbsp;</span></p>
  </div>
</body>
</html>
