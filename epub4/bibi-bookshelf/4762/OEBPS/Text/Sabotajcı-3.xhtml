<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2" id="sigil_toc_id_1" style="text-align: center;"><br /></h1>

    <h1 class="para-style-override-2" id="sigil_toc_id_1" style="text-align: center;">PROLETARYANIN AĞIR SİLAHI<br /></h1>
  </div>

  <div>
    <h1 class="para-style-override-2">1</h1>

    <div>
      <br />
    </div>

    <p><span class="KOYU">21 EYLÜL 1907</span></p>

    <p><span class="KOYU">CASCADE RANGE SIRADAĞLARI, OREGON</span></p>

    <p><span class="KOYU"><br /></span></p>

    <p>Demiryolu polisi tünelin girişine doğru ilerleyen gece vardiyası ekibini seyrederken gözü adamlardan birine takılmıştı. Southern Pacific Şirketi bir bacağı sakat, tek gözlü bu yaşlı maden işçisinden ne kadar verim alabilir, diye düşünüyordu. Adamın üstündeki giysiler lime lime olmuş, çizmeleri neredeyse kâğıt gibi incelmişti. Yırtık pırtık şapkası gözlerine kadar inmiş, eldivenli eliyle tuttuğu balyoz her an kayıp düşecekmiş gibi duruyordu. Bu işte bir tuhaflık vardı.</p>

    <p>Demiryolu polisi ayyaşın biriydi, gözleri neredeyse avurtlarına gömülmüştü. Ama gözleri keskindi; mesleğinde ülkenin en nefret edilen polis teşkilatında çalışacak kadar düştüğü halde, bakışları gülmeye hazır, ümit dolu ve dikkatliydi. Daha yakından bakmak için bir adım öne çıktığı sırada, çiftliğinden yeni geldiği belli olan genç ve kuvvetli bir köylü, yaşlı adamın elinden balyozunu alıp kendisi taşımaya başladı. Bu yardımsever hareket, göz bandı ve topallamasıyla birleşince, adamı olduğundan daha yaşlı ve zararsız göstermişti. Oysa hiç de öyle değildi.</p>

    <p>Dağın yamacında iki oyuk vardı. Biri ray döşenmiş “ana giriş”, yanındaysa, daha küçük olan “öncü” tünel. Buradan girilip yolun keşfi yapılır, temiz hava alınır ve su çekilirdi. Her iki tünelin girişi de oradaki insanları ve damperli kamyonları korumak için, heyelana karşı kayalık sundurmalarla desteklenmişti.</p>

    <p>Gündüz vardiyasındakiler bitkin bir halde, kendilerini kampın yemekhanesine götürecek olan lokomotife doğru yürüyorlardı. Vagonları traverslerle dolu bir lokomotif, dumanı buhar salarak yola çıkmaya hazır beklemekteydi. Etrafta ancak on katırın çekebildiği nakliye arabaları ile raylar boyunca sürülen el arabaları ve ortalığı tamamen kaplayan bir toz bulutu vardı. Bu alan ıssız bir yerdeydi; San Francisco’dan iki günlük zorlu bir tren yolculuğundan sonra ulaşılabiliyordu. Ama dünyadan tamamen soyutlanmış da değildi.</p>

    <p>Derme çatma telgraf hatları Wall Street’ten tünelin girişine dek uzanıyordu. Haberler kötüydü. Beş bin kilometre ötedeki New York’tan finans paniği haberleri gelmekteydi. Doğulu bankerler ve demiryolu yatırımcıları korku içindeydi. Yaşlı adam gelen telgrafların çelişkili olduğunu biliyordu. San Francisco ‘yla kuzey arasında çok önemli bir ekspres hattı olan Cascade Cutoff un inşasını hızlandırın ya da kapatın.</p>

    <p>Tünelin girişine gelince yaşlı adam durup başını kaldırdı ve sağlam gözüyle dağa baktı. Cascade Sıradağlarının tepeleri batmakta olan güneşin kızıllığına bürünmüştü. O karanlık tünel, onu yutup taşların içine gömmeden önce, son bir kez dünyanın nasıl göründüğünü görmek ister gibiydi. Arkasından gelen adamların itelemesiyle eli yanlışlıkla göz bandına gitti. Bu dokunuşla birlikte bant hafifçe yana doğru kaydı ve az da olsa görmeye başladı. Adamın ikinci gözü birincisinden de keskindi. Pek zeki olmayan, sıradan bir polise göre daha uyanık görünen demiryolu dedektifi hâlâ kuşkulu gözlerle onu izlemekteydi.</p>

    <p>Yaşlı madenci son derece soğukkanlı bir adamdı. İnandığı şeyi yılmadan savunur, korkusuz davranışlarıyla kimsenin ondan kuşkulanmasına meydan vermezdi. Onu itip yanından geçen işçilere aldırmadı ve dağların içini oyup geçen yeni demiryoluna büyülenmiş gibi baktı.</p>

    <p>Aslında insan elinden çıkmış bu manzaraya hayranlık duyuyordu. Buraya inanılmaz bir emek harcanmıştı. Binlerce işçinin eşzamanlı çalışmasına dayanan bu proje, ayaklarının dibindeki basit bir yapı üstünde durmaktaydı. İki çelik ray arasında bir buçuk metrelik traversler vardı. Hepsi kırma taş bir zemine sabitlenmişti. Bu bileşim, dakikada iki kilometre hız yapabilen yüz tonluk lokomotifleri kaldırabilecek sağlamlıkta bir yatak oluşturuyordu. Her bir kilometrede iki bin yedi yüz travers, üç yüz elli iki ray dilimi, altmış fıçı somun kullanılarak neredeyse sürtünmesiz., kaymak gibi bir yol oluşturulmuştu. Sonsuza kadar uzanan çelikten bir yol. Bu raylar; her türlü engebeli araziden, dimdik uçurumların kenarından dolanıp derin vadilere inip çıkabiliyor, dağların içindeki tünellerden geçiyordu.</p>

    <p>Ne var ki, böylesine meşakkatli bir çalışmanın ürünü bu modern mühendislik harikası, yüce dağların yanında cüce gibi görünmekteydi. Ne kadar kırılgan olduğunu da hiç kimse yaşlı adamdan daha iyi bilemezdi.</p>

    <p>Polise bir göz attı; adam dikkatini başka bir şeye yöneltmişti.</p>

    <p>Gece vardiyası oyuktan içeri girip gözden kayboldu. Zemin suyla kaplıydı ve kereste payandalarla desteklenmiş sayısız kemerin altından güçlükle ilerliyorlardı. Topal adamla balyozunu taşıyan iriyarı köylü yavaşlayıp geride kaldılar. Yüz metre kadar içeride bir yan tünelde durup asetilen lambalarını söndürdüler, daha sonra karanlıkta bir süre bekleyip diğer lambaların ışıklarının uzaklaşmasını seyrettiler. Sonra el yordamıyla yan tünelin içinde ilerleyip buna paralel olan öncü tünele geçtiler. Burası dardı ve ana giriş kadar özenle yapılmamıştı; bazı yerlerde tavan bir hayli alçaktaydı. İki adam dizleri üstünde, dağların derinliklerine iyice girdikten sonra, onları kimsenin göremeyeceği bir noktada lambalarını yaktılar.</p>

    <p>Yaşlı adanı artık daha hızlı yürüyor, lambasının ışığını yan duvarda gezdiriyordu. Birden durup eliyle taşın üstündeki kabartıyı yokladı. Onu seyreden genç köylü, bu adamın yaşında, aynı zamanda sakat birinin çoktan evine kapanmış, zamanını sallanan koltuğunda geçiren biri olacağını düşünüyordu. Yaşlı adamı davası uğruna hâlâ mücadele ettiren şey, neydi acaba? Onun gibiler için fazla soru sormak tehlikeli olabilirdi; bu yüzden genç köylü merakını bastırmayı tercih etti.</p>

    <p>“Burasını del.”</p>

    <p>Yaşlı adam yanındaki gönüllülere sadece onlara güven verecek kadar açıklama yapardı. Balyozu taşıyan genç köylü, onu Puget Halici’nden gelen bir çatı ustası sanıyordu. Oradaki sendika, genel greve gidip sedir ağacından çatı malzemesi üreten fabrikaları felce uğratınca, kan emici fabrikatörler grev kırıcılarını devreye sokup sendikayı alt etmişti. Bu açıklama da genç bir anarşisti yeterince tatmin edecek nitelikteydi.</p>

    <p>Yaşlı adamın daha önce çalıştırdığı gönüllüyse, onu Coeur d’Alene madenci savaşlarından kaçan biri olarak tanımıştı. Başka birine de Chicago’da işçi örgütlenmesi için mücadele ettiğini anlatmıştı. Gözünü nasıl kaybetmişti? Bacağını sakatladığı yerde ya Colorado’da grev kırıcılarla dövüşürken ya Batı Madencileri Federasyonu Başkanı “Koca Bili” Haywood’un korumalığını yaparken veya vali ulusal muhafızları çağırdığı zaman vurulmuş olurdu. Bu açıklamalar, dünyayı daha iyi bir yer haline getirmek isteyen ve bu uğurda mücadele edecek yüreği olanlar için harika referans oluyordu.</p>

    <p>Genç köylü bir metre uzunluğunda çelik bir keski çıkarıp bunu tek gözlü adamın gösterdiği noktaya dayadı; yaşlı adam, keskinin ucu granitin içine sağlam bir şekilde yerleşene kadar vurduktan sonra, balyozu genç köylüye verdi.</p>

    <p>“Hadi bakalım Kevin. Çabuk ol.”</p>

    <p>“Bu tüneli, yıktığımız zaman ana girişte çalışanlara bir zarar vermeyeceğimizden emin misin?”</p>

    <p>“Hayatıma bahse girerim. Onlarla aramızda yedi metre kalınlığında granit var.”</p>

    <p>O yıllarda batıda herkes gibi Kevin’ın hayat hikayesi de aynıydı. Çiftçi olan ailesinin bütün topraklarına banka el koyduktan sonra, gümüş madenlerinde çalışmaya başlamış, bir süre sonra sendika lehine konuştuğu için işten kovulmuştu. İş aramak için yük trenlerinde kaçak yolculuk yaparak bütün ülkeyi dolaşmış, demiryolu polislerinden dayak yemişti. Daha yüksek ücret talebiyle gösteri yürüyüşü sırasında, grev kırıcılarının saldırısına uğrayıp balta saplarıyla dövülmüştü. Bazı günler başının ağrısından doğru dürüst düşünemediği bile olurdu. Geceleriyse daha kötüydü; değil bir kızla tanışıp evlenmek ve yuva kurmak, devamlı bir iş bulamayışı, hatta uyuyacağı belli bir yere sahip olamayışını düşündükçe kahroluyordu. İşte o gecelerin birinde, o da kendini anarşistlerin hayallerine kaptırmıştı.</p>

    <p>“Proletaryanın ağır silahı” olan dinamit bu dünyayı daha iyi bir yer haline getirecekti.</p>

    <p>Kevin iki eliyle ağır balyozu sallamaya başladı. Keski bir karışlık delik açmıştı. Soluklanmak için durduğunda aletin yetersizliğinden yakındı. “Bu çelik balyozları hiç sevmiyorum. Çek fazla sekiyor. Keşke eski model bir demir döküm balyoz olsaydı.”</p>

    <p>“O sekmeden yararlanacaksın.” Tek gözü bantlı topal adam balyozu aldı ve hiç zorlanmadan keskinin tepesine vurdu; çelik balyoz sekerken kuvvetli bilekleriyle onu çevirip hemen yeni bir darbe indirdi. “Bundan yararlan. Hadi, sen bitir şimdi... Güzel. Çok güzel.”</p>

    <p>Kayanın içinde bir metrelik bir delik açtılar.</p>

    <p>“Dinamit,” dedi yaşlı adam. Demiryolu polisinin üstünü araması ihtimaline karşı, suç unsuru olabilecek her şeyi Kevin’a taşıtmıştı. Kevin gömleğinin içinden üç tane mat kırmızı çubuk çıkardı. Her birinin üstünde üreticisinin markası yazılıydı: VULCAN. Topal adam üçünü de deliğin içine tıkıştırdı.</p>

    <p>“Fünye.”</p>

    <p>“İşçilere zarar vermeyeceğine emin misin?”</p>

    <p>“Garanti ederim “</p>

    <p>“Patronları havaya uçurmaya itirazım yok, ama oradaki adamlar bizim tarafımızda.”</p>

    <p>“Her ne kadar henüz bunun farkında değillerse de,” dedi yaşlı adam. Dinamitleri patlatacak olan fünyeyi yerleştirdi.</p>

    <p>“Fitil”</p>

    <p>Kevin şapkasının içinde sarılı halde sakladığı fitili çıkardı. Baruta bulanmış bu kenevir ipin bir metresinin yanması doksan saniye sürecekti. (Yarım dakikada otuz üç santimetre.) Yaşlı adam, güvenli bir yere çekilmek için gereken beş dakikayı sağlamak amacıyla üç buçuk metrelik fitil döşedi. Çeşitli ihtimaller ve nem oranı düşünülerek fazladan bir yarım metre uzatılmıştı.</p>

    <p>“Sen patlatmak ister misin?” diye sordu yaşlı adam.</p>

    <p>Kevin’ın gözleri Noel sabahı yatağından kalkan bir oğlan çocuğununki gibi parladı. “Patlatabilir miyim?”</p>

    <p>“Ben etrafa bir göz atayım. Unutma, kaçmak için sadece beş dakikan var, oyalanma. Ateşle ve kaç... Bekle! Neydi bu?” Yaşlı adam, sanki yaklaşan ayak sesleri duymuş gibi yaparak hemen döndü ve çizmesindeki bıçağı yarısına kadar çıkardı.</p>

    <p>Kevin bu aldatmacaya kandı. Elini kulağına götürdü. Ama duyduğu tek ses, Öncü tünelden gelen sondaj aletlerinin gürültüsüydü. “Ne? Ne işittin?”</p>

    <p>“İstersen gidip bir bak, kim geliyormuş?”</p>

    <p>Kevin, adamın gösterdiği yöne doğru koşarak gitti.</p>

    <p><span>Yaşlı adam fünyeye bağladığı fitili söküp çıkardı ve karanlığın içinde bir yere fırlattı. Bunun yerine görünüşü tıpatıp aynı bir kenevir ip yerleştirdi; eritilmiş trinitrotolyene</span><span class="char-style-override-1"><a class="footnote-link" href="#footnote-237-1" id="footnote-237-1-backlink">1</a></span> <span>batırılmış bu fitil, çok hızlı yandığı için aynı anda birkaç patlamanın olması için kullanılırdı.</span></p>

    <div class="footnote">
      <p><a class="footnote-anchor" href="#footnote-237-1-backlink" id="footnote-237-1">1</a> <span>Nitrat ve tolüenden elde edilen kuvvetli bir patlayıcı madde.</span></p>
    </div>

    <p>Yaşlı adam çok seri çalışıyordu ve becerikli ellere sahipti. Kevin gittiği yerden dönene kadar, yaşlı adam asıl amacını gerçekleştirmiş oldu. Ne var ki, adam başını kaldırıp bakınca donup kaldı; Kevın’in iki eli de havadaydı. Arkasından onu daha önce tünel girişinde izleyen demiryolu polisi geliyordu. Polis elindeki revolveri ona doğrultmuştu.</p>

    <p>“Ayağa kalk!” diye bağırdı. “Eller yukarı!”</p>

    <p>Polis fitili ve fünyeyi görür görmez durumu hemen anladı. Tabancasını vücuduna yakın tutmasından, silah kullanmasını bilen biri olduğu belliydi.</p>

    <p>Yaslı adam çok yavaş hareket etti. Ama emredildiği gibi ellerini kaldırmak verine, uzanıp çizmesindeki uzun bıçağını çıkardı.</p>

    <p>Polis güldü. “Seni uyarıyorum yaslı adam. Tabanca karşısında bıçak çekmekle hata ediyorsun. Onu hemen elinden bırakmazsan seni vurmak zorunda kalacağım.”</p>

    <p>Yaşlı adam bileğini sallayınca bıçağı teleskop gibi uzadı ve üç katı uzunluğunda ince bir kılıç halini aldı. Göz açıp kapayana kadar kılıcı polisin gırtlağına saplayıverdi. Polis bir eliyle boğazını tutarken diğer elindeki tabancasını ona çevirmeye çalıştı. Yaşlı adam kılıcı daha derine sokup döndürdü ve ucunu diğer taraftan çıkarırken, polisin omuriliğini kesti. Tabanca yere düştü. Yaşlı adam kılıcı geri çekerken, polis yerdeki tabancasının yanına yığılıp kaldı.</p>

    <p>Kevin’dan kusacakmış gibi sesler çıktı. Şok ve korku içinde kocaman olmuş gözleri, yerde cansız yatan polisle nereden çıktığı belli olmayan kılıç arasında gidip geliyordu. “Nasıl... ne yaptın?”</p>

    <p>Yaşlı adam, sustasına basıp kılıcı yine eski haline getirdikten sonra, çizmesinin içine soktu. “Tiyatrolarda kullanılanla aynı sistem “ diye açıkladı. “Biraz daha gelişmiş hali. Kibritin var mi?”</p>

    <p>Kevin titreyen elini cebine sokup biraz arandıktan sonra, pamuğa sarılı bir şişe çıkardı.</p>

    <p>“Tünel girişini kontrol edeceğim,” dedi yaşlı adam. “Benim işaretimi bekle. Unutma, beş dakika. Mutlaka iyi tutuştur ve yandığını gör, sonra da var gücünle koş! Beş dakika.”</p>

    <p>Kendini emniyete alabilmek için beş dakika yeterdi. Ama baruta bur</p>

    <p>lanmış yavaş yanan bir fitil yerine, trinitrotolyenle ıslatılmış, göz açıp kapayana kadar üç metre yanan bir fitil için değil.</p>

    <p>Yaşlı adam, polisin cesedinin üstünden atlayıp hızla öneli tünelin girişine doğru yürümeye başladı. Etrafta kimseyi görmeyince keskisiyle iki kere duvara vurdu. Karşılık olarak üç vuruş sesi geldi. Her şey hazırdı.</p>

    <p>Yaşlı adam, cebinden hiçbir maden işçisinin satın almaya gücünün yetmeyeceği bir Waltham demiryolu saati çıkardı. Yasa gereği demiryollarında görevli bütün kondüktörler, sevk memurları ve makinistler bu on yedi taşlı cep saatini taşımak zorundaydı. Haftada en fazla yarım dakikalık hata yapıyor, bunun dışında ister fırın gibi sıcak olan lokomotifte, ister Sierra Dağlan’nın tepesinde buzlu havalarda olsun, aksamadan çalışacağı garantisi vardı. Arapça sayıların olduğu kadran, loş aydınlıkta zorlukla görünüyordu. Yaşlı adam Kevin’ın sandığı gibi, onun güvenli bir yere kaçmasını sağlayacak dakikaları gösteren ibreye değil, saniye ibresine bakmaktaydı.</p>

    <p>Kevin’ın pamuğa sarılı şişe içindeki sülfürlü kibritlerden bir tanesini çıkarıp, şişenin tıpasını tekrar yerleştirmesi ve fitilin yanma çömelmesi için beş saniye. Heyecanlı parmaklarıyla sülfürlü kibritin ucunu balyozun çeliğine sürtmesi için üç saniye. Kibritin alev alıp yanması için bir saniye. Alevi trinitrotolyenli fitile dokundurması...</p>

    <p>Hafif bir esinti yaşlı adamın yüzünü yaladı.</p>

    <p>Sonra kayanın içine gömülü dinamitin patlaması ve çıkan boğuk gümbürtüyle birlikte püsküren rüzgâr... Bunu izleyen korkunç bir gürültü ve yeni bir rüzgâr öncü tünelin çöktüğünü işaret ediyordu.</p>

    <p>Sırada ana sondaj çukuru vardı.</p>

    <p>Yaşlı adam kereste payandaların arasına saklanıp bekledi. Öncü tünelle ana tünelde kazı yapan işçiler arasında, yedi metre kalınlığında granit olduğu doğruydu. Ama dinamiti yerleştirdiği noktada, dağ delik deşik haldeydi ve hiç sağlam görünmüyordu.</p>

    <p>Zemin deprem olmuş gibi sarsıldı.</p>

    <p>Yaşlı adam gülümsedi. Ayaklarının altındaki zeminin sarsıntısı, o sırada ana tünelden koşarak çıkan maden işçilerinin feryatlarından daha çok şey anlatıyordu.</p>

    <p>Dağın yüz metre altındaki tünelin tavanı çökmüştü. Adam zamanlamayı iyi ayarlayıp, yirmi vagonu ve lokomotifiyle birlikte atık taşıma treninin de çöküntü altında kalmasını sağlamıştı. Bu sırada işçilerin de birçoğunun göçük altında kalmış olması onu hiç rahatsız etmiyordu. Az önce öldürdüğü polis gibi, o işçiler de onun için önemsizdi. Göçük altında kalan yaralılar için de üzüldüğü yoktu. Olü sayısı, tahribat ve karmaşa ne kadar çok olursa, çalışmalar da o kadar gecikecekti.</p>

    <p>Göz bandını çıkarıp cebine soktu. Geniş fötr şapkasının kenarlarını katladı ve madenci kepi biçimine getirdi. Pantolonunun içinde bacağına sardığı ve topallamasını sağlayan atkıyı çıkardıktan sonra, normal bir şekilde yürüyerek korkuyla kaçışmakta olan adamların arasına karıştı. Hep birlikte raylara, traverslere takılıp tökezleyerek çıkışa doğru koşuyorlardı. Çıkışta, felaket alanına doğru koşan kalabalıkla karşılaşınca yavaşladılar.</p>

    <p>Sabotajcı olarak tanınan adam yürümeye devam etti; rayların yanındaki hendeğe girip daha önce ayarladığı kaçış yolunu kullanarak demiryolu polisi ve kurtarma ekiplerine takılmadan oradan uzaklaştı. Pırıl pırıl parlayan siyah bir lokomotife bağlı özel yolcu treninin bulunduğu bir tali hattın kenarından geçti. Elektrik ve ısıtmayı sağlayabilmek amacıyla bu-harını sabit tutan lokomotif, yavaşça tıslayarak duman çıkarıyordu. Perdeleri açık bir vagonun pencerelerinden sızan ışık, karanlıkta parlıyordu. İçeriden müzik sesi geliyor, üniformalı uşaklar akşam yemeği için sofra kuruyorlardı. Daha önce Kevin’la birlikte oradan geçerlerken Kevin, onla ra nefretle bakmış, maden işçileri günde iki dolara çalışırlarken, “ayrıca lıklı azınlığın” lüks içinde yaşamasına lanet etmişti.</p>

    <p>Sabotajcı güldü. Bu araç demiryolu şirketi başkanının özel treniydi. Yaptırdığı tünelin üstüne dağın çöktüğünü öğrenince, o lüks vagonların içinde yer yerinden oynayacaktı; bu gece Kevin’ın “ayrıcalıklı azınlığı” kesinlikle kendilerini ayrıcalıklı hissedemeyeceklerdi.</p>

    <p>Yeni döşenen hattın bir kilometre kadar ötesinde hoyrat bir ışık yayan elektrik lambaları; işçi yatakhanelerinin, malzeme depolarının, atölyelerin, dinamoların, malzeme trenleriyle dolu yan hatların, lokomotiflerin manevra yapacağı ve bakıma alındığı atölyenin bulunduğu inşaat alanını aydınlatıyordu. Bunun da ötesindeyse, hatların sonundaki çukur bir alanda çadırların, dans salonu, meyhane ve kerhane olarak kullanılan terk edilmiş katarların bulunduğu geçici bir şehir vardı. İnşaat alanı ilerledikçe bu şehir de onu izlemekteydi.</p>

    <p>İnşaat alanı artık çok daha yavaş ilerleyecekti.</p>

    <p>Tüneli dolduran kayaları temizlemek günler sürerdi. Çalışmaların tekrar başlaması, kayaların tekrar güçlendirilmesi ve hasarın onarılması için en az bir haftaya ihtiyaç vardı. Bu defa adam demiryolunu tamamen sabote etmişti; o güne kadar yaptığı en başarılı işti. Eğer, onu bu suçla ilişkilendirecek biri varsa, Kevin’ın parçalarından kimlik tanıtlaması yapabilirlerse, bu genç köylünün, amelelere radikal konuşmalar yapan, kazayla kendini de havaya uçurmuş öfkeli biri olduğunu öğreneceklerdi.</p>
  </div>
</body>
</html>
