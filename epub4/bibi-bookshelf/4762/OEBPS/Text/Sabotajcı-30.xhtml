<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">18</h1>

    <div>
      <br />
    </div>
  </div>

  <div>
    <p>İki kişiydiler.</p>

    <p>Ensesine yediği darbeyle Bell öne doğru bükülürken, birinci boksörün yumruğu çenesinde patladı. Bu darbeyle Bell topaç gibi döndü, ikinci boksör hazır bekliyordu. Onun yumruğuyla Bell’in ayaklan yerden kesildi.</p>

    <p>Bell kırma taşların üstüne düşüp traverslerde yuvarlanarak başını raylardan birine çarptı. Soğuk çelik, başının altında yastık olmuştu; başını kaldırıp neler olduğunu anlamaya çalıştı. Birkaç saniye önce, birinci sınıf bir trenin arka platformunda durmaktaydı. Sonra, aslında kurtarılması gerekmeyen bir kadını kurtarmak için koşmuştu. Şimdi de iki profesyonel boksör çıplak elle ona yumruk sallıyordu.</p>

    <p>Adamlar kaçmasına engel olmak için onu aralarına aldılar.</p>

    <p>Rayların beş yüz metre ötesinde bir lokomotif, tali hatta girip durdu; farlarının ışığı Bell ve iki saldırganın birbirlerini görebilecekleri kadar aydınlık verdi; ama bu ışık başkalarının, onları görebilmesine yetecek kadar değildi.</p>

    <p>O aydınlık içinde Bell, iki adamın da iriyarı, kendisi kadar uzun boylu olmasalar da daha kilolu olduklarını görebiliyordu. Duruşlarından profesyonel oldukları da belliydi. Ayak hareketleri seriydi; yumruk atmasını, vücuda en çok hasar verecek noktalan ve kavgada yapılabilecek her türlü pisliği biliyorlardı. Adamların yüzündeki buz gibi ifadeden, insafsız ol-duklarını da anladı.</p>

    <p>“Kalk ayağa, züppe. Kalk da erkek gibi dövüş.”</p>

    <p>Bell’e yer açmak için biraz gerilediler. Hem ustalıklarına, hem de iki kişi oldukları için kendilerine çok güveniyorlardı.</p>

    <p>Bell görüşünü netleştirmek için başını iki yana salladı ve ayağa kalkmaya başladı. O da boks eğitimi almıştı. Yumruk karşılamasını ve atmasını bilirdi. Hızlı kombinasyonlarla atak yapmasını da bilirdi. Ama adamlar sayıca üstün oldukları kadar, işlerini de iyi biliyorlardı.</p>

    <p>Birinci adam, tıpkı çıplak yumruk şampiyonu John L. Sullivan gibi yumrukları aşağıda gard alarak saldırmaya hazırlandı, İkinci adam “Centilmen Jim” lakaplı Corbett gibi, ellerini yukarıda tutuyordu. Sullivan’ı nakavt edebilen tek boksör de oydu. Bell bu sokak kavgacısından çok, sistemli boks yapan Corbett’e dikkat etmesi gerektiğine karar verdi. Bu adam tıpkı Corbett gibi, sol eli ve omzuyla çenesini koruyor, midesini koruduğu sağ eliyse balyoz gibi bir yumruk almak için hazır bekliyordu.</p>

    <p>Bell ayağa kalktı.</p>

    <p>Corbett bir adım geri çekildi.</p>

    <p>Sullivan saldırdı.</p>

    <p>Bell, adamların stratejisinin basit, ama son derece etkili olduğunu anlıyordu. Sullivan önden saldırırken Corbett hazır bekleyecek, Bell sendelediği anda son darbeyi indirecekti. Bell, Sullivan’ı yoracak kadar dayanabilirse, Corbett dinlenmiş olarak devreye girecekti.</p>

    <p>Bell’in iki atımlık Derringer’i, kompartımanındaki askıda asılı şapkasında, diğer tabancası da trende, Cheyenne’e doğru gidiyordu. Üstünde akşam yemeği yediği ve poker oynadığı şık kıyafet vardı: smokin, elmas kol düğmeleri olan pilili gömlek ve ipek papyon. Sadece paçalarının altında pek görünmeyen cilalı siyah çizmeleri bu kıyafete tezat oluşturuyordu. Lüks bir restoranın şef garsonu ayaklarını görse ona en iyi masayı vermeyebilirdi.</p>

    <p>Sullivan bir sağ kroşe savurdu. Bell eğildi. Yumruk başının üstünden geçerek dengesini bozunca Sullivan tökezleyerek yanından geçti. Bell iki yumruk attı; biri adamın kaya gibi sert karnına geldi, ama etkili olmadı. Diğeri yüzüne gelince Sullivan öfkeyle bağırdı.</p>

    <p>Corbett hoyrat bir kahkaha attı. “Sistemli boksör, ha?” diye alay elti. “Boksu nerede öğrendin evlat? Harvard’da mı?”</p>

    <p>“Yale’de,” dedi Bell.</p>

    <p>“O halde al sana sistemli bir parça.” Corbett sağ gösterip sol vurarak Bell’in kaburgalarına indirdi. Bell yana kaçarak darbeyi biraz hafiflettiyse de, aldığı yumrukla lokomotif çarpmış gibi oldu. Büyük bir acı duyarak yere yıkıldı. Sullivan kafasına bir tekme atmak üzere yanına geldi. Bell can havliyle yana çekilince, yüzünü hedef alan kabaralı çizme ceketinin omzunu yırttı.</p>

    <p>İkiye bir olunca adil dövüş kuralları diye bir şey kalmıyordu. Bell, rayların arasından irice bir kırma taş kapıp ayağa kalktı.</p>

    <p>“Size Chicago’da eğitim gördüğümü de söylemiş miydim?” diye sordu. “Batı yakasında.”</p>

    <p>Var gücüyle taşı Corbett’in suratına fırlattı.</p>

    <p>Corbett acıyla haykırıp elini gözüne götürdü. Bell bu hamlesiyle onu devre dışı bırakmasa da, hiç değilse sendeleteceğini ummuştu. Oysa Corbett çok hızlıydı. Çabuk davranarak taşın tüm şiddetiyle çarpmasına engel olmuştu. Elini gözünden indirip kanını gömleğine sildikten sonra yine yumruğunu sıktı.</p>

    <p>“Bu sana pahalıya mal olacak kolej züppesi. Çabuk ölmek de vardır, yavaş yavaş da. Sen şimdi yavaş ölmeye hak kazandın”</p>

    <p>Corbett, Bell’in etrafında dönmeye başladı; bir yumruğu yukarıda, diğeri aşağıda, bir gözü kapanmış, diğeri nefretle parlıyordu. Art arda beş altı tane direkt0 attı, amacı Bell’in tepkilerine bakarak ne kadar usta olduğunu ve zayıf noktalarını anlamaktı. Derken aniden atağa geçip, sağlı sollu yumruklarla devirici darbe öncesinde Bell’i sersemletmeye çalışıyordu.</p>

    <p>Bell bunları savuşturdu. Ama o sırada Sullivan, kenardan saldırıp yumruğunu Bell’in ağzının ortasına indirerek, onu bir kez daha yere devirdi.</p>

    <p>Ağzındaki kanın tuzlu tadıyla ayağa kalkan Bell, hafifçe silkelendi. Yüzü kan içindeydi. Lokomotifin far ışığı, dişlerinden yansıyordu.</p>

    <p>“Herif sırıtıyor,” dedi Sullivan arkadaşına. “Kaçık mı ne?”</p>

    <p>“Dut gibi sarhoş herhalde. Ona bayağı sert vurmuştum.”</p>

    <p>“Hey, züppe! Çok mu komik, ha?”</p>

    <p>“Hadi, git işini bilir.”</p>

    <p>“Sonra ne olacak?”</p>

    <p>“Onu rayların üstünde bırak. Tren çarpmış gibi görünüyor.”</p>

    <p>Bell’in gülümsemesi daha da yayıldı.</p>

    <p>Nihayet kan çıktı, diye geçirdi aklından. Wally ve Mack, dostlarım, herhalde Sabotajcıyı yakalamama sandığımdan da az kaldı.</p>

    <p>Demek ki Sabotajcı gerçekten de Ogden’de trene binmişti. Varlığını belli etmemiş, Bell, poker oynarken ve gözlem vagonunda kutlama partisi verirken fırsat kollamıştı. Soma Rawlins’te trenden atlayıp, bu iki serseriyi onu öldürmesi için tutmuştu.</p>

    <p>“Ona iyice güleceği bir şey vereyim,” dedi Sullivan.</p>

    <p>“Kibritin var mı?” diye sordu Bell.</p>

    <p>Sullivan ellerini indirip ona baktı. “Ne?”</p>

    <p>“Kibrit. Cebimdeki resmi size gösterebilmek için daha çok ışık gerekiyor.”</p>

    <p>“Ne?”</p>

    <p>“Çok mu komik diye sormuştun. Ben bir katilin peşindeyim. O katil, sizin gibi iki hıyarı beni öldürmeniz için tutan kişi. Komik olan şey de şu. Siz, iki hıyar bana onun tipini tarif edeceksiniz.”</p>

    <p>Sullivan, hamle yapıp sağ yumruğunu Bell’in suratına savurdu. Bell eğilerek bunu savuşturduktan sonra kontra yumruk olarak solunu Sullivan’ın başına indirdi. Sullivan boş çuval gibi yere yığıldı. Bu kez Corbett kenardan atağa geçtiğinde Bell hazırlıklıydı. Sol elinin tersiyle müthiş bir yumruk çıkarıp adamın burnunu kırdı.</p>

    <p>Corbett inledi, ama sıradan bir insanı devirecek bu darbenin ardından yıkılmadı. Sol elini kaldırıp çenesini Bell’in kroşesinden koruduğu gibi, aşağıda tuttuğu sağıyla da midesini Bell’in solundan korudu. Sohbet eder gibi, “Şimdi sana kolejde göstermedikleri bir numara,” diyerek Bell’in neredeyse kafasını koparacak bir sağ sol atış yaptı.</p>

    <p>Yanından sendeleyerek geçerken Sullivan’ın yumruğu şakağına gelen Bell yere yapıştı. Beyninde iğne saplanmış gibi keskin bir acı vardı. Ama acı duyması hâlâ hayatta olduğunun bir belirtisiydi; bilinci, Sullivan ve Corbett’in artık öldürücü vuruş için yaklaştıklarını anlayacak kadar yerindeydi. Başı dönüyordu, ellerinden kuvvet alarak ayağa kalktı.</p>

    <p>“Baylar, bu son fırsatınız. Beni öldürmeniz için size para veren adam bu mu?”</p>

    <p>Sullivan’ın şiddetli direktiyle afiş Bell’in elinden uçup gitti.</p>

    <p>Bell kaburgalarındaki sızıya rağmen doğruldu ve Sullivan’ın art arda gelen darbelerinden korunmayı başardı. “Sen sıranı bekle,” dedi Sullivan’a. “Önce arkadaşına kolejde öğrendiğim bir numarayı öğreteceğim.” Sonra</p>

    <p>Corbett’e döndü. “Sandığın kadar iyi bir boksör olsaydın, ıssız bir istasyon kasabasında fedailik yapacak kadar düşmezdin.”</p>

    <p>İşe yaradı. Poker masasındaki konuşma; nasıl niyetleri belli ederse, kavgada da pervasızlığı öne çıkarıyordu. Corbett arkadaşını yana itti.</p>

    <p>“Çekil yolumdan. Bu orospu çocuğunu ölmeden önce ağlatacağım.”</p>

    <p>Öfkeyle saldırıp makineli tüfek gibi yumruk yağdırmaya başladı.</p>

    <p>Bell çok fazla darbe aldığı için yumruğunun şiddetine güvenemeyeceğini biliyordu. Son çaresi, bütün gücünü toplayıp öldürücü bir darbe indirmekti. Gelen yumruklardan korutulmayacak kadar bitkindi ve iki darbeyi gövdesine aldıktan sonra üçüncüsünden bir adım içeri sokularak kurtuldu. Yumruğunu Corbett’in çenesine indirdi; adamın başı geriye savruldu.</p>

    <p>Bell sonra bütün gücünü toplayarak sağ yumruğunu Corbett’in göğsüne indirdi. İçindeki hava püskürerek dışarı boşalırken Corbett’in dizleri Çözüldü ve tökezledi; son bir hamleyle Bell’in boğazına sarılmak istediyse de eli yetişmedi ve iki büklüm yere yığıldı.</p>

    <p>Bell, Sullivan’a döndü. Soluk soluğaydı, ama yüzünde müthiş bir kararlılık vardı. Beni öldürmeniz için sizi kim tuttu ?</p>

    <p>Sullivan, arkadaşının yanına çöküp onun cebindeki sustalı bıçağı çıkardı. Soma ayağa fırlayıp Bell’e saldırdı.</p>

    <p>Bell bu iriyarı serserinin kendisinden daha kuvvetli olduğunu biliyordu. Zaten ayakta durmakta zorlanırken bıçağı onun elinden almaya çalışmak çok tehlikeliydi. Çizmesinin içinden kendi bıçağını çıkardı ve hiç beklemeden fırlattı. Atışı doğruca Sullivan’ın boğazına isabet etti. Boğazına götürdüğü ellerinden kan boşalırken, Sullivan yere devrildi.</p>

    <p>Bell’in sorularına cevap veremeyecekti.</p>

    <p>Bell gidip Corbett’in yanında diz çöktü. Adamın gözleri fal taşı gibi açıktı, ağzının kenarından kan sızıyordu. Eğer aldığı yumrukla iç kanamadan ölmüyorsa bile, buna çok yaklaşmıştı; bu gece o da sorulara cevap verecek halde değildi. Bell daha fazla oyalanmadan rayların üstünde yürüyüp Rawlins İstasyonu’na gitti ve sevk memurunun kapısından içeri daldı.</p>

    <p>Memur üstünde smokin olan yüzü kan içindeki adama hayretler içinde baktı.</p>

    <p>“Size ne oldu böyle bayım?”</p>

    <p>“Şirketin başkanı, bana özel tren kaldırma yetkisi verdi,” dedi Bell.</p>

    <p>“Yapma yahu? Papa da bana cennete serbest giriş kartı verdi.”</p>

    <p>Bell, cüzdanından Osgood Hennessy’nin mektubunu çıkarıp memurun suratına dayadı.</p>

    <p>“En hızlı lokomotifini istiyorum.”</p>

    <p>Memur yazıyı, iki defa okuduktan soma ayağa kalkıp, “Tabii efendim,” dedi. “Ama sadece bir lokomotifim var, o da yirmi dakika sonra batıya gitmek üzere hareket edecek.”</p>

    <p>“Yönünü değiştirin, doğuya gidiyoruz.”</p>

    <p>“Nereye?”</p>

    <p>“Overland Limited’in peşinden.”</p>

    <p>“Onu yakalamanız mümkün değil.”</p>

    <p>“Yakalayamazsan, Bay Hennessy, seninle bizzat görüşecek. Hemen telgrafın başına geç ve hatların açık olmasını sağla.”</p>

    <p>Overland Limited yola çıkalı elli dakika olmuştu, ama Bell’in lokomotifine sadece kendi kömür ve su vagonu takılıyken, Limited’in lokomotifi sekiz pulman, bagaj, restoran ve gözlem vagonlarını çekmekteydi. Bell’in makiniste ve ateşçiye verdiği yüzer dolar bahşiş de yeterli hız yapmada yararlı oldu. Medicine Bow Dağları’na geldiklerinde karla karşılaştılar. Sabotajcı ölüm saçmaya devam ederken, Hennessy’nin işçileri de, kış gelmeden ve kar yağmadan hattı bitirmeye çalışıyorlardı.</p>

    <p>Karlı bölgeyi geride bırakıp Laramie Vadisi’ne indiler, burasını yıldırım hızıyla geçip şehirde sadece su almak için durduktan sonra yola devam ettiler. Nihayet, Laramie’nin doğusundaki Buford İstasyonu’nda Overland</p>

    <p>Limited’e yetiştiler. Sherman Hill’in tepesindeki pembe granit, güneş ışığıyla pırıl pırıldi. Limited, su ikmali yapmak için tali hatta girmiş, ateşçisi suyun boşalması için deponun zincirini çözmeye çalışıyordu.</p>

    <p>“Durmamıza gerek kalmadan Cheyenne’e kadar yetecek suyumuz var mı?” diye sordu Bell, ateşçiye.</p>

    <p>“Var Bay Bell”</p>

    <p>“Geç onu!” dedi Bell, makiniste. “Beni doğruca Cheyenne İstasyonu’na götür. Mümkün olduğu kadar hızlı.”</p>

    <p>Buford İstasyonu’ndan Cheyenne’e giden yol otuz dakikada altı yüz metre iniş yapıyordu. Bell’in özel treni, önünde hiçbir engel olmadan saatte yüz otuz kilometre hızla yolu kat etmişti.</p>

    <p><span>&nbsp;</span></p>
  </div>
</body>
</html>
