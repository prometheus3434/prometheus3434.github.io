<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">51</h1>
  </div>

  <div>
    <p>Çamur ve kayaların heyelanıyla orman dik yamaçtan aşağıya doğru kayıyordu. Altlarındaki toprak Van Dom Ekspresi üstüne doğru akarken ağaçların dik durumda kalmaları hayret vericiydi.</p>

    <p>“Çabuk gazla”</p>

    <p>Makinist paniğe kapıldı.</p>

    <p>Heyelan yola inmeden Önce geçebilmek için gaz kolunu ileri iteceğine, tersini yapıp hava frenlerini çalıştırdı. Sadece kömür vagonuyla hafif bir yolcu vagonu olan lokomotif aniden hızım azalttı. Bell, Dashwood ve ateşçi geriye doğru savruldular.</p>

    <p>Bell ayağa kalktı ve karşısındaki gümbürdeyen dağa baktı. “İleri!” diye bağırdı, makinistin gaz kolu üstündeki eline vurarak. “Tam yol ileri!”</p>

    <p>Makinistin paniği geçmişti; fren çubuğunu öne bastırırken Bell de gaz kolunu itti. Koca lokomotif büyük bir hızla öne fırladı. Ama heyelanın hızı artmıştı ve ağaç kitlesi hâlâ kaymaya devam ediyordu. Trenin uzunluğundan daha geniş bir dilim halinde dağı yarıp, aşağıya iniyordu.</p>

    <p>Bell’in hissettiği rüzgâr lokomotifi bile sarsacak güçteydi. Heyelanın yarattığı hava akımı ıslak ve soğuktu. Sanki kazanın altında gürül gürül yanan ateş sönmüş gibi, sıcak kabin birden soğuyuvermişti.</p>

    <p>Sonra hızla yuvarlanan bu kitle ayrılmaya başlayınca, dağılıp daha geniş bir alana yayıldı.</p>

    <p>Kayan ormanın ön tarafındaki ağaçlar dev mızraklar gibi trene doğru eğilmişti. Yuvarlanan kayalar rayların üstünden sekiyor, lokomotife çarpıyordu. Demirci örsü büyüklüğündeki bir kaya kabinin yan penceresine isabet edip parçalarken makinisti ve ateşçiyi yere devirdi.</p>

    <p>Dashwood yüzleri kan içinde kalan iki adama yardım etmek için hemen yanlarına gitmek istedi ama Bell onu geri çekti. ikinci bir kaya Dashwood’un az önce bulunduğu yere top güllesi gibi çarptı. Devasa kayalar lokomotifi ve kömür vagonunu sarsarken, yolcu vagonundaki pencereleri parçalayarak oradaki dedektifleri kırık cam parçalarıyla yaraladı.</p>

    <p>Heyelan ikiye bölündü. Bir yarısı lokomotifin önündeki yola kayıyordu. Hızı giderek artarken sanki Van Dorn Ekspresi’yle sadece birinin girebileceği bir istasyona doğru yarışır gibiydi. Ama bu, Bell’in treninin kazanması mümkün olmayan bir yarıştı. Lokomotifin önündeki yolda kayalardan ve çamurdan oluşan bir yığın oluştu.</p>

    <p>Heyelanın daha büyük olan yarısı yolcu vagonunu ağaç gövdeleri altına gömdü. Ahır büyüklüğündeki bir kaya, kömür vagonuna çarpıp onu raydan çıkardı. Lokomotifle yolcu vagonu arasındaki bu ağır vagon diğer ikisini de sürüklemeye başladı. Bağlayıcı kaplıni lokomotife bağlı olduğu için onun da arka kısmını raydan çıkarıyordu. Bu muazzam güçlerin altında raylar açılınca, lokomotifin çeker tekerlekleri traverslerin üstüne indi. Yüz tonluk motor koyağa doğru eğilirken öne doğru yalpalayıp devrilmeye başladı. Ama pilot tekerlekleri üst üste devrilip yığılmış kayalara takılınca aniden durmuştu. Bu sert duruş, kömür vagonunu bağlayan kaplini kırınca, vagon koyaktan aşağıya yuvarlandı.</p>

    <p>Bell arkasını dönüp dedektiflerini taşıyan vagonu görmeye çalıştı,</p>

    <p>Telgraf direkleri devrilmiş, kabloları üzerine dolanmıştı. Geride iki yüz metrelik demiryolu; çamur, kayalar ve ağaç gövdeleri altında kalmıştı. Acaba yolcu vagonunu bağlayan kaplin de kırılmış olabilir miydi? Yoksa kömür vagonuyla birlikte o da koyağa mı yuvarlanmıştı? Dedektiflerin bulunduğu vagon, ağaçlardan oluşan bir tepenin altındaydı. Bell gözlerine dolan yağmur suyunu sildi ve dua ederek dikkatlice o yana baktı. Derken, vagonu gördü. Hâlâ rayların üzerindeydi; pencerelerinden içeri giren ağaçlar devrilmesine engel olmuştu.</p>

    <p>Bell var gücüyle bağırdı. “Eddie! İyi misiniz?”</p>

    <p>Sonra kulak kesilip gelecek karşılığı bekledi. Duyduğu tek ses, koyağın içinden geçen nehrin uğultusuyla harap haldeki motordan çıkan buharın tıslamasıydı. Birkaç kez daha seslendi. Derken yağmur perdesi arasından beyaz saçlı bir baş gördü. Eddie Edwards tek kolunu salladı. Diğer kolu hareketsiz yanından sarkıyordu.</p>

    <p>“Sıkışıp kaldık,” diye seslendi Eddie. “Ölen yok!”</p>

    <p>“Ben devam ediyorum. Size doktor göndereceğim. James. Çabuk</p>

    <p>ol!”</p>

    <p>Çocuk bembeyazdı, yaşadığı şokla gözleri yuvalarından çıkacak gibiydi.</p>

    <p>“Drezin. Hadi. Hemen!”</p>

    <p>Bell kabinden çıkıp hassas bir dengede duran motorun önüne gitti. Drezin hasar görmemişti. Onu pilotun önünden çözüp, yolun devrilmiş kayalarla kaplı on beş metrelik kısmı boyunca elde taşıdılar. Birkaç dakika sonra Bell drezinin manivelasını ve pedallarını var gücüyle çevirmeye başlamıştı.</p>

    <p>Yirmi beş kilometre sonra, tali hatta bekleyen bir yük treniyle karşılaştılar. Bell lokomotifin çözülmesini emretti; sonra lokomotifi geriye doğru sürerek 13 Numaralı Tünel’e giden son on beş kilometrelik yolu aştılar. Tünelin içinden yıldırım gibi geçtikten sonra malzeme trenleriyle dolu istasyonda durdular. Köprü dayanıksız olduğu için geçmeleri yasaklanmıştı. Bell ağır bir kömür trenini köprünün ortasında park etmiş görünce çok şaşırdı. Elli vagon dolusu kömür yağmur altında simsiyah parlıyordu.</p>

    <p>“Köprü ağırlığı kaldıramaz sanmıştım. Tamir işi bitti mi?”</p>

    <p>“Biter mi hiç?” dedi makinist. “Ayaklarda bin kişi yirmi dört saat aralıksız çalışıyor, ama ne olacağı hâlâ belli değil. En az bir haftalık iş daha var, oysa nehir devamlı yükseliyor.”</p>

    <p>“O kömür treninin orada ne işi var?”</p>

    <p>“Köprü sallanmaya başlayınca aşağıya doğru basınç yaparak dengede tutmaya çalışıyorlar.”</p>

    <p>Bell köprünün karşı tarafındaki ana bakım istasyonunun da trenlerle dolu olduğunu gördü. Hepsi boştu, ama Kaliforniya atölyelerine ve İstasyonlarına dönecekleri bir yol yoktu. Bütün işçilerin köprü ayaklarında çalışıyor olması alanda ürpertici bir sessizliğe neden oldu.</p>

    <p>“Sevk ofisi nerede?”</p>

    <p>“Bu tarafta geçici bir ofis kurdular. Şu sarı personel vagonunda.”</p>

    <p>Bell lokomotiften inip personel vagonuna doğru yürüdü; Dashwood da arkasındaydı. Sevk memuru bir haftalık bir gazeteyi okuyor, telgraf operatörüyse uyukluyordu.</p>

    <p>“Senatör Kincaid nerede?”</p>

    <p>“Hemen herkes kasabada,” dedi sevk memuru.</p>

    <p>O sırada telgraf operatörü gözlerini açtı. “Son gördüğümde Bay Hennessy’nin Özel vagonuna gidiyordu. Ama yerinizde olsam oraya gitmezdim. Bay Hennessy Öfkeden patlayacak gibiydi. Biri, ona ayaklara destek olacak kayalar yerine dört tren dolusu kömür göndermiş.”</p>

    <p>“Hemen bir doktor ve kurtarma treni ayarlayın. Hattın yirmi beş kilometre gerisindeki heyelanda yaralananlar oldu. Gel benimle, Dash!”</p>

    <p>Köprüden ve park halindeki trenin yanından koşarak geçtiler. Bell yerdeki su birikMilerinin dalgalanmakta olduğunu fark etti. Kömür treninin ağırlığına rağmen köprü titriyordu. Kenardan bakınca, dokuz gün öncesine göre nehrin bir hayli yükselmiş olduğunu anladı. İşçiler arı gibi çalışıyorlar, bir kısmı uzun halatlı kılavuz mavnalardan taşkının yönünü çevirebilmek için suya kaya atarken yüzlercesi de ayakların etrafına batırılan batardoları ve kesonları yerleştirmeye çalışıyorlardı.</p>

    <p>Özel trene yaklaşırlarken, “Şimdiye kadar hiç tutuklamaya katıldın mı?” diye sordu Bell, genç dedektife. Tren ve istasyon mürettebatı vardiya değiştiriyorlardı. İstasyon görevlilerinin beyaz fenerleri ve sinyal bayrakları Hennessy’nin lokomotifinin yanına dizilmişti.</p>

    <p>“Evet efendim. Bay Bronson, ‘Samson’ Scudder’ı tutukladıkları zaman beni de yanma almıştı “</p>

    <p>Bell içinden güldü. Şaka olsun diye Samson Scudder diye anılan adam, islak haliyle kırk kilo çekiyordu ve San Francisco’nun en iyi yumuşak karakterli hırsızı olarak bilinirdi.</p>

    <p>“Bu defa karşımızda zehirli bir yılan olacak,” diye uyardı Dashwood’u. “Yanımdan ayrılma ve ne diyorsam onu yap.”</p>

    <p>“Tabancamı çekeyim mi?”</p>

    <p>“Trende olmaz. Etrafta insanlar var. Kelepçelerinle hazır bekle.”</p>

    <p>Bell, tren boyunca yürüyüp Nancy I vagonuna geldi ve merdivenleri çıktı. Philip DoWun saldırısından sonra buraya bir nöbetçi yerleştirmişti. Tüfeği elinde nöbetçi, onu vagon girişinde karşıladı.</p>

    <p>“Senatör Kincaid vagonda mı?”</p>

    <p>Osgood Hennessy başını kapıdan uzattı. “Onu az farkla kaçırdın Bell. Neler oluyor?”</p>

    <p>“Ne tarafa gitti?”</p>

    <p>“Bilmiyorum. Ama otomobilini hattın yukarısına park etmişti.”</p>

    <p>“Sabotajcı Kincaid’miş.”</p>

    <p>“İnanılır gibi değil.”</p>

    <p>Bell, Van Dorn dedektifine döndü. “Eğer buraya gelirse onu tutukla. Sorun çıkarmaya kalkarsa onu vur, yoksa seni öldürür.”</p>

    <p>“Peki efendim!”</p>

    <p>“Archie Abbott’a haberi iletin. Demiryolu polisleri köprüyü ve kasabayı korusunlar, belki Kıncaid oraya gelir. Van Dorn dedektifleri, benimle gelin. Dash! Bir bayrak ve birkaç tane fener al.”</p>

    <p>Dashwood yerden bir sinyal bayrağıyla iki tane istasyoncu feneri aldı ve Bell’in peşinden koştu.</p>

    <p>“Birini bana ver,” dedi Bell. “Eğer bizi istasyon görevlisi sanırsa, ona yaklaşabilmek için birkaç saniye daha kazanmış oluruz.”</p>

    <p>Yüksekteki tali hattan bakan Bell hareketsiz haldeki trenleri ve tali hatlar arasındaki dar geçitleri gözleriyle taradı. Güneşin batmasına altı saat vardı. Bir an önce Kincaid’i bulması gerekiyordu. Köprü tarafına baktı. Sonra, köprü sabote edildiği için inşaatın durduğu hat sonuna döndü. Ağaçlar ve çalılıklar ortadan kaldırılmış, yol temizlenmişti.</p>

    <p>Kincaid’in Thomas Flyer marka otomobilini de göremiyordu. Yoksa, Kincaid çoktan otomobiline binip oradan ayrılmış mıydı? Derken, terk edilmiş istasyonda bir adamın boş yük vagonları arasından çıktığını gördü. Hızlı adımlarla yan yana park etmiş iki lokomotife doğru yürüyordu.</p>

    <p>“İşte orada!”</p>

    <p><span>&nbsp;</span></p>
  </div>
</body>
</html>
