<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">28</h1>
  </div>

  <div>
    <p>“Sabotajcı bir şekilde bu gizli anlaşmanın olacağını öğrenmiş,” dedi Archie.</p>

    <p>“Olamaz!” dedi Bell. “Osgood Hennessy, Jersey Central’ın çoğunluk hissesini büyük bir gizlilik içinde alması gerektiğini biliyordu, yoksa rakipleri ona engel olurlardı. Kendisi istemediği sürece o yaşlı korsanın niyetini kimse öğrenemez.”</p>

    <p>Bell en yakınındaki telefona uzandı.</p>

    <p>“Bana Twentieth Century Limited’in San Francisco bağlantılı ekspresinde bitişik iki kompartıman ayırtın!”</p>

    <p>“Yani, Sabotajcının Southern Pacific içinde bir istihbarat kaynağı mı var, demek istiyorsun?”</p>

    <p>“Var herhalde,” dedi Bell şapkasını ve paltosunu alarak. “Ya budalanın biri boşboğazlık etti ya da bir casus Hennessy’nin gizli planlarını ona iletti. Her iki durumda da Sabotajcı, Hennessy’nin yakın çevresine yabancı değil.”</p>

    <p>“Ya da o çevrenin içinde,” dedi Archie ofisten çıkan Bell’in yanından yürüyerek.</p>

    <p>“Ve tepeye çok yakın bir yerde,” dedi Bell. “Archie, Jersey operasyonunu sen kapatırsın. Bulabildiğin her adamı Cascade Cutoffa naklet. Sabotajcı New York’ta başarısız olduğu için şimdi nereye saldıracağını tahmin ediyorum. En kısa zamanda bana yetişmeye çalış.”</p>

    <p>“Hennessy’nin yakın çevresinde kimler var?” diye sordu Archie.</p>

    <p>“Yönetim kurulunda bankerler var. avukatları var. Özel treniyle de birçok mühendisi ve emniyet görevlisini Cascade Cutoff inşatına götürüp duruyor.”</p>

    <p>“Bunların hepsini soruşturmak ömür boyu sürer.”</p>

    <p>“Ömür boyu zamanımız yok “ dedi Bell. “Ben, Hennessy’nin kendisiyle başlayacağım. Ona bildiklerimizi anlatıp, aklına gelen kimse var mı diye soracağım “</p>

    <p>“Böyle bir şeyi telgrafla sormak doğru olmaz,” dedi Archie.</p>

    <p>“Ben de bu nedenle batıya gidiyorum. Bildiğimiz kadarıyla Sabotajcı’ nın casusu bir telgraf memuru da olabilir. Hennessy’yle yüz yüze konuşmam gerekiyor”</p>

    <p>“Neden bir özel tren kaldırmıyorsun?”</p>

    <p>“Çünkü Sabotajcı’nın casusu bunu fark edip bir şeyler döndüğünü anlayabilir. Bana kazandıracağı bir güne değmez.”</p>

    <p>Archie sırıttı. “Demek o yüzden iki bitişik kompartıman ayırttın. Çok zekice Isaac. Böylece sanki Bay Van Dom, seni bu vakadan alıp başka bir göreve atamış gibi görünecek.”</p>

    <p>“Sen ne diyorsun?”</p>

    <p>“Özel koruma hizmeti mi?” dedi Archie masumca. “Kaliforniya’daki evine dönen, haber işi yapan tanıdığımız bir hanım için.”</p>

    <p>San Francisco telgraf memurlarının grevi sendika adına tam bir felaketle sonuçlanmıştı. Memurların çoğu işlerinin başına dönmüşlerdi, ama şirketin uyguladığı taktiklerin öfkelendirdiği bazı memurlarla bakım işçileri hatları keserek ve telgraf bürolarını yakarak sabotaj eylemlerine başlamışlardı. Bu asiler arasından bir grup adam, sadece mesajlarla haberleşen ve istasyonlardaki bagaj emanetlerine para bırakan esrarengiz bir adamdan, Sabotajcı’dan para almaya başlamıştı. Onun talimatıyla, ülke çapında telgraf sistemini çökertmek amacıyla provalar yapıyorlardı. Sabotajcı, en kritik anda Osgood Hennessy’yi bankerlerinden soyutlayacaktı.</p>

    <p>Sabotajcı’nın hesabına çalışan hat bakım işçileri tıpkı bir içsavaş taktiği gibi telgraf hatlarını kesiyor, bunların uçlarını boş kablolara bağlıyorlardı; yerden bakılınca ek yerlerini görmek mümkün değildi. Haberleşmenin normale dönmesi günlerce sürecekti. O yıllarda Kuzey Kaliforniya ve Oregon’la doğu eyaletleri arasında telefon bağlantısı olmadığı için, kıta içi hızlı haberleşme hâlâ sadece telgrafla yapılabiliyordu. Sabotajcı hazır olduğunda, koordineli bir saldırıyla Cascade CutofFu elli yıl geriye, en hızlı haberleşmenin atlı posta arabalarıyla ve Pony Express’le yapıldığı günlere götürecekti.</p>

    <p>Bu arada, asi telgraf memurlarına vereceği başka işler vardı.</p>

    <p>New York’taki Southern Pacific saldırısı tam bir fiyasko olmuştu. Tam kalbine bir kazık çakmak üzereyken, Isaac Bell ve dedektifleri bunu Southern Pacific Şirketi’nin yarı zaferine dönüştürmüşlerdi. Şirketin itibarım sarsma çabası boşa çıkmıştı. Bu saldırı sonrasında Van Dorn Şirketi hemen harekete geçmiş, gazetelerle işbirliği yaparak Hennessy’yi bir kahraman haline getirmişlerdi.</p>

    <p>Ama kanlı bir kaza durumu tersine çevirirdi.</p>

    <p>Demiryolu şirketleri trenlerin emniyetli ve hızlı işlemesi için kendi telgraf sistemlerini kurmuşlardı. Hâlâ çok yaygın olan bu tek yönlü hatlar, kesin kurallarla girişi yasaklanan bloklara bölünmüştü. Bir blokta bulunma izni olan trene geçiş hakkı tanınırdı. Ancak, bu tren bloktan geçtikten veya bir tali hatta çekildikten sonra, o bloka başka bir trenin girmesine izin veriliyordu. Tali hatta geçme talimatları telgrafla gönderilirdi. Talimatın alındığını bildiren cevap da telgrafla iletilirdi. Bir trenin, tali bir hatta beklemekte olduğu da telgrafla duyurulurdu.</p>

    <p>Ama Sabotajcı’nın telgraf memurları bu emirlerin aktarılmasına engel olabilir, hatta onları değiştirebilirlerdi. Bu sayede zaten Cascade CutofFta bir çarpışmaya neden olmuş, bir malzeme treniyle amele taşıyan bir trenin birbirine geçmesine sebep olmuştu. Olayda iki işçi ölmüştü.</p>

    <p>Daha kanlı bir kaza Isaac Bell’in zaferini siler süpürürdü.</p>

    <p>Ve tıka basa isçilerle dolu vagonları çeken iki lokomotifin kafa kafaya çarpışmasından daha kanlı bir şey olabilir miydi? Treni Sacramento’da durunca, Sabotajcı bagaj emanetine gidip, içinde talimatların ve yüklü miktarda paranın bulunduğu bir çantayı fiş karşılığı teslim etti. Daha sonra bu fişi postayla Ross Parker adındaki eski bir sendika görevlisine gönderdi.</p>

    <p>“İyi geceler, Miss Morgan.”</p>

    <p>“İyi geceler Bay Bell. Yemek çok lezzetliydi, teşekkür ederim.”</p>

    <p>“Kapıyı açmanıza yardımcı olabilir miyim?”</p>

    <p>“Anahtarım var.”</p>

    <p>Yolcular, Grand Central Terminali’nde ünlü kırmızı halı üstünde yürüyüp trene bindikten beş saat sonra, Twentieth Century Limited Ekspresi saatte yüz kırk kilometre hızla New York Eyaleti’nin batısındaki ovaları kat etmekteydi. Bir pulman vagon görevlisi gözlerini onlardan kaçırıp, boyanması için kapı önlerine bırakılan ayakkabıları toplama işine devam etti.</p>

    <p>“Eh, iyi geceler o halde.”</p>

    <p>Bell, nişanlısı kompartımanına girip kapıyı içeriden kilitleyene kadar bekledi. Sonra kendi kompartımanına girdi, elbiselerini çıkarıp üstüne ipekli bir sabahlık geçirdi; içindeki bıçağını çıkardıktan sonra çizmelerini kapının önüne bıraktı. Trenin hızı, gümüş kova içindeki buzları melodik bir şekilde çıngırdatıyordu. Kovada, soğutulmakta olan bir şişe Mumm vardı. Bell üstünden sular damlayan şişeyi bir havluya sarıp arkasında sakladı.</p>

    <p>İç kapının tıklatıldığını duyunca hemen gidip açtı.</p>

    <p>“Evet, Miss Morgan?”</p>

    <p>Marion üstünde geceliğiyle ışık saçan saçları omuzlarına dökülmüş halde kapıda duruyordu.</p>

    <p>“Bir kadeh şampanya ödünç alabilir miyim?” diye sordu gözlerinde hınzır pırıltılarla.</p>

    <p>Daha sonra, tren hızla raylar üstünde kayıp giderken yattıkları yerde fısıldaşıyorlardı. “Gerçekten pokerde bir milyon dolar kazandın mı?” diye sordu Marion.</p>

    <p>“Yaklaşık o kadar. Ama yarısı zaten benim paramdı.”</p>

    <p>“Yine de yarım milyon dolar eder. O kadar parayla ne yapacaksın?”</p>

    <p>“Cromwell Malikânesini satın almayı düşünüyorum.”</p>

    <p>“Neden?”</p>

    <p>“Senin için “</p>

    <p>Marion hayretler içinde onun yüzüne bakakaldı; Bell’in konuyu biraz daha açmasını ister gibiydi.</p>

    <p>“Ne düşündüğünü biliyorum,” dedi Bell. “Haksız sayılmazsın. Evin içi hayaletlerle dolu. Ama birlikte poker oynadığım yaşlı bir kurt, yeni evlendiği eşlerine evi tekrar dekore etmesi için bir dinamit çubuğu verdiğini söylemişti.”</p>

    <p>“Dinamit mi?” dedi Marion gülerek. “Bunu düşünsem iyi olur. O evin dışarıdan görünüşünü çok beğeniyorum. İçıneyse tahammül bile edemiyordum. Öyle soğuk bir havası vardı ki... tıpkı sahibi gibi. Isaac, az önce de irkildiğini hissettim. Yaralı mısın?”</p>

    <p>“Hayır.”</p>

    <p>“Bu nedir?”</p>

    <p>Marion, onun vücudunda sararmaya yüz tutmuş bir çürüğe dokundu, Bell elinde olmadan yine irkildi.</p>

    <p>“Sadece birkaç kaburgam.”</p>

    <p>“Kırık mı?”</p>

    <p>“Hayır, hayır. Sadece çatlamış.”</p>

    <p>“Ne oldu?”</p>

    <p>“İki boksörle kapıştım. Wyoming’de.”</p>

    <p>“Bir yandan Sabotajcı’yı ararken kavga edecek zaman nasıl bulabiliyorsun?’’</p>

    <p>“Sabotajcı’nın adamlarıydı.”</p>

    <p>“Öyle mi?” dedi Marion. Sonra gülümsedi. “Burnunda kan kokusu mu var? Ona iyice yaklaştığın anlamına mı geliyor’?”</p>

    <p>“Evet, haftalardır aldığım en iyi haber buydu. Bay Van Dorn, onun artık kaçmakta olduğunu sanıyor.”</p>

    <p>“Ama sen buna inanmıyorsun, öyle mi?”</p>

    <p>“Hennessy’nin tren hatlarını çok iyi koruyoruz. Vaka üstünde en iyi adamlarımız çalışıyor. Mutlaka bir ipucu bulacağız. Mesele, bu izi, onun tekrar saldırmasından önce bulup bulmayacağımız.”</p>

    <p>“Düello için çalışıyor musun?” diye sordu Marion yarı şaka yarı ciddi.</p>

    <p>“New York’tayken her gün bir seans ders aldım,” dedi Bell. “Eski eskrim hocam, beni çok usta bir deniz subayıyla tanıştırdı. Adam çok iyi eskrimci. Fransa’da eğitim görmüş.”</p>

    <p>“Onu yendin mi?”</p>

    <p>Bell gülüp, onun kadehine şampanya doldurdu. “Yüzbaşı Ash, benim bütün yeteneklerimi yüzeye çıkardı, demekle yetinelim.”</p>

    <p>James Dashwood’un defteri; kerestecinin taslak resmiyle görüşmeye gittiği nalbantların, ahırların, otomobil tamirhanelerinin ve makine atölyelerinin listesiyle doluydu. Bunların sayısı yüzü bulmuştu. Cesareti kırılmış, Broncho Billy Anderson benzetmesini işitmekten sıkılmış bir halde, Bay Belle bir telgraf çekerek Los Angeles County, Glendale, doğudaki Montebello’dan güneydeki Huntington Park’a kadar olan bölgeyi baştan sona araştırdığını bildirdi. Hiç kimse resimdeki kişiyi görmemişti.</p>

    <p>“Batıya git genç dostum,” diye cevap geldi Isaac Bell’den. “Denize varana kadar durma.”</p>

    <p>Bu talimat üzerine, Dashwood ertesi gün öğleden sonra Pasifik Okyanusu kıyısındaki Santa Monica’ya geldi. Hiç adeti olmadığı hakle biraz, tuzlu deniz kokusu almak ve sığ denizde oynaşan kızları seyretmek için Venice İskelesinde dolaştı. Parlak kostümleri içinde iki kız, bacaklarını neredeyse dizlerine kadar açmıştı. Dashwood, daha önce Santa Monica’ya gelmediği için hayıflandı. Sonra da sıska omuzlarını kaldırıp hızlı adımlarla şehre doğru yürüdü.</p>

    <p>İlk uğrağı, daha önce gördüklerinin aynısı olan bir ahırdı. Ahşap yapının içi, çeşitli boyda faytonlar ve kiralık at arabalarıyla birlikte sayısız atın barınabileceği kadar büyüktü. Ayrıca, motor onarımları için bir bölüm de vardı. Bir grup adam oturmuş çene çalıyordu: at bakıcıları, otomobil tamircileri ve iriyarı bir nalbant. Dashwood o ana kadar bunun gibi birçok adam gördüğü için artık çekinmiyordu.</p>

    <p>“At mı istiyorsun, araba mı evlat?” diye seslendi içlerinden biri.</p>

    <p>“At nalı,” dedi Dashwood.</p>

    <p>“Nalbant burada. Sana gelmiş Jım”</p>

    <p>“İyi günler efendim,” dedi Dashwood, adamın huysuz biri olduğuna karar vererek. İri yapısına rağmen nalbandın avurtları çökmüştü. Gece uyumamış gibi gözleri kızarmıştı.</p>

    <p>“Nasıl bir şey istiyorsun evlat?”</p>

    <p>Dashvvood sorularını özel olarak o kişiye sorması gerektiğini öğrenmişti. Daha sonra taslak resmi bütün gruba gösterecekti. Eğer, herkesin içinde sormaya başlarsa her kafadan bir ses çıkıyor, ortam arbede çıkmış bir bara benziyordu.</p>

    <p>“Dışan çıkabilir miyiz? Size bir şey göstermek istiyorum.”</p>

    <p>Nalbant omuz silkip oturmakta olduğu süt sandığından kalktı ve Dashwood’un ardından dışarıya çıktı.</p>

    <p>“Atın nerede?” diye sordu nalbant.</p>

    <p>Dashwood elini uzattı. “Benim adım da Jim. James. James Dashwood “</p>

    <p>“At nalı istedin sanıyordum.”</p>

    <p>“Bu adamı tanıyor musunuz?” diye sordu Dashwood, resmin bıyık eklenmiş olanını göstererek. Dikkatle yüzüne baktığı sırada, adamın birden irkildiğini gördü. Nalbandın mutsuz suratında karanlık bir ışıltı oluşmuştu.</p>

    <p>Dashwood’un nabzı hızlandı. Coast Line Limited’i raydan çıkaran kancayı bu adam yapmıştı. Bu adam, Sabotajcı’yı görmüştü.</p>

    <p>“Kimsin sen?” diye sordu nalbant.</p>

    <p>“Van Dorn dedektifiyim,” dedi Dashwood gururla. Sonra, ne olduğunu anlayamadan kendini sırtüstü yerde buldu; nalbant hızla bir ara sokağa doğru koşuyordu.</p>

    <p>“Dur!” diye bağırdı Dashwood; ayağa kalkıp adamın peşinden koştu. Nalbant o iri cüssesine rağmen hızlı koşuyordu ve şaşılacak kadar çevikti. Daracık sokaklarda köşeleri hiç yavaşlamadan dönüyor, evlerin arka bahçelerinde asılı çamaşırların ve odunlukların arasından yılan gibi kıvrılarak geçiyordu. Ama hayatında hiç sigara ve içki içmemiş, ergenlikten yeni çıkan bir genç adamın dayanıklılığı onda yoktu. Açık alana çıktıkları zaman Dashwood aradaki mesafeyi kapatmaya başladı. Bir yandan da, “Dur!” diye bağırıyordu, ama yoldaki insanların Öyle yarma gibi bir adamın yoluna çıkmaya niyetleri yoktu. Ortalıkta bir polis veya bekçi de görünmüyordu.</p>

    <p>Ağaçlarla çevrili bir sokakta bir Presbiteryen kilisesi önünde ona yetişti. Kaldırımda takım elbiseli üç adam, bir papaz ve papaz yardımcısı duruyordu. Peşinde Dashwood, nalbant yıldırım gibi adamların arasından geçti.</p>

    <p>“Dur!”</p>

    <p>Bir metre yaklaşınca James Dashwood, adamın bacaklarına balıklama daldı. Bu uçuş sırasında çenesine bir topuk darbesi aldıysa da sıska kollarını nalbandın ayak bileklerine dolamayı başardı. Kaldırımda bir süre yuvarlandıktan sonra ayağa kalktılar. Dashwood, nalbandın koluna asılıyordu, ama adamın kolu onun bacağı kadar kalındı.</p>

    <p>“Artık yakaladığına göre” diye seslendi papaz yardımcısı. “Ona ne yapmayı düşünüyorsun?”</p>

    <p>Bu sorunun cevabı, nalbandın balyoz gibi yumruğu oldu. Dashwood kendine geldiğinde yerde sırtüstü yatıyor, takım elbiseli üç adam meraklı gözlerle ona bakıyorlardı.</p>

    <p>“Nereye gitti?” diye sordu Dashwood.</p>

    <p>“Kaçtı gitti?”</p>

    <p>“Nereye?”</p>

    <p>“Sanırım, nereye istiyorsa oraya. Sen iyi misin evlat?”</p>

    <p>Dashvvood ayağa kalkıp, annesinin ona çalışmak üzere San Francisco’ya giderken vermiş olduğu mendille yüzündeki kanı sildi.</p>

    <p>“Aranızda bu adamı tanıyan var mı?”</p>

    <p>“Galiba bir nalbant,” dedi papaz.</p>

    <p>“Nerede oturuyor?”</p>

    <p>“Bilmiyorum,” dedi papaz yardımcısı. “Aranızdaki anlaşmazlık her neyse, unut gitsin evlat. Daha fazla canın yanmasın “</p>

    <p>Dashvvood sendeleyerek ahıra döndü. Nalbant orada değildi.</p>

    <p>“Jim neden kaçtı?” diye sordu işçilerden biri.</p>

    <p>“Bilmem. Siz söyleyin.”</p>

    <p>“Son zamanlarda davranışları bir tuhaftı,” dedi seyislerden biri.</p>

    <p>“içkiyi bıraktı,” dedi başka biri.</p>

    <p>“Bu da ona yetti,” dedi biri gülerek.</p>

    <p>“Kilisedeki kadınlar bunu bir zafer olarak gördüler. Zavallı Jim. Kilisedeki kadınlar birliği, ona rahat vermiyor, sokakta yürürken bile emniyette değil.”</p>

    <p>Dashvvood resmi çıkardı. “Bu adamı tanıyanınız var mı?”</p>

    <p>Adamlar hep bir ağızdan, “Hayır,” dediler. Dashwood bir “Broncho Billy” benzetmesi için kendini hazırladı, ama belli ki, bu adamlar hiç sinemaya gitmiyorIardı.</p>

    <p>“Jim nerede oturuyor?” diye sordu.</p>

    <p>Kimse söylemedi.</p>

    <p>Dashwood, Santa Monica Polis Müdürlüğü’ne gitti; orada yaşlıca bir polis memuru, onu amire çıkardı. Amir elli yaşında, koyu renk takım elbise giymiş, saçları modern biçimde kesilmiş şık bir adamdı. Dashwood kendini tanıttı. Amir çok kibar davranıp, bir Van Dorn dedektifine yardım etmekten memnun olacağını söyledi. Nalbandın soyadı Higgins’ti. Ahırın üstündeki kiralık bir odada yaşıyordu. Nerede saklanabileceği konusunda polis amiri hiçbir tahminde bulunamadı.</p>

    <p>Dashwood, Isaac Bell’e iletilmek üzere, Sacramento ofisine telgraf çekmek için bir Western Union ofisine uğradı. Sonra da hava kararmaya başlarken adama rastlamak ümidiyle sokaklarda dolaştı. Saat on bir olup Los Angeles’a giden son tramvay kalktığında, o geceyi bir otelde geçirmeye karar verdi; ertesi sabah erkenden aramaya başlayacaktı.</p>

    <p>Oregon sınırının hemen ötesindeki Southern Pacific hattına tepeden bakan bir bayırda tek başına giden bir atlı vardı. Raylarla metruk bir ahır arasına sıkışmış bir telgraf direğinin etrafındaki üç kişi, bu atlıyı fark ettiler. Liderleri olan adam, başındaki geniş kenarlı şapkayı çıkarıp başının üstünde daire şeklinde çevirdi.</p>

    <p>“Hey Ross, ne yapıyorsun? Onu buraya davet eder gibi selam gönderme.”</p>

    <p>“Ona selam göndermiyorum,” dedi Ross Parker. “Ona uzak durmasını söylüyorum.”</p>

    <p>“Farkı nasıl anlayacak ki?”</p>

    <p>“Ata binişinden bir sığır çobanı olduğu belli. Bütün sığır çobanları böyle bir işaretin işine bak, buralara gelme demek olduğunu bilir.”</p>

    <p>“Biz sığır gütmüyoruz ki. Daha sığır bile görmedik.”</p>

    <p>“Sistem böyledir. Eğer o adam budalanın teki değilse, bizden uzak durur.”</p>

    <p>“Ya durmazsa?”</p>

    <p>“O zaman kafasını uçururuz.”</p>

    <p>Ross tipik bir şehir züppesi olan Andy’ye bu açıklamayı yaparken, atlı; bayırdan ayrılmış, gözden kaybolmuştu. Üç adam tekrar işlerine döndüler. Lowell, Ross’un talimatı üzerine Andy’nin telgraf maniplesine bağlı iki kabloyla direğe tırmandı.</p>

    <p>Sığır çobanı biraz daha yakında olsaydı, o üç adamın bir telgraf bakım ekibine göre çok fazla silahlandığını görecekti. Son Kızılderili saldırısından beri on yıl geçmiş olmasına rağmen, Ross Parker’ın kalçasında bir 45’lik, eyerindeyse bir Winchester tüfeği vardı. Lowell ise bir tabanca ve namlusu kesilmiş bir çifte taşıyordu. Şehir züppesi Andy bile kemerine 38’lik bir revolver takmıştı. Atları yakındaki ağaçların altında bağlıydı.</p>

    <p>Ross, “Orada kal,” dedi Lowell’a. “Bu iş çok sürmez.” Andy’yle birlikte eski ahırın yanına gidip oturdular.</p>

    <p>Ne var ki, Andy’nin maniplesi takırdamaya başlayıp, bir sevk memurunun Weed’de bulunan bir operatöre gönderdiği talimatı yakalamasına kadar neredeyse bir saat geçti. Daha soma üçü de sırtlarını ahırın duvarına dayayıp oturdular.</p>

    <p>“Ne diyor?” diye sordu Ross.</p>

    <p>“Sevk memuru, Weed operatörüne trenle ilgili talimat gönderiyor. Güneye giden yük trenini Azalea’daki tali hatta yönlendirmesini istiyordu.”</p>

    <p>Ross elindeki tren tarifesine baktı.</p>

    <p>“Pekâlâ. Kuzeye giden tren yarım saat sonra Azalea tali hattını geçecek. Talimatı değiştirip, güneye giden yük trenine Dunsmuir’e kadar yolun açık olduğunu bildir.”</p>

    <p>Andy söyleneni yaptı ve talimatı değiştirerek güneye giden trene yolun açık olduğunu bildirdi; oysa o hatta kuzeye doğru ilerleyen, bütün vagonları işçilerle dolu bir tren vardı.</p>

    <p>“Yapmadılar. Tarifeli kuzey trenine ne olduğunu soruyorlar.” Tarifeli trenlerin daima önceliği olurdu.</p>

    <p>Ross buna hazırlıklıydı. Gözlerini bile açmaya gerek görmedi.</p>

    <p>“Onlara tarifeli kuzey treninin arıza yapıp Shasta Springs’te tali hatta çekildiğini bildir.”</p>

    <p>Bu sahte mesaj, kuzey yönüne giden trenin ana hattan çıkıp onarım için bir tali hatta girdiğini bildiriyordu. Sonra, telgraf hatlarına uzanıp altı metre uzunluğunda bir kamışla bir telgrafonu hatta taktılar. Bu telgrafon sayesinde ilkel bir sesli iletişim sağlanabiliyordu. Weed operatörü bu açıklamayı yeterli bulup, iki treni çarpışma rotasına geçiren sahte talimatı iletti.</p>

    <p>“Lowell çık direğe,” dedi Ross gözlerini açmadan. “Kablolarını indir. İşimiz bitti.”</p>

    <p>“Lowell ahırın arkasında,” dedi Andy. “Çişini yapıyor.”</p>

    <p>“Tam sırasıydı”</p>

    <p>Her şey planlandığı gibi gidiyordu; ta ki, ahır duvarının arkasında önce bir tüfek namlusu görünüp, sonra da telgrafçının başına dayanana kadar...</p>

    <p><span>&nbsp;</span></p>
  </div>
</body>
</html>
