<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">21</h1>

    <div>
      <br />
    </div>

    <p>Isaac Bell ve Archie Abbot, Jersey’nin Communipaw semtinde, geniş bir alana yayılmış olan Marşandiz Terminali’ne genel bir bakış için dinamitle dolu bir yük vagonunun üstüne çıktılar. Bu terminal güneyden ve batıdan gelen bütün hatların son bulduğu yerdi. Amerika’nın bir ucundan üç bin ila beş bin kilometre arası yol kat edip gelen yük trenleri, varış noktalarına bir kilometre kala New Jersey iskelelerinde durmaktaydılar, çünkü önlerinde denizcilerin “Kuzey Nehri”, başkalarının “Hudson” olarak adlandırdığı bir su şeridi vardı.</p>

    <p>Bu yük vagonu, sadece patlayıcı boşaltımı için tahsis edilmiş tek hatlı bir iskeledeydi; ama iki dedektif, bulundukları yerden iki yüz metrelik parmak şeklindeki iskelelerle Hudson Nehri’ne çıkıntı yapan ana terminali rahatça görebiliyorlardı. Her bir iskelede duran dört yük vagonu, onları nehrin karşı tarafına geçirecek olan büyük mavnaları bekliyordu. Taşıdıkları yük, şehirde tüketilen ürünlerdi: çimento, kereste, çelik, sülfür, buğday, mısır, kömür, gazyağı ve dondurulmuş sebze, meyve, sığır ve domuz eti.</p>

    <p>Suyun bir buçuk kilometre karşısında, puslu limanın üstünde diken gibi yükselen kilise kuleleri ve gemi direkleriyle Manhattan Adası görünmekteydi. Kilise kuleleri ve gemi direklerinin üstündeyse, Brookyln Köprüsünün heybetli kuleleri ve Bell’in şehri bir yıl önce ziyaret edişinden sonra tamamlanmış düzinelerce gökdelen vardı. Yeni biten Times binası, yirmi iki katlı Flatrion binasından yüksekti, ama ikisi de Singer Dikiş Makineleri Şirketi’nin yeni merkezi olarak yapılan iki yüz metre yüksekliğindeki çelik çerçeveli yapının yanında küçücük kalmıştı.</p>

    <p>“Bu manzara sadece New York’ta vardır,” diye böbürlendi Archie Abbot.</p>

    <p>Abbot, Ticaret Odası reklamcısı gibi böbürleniyordu, ama şehri avucunun içi gibi bilirdi ve bu özelliğiyle Bell için bulunmaz bir kılavuzdu.</p>

    <p>“Şu Southern Pacific Demiryolları Şirketi bandıralı gemiyi görüyor musun?” dedi Abbot. “Yuvasından beş bin kilometre uzakta. Herkesin New York’a gelmesi gerekiyor. Dünyanın merkezi olduk.”</p>

    <p>“Ve hedef oldunuz,” dedi Bell. “Osgood Hennessy, Jersey Central’ın kontrolünü aldığı sözleşmeyi imzalayınca Sabotajcı’nın gözü buraya çevrildi.”</p>

    <p>Abbot’u gururlandıran deniz aracı, şilep büyüklüğünde bir gemiydi. Southern Pacific Demiryolları Şirketi’nin yeni kurulan Doğu Denizcilik Şubesi’ne aitti ve bandırası, diğer gemilerdeki New York Limanı bandıralarından daha fazla dikkat çekiyordu. Yepyeni, kan kırmızısı bir bayrak rüzgârda dalgalanırken, is lekeleriyle kaplı bacasının etrafında parlak kırmızı dört tane halka vardı.</p>

    <p>Eski adı Oxford ün üstüne boya çekilmiş, artık kıç tarafında Lillian yazılıydı. Hennessy, Doğu Denizcilik Şubesi’ne bağlı bütün şileplere Lillian rden Lillian XWye kadar uzanan yeni adlar vermiş, filikalara ve kaptan köşküne parlak beyaz harflerle SOUTHERN PACIFIC DEMİRYOLLARI yazılmasını emretmişti.</p>

    <p>“Ne var ki,” dedi Archie. “Sabotajcı, Hennessy’nin burada olduğunu bilmiyor.”</p>

    <p>“Biliyor,” dedi Bell gergin bir gülümsemeyle.</p>

    <p>Bell’in endişesi gözlerine yansımıştı. New York, Harper’s Weekly dergisinin belirttiği gibi gerçekten de kutsal topraklardı; bütün demiryolu şirketleri buraya hac ziyareti yapmak için can atıyordu. Osgood Hennessy bu amacına ulaşmıştı. Isaac Bell, Sabotajcının dergi kapağına yazdığı notun blöf olmadığından emindi. Katil Sabotajcının niyeti, saldırısını halka açık bir yerde yapmaktı. Yeni savaş yeri burasıydı.</p>

    <p>Bell iskelenin yanında, vagon yüklü mavnaları çeken sayısız römorktan birini izliyordu. Tayfaları, mavnaya bağlı halatı gevşetince, mavna düzgün bir şekilde suda kayar gibi gitmeye başladı, iskele işçileri, mavnayı bağlar bağlamaz römork yük vagonlarıyla dolu yeni bir mavnayı çekmek üzere hareket ediyordu. Bell’in görüş alanı içinde harıl harıl buna benzer manevralar tekrarlanmaktaydı; devasa bir makinenin iyi yağlanmış parçalarının hareketlerine benziyordu. Bell her türlü önlemi almıştı, ama yine de bütün bu tren istasyonları, iskeleler ve mavnalar ona; Sabotajcı’nın rahatça eylem yapabileceği yerler gibi görünüyordu.</p>

    <p>Çok sayıda Van Dorn ajanını, terminali kollamaları için görevlendirmiş, Emniyet Şefi Jethro Watt yüz kadar seçme demiryolu polisini bu işe tayin etmişti; bir hafta boyunca kuşku çekecek bir şey olmamıştı. Hiçbir kargo denetlenmeden geçirilmiyordu. Özellikle dinamit yüklü trenlerde her vagon tek tek aranıyordu. Eyaletin en az Manhattan ve Brooklyn kadar kalabalık olan şehri Jersey’de, patlayıcı nakliyesi ve denetiminin ne kadar başıboş olduğunu görmek hepsini şaşırtmıştı.</p>

    <p>Bell’in yönetimi altındaki silahlı muhafızlar, dinamit trenlerini, istasyonlara gelmeden kilometrelerce önce durdurup denetliyorlardı. Trenlere, istasyonlara girme izni verildikten sonra, yirmi beş ton dinamit taşıyan</p>

    <p>vagonların yüklerini boşaltmaları veya mavnalara bindirilmeleri de muhafızların gözetiminde yapılıyordu. Acil olarak inşaatçılara gitmesi gereken dinamitler dışındakileri Van Dorn dedektifleri alıkoyuyorlardı.</p>

    <p>Ne var ki, Bell, Sabotajcı’nın patlayıcı bulmakta zorlanacağını hiç sanmıyordu. Dinamit için o kadar çok talep vardı ki, gece gündüz trenler bu patlayıcıyı iskelelere getiriyorlardı. New York’lular Manhattan’da, Brooklyn’de, Queens’te ve Bronx’ta metro yapımı için sürekli kayalık zemini patlatıyorlardı. New Jersey’lıler beton yapmak için dağ tepelerinde kayaları uçuruyorlar, inşaatlar için harıl harıl taşocaklarından kayalar oyuyorlar, demiryolu inşaatçıları Hudson Nehri altından tünel inşa etmek için dinamit kullanıyorlardı.</p>

    <p>“Gelecek yıl New Jersey’le New York arasını birleştiren tüneller tamamlandığında, Osgood Hennessy, özel trenini Times Square’ın sekiz sokak ötesine park edebilecek,” dedi Archie gururla.</p>

    <p>“Neyse ki, tüneller bitmiş değil,” dedi Bell. “Bitmiş olsaydı, Sabotajcı bir Southern Pacific trenini nehrin altındayken uçurmaya kalkışırdı.”</p>

    <p>Archie Abbot, sonuncusu 1904 yılında olmak üzere, son zamanlarda dinamit kazalarının, Jersey’de ve Hoboken’de büyük alanları yerle bir ettiği için, New York’luların genel olarak Hudson’un batısına ve özellikle New Jersey eyaletine horgörüyle baktıklarını anlattı.</p>

    <p>Bell zaten bunun farkındaydı. Artan polis sayısı hakkında haberler yayılmış, endişe içindeki halktan ihbarlar gelmeye başlamıştı. Daha dün, Newark Caddesi’nde New York’lu bir taşocağı şirketi için, at arabasında yarım ton dinamit nakleden biri yakalanmıştı. Bunun bir tramvayla çarpışması halinde, Jersey’nin en kalabalık caddesinde yıkıcı bir patlama olabilirdi. Şirket, dinamiti, Hackensack Nehri yoluyla Secaucus’taki madenlere taşımanın çok pahalı olduğunu öne sürerek baskı yapıyordu. Fakat halkın tepkisinden çekinen Jersey itfaiye müdürü, ondan beklenmeyen bir kararlılıkla bu baskılara pabuç bırakmamıştı.</p>

    <p>“Bu Jersey’li salakların bugünlerde havaya uçmak için Sabotajcı’ya ihtiyaçları yok,” dedi Archie Abbot. “Kendi ihmalkârlıkları yeter.”</p>

    <p>“Ben buradayken olmaz,” dedi Bell.</p>

    <p>“Dahası,” diye üsteledi Abbot. “Bir patlama olsa, buna Sabotajcının mı, yoksa Jersey’li bir salağın mı neden olduğunu nasıl bileceğiz?”</p>

    <p>“Bir şekilde biliriz. Eğer Sabotajcı bizi atlatmayı başarırsa, New York tarihinde görülmemiş büyüklükte bir patlama olur.”</p>

    <p>Bell bu endişeyle Southern Pacific’e ait her trende, feribotta ve yük arabasında demiryolu polisi görevlendirmişti. Van Dorn ajanları ve yeni kurulan patlayıcı kontrol bürosu denetçileri de onlara destek oluyordu. Bu büronun görevi; dinamit, barut ve TNTnin demiryollarında güvenli bir şekilde nakliyesini sağlamaktı.</p>

    <p>Her elemanda kereste işçisinin temsili resmi vardı. Ogden’deki felaket hakkında Denver Şubesi Şefi Nicolas Alexanderen raporu, Bell’in bu resimle ilgili ümitlerini pompalamıştı. Bazıları, Sabotajcının Wally Kisley ve Mack Fultoriu takip edip öldürdüğünü sanıyordu. Ama bazı kusurlarına rağmen yetenekli bir dedektif olan Alexander, Bell’in ilk tahminini doğrulayan bir rapor verip, Wally ve Mack’in bir ara sokakta Sabotajcı’nın peşine düştüklerini bildirmişti. Demek ki iki dedektif, adamı resimden tanımışlardı. Cesetlerdeki kılıç delikleri, Sabotajcı’nın; ikisini de kendi elleriyle öldürdüğünü kanıtlıyordu.</p>

    <p>“Dostum,” dedi Archie. “Çok fazla endişeleniyorsun. Her önlemi aldık. Bir haftadan beri buradayız. Sabotajcı’dan tık yok. Patron geceleri rahat uyuyor”</p>

    <p>Bell, Sabotajcı tutuklanana veya vurulup öldürülene kadar Joseph Van Dorn’un rahat uyuyamayacağını biliyordu. Ama daha şimdiden, Van Dorn’un bölgedeki güçlü varlığı, çeşitli suçlardan arananların yakalanması gibi sonuçlar doğurmuştu. Kendine, Jersey Central Demiryolu dedektifi</p>

    <p>süsü veren Jersey’li bir gangsteri, üç banka soyguncusunu ve rüşvet alıp dinamitlerin kış soğuğunda donmaması için, buhar radyatörlerinde muhafaza edilmesine göz yuman bir itfaiye denetçisini tutuklanmışlardı.</p>

    <p>Her ne kadar polislerle dolu olsa da patlayıcı naklinde kullanılan iskele, Bell’i en fazla kaygılandıran yerdi. Ana iskelelerden epeyce uzaktı, ama Bell’ i tatmin edecek kadar mesafe yoktu. Her an, altı vagonun birden dinamit boşalttığı mavnalar iskeleye gelip gidiyordu. Riske girmek istemeyen Bell, buradaki demiryolu polislerinin başına tecrübeli Van Dorn dedektifi Eddie Edwards’i getirmişti. Edwards; demiryolu istasyonlarını, limanları ve yerel çeteleri iyi tanırdı.</p>

    <p>Wong Lee, kocaman bir çamaşır çuvalı altında iki büklüm olmuş kavruk vücuduyla Communipaw iskelesine yürüyordu. Bir demiryolu dedektifi hemen tepesinde bitip, çinkoya nereye gidiyorsun, diye sordu.</p>

    <p>“Kaptanın fış fış çamaşırları,” dedi Wong, dedektifin kendisinden beklediği gibi bozuk bir İngilizceyle.</p>

    <p>“Hangi gemi?”</p>

    <p>Wong kasıtlı olarak bozuk bir telaffuzla, Julia Redhead diyerek, gübre taşıyan üç direkli bir yelkenlinin adını söyledi. Dedektif geçmesi için izin verdi.</p>

    <p>Fakat, Polonyalı işçilerin, pis kokulu yükü boşaltmakta oldukları yelkenlinin olduğu yere gelince durmadı ve biraz ötedeki iki direkli bir uskunanın borda iskelesine çıktı.</p>

    <p>“Hey, çinko?” dedi tayfalardan biri. “Nereye gittiğini sanıyorsun?”</p>

    <p>“Kaptan Yatkowski, fış fış çamaşırları”</p>

    <p>“Kamarasında.”</p>

    <p>Kaptan, eski kulağı kesiklerden Yonkers’li bir adamdı; kaçak viski, Çin afyonu ve yasaların daha ılımlı olduğu nehrin karşısına geçmek isteyen kaçakları taşırdı. Yolculuk ücretini ödemeyen kaçakların cesetleri koyda yüzükoyun bulunduğu için, yeraltı dünyasında Kaptan Paul Yatkowski ve yardımcısı “Big Ben” Weitzman’a asla yamuk yapılmayacağı çok iyi biliniyordu.</p>

    <p>“Ne getirdin, Çinli adam?”</p>

    <p>Wong Lee, çuvalını yavaşça yere koyup büzme ipini açtı. Sonra temiz gömlekler ve çarşaflar arasında el yordamıyla bulduğu tenekeden bir kurabiye kutusu çıkardı. Artık bozuk İngilızceyle konuşmasına gerek kalmamıştı.</p>

    <p>“İhtiyacım olan her şey var,” dedi. Kutunun içinde delikler açılmış metal bir plaka, bunun içindeyse birbirlerine temas etmeden taşınabilen bakır kapsüller vardı. Otuz deliğin her birinin içine bir buçuk kurşunkalem boyunda bakır kapsül yerleştirilmişti. Her birinin tepesindeki sülfür bujiden iki yalıtılmış kablo uzanıyordu. Bunlar altı numara birinci sınıf cıva fülminatlı patlatıcılardı; bilinen en güçlü fünyelerdendi.</p>

    <p>Ejderha Wong’un geçmiş yaşamında, demiryolu şirketleri için kayaları patlatmasındaki başarısının sırrı, içgüdü ve cesaretin bileşimiydi. Haftanın yedi günü uçurum yamaçlarında çalışan ve olağanüstü iyi gözlemci olan Wong, bir dinamit çubuğunda olması gerekenden daha fazla patlama gücü olduğunu anlamıştı. Her şey bunun ne kadar çabuk patladığına bağlıydı. Aynı anda ateşlenen çoklu fünyeler patlamanın hızını artırıyordu.</p>

    <p>Bir patlayıcı ne kadar çabuk infilak ederse ve gücü ne kadar fazlaysa, Wong, onun parçalayıcı etkisini artırabiliyordu. Otuz yıl önce dinamit daha yeni bir buluşken bunu pek az mühendis anlayabilmişti... tabii, cahil Çinli köylülerin arasından da anlayan çıkmazdı. Özellikle tehlikeyi en aza indirgeyen elektrikle ateşlemeli kapsüller bulunmadan önce, patlatmanın hiç güven vermeyen fitillere bağlı olduğu zamanlarda, pek az kişi o cesareti gösterebilirdi. Bu nedenle büyük patlamaların sırrı cesaretti.</p>

    <p>“Elektrikli aküler var mı?” diye sordu Wong.</p>

    <p>“Var,” dedi uskuna kaptanı.</p>

    <p>“Kablolar?”</p>

    <p>“Hepsi burada. Şimdi ne?”</p>

    <p>Wong o anın tadını çıkardı. Katı yürekli, çok kuvvetli bir adam olan kaptan, onu yolda görüp şapkasını yere düşüren tiplerdendi, ama şimdi Wong’un karanlık becerileri karşısında ürküyordu.</p>

    <p>“Şimdi ne?” diye tekrarladı Wong. “Şimdi ben çalışıyorum. Sen tekneni kaldırıyorsun.”</p>

    <p>Patlayıcı iskelesinde, bir düzine kadar tüfekli demiryolu polisi vardı. Bunlardan üçü, bütün dikkatleriyle yük vagonlarından birinden her biri otuz kilo gelen ve on iki santimlik dinamit çubuklarıyla dolu, sekiz yüz sandığı boşaltan işçileri gözlüyordu. Döldü, Delaware’deki Du Pont Firması tarafından üretilen bu dinamitlerin Lillian Itayfası tarafından mavnaya nakledilişini izliyordu. Asıl mesleği banka denetçiliği olan bir diğeriyse, faturalarını ve irsaliyelerini inceleyerek mavna kaptanının başını ağrıtıyordu.</p>

    <p>Lillian Tin kaptanı Whit Petrie’nin öfkesi burnundaydı. Daha şimdiden nehirde seyrini çok kolaylaştıracak olan met zamanını kaçırmıştı. Biraz daha gecikecek olurlarsa Sutton Point’teki taşocağına kadar olan doksan kilometrelik yolu akıntıya karşı geçmek zorunda kalacaklardı. Bu yetmiyormuş gibi, Southern Pacific’li yeni patronları, New Jersey Central’lı eski patronlarından da ucuzcuydular; kaptanın sevgili gemisi Oxford için gereken onarımlara bile para harcamak istemiyorlardı. Geleneklere aykırı olarak gemisinin adını da değiştirip Lillian yapmışlardı. Üç kuruşluk aklı. olan herkes, bir deniz aracının adını değiştirmenin uğursuzluk getireceğini bilirdi; dahası, gemiye Lillian I adını verip basit bir sayıya indirgemişlerdi.</p>

    <p>“Bakın, bir fikrim var,” dedi artık iyice sıkılmıştı kaptan. “Ben eve gidip karımla yemek yiyeyim. Gemiyi de sizler kullanın.”</p>

    <p>Polisler buna hiç gülmediler. Geminin yirmi beş ton dinamitten oluşan kargosunun yasal olduğuna, teslimatı Hudson Valley kayalıklarında taş çıkartan yasal bir müteahhide yaptığına kanaat getirdikten sonra gitmesine izin verdiler.</p>

    <p>Ama o kadar çabuk değil!</p>

    <p>Tam halat alırlarken uzun boylu, asık suratlı, sarı saçlı, şık bir züppe; yanında kaşındaki boksör yaraları sayılmazsa Beşinci Cadde hovardalarına benzeyen yardımcısıyla birlikte iskeleye geldi, ikisi de akrobatlara özgü çevik hareketlerle tekneye atladıktan sonra, sarı saçlı olanı, kaptana Van Dorn rozetini gösterip soruşturma şefi Isaac Bell olduğunu söyledi, yardımcısı da Dedektif Archibald Abbott’tu. Petrie’nin belgelerini görmek istediler. Bell’in gözlerindeki buzlu ifadeyi gören Petrie, “yemeğe eve gitme” esprisini yapmadı ve sabırla bütün belgelerinin o öğleden sonra belki onuncu defa incelenmesini bekledi.</p>

    <p>Çok sonra şefin yardımcısı olan Abbott, tipik New York’lu külhanbeyi ağzıyla, “Tamam, kaptan, gidebilirsin. Seni alıkoyduğumuz için kusura bakma, ama her önlemi almak zorundayız,” dedi. Bir işaret çakıp Southern Pacific Şirketi polislerinden kolları goril koluna benzeyen boğa gibi bir adamı çağırdı. “McCollen, sen Kaptan Petrie’yle birlikte gidersin. Hudsoriun yukarısında, Sutton Point’teki Pulverized Slate Şirketi’ne gidiyor. Rotanızı değiştirmeye kalkışan biri olursa hemen vur!”</p>

    <p>Soma Abbott, kolunu Isaac Bell’in omzuna atıp onu borda iskelesine yönlendirmeye çalıştı. “İşte bu kadar dostum. Tam bir haftadır nefes almadan bu işle uğraştın. Şimdi işin başına güvenilir adamlar bıraktın. Bu gece izin kullanıyoruz.”</p>

    <p>“Hayır,” diye gürledi Bell. Gözü hâlâ yük treninde kalan beş vagondaydı. Hava kararmaya yüz tutmuştu. Üç demiryolu muhafızı, raylarla ana iskele arasındaki kapıya bir makineli tüfek yerleştiriyordu.</p>

    <p>“Bay Van Dorn’un emirleri,” dedi Abbott. “Eğer bu gece izin yapmazsan seni bu vakadan çekecekmiş; tabii, beni de. Adam ciddi Isaac. Etrafında dinç beyinler görmek isliyor. Bize Follies için bilet bile almış.”</p>

    <p>“Follies kapandı sanıyordum.”</p>

    <p>“Turneye çıkmadan önce özel bir gösteri yapacaklarmış. Gazete eleştirmeni olan arkadaşım bu gösteri için, yıllardan beri gördüğüm en güzel müzik, en güzel kızlar ve eğlenceydi diyor. Şehirdeki herkes bilet alabilmek için gişelerin önüne yığılmış, bizimse biletimiz var. Hadi, üstümüzü değişip önce benim kulübümde bir yemek yiyelim.”</p>

    <p>“Önce,” dedi Bell. “Üç tane tepeleme dolu kömür vagonunun tekerlekleri kilitlenmiş halde kapının öbür tarafında park etmesini istiyorum; bakarsın birinin aklına lokomotifle kapıyı yarıp geçmek gelebilir”</p>

    <p><span>&nbsp;</span></p>
  </div>
</body>
</html>
