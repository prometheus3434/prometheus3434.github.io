<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">19</h1>

    <div>
      <br />
    </div>
  </div>

  <div>
    <p>Tren durduğu anda Sabotajcı uykusundan uyandı. Güneşliği biraz aralayınca, pembe Sherman granitinden yansıyan güneşi gördü. Kahvaltı saatinde Cheyenne’de olacaklardı. Bir saat daha uyuyabileceğine sevinerek gözlerini kapadı.</p>

    <p>Tali hatta duran Limited’in yanından yıldırım hızıyla bir lokomotif geçti.</p>

    <p>Sabotajcı gözlerini açtı. Hemen vagon görevlisini çağırmak için zile bastı.</p>

    <p>“George,” dedi Jonathan’a. “Neden durduk?”</p>

    <p>“Su almak için efendim.”</p>

    <p>“Neden o tren bizi geçti?”</p>

    <p>“Bilmiyorum efendim.”</p>

    <p>“Bizim tren Limited.”</p>

    <p>“Evet efendim.”</p>

    <p>“Hangi tren bundan daha hızlı olabilir, lanet olası ?”</p>

    <p>Vagon görevlisi ürktü. Senatör Kincaid’in yüzü birden öfkeyle buruşmuş, gözleri kızarmış, ağzı nefretle büzülmüştü. Jonathan dehşet içinde kaldı. Senatörün tek lafıyla onu işten kovabilirler, bir sonraki durakta trenden atıveriilerdi. Ya da burada Rocky Dağları’nın tepesinde. “Bizi geçen bir tren değildi efendim. Sadece tek başına bir lokomotifti.”</p>

    <p>“Tek bir lokomotif mi?”</p>

    <p>“Evet efendim! Sadece o ve kömür vagonu.”</p>

    <p>“O halde kiralanmış özel bir lokomotif olmalı.”</p>

    <p>“Öyle olmalı efendim. Söylediğiniz gibi olmalı. Çok hızlı gidiyordu efendim.”</p>

    <p>Sabotajcı sırtüstü uzanıp ellerini başının arkasına yastık yaptı ve düşünmeye başladı.</p>

    <p>“Başka bir emriniz var mı efendim?” diye sordu Jonathan çekinerek.</p>

    <p>“Kahve.”</p>

    <p>Bell’in lokomotifi, Cheyenne’in depo alanlarının yanından hızla geçip sabah dokuz civarında Union İstasyonu’na vardı. Hiç oyalanmadan, istasyondan bakınca üç katlı binalar arasında en güzel görünen bir tanesine, Inter-Ocean Oteli’ne gitti. Güvenlik görevlisi kapıdan giren uzun boylu adamın yırtık smokinini ve kan içindeki gömleğini görünce, hemen ona engel olmak için yanına gitti.</p>

    <p>“Bu şekilde buraya giremezsiniz.”</p>

    <p>“Bell. Van Dorn Şirketi. Beni hemen bir terziye götürün. Bir mağaza sahibini, ayakkabı boyacısını ve berberi buraya getirin.”</p>

    <p>“Bu taraftan gelin efendim... Size bir doktor çağırayım mı?”</p>

    <p>“Zamanım yok.”</p>

    <p>Kırk dakika sonra Overland Limited, Union İstasyonu’na girdi.</p>

    <p>Isaac Bell platformun tam ortasında bekliyordu; görünüşü, hissettiğinden çok daha iyiydi. Bütün vücudu sızlıyor, her soluk alışında kaburgaları acı veriyordu. Ama yıkanıp tıraş olmuş, bir gece önceki gibi üstüne siyah smokin, bembeyaz bir gömlek giymişti; yine ipek papyonu vardı ve çizmeleri ayna gibi parlıyordu.</p>

    <p>Şiş dudakları hınzır bir tebessümle yayılmıştı. Bu irende birisi hayatının sürpriziyle karşılaşacaktı. Bakalım, Sabotajcı, onu gördüğü zaman şok olup kendi kendini eleverecek miydi?</p>

    <p>Tren daha tam durmadan Bell, restoran vagonunun hemen önündeki pulmana bindi. Basamakları güçlükle çıktıktan sonra doğruca restoran vagonuna gitti. Onu seyredenleri yanıltmak için dimdik yürüyordu. Garsondan, ona her iki kapıyı da kol kıyabileceği, ortada bir masa vermesini istedi.</p>

    <p>Önceki gece, gözlem vagonunda bin dolar bahşiş bırakması tren personelini etkilemişti. Derhal istediği gibi bir masaya oturtulduktan sonra, kahveyle fırından yeni çıkmış çörek veya taptaze Wyoming alabalığı sipariş etmesi için dostça öneriler yapıldı.</p>

    <p>Bell, restoran vagonuna girerken onu görenlerin nasıl tepki vereceğini ölçmek için, herkesin yüzüne dikkatle baktı. Birkaç kişi, üstünde halâ smokin olmasını gülümsemelerle ve, “Gece uzun sürdü galiba,” gibi yorumlarla karşıladı. Chicagolu mezbaha sahibi ve tıraş olurken sohbet ettiği satış temsilcisi, ona dostça el salladılar.</p>

    <p>Yargıç Congdon vagona girip yanma geldi ve, “Sana katılamayacağım için bağışla Bay Bell,” dedi. “Genç ve güzel bir hanım eşlik etmediği takdirde sabahlan yalnız olmayı yeğlerim “</p>

    <p>Gözlerinden akşamdan kalma izler okunan Kenny Bloom, sendeleyerek vagona girip Bell’in yanına oturdu.</p>

    <p>“İyi sabahlar,” dedi Bell.</p>

    <p>“Nesi iyi be... Hey, senin yüzüne ne oldu öyle?”</p>

    <p>“Tıraş olurken kestim “</p>

    <p>“George! George! Çabuk kahve getir, yoksa birisi ölecek.”</p>

    <p>Avukat Bruce Payne, onlara katıklı ve o sabah Cheyenne gazetelerinde okuduğu bir haber hakkında konuşmaya başladı. Kenny Bloom gözle</p>

    <p>rini kapadı. Son kalan boş koltuğa Jack Thomas oturdu ve Bell’e, “Yüzüne ne oldu?” diye sordu.</p>

    <p>“Tıraş olurken kestim.”</p>

    <p>“İşte senatör de geldi! Eyvah, ona yer kalmamış. George! George! Senatör Kincaid’e bir koltuk getir hemen. Onun kadar para kaybeden birinin sofrada tek başına oturmaması lazım.”</p>

    <p>Bell, Kincaid’in ağır adımlarla, tanıdıklarına baş selamı vererek masaya doğru gelişini seyretti. Senatör birden irkildi. İyi giyimli satış temsilcisi oturduğu masadan fırlayıp, onunla tokalaşmak için elini uzatmıştı. Kincaid, adama buz gibi bir bakış attıktan soma yanından yürüyüp geçti ve Bell’in masasına geldi.</p>

    <p>“Günaydın baylar. Memnun musunuz Bay Bell?”</p>

    <p>“Ne için senatör?”</p>

    <p>“Ne için mi? Dün gece yaklaşık bir milyon dolar kazanmanızla ilgili... ki, o miktarın önemli bir kısmı da benimdı.”</p>

    <p>“Demek dün gece yaptığım şey oydu,” dedi Bell gözleri hâlâ kapıda.</p>

    <p>“Hatırlamaya çalışıyordum. Dikkate değer bir şeyler olduğundan emindim.”</p>

    <p>“Galiba bir şey yüzünüzün tam ortasına dikkat çekmiş. Ne oldu? Hareket halindeki bir trenden mi düştünüz?”</p>

    <p>“Sinekkaydı tıraş,” dedi Bell gözleri hâlâ kapılarda. Ama son masa da boşalana kadar oyalandığı halde, onu görüp şok olan kimseye rastlamadı. Buna çok fazla şaşırmadı, ama biraz hayal kırıklığına uğramamış da değildi. Zaten uzak bir ihtimaldi. Belki, Sabotajcı’yı kendisini eleverecek kadar ürkütmemiş olabilirdi, ama bundan böyle endişesi artacak, her an dikkatli davranacaktı. Bir Van Dorn dedektifinin uçamadığını kim söylemişti ki?</p>

    <p><span>&nbsp;</span></p>
  </div>
</body>
</html>
