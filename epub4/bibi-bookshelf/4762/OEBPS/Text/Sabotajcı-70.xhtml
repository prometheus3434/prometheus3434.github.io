<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">32</h1>
  </div>

  <div>
    <p>Dağın yamacında açılmış daracık alanda raylar kayaları kucaklamış gibi görünüyordu. Sol tarafta, hâlâ dinamit izleri bulunan bir kayalık vardı. Sağdaysa sadece hava. Uçurumun yüksekliği birkaç metreden birkaç yüz metreye kadar değişiyordu. Bell bulunduğu yerden bakınca kanyonun dibindeki ağaçların tepelerini, yuvarlanmış kayaları ve nehirleri görüyordu.<br /></p>
  </div>

  <div>
    <p>Kırk metre önündeki rayları taradı. Dürbün ündeki modern Pono prizmaları ışığı yoğunlaştırıyor, bu sayede her bir traverse takılı sekiz somun başını görebiliyordu. Çikolata gibi kahverengi traversler altından kayıp geçmekteydi.</p>

    <p>“Her bir milde kaç tane bağ vardır?” diye sordu Malone’ye.</p>

    <p>“İki bin yedi yüz,” dedi ekip şefi. “Aşağı yukarı.”</p>

    <p>Art aida gelen kahverengi bağlar. Her birinde sekiz somun. Her bir somun tahtaya sımsıkı geçirilmiş. Her bir eklem yerini rayın altında gizlenmiş bağlama lamaları tutuyor. Sivri uçlu kırma taşlar yağmurda parlıyordu. Bell düzgün yüzeyde eğikler var mı diye bütün dikkatiyle bakıyordu.</p>

    <p>Gevşek duran taşlara, gevşemiş cıvatalara, eksik somunlara ve parıldayan raylardaki kırıklara da aynı titizlikle bakıyordu.</p>

    <p>“Dur!” diye bağırdı Malone.</p>

    <p>Bell hemen tabancasını ateşledi. Patlama sesi kayalık duvarda ve kanyonda yankılandı. Ama lokomotif durmamıştı.</p>

    <p>“Ateş et!” diye bağırdı Malone, “Bir daha ateş et!”</p>

    <p>Bell zaten tetiği çekmişti. Dönemecin bu kısmında uçurum bir hayli dikti; aşağıdaki kanyonun zemini yuvarlanmış kayalarla doluydu. Bell’in ikinci atışı üzerine fren balataları gürültülü bir şekilde tekerleklere yapıştı ve lokomotif hafifçe kayarak durdu. Bell hemen aşağı atlayıp koşmaya başladı. Malone de arkasındaydı.</p>

    <p>“İşte, orada!” dedi Malone.</p>

    <p>Trenin yedi metre önünde durup kırma taşların üstündeki, neredeyse gözden kaçacak bir yumru gördüler. Normal olarak ezilmiş kırma taşlar, traverslerden uçurum kenarına kadar dümdüz gelirken, burada birkaç santim daha yüksekte kalmıştı.</p>

    <p>“Fazla yaklaşma!” diye uyardı Malone. “Burasını kazmışlar galiba. Diğerlerinden yüksekte kalmış, görüyorsun değil mi?”</p>

    <p>Bell doğruca o tümseğe gidip üstüne bastı.</p>

    <p>“Dikkat et!”</p>

    <p>“Sabotajcı mayını sadece bir lokomotifin ağırlığıyla patlayacak şekilde döşemiştir.” dedi Bell.</p>

    <p>“Bundan çok emin gibisin.”</p>

    <p>“Öyleyim,” dedi Bell. “Patlayıcısını bir drezin için harcamayacak kadar akıllıdır.”</p>

    <p>Diz çöküp traversi dikkatle inceledi. Ezik taşların üstünde elini gezdirdi.</p>

    <p>“Ama burada son zamanlarda kazı yapıldığını gösteren bir belirti göremiyorum. Bu taşlar epey zamandan beri buradaymış. Üstlerindeki kömür tozlarını görüyor musun?”</p>

    <p>Malone isteksizce yaklaştı. Sonra Bell’in yanında diz çöküp kafasını kaşıdı. Elini yağmurda çamurlaşmış kömür tozu üstünde gezdirdi. Birden ayağa kalktı.</p>

    <p>“Patlayıcı değil, sadece kötü işçilik,” dedi. “Bu alanı kimin döşediğini de çok iyi biliyorum. Elimden çekeceği var. Kusura bakma Bay Bell. Yanlış alarm.”</p>

    <p>“Güvenlik her şeyden önce gelir,” dedi Bell.</p>

    <p>O sırada tren ekibi aşağıya inmişti. Arkalarından elli işçi trenden çıkmış, diğerleri de onlara katılıyorlardı.</p>

    <p>“Herkes trene dönsün!” diye bağırdı Malone.</p>

    <p>Bell makinisti kenara çekti.</p>

    <p>“Neden hemen durmadın?”</p>

    <p>“Hazırlıksız yakalandım. Harekete geçmem birkaç saniye sürdü.”</p>

    <p>“Hazırlıklı olmalısın!” dedi Bell sertçe. “Onca insanın hayatı senin elinde.”</p>

    <p>Herkesi trene soktuktan sonra yola devam ettiler.</p>

    <p>Traversler altlarından kayıp giderken Bell yine büyük bir dikkatle düz zeminde çıkıntı, dağınık duran taşlar, eksik cıvatalar ve somunlar var mı, diye bakıyordu.</p>

    <p>Tren yirmi beş kilometre boyunca düşük bir hızla yol aldı. Bell almış olduğu önlemlerin işe yaramış olması için dua ediyordu. Devriyeler ve aralıksız sürdürülen denetimler hattın emniyetli olmasını sağlamıştı. Önlerinde sadece beş kilometrelik yol kalmıştı, bundan sonra adamlar işbaşı yapıp 13 Numaralı Tünel’i delme çalışmasına tekrar başlayabileceklerdi.</p>

    <p>Yol üstündeki en derin kanyonun tepesindeki keskin virajı döndükleri sırada birden Bell’in gözüne sıra dışı bir şey çarptı. Önce ne olduğunu kestiremedi. Bir an sadece bir tuhaflık olduğunu sandı.</p>

    <p>“Malone!” dedi heyecanla. “Şuna bak! Ters olan ne var?”</p>

    <p>Malone öne eğildi, gözlerini kısıp baktı. “Bir şey görmüyorum.”</p>

    <p>Bell dürbünle rayları tararken bir eliyle dürbünü, diğeriyle tabancasını tutuyordu.</p>

    <p>Kırma taşlar düzdü. Eksik somun da yoktu. Traversler...</p>

    <p>Kat ettikleri yirmi beş kilometre boyunca elli bin tane travers üstünden geçmişlerdi. Bu elli binin hepsi de çikolata tonunda kahverengiydi; tahta katran suyuna batırılmış, koruyucu maddelere bulanmıştı. Şimdi, lokomotifin on beş metre ötesinde, Bell sarıya çalan beyaz renkte bir travers gördü... katran suyuna batırılmamış, yeni yapılmış bir bağa benziyordu.</p>

    <p>Bell art arda tetiği çekti.</p>

    <p>“Dur!”</p>

    <p>Makinist frene asıldı, tekerlekler kilitlendi, etrafı, çeliğin çeliğe sürtünme sesi kapladı. Ağır lokomotif kendi devinirlığıyle kayarken arkasında da yirmi vagonun itki gücü vardı.</p>

    <p>Bell ve Malone tren durmadan pilot kısmından atlayıp koştular.</p>

    <p>“Ne gördün?” diye sordu ekip şefi.</p>

    <p>“Şu traverse bak,” diye işaret etti Bell.</p>

    <p>“Aman Tanrım!” diye inledi Malone.</p>

    <p>İki adam geriye dönüp treni elleriyle durdurabileceklermiş gibi kollarını kaldırdılar.</p>

    <p><span>&nbsp;</span></p>
  </div>
</body>
</html>
