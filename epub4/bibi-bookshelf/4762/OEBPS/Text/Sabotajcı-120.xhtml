<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">48</h1>
  </div>

  <div>
    <p>Isaac Bell Sacramento’da zaman harcamadı. Önceden çektiği telgraf üzerine, yepyeni bir Pacific 4-6-2 lokomotife su ve kömür yüklenmiş, buhan hazır durumda onu bekliyordu. Birkaç dakika sonra Van Dom Ekspresi yola koyuldu.</p>

    <p>Bell yeni katılanları çalışmaların yapıldığı restoran vagonuna götürdükten sonra arka platformda bir süre durup düşündü. O tuhaf düşünce bir türlü aklından çıkmıyordu. Ben düşünülemeyecek olanı düşünüyorum.</p>

    <p>Charles Kincaid o poker oyununda budala numarası mı yapmıştı? Kincaid, onun dikkatini dağıtmak için mi masada toplanan büyük miktardaki parayı kazanmasına izin vermişti? Rawlins’te trenden atlayıp o iki boksörü onu öldürmek için tutan kişinin Kincaid olduğundan emindi. Sabotajcı’nın talimatıyla Osgood Hennessy’nin özel treninde, Philip Dow’un ona tuzak kurmasını da büyük ihtimalle Kincaid sağlamıştı. Bell’in savunmasız ol-duğu bir zamanda...</p>

    <p>Kincaid’in, Hennessy’nin muazzam riskler alışını takdir edermiş gibi yaptığını da hatırlıyordu. Hennessy’yi bankerlerin gözündeki itibarını bilerek karalamıştı. Bu da onun Sabotajcı hesabına çok etkili bir ajan olduğunu gösterirdi. Kurnaz bir casustu.</p>

    <p>Peki ya bu ünlü senatör Sabotajcının parayla beslediği bir ajan değilse? Onun casusu değilse?</p>

    <p>“Ben düşünülemeyecek olanı düşünüyorum,” dedi Bell yüksek sesle.</p>

    <p>Tren gittikçe hızlanıyordu.</p>

    <p>“Bay Bell! Bay Bell!”</p>

    <p>Bell sesin geldiği yana döndü.</p>

    <p>Tanıdık bir figür, elinde bavuluyla rayların üstünde deli gibi koşmaktaydı.</p>

    <p>“Treni durdurun!” diye bağırdı Bell; kondüktörün duyabilmesi için kapıyı açmıştı.</p>

    <p>Tren durdu. Bell yağmur ve terden sırılsıklam olmuş elini tutarak James Dashwood’u yukarı çekti.</p>

    <p>“Nalbandı buldum.”</p>

    <p>“Neden telgrafla bildirmedİn?”</p>

    <p>“Yapamazdım Bay Bell. Delirdiğimi sanacaktınız. Yüz yüze söylemek istedim.”</p>

    <p>Bell’in ters bakışını gören kondüktör vagona girip onları platformda yalnız bıraktı.</p>

    <p>“Nalbant taslak resimdeki yüzü tanıdı mı?”</p>

    <p>“Sabotajcı için kancayı yaptığı o gece sarhoş olduğunu itiraf etti. Ama gördüğü adamın çok önemli bir kişi olduğunu düşünüyor. O kadar önemli ki, ben bile inanmakta zorlandım. İşte bu yüzden size şahsen bildirmek istedim.”</p>

    <p>Isaac Bell, Dashwood’un omzuna bir şaplak indirip elini sıktı. “Teşekkür ederim James. Sen düşünülemeyecek olanı düşünülür hale getirdin. Sabotajcı, Senatör Charles Kincaid’den başkası değil.”</p>

    <p><span>&nbsp;</span></p>
  </div>
</body>
</html>
