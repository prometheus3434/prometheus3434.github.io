<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">35</h1>
  </div>

  <div>
    <p>Isaac Bell sabotaj ihtimaline karşı her çalışma ekibine birer gözcü yerleştirdi.</p>
  </div>

  <div>
    <p>Hennessy tüneli sonuna kadar açmanın işin sadece başı olduğunu söylüyordu. Niyeti ilk kar düşmeden önce köprünün karşı tarafında mümkün olduğu kadar uzağa ray döşemekti. En korkak Wall Street bankeri bile karlar ilkbaharda eridiği zaman ekspres yol inşaatının devam edeceğine inanır, diyerek böbürleniyordu.</p>

    <p>Bell dağın iç kısımlarına kadar olan hatta atlı polisler görevlendirdi. Sonra da Jethro Watt’tan kendi demiryolu polislerine bizzat kumanda etmesini istedi. Birlikte köprüye yürüdüler ve çeşitli noktalardaki nöbetçi sayısını artırmaya karar verdiler. Ardından, at sırtında çevreyi dolaştılar. Dev yapılı Watt, adı Thunderbolt olan çok büyük bir ata biniyordu. At ikide bir polis şefinin bacağını kemirmeye çalışıyor, Watt da hayvanın başına vurarak onu sakinleştiriyordu. Ama Thunderbolt’un bu oyunu bırakmaya niyeti yok gibiydi.</p>

    <p>O hummalı çalışma günü sonunda karanlık bastığında, marangozlar 13 Numaralı Tünel’in içinde payandaları dikmişler ve ana girişte kerestelerden oluşan bir kaya siperliği yapına işini bitirmişlerdi. Arkalarından hemen duvar ustaları gelmiş, hat ekibiyse koyağın kenarına kadar ray döşemişti.</p>

    <p>Osgood Hennessy’nin kırmızı treni, önündeki tepeleme malzeme dolu yük vagonlarını iterek tünelden geçip sıkı koruma altındaki köprüye kadar geldi. Hat ekipleri vagonlardaki rayları boşaltıp elektrik ışığı altında çalışmaya devam ettiler. Traversler daha Önceden köprü üstünde döşenmişti. Raylar boşaltıldıktan sonra, Hennessy’nin lokomotifi malzeme vagonlannı köprü ayakları arasındaki açıklığa kadar itti.</p>

    <p>Bin demiryolu işçisi nefeslerini tutmuş bekliyordu.</p>

    <p>Kulağa sadece mekanik sesler, lokomotifin pullaması, elektrik sağlayan dinamoların mırıltısıyla dökme demirin çeliğe sürtünmesinden çıkan gürültüler geliyordu. En öndeki raylarla dolu vagon ilerlerken, herkesin gözü Franklin Mowery’nin üstündeydi. Yaşlı köprü mühendisi dikkatle izliyordu.</p>

    <p>Isaac Bell, yaşlı mühendisin yardımcısı Eric’in sesini duydu. “Bay Mowery, Bay Hennessy’nin büyük Tuz Gölü üstündeki Lucin Ekspres Yolunu bitirdiğinde de şu anda olduğu gibi soğukkanlıydı.”</p>

    <p>“Ama,” dedi yaşlı mühendis, derin koyağa bir göz atarak. “O köprü suya çok daha yakındı.”</p>

    <p>Mowery bastonuna dayanmış bakarken yüzünde hiçbir ifade yoktu; ne heyecan, ne de endişe... Dişleri arasında yanmamış bir pipo vardı.</p>

    <p>Bell, adamın piposunu seyrediyordu. Malzeme vagonu hiçbir sorun çıkmadan köprünün karşı ucuna geçince işçiler sevinçle bağırdılar; Mowery o zaman piposunu ağzından çıkardı ve ezilmiş sapından dişine takılan kıymıkları temizledi.</p>

    <p>“Neyse,” dedi Mowery yanındaki Bell’e. “Köprüler tuhaf yapılardır, ne olacağını kestirmek zordur.”</p>

    <p>Öğlen olduğunda köprü üstündeki ikinci ray hattı da çekilmişti.</p>

    <p>Bu hummalı çalışma sonunda düzinelerce rampa hattı döşenmiş, çok kısa süre içinde o ıssız plato bir demiryolu bakım istasyonuyla inşaat depo alanı oluvermişti. Hennessy’nin özel kırmızı treni koyağın karsı tarafında, yüksekte kalan bir tali hatta park etmiş; Southern Pacific başkanı buradan bütün operasyonu seyredebiliyordu. Art arda malzeme trenleri köprüyü geçmeye başladı. Bu müjdeli haber telgrafla Wall Street’e iletildi.</p>

    <p>Hennessy’nin telgrafçısı, Belle birkaç tane şifreli mesaj getirdi.</p>

    <p>Kıtadaki hiçbir telgraf operatörü, J. J. Meadows kadar sıkı bir tahkikattan geçmemişti. Van Dorn ajanları, adamla ilgili çok derin bir soruşturma sonunda onun tamamen dürüst ve satın alınamayacak biri olduğuna karar vermişlerdi, Ne var ki, Teksas Wall Hatfield’in asi telgraf memurlarıyla silahlı çatışmaya girdiğini unutmayan Bell işini şansa bırakmıyordu. Van Dorn Şirketi’yle olan bütün haberleşmesi şifreliydi. Bell özel kompartımanına gidip kapıyı kilitledi ve mesajları deşifre etti.</p>

    <p>Bunlar, Hennessy’nin yakın çevresindeki casusu bulmak için yapılan soruşturmaların ilk sonuçlarıydı. Southern Pacific başmühendisinin geçmişinde kuşku uyandıracak hiçbir sev yoktu. Adam şirkete, Osgood Hennessy’ye ve mesleğine sadıktı.</p>

    <p>Aynı şeyler Franklin Mowerv için de belirtilmişti. Adamın hayatı, meslek başarılarıyla dolu açık bir kitap gibiydi. Yoğun çalışmalarının yanı sıra hayırseverliği de göze çarpıyordu. Mowery, bir Melodist yetimhanesinin müdürlüğünü de üstlenmişti.</p>

    <p>O yaşta ve ayrıcalıklı bir genç kadın olarak Lillian Hennessy’nin birçok kere tutuklanmış olması çok şaşırtıcıydı; ama bunların hepsi de kadınların oy kullanma hakkı için yapılan mitinglerde olmuştu. Tabii, her defasında suçlamalar geri alınmıştı. Demek ki, ülkenin en büyük demiryolu şirketi sahibi olan bir babanın baskısı genç kadını böyle etkilemiş, diye düşündü Bell.</p>

    <p>Hennessy’nin adını verdiği iki bankerden biri sahtekârlık suçundan mahkûm olmuş, diğerininse adı bir boşanma davasında geçmişti. Avukatlardan biri İllinois’te barodan kovulmuş, diğeriyse demiryollarının geleceğiyle ilgili ön bilgi edinmesi sayesinde muazzam bir servet yapmıştı. Van Dom soruşturmacılarının raporuna göre, bu iki adamın geçmişi pek temiz sayılmazdı; barodan kovulan avukat daha sonra tekrar baroya kabul edilmişti. Ama Bell’in ilgisini çeken adam, servet sahibi olan Erastus Charney’di. Bu adam rüzgârın hangi yönden eseceğini önceden bilerek yatırımlar yapmıştı. Bell, Charney için daha ayrıntılı bir soruşturma talimatı verdi.</p>

    <p>Seksi Bayan Comden’in demiryolu başkanının metresi olmadan önce de renkli bir hayatı olması, Bell’i şaşırtmadı. Çocukluğunda dâhi bir piyanist kabul edilen bu kadın ilk konserini on dört yaşındayken New York Filarmoni Orkestrasıyla vermiş, Şopen’in iki numaralı piyano konçertosunu seslendirmişti. Van Dom ajanının bunun için, ‘”Hangi yaşta olursa olsun çalması zor bir eser,” diye yorumu vardı. Emma Comden, ABD ve Avrupa’da turnelere katılmış, Leipzig’de bir süre eğitim görmüştü. Saray çevresinden çok zengin bir doktorla evlenmiş, fakat sonra genç ve soylu bir süvari subayıyla kaçtığı için doktor, onu boşamıştı. Subayın bunu skandal kabul eden ailesi müdahale edene kadar Berlin’de yaşamışlardı. Emma, daha sonra Comden adında parasız bir portre ressamıyla evlenmiş, fakat bir yıl geçmeden dul kalmıştı. Konser piyanistliği günleri çok geride kalan ve beş parasız haldeki dul Comden; Önce New York, sonra New Orleans, daha sonra da San Francisco’ya gelmiş, burada bir gazete ilanıyla Lillian Hennessy’nin özel öğretmeni olmuştu. Emma’nın göçebe hayatı, her an yolculukta olan Hennessy’nin özel treninde devam etti. Ender de olsa, Hennessy bir davete katıldığı zaman güzel Bayan Comden yanından eksik olmuyordu. Van Dorn ajanı; herhangi bir politikacı, banker veya sanayicinin eşi Emma’yı hor görmeye kalkarsa, hali dumandır, diye yorum yapmıştı.</p>

    <p>Charles Kincaid’in hayatı, Preston Whiteway’in gazetesinin verdiğinden daha az renkliydi. Kısa bir süre West Point Askeri Akademisi’nde mühendislik okuduktan sonra inşaat mühendisliğinde karar kılıp West Virginia Ünıversitesi’nden mezun olmuştu. Daha sonra yüksek lisans için Münih’teki Technische Hochschule’ye gitmiş, sonra da Bağdat Demiryolu’nu inşa eden bir Alman firmasında çalışmıştı. “Kahraman Mühendis” hikâyesi biraz kuşkuluydu. Kincaid’in o sırada bölgede tehdit altındaki Amerikalı hemşireleri ve misyonerleri kurtarmasıyla ilgili gazete haberlerini. Van Dorn ajanı pek gerçekçi bulmamıştı.</p>

    <p>Bell telgrafla iki soru daha sordu. Kincaid neden West Pointten ayrılmış? ve Eric Soarcs kim?</p>

    <p>Franklin Mowery nin asistanı, adamın yanından hiç ayrılmıyordu. Yaşlı mühendis, Hennessy’nin işleriyle ilgili ne biliyorsa, bunu genç Eric de biliyordu.</p>

    <p>Genç asistan deyince aklına James Dashwood geldi. Coast Line Limited’i raydan çıkaran kancayı yapan nalbandı yakalaması neden bu kadar uzun sürmüştü? Isaac Bell, Dashwood’un özenle hazırlanmış raporunu bir kez daha okudu. Sonra da stajyer dedektife Los Angeles bürosu kanalıyla bir mesaj çekti.</p>

    <p><span class="ITALIK">NALBANT İÇKİYİ BIRAKMIŞ.</span></p>

    <p><span class="ITALIK">İÇKİ BIRAKMA TOPLANTILARINI ARAŞTIR.</span></p>

    <p>Isaac Bell’e, Eric Soares hakkındaki rapor Kansas bürosundan geldi. Eric yetimdi, Cornell Üniversitesi’nde Franklin Mowerynin bursuyla okumuş, sonra da onun yardımcısı olmuştu. Onun için, kimi çok yetenekli mühendis, kimiyse çok cömert bir adamın eteklerine tutunan bir zıpçıktı diyordu.</p>

    <p>Bell, Mowery’nin yardımı olmadan saha çalışmaları yapacak fiziki durumda olmadığını biliyordu. Köprüde bitirilmiş bir işi kontrol etmek gibi, bedensel faaliyet gerektiren görevleri Eric’e yaptırıyordu. Soruşturmayı derinleştirmeleri için Kansas bürosuna bir telgraf talimatı gönderdi.</p>

    <p>“Özel mesaj var Bay Bell.”</p>

    <p>“Teşekkür ederim Bay Meadows.”</p>

    <p>Bell bunun Marion’dan olmasını umarak telgrafı kompartımanına götürdü. Evet, mesaj ondandı ve Bell okurken çok mutlu oldu.</p>

    <p><span class="ITALIK">PRESTON WHITEWAY’IN CASCADE KIR OTELİN’DEKİ GÜNÜN HABERLERİ FİLM ÇEKİMİNE KATILMAK İSTEMİYORUM.</span></p>

    <p><span class="ITALIK">SEN HÂLÂ ORADA MISIN? VE NE YAPMAMI İSTERSİN?</span></p>

    <p>Bell hemen Lillian Hennessy’yi aradı. Kızın tutkulu yaklaşımından kurtulmak ve Archie Abbott’u annesinin dırdırından kurtarmak için uyguladığı plan işe yarıyor gibiydi. New York’tan geldiği günden beri sohbetleri hep Abbott’u konu alıyordu ve artık Bell’e çok sevdiği bir ağabeyi gibi davranmaya başlamıştı. Lillian’la konuştuktan sonra Marion’a cevabını bildirdi.</p>

    <p><span class="ITALIK">GELSENE! ÖZEL TRENDE HENNESSY’NİN MİSAFİRİ OL.</span></p>

    <p>Bell soruşturmaları ve Cascade Kanyonu Köprüsü’nü korumak için çabalarını sürdürürken, demiryolu inşaatı da bütün hızıyla devam ediyordu. Ekspres yol, köprü üstünden kanyonu aştıktan iki gün sonra platonun uzak tarafında malzeme getiren onlarca yük vagonunu barındırabilecek bir depo alanı oluşmuştu. Parça parça bir katranlama tesisi getirilmişti. Bu tesis; üst üste yığılı traverslerin bulunduğu yerde kurulduktan kısa bir süre sonra işlenmemiş tahtalar koruyucu maddelerle bulanmaya, bacalarından simsiyah dumanlar çıkmaya başladı.</p>

    <p>East Oregon Kereste Şirketi’nden travers getiren katır arabaları artık kiriş ve kalas taşıyordu. Bir tren dolusu marangoz gelmiş, lokomotifler ve elektrik sağlayan dinamolar için barınaklar, nalbant atölyeleri, mutfaklar, işçiler için yatakhanelerle atlar ve katırlar için ahırlar yapıyorlardı.</p>

    <p>Son tüneli açmış, köprünün Öbür yanma geçip depo alanlarını stratejik konumlara yerleştirmiş olan Hennessy, artık eleman ve malzemeyi doğruca Kaliforniya’dan getirebilecekti. Bu altı yüz kilometrelik hattı ve köprüyü korumak da Van Dom dedektiflerine ve Southern Pacific Demiryolu polislerine kalıyordu. Isaac Bell, Van Dorn’a bir telgraf çekip, bir an önce yetersiz sayıdaki elemanlarının desteklenmesi için ABD Kara Kuvvetleri’nden asker sağlamasını istedi.</p>

    <p>Cascade Kanyonu Köprüsünün on beş kilometre yukarısındaki East Oregon Kereste Şirketinde sabahtan akşama kadar yoğun bir çalışma devam ediyordu. Modern buharlı vinçlerle en sarp yamaçlardaki keresteler bile fabrikaya çekiliyor, birbiri ardına kesilen traversler katır arabalarına yüklenip berbat yollarla aşağıya gönderiliyordu. Gece olduğunda, yorgunluktan bitkin haldeki kereste işçileri uzaktan gelen lokomotif düdüklerini duyuyor, demiryolunun bâlâ daha fazla keresteye gerek duyduğunu hatırlıyorlardı.</p>

    <p>Köprüyle kamp arasındaki on beş kilometrelik mesafe arabacıların gözünde yüz kilometreyi buluyordu. Dağ yolu o kadar engebeliydi ki, fabrikanın hırslı ve açgözlü yöneticisi olan Gene Garret Büyük Panik’te işsizlik sorunu ortaya çıktığı için memnundu; ekonomi iyi günlerinde olsaydı burada çalışacak adam bulamazdı. Arabacılar bu dağlara tırmanmak yerine daha kolay iş bulurlardı. Cumartesi geceleri ücretlerini alıp eğlenmek için kasabaya nehirden kanoyla giden işçiler de pazar günü işe dönmek için on beş kilometre yürümek zorunda kalmazlardı.</p>

    <p>Keresteciler kampının yanında muazzam bir yapay göl oluşmuştu. Üç dağın yamacı altında bulunan kâse biçimindeki bu doğal çukur her gün çamurlu suyla doluyordu. Dördüncü taraftaysa kerestelerle ve kayalarla yapılmış bir baraj vardı. Bu baraj yıllar önce tesisteki testereye enerji sağlamak için değirmen deresi önünde bulunan özgün duvarın on yedi metre üstünde kalıyordu. Enerji artık, East Oregon Kereste Şirketi’nin parça parça öküz arabalarıyla taşıttığı buharlı vinçle sağlanıyordu. Özgün değirmen deresi giderek derinleşen gölün altında kaybolmuştu. Yükselen suların altında kalmaması için ahırlar, yatakhane ve yemekhaneler daha önce de iki defa, üstte bulunan yerlere taşınmıştı.</p>

    <p>Sabotajcı bu barajla gurur duyuyordu.</p>

    <p>Tasarımını çizerken kunduzların yaptığı bendi esas almıştı; böylece bu bent suyun akışım tamamen kesmeden kontrol, edebiliyordu. Yaptığı tasarımda değnekler yerine dev ağaç gövdeleri, çamur yerine de insan boyunda kayaları kullanmıştı. Bütün iş, nehir suyunu gölü dolduracak kadar hapsedip, nehrin geri kalan kısmında akışın normal görünmesini sağlamaktı. Cascade kasabasının önünden geçen nehrin su seviyesi, sonbahar için biraz alçak olsa da, kasaba sakinleri bunun pek farkında değildiler. Cascade Kanyonu Köprüsü yeni inşa edilmiş olduğu için, geçmişteki su seviyelerini gösteren bir iz de kalmamıştı.</p>

    <p>Yönetici Garret bu gölün amacını veya yapılan onca yatırımın karşılığını kereste işinden çıkarıp çıkaramayacaklarını sorgulayacak değildi. Sabotajcının paravan şirketi, bu kereste işletmesini gizlice satın aldıktan sonra demiryolu inşaatına sağladığı her travers ve kalas için ona yüklü bir ikramiye ödüyordu. Garret’in tek düşüncesi, kar bastırmadan önce işçilerinin suyunu çıkarmak pahasına onlardan azami ürün almaktı.</p>

    <p>Sonbahar yağmurlarıyla nehri besleyen sayısız çay ve dere kabardıkça gölün seviyesi yükseliyordu. Sabotajcı buruk bir mizah anlayışıyla buna Lillian Gölü adını vermişti. Yaptığı hesaba göre daha şimdiden bir milyon ton su derin kanyonu doldurmuştu. Cascade Kanyonu Köprüsü kendisinin neden olduğu çatlaklar yüzünden çökmese bile, bunun gerçekleşmesi için Lillian Gölü bir milyon tonluk garantiydi.</p>

    <p>Atını döndürüp patikada iki kilometre yol aldıktan sonra bir dere kenarındaki ahşap kulübeye vardı. Kulübenin önünde yakacak odunlar düzenle istif edilmiş, bacasından duman tütüyordu. Yola bakan tek bir penceresi vardı. Kulübenin dört bir yanındaki tüfek aralıkları sayesinde 360 derecelik bir ateş menzili oluşturulmuştu.</p>

    <p>Philip Dow kapıdan dışarı çıktı. Kırklı yaşlarında, sağlam yapılı, temiz tıraşlı, siyah kıvırcık saçlı, sakin bir adamdı. Chicago’lu olan Dow’un üstündeki siyah takım elbise ve melon şapka bu kulübeye pek de uygun değildi.</p>

    <p>Keskin gözleri ve ifadesiz yüzünü gören onun emekli bir polis veya keskin nişancı bir asker ya da bir kiralık katil olduğunu düşünebilirdi. Dow kiralık katildi. Maden Sahipleri Derneği onu ölü veya diri getirene on bin dolar ödül veriyordu. On altı yıl süren Coeur d’Alene grevleri sırasında Philip Dow çok sayıda adam öldürmüştü.</p>

    <p>Soğukkanlıydı, liderlik yeteneğine sahipti ve sadakati her şeyden üstün tutan bir namus anlayışı vardı. Bu özellikleriyle Charles Kincaid’in o güne kadar değil gerçek kimliğini bilenleri, yüzünü bir kez görenleri bile öldürme kuralını delen tek kişiydi. Kincaid, Vali Steunenberg’in öldürülmesinden sonra Kuzey İdaho’da kalamayan Dow’a sığınacak bir yer ayarlamıştı. Her türlü silahla öldürme ustası olan bu adam Sabotajcı’nın kereste kampında emniyetteydi ve minnettar olduğu gibi, sarsılmaz bir sadakatle ona bağlıydı.</p>

    <p>‘’Bu gece kır otelindeki ziyafete Isaac Bell de geliyor. Ona pusu kurmak için bir planım var.”</p>

    <p>“Van Dorn polislerini öldürmek kolay değildir,” dedi Dow. Bunu bir yakınma olarak değil, sadece bir olgu olarak belirtmişti.</p>

    <p>“Senin çocuklardan bu işi kıvırabilecek kimse var mı?”</p>

    <p>Dow’un “çocukları” bıçkın kereste işçilerinden oluşan bir çeteydi. Bunların çoğu kanun kaçağı olduğu için East Oregon Kereste Şirketinin</p>

    <p>ıssız fabrikası onlar için uygun bir yerdi. Kan ter içinde kereste doğramaktansa para karşılığı adam öldürmeyi tercih ederlerdi. Charles Kincaid onlarla hiç doğrudan temas kurmamıştı -hiçbiri onu tanımazdıfakat . Dowun komutası altında ya demiryoluna baskın yaparlar ya da Kincaid’in para ödediği, ama kararsızlık çeken suç ortaklarını tehditle yola getirirlerdi. Bunlardan ikisini Santa Monica’da yüzünü görmüş olan nalbandı öldürmeleri için göndermişti. Nalbant ortadan kaybolduğu için kereste işçileri de oradan kaçmışlardı. Güneşli ve az ağaçlıklı Kaliforniya; palabıyıklı, güçlü kuvvetli, yünlü elbiseleri içinde ve başlarına ödül konmuş ormancılar için emniyetli, bir yer değildi.</p>

    <p>“Ben yaparım’’ dedi Dow.</p>

    <p>“Kadını da gelecek,” dedi Sabotajcı. “Teorik olarak Bell’in dikkati dağılmış olacak. Bu durumda Bell’i hazırlıksız yakalamaları daha kolay olur.”</p>

    <p>“Ben yaparım, senatör. Sizin için en azından bu kadarım yapayım.”</p>

    <p>“İnceliğin için teşekkür ederim Philip,” dedi Kincaid. Dow’un kurallarını bildiği için ona resmi bir nezaket gösteriyordu.</p>

    <p>“Bell nasıl bir tip? Onun hakkında çok şey duydum, ama yüzünü hiç görmedim.”</p>

    <p>“isaac Bell, benim boyumda... aslında bir santim daha uzun. Yapısı bana benziyor, ama belki biraz daha zayıftır. Kanun koruyuculara özgü sert bir yüzü var. Saçları ve bıyığı sarı ve tabii, ziyafet için süslü bir kıyafet giymiş olacak... Bak, sana planımı anlatayım. Kadın, Hennessy’nin treninde kalacak. Bu iş geç saatlerde yapılmalı, ziyafetten dönmelerinden sonra. Hennessy’nin uyku sorunu var. Bir kadeh içki için geç saatte konuklarını davet eder...”</p>

    <p>Birlikte Dow’un temiz kulübesinin içine girdiler. Sabotajcı, muşamba kaplı masanın üstünde Hennessy’nin trenindeki yerleşimi gösteren bir kroki açtı.</p>

    <p>“Lokomotif ve kömür vagonundan geride duran, N ve N2 Hennessy’ nin özel vagonu. Sonraki, içinde bir geçit olan bagaj vagonudur. Özel kompartımanlar, C3 ve C4 bagaj vagonunun arkasındadır, daha sonra yemek vagonu, pulman ve salon vagonları gelir. Bagaj vagonu sınırdır. Bir davet olmadığı takdirde kimse oradan öteye geçemez. Bell’in nişanlısı C4 vagonunda 4 numaralı kompartımanda, Bell ise C4 vagonu, 1 numaralı kompartımanda olacak. Yatmak üzere önce kadın ayrılacak. Bell durumu idare etmek için biraz oyalanacaktır.”</p>

    <p>“Neden ?”</p>

    <p>“Henüz evli değiller.”</p>

    <p>“Anlayamadım.”</p>

    <p>“Tıpkı hafta sonunda şehir dışında bir kaçamak yapmak gibi,” diye açıkladı Kincaid. “Anlayışlı bir ev sahibi, gecenin bir vakti parmak uçlarına basarak çok uzun yol yürümesinler diye aralarında ilişki olan konuklarına birbirlerine yakın yatak odaları verir. Herkes durumu bilir tabii ama, bilmezlikten gelir; anlatabildim mi?”</p>

    <p>Dow omuz silkti; bu hareketiyle, aristokratları öldürmek onları anlamaktan daha önemlidir, der gibiydi.</p>

    <p>“Bell C4 vagonuna baş taraftan, Hennessy’nin salonundan gelecek. Arkaya doğru yürürken kadının kapısını tıklatacak. Kadın, onu içeri almak için kapıyı açınca sen bu girintiden dışarı çıkacaksın. Burası vagon görevlisinin durma yeridir. Ses çıkarmayacağı için cop kullanmanı öneririm, ama tabii, bu gibi ayrıntıları sana bırakıyorum “</p>

    <p>Philip Dow, kroki üstünde parmağını gezdirirken eylem planını düşündü. Eğer birine sevgi duyacaksa bu senatör olmalıydı. Herkes başına konan ödülü almak için onu elevermeye hazırken, bu adam, onun için fedakârlık yapmıştı. Üstelik, Kincaid bu işlerden anlıyordu. Planı temiz ve sadeydi. Ne var ki, kadın sorun çıkarabilirdi. Idaho’da cellat onu beklerken, yakalanmayı göze alamazdı. Kadın çığlık atmadan onu da öldürmek zorunda kalacaktı.</p>

    <p>Cop kullanmak mantıklıydı. Tabanca çok gürültü çıkarırdı, bıçakta ise en küçük bir hata çok yüksek sesli bir inlemeye neden olurdu. Hem zaten hayatı boyunca işlediği cinayetleri düşünecek olursa, tabanca, bıçak veya patlayıcıyla öldürdüklerinin toplamından daha fazlasını copla halletmişti. İçi kurşun saçmalarıyla dolu bir kese olan cop bir adamın şakağına indi mi, kafatasını parçalayıp beynini dışarı fırlatırdı.</p>

    <p>“Size bir şey sorayım senatör.”</p>

    <p>“Ne?”</p>

    <p>“Siz, Osgood Hennessy’yi yok etmek istiyorsunuz, değil mi?”</p>

    <p>Kincaid gözlerindeki ifadeyi Dow görmesin diye basını çevirdi. Adam farkında değildi, ama yerdeki ateş süngüsüyle kafasının parçalanması an meselesiydi.</p>

    <p>“Neden sordun?” dedi Kincaid.</p>

    <p>“İsterseniz onu ben öldürürüm.”</p>

    <p>“Ha,” dedi Kincaid gülümseyerek. Dow sadece yardım etmeye çalışıyordu. “Teşekkür ederim Philip. Ama onun sağ olması daha çok işime gelir.”</p>

    <p>“İntikam,” dedi Dow başını sallayarak. “Ona ne yaptığınızı bilmesini istiyorsunuz.”</p>

    <p>“Evet,” diye yalan söyledi Sabotajcı. İntikam ahmakların işiydi. Bin tane hakaret bile intikam zahmetine değmezdi. Osgood Hennessy’nin zamansız ölümü bütün planlarını altüst ederdi. Hennessy’nin vârisi Lillian daha yirmi yaşındaydı. Hennessy’nin bankerleri bir vesayet hâkimine rüşvet verip, servetini koruması için ona bir vasi tayin etmesini sağlarlardı. J. P. Morgan, Southern Pacific’in kontrolünü ele geçirmek için bu fırsata balıklama atlar, Lillian Hennessy’yi kendi vesayeti altına alırdı. Bütün bunlar da, “ayrıcalıklı azınlık” içinde bir numara olmak isteyen Kincaid’in hiç işine gelmezdi.</p>

    <p>Philip Dow, dikkatini yeniden krokiye yöneltmişti. Başka bir sorunu öngördü. “Ya vagon görevlisi yerinde oturuyorsa?”</p>

    <p>“O saatte yerinde olma ihtimali yok az. Ama orada bulunursa, onu nasıl halledeceğin sana kalmış”</p>

    <p>Philip Dow başını iki yana salladı. “Çaresiz kalmadıkça, ben işçileri öldürmem.”</p>

    <p>Sabotajcı sorgulayacı bakışlarla ona baktı. “Sadece bir vagon görevlisi. Üstelik beyaz da değil...”</p>

    <p>Dow bir adım geri çekildi; yüzüne karanlık bir ifade çökmüştü. “Bir trendeki en aşağılık iş, zencilerin bulabildiği en iyi iştir. Trendeki herkes vagon görevlisinin patronu olur. Bu da onu, benim gözümde işçi sınıfına sokmaya yeter.”</p>

    <p>Sabotajcı o güne kadar zencileri işçi hareketlerine dahil etmek isteyen sendikacı görmemişti. Öfkeli katili yatıştırmaya çalıştı. “Bunu alsana.”</p>

    <p>Dow’a altı uçlu gümüş bir yıldız, verdi.</p>

    <p>“Eğer vagon görevlisini sadece oradan uzaklaştırmak senin için yeterince emniyetliyse, ona bunu göster Philip.”</p>

    <p>Dow rozeti elinde tartıp üstündeki yazıyı okudu.</p>

    <p>“Southern Pacific Demiryolu polis komiseri?” Güldü. Vagon görevlisini öldürmek zorunda kalmayacağı için memnundu. “Bunu görünce adam ta Sacramento’ya kadar koşar.”</p>
  </div>
</body>
</html>
