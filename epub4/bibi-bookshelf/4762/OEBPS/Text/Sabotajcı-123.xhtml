<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">49</h1>
  </div>

  <div>
    <p>”Nereden biliyorsunuz?” diye sordu James Dashwood heyecanla.</p>

    <p>Isaac Bell bunu söylediği anda doğru olduğunu anlamıştı. Senatör Charles Kincaid Sabotajcının casusu değildi. Kincaid, Sabotajcı’nın kendisiydi.</p>

    <p>Charles Kincaid, senatörlere verilen bedava yolculuk pasosuyla bir saldırıdan diğerine koşuyordu. “Efendim, kendisi çok sık yolculuk yapar,” demişti Overland Ekspresi’ndeki kondüktör. “Bu devlet görevlilerini bilirsiniz, her an yoldadırlar.”</p>

    <p>Charles Kincaid, Hennessy’nin yakın çevresine sızmıştı. (Lillian Hennessy’ye kur yapma numarasıyla hep onun yanındaydı. Kızın babasına dalkavukluk yapıyordu. Yakın çevre içindeki görevli Erastus Charney’i satın alıp kullanmıştı.)</p>

    <p>Charles Kincaid her saldırısında en çok hasarı nasıl verebileceğini planlayan bir inşaat mühendisiydi. ( “Bir mühendis arayın,” diye dalga geçmişti.)</p>

    <p>“Nasıl bildiniz?”</p>

    <p>Bell, genç ajanın yüzündeki hayal kırıklığını görünce onun gönlünü almak istedi.</p>

    <p>“James, eğer sen bana öğrendiğin şeyi bildirmeseydin, bunu yüksek sesle söylemeye cesaret edemezdim. Seni kutlarım. Bu başarından Bay Van Dorn’un haberi olacak... Kondüktör! Treni sevk memurunun ofisine kadar geri alın. Telgrafını kullanacağım.”</p>

    <p>Sevk memurunun ofisi kalabalık istasyonun tam ortasındaydı. Yanından her tren geçişinde zemin sarsılıyordu. Bell hâlâ Cascade Kanyonu Köprüsü’nde bulunan Archie Abbott’a bir mesaj dikte etti: “SENIOR CHARLES KINCAIDİ TUTUKLA”</p>

    <p>Telgraf operatörünün gözleri fal taşı gibi açıldı.</p>

    <p>“Yazmaya devam et! ‘SABOTAJCI HNCAD’.”</p>

    <p>“Yazmaya devam et! ÇOK SIKI ÖNLEM AL. WISH CLARKE, WEBER VE FIELDS! NASIL GAFİL AVLADIĞINI UNUTMA.”</p>

    <p>“Gönder şimdi!”</p>

    <p>Telgraf operatörünün parmakları tuşların üstünde hızla dolaşmaya başladı. Ama TUTUKLA kelimesinden sonrası gelmedi, Eli donup kalmış-</p>

    <p>“Ne bekliyorsun?”</p>

    <p>“Hat kesildi.”</p>

    <p><span>&nbsp;</span></p>
  </div>
</body>
</html>
