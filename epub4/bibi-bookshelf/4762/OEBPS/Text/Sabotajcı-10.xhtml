<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">6</h1>
  </div>

  <div>
    <h1 class="para-style-override-2 sigil_not_in_toc">&nbsp;</h1>

    <p>Isaac Bell, Oakland Mole Terminali’nde trenden indiği zaman saat sabahın üçüydü. Southern Pacific Şirketi’nin San Francisco Körfezi içine inşa etmiş olduğu iki kilometrelik kayalık üstündeki bu istasyon, batı yönüne gidecek yolcular için son duraktı. Yük trenlerinin yüklerini gemilere boşaltabilmesi için iskele bir kilometre daha denize doğru uzamaktaydı, ama yolcular burada inip feribota binerlerdi.</p>

    <p>Bell, feribota doğru koşar adımlarla giderken her zaman çiçek aldığı yaşlı çiftçi kadın Lori March’i görebilmek için bakmıyordu. Saat cebinde Marion Morgan’ın dairesinin anahtarı vardı.</p>

    <p>Saçlarında halâ geceyi geçirdikleri samanlıktan izler bulunan gözleri mahmur gazeteci çocuklar, cırtlak sesleriyle, “Flaş haber! Flaş haber!” diye haykırarak San Francisco’da basılan bütün gazetelerin özel baskılarını satmaya çalışıyorlardı.</p>

    <p>İsaac Bell’in gözüne çarpan ilk manşet donup kalmasına neden oldu.</p>

    <p><span class="ITALIK">TREN SABOTAJCILARI COAST LINE LİMİTED’İ GLENDALE’ DE HENDEĞE YUVARLADILAR</span></p>

    <p>Bell kendim karnına bir bıçak saplanmış gibi hissetti. Glendale ile Cascade Cutoff arasında bin kilometre vardı.</p>

    <p>“Bay Bell, efendim? Bay Bell?”</p>

    <p>Gazete satan çocuğun hemen arkasında Van Dorn’un San Francisco ofisinden gelen bir ajan vardı. Yaşı gazete satıcısından daha büyük görünmüyordu. Kahverengi saçı inek yalamış gibi kafasına yapışmış, yanağında halâ yastığının izi vardı. Ama parlak gözleri heyecanla açılmıştı.</p>

    <p>“Ben, San Francisco ofisinden Dashwood’um Bay Bell. Bay Bronson, herkesi Sacramento’ya götürdü ve ofisi benim sorumluluğuma bıraktı. Yarın sabahtan önce dönmeyecekler.”</p>

    <p>“Limited konusunda ne biliyorsun?”</p>

    <p>“Az Önce burada, Oakland’daki demiryolu emniyet şefiyle konuşlum. Bildikleri kadarıyla lokomotifi dinamitleyip havaya uçurmuşlar.”</p>

    <p>“Kaç ölü var?”</p>

    <p>“Şu ana kadar altı kişi. Elli yaralı var. Bazı yolcular kayıp.”</p>

    <p>“Los Angeles’a bir sonraki tren ne zaman?”</p>

    <p>“On dakika sonra kalkacak hızlı bir tren var.”</p>

    <p>“Ben, ona bineceğim. Los Angeles ofisine telefon et. Onlardan olay yerine gitmelerini istediğimi söyle, kimsenin bir şeye dokunmasına izin vermesinler. Buna polisler de dahil.”</p>

    <p>Genç Dashwood, gazete satıcısı çocukların duymalarından çekiniyormuş gibi yaklaştı ve fısıltılı bir sesle, “Polis sabotajcının da patlamada öldüğünü sanıyor,” dedi.</p>

    <p>“Ne”</p>

    <p>“William Wright adında bir sendika kışkırtıcısı. Radikallerden biri olduğu belli.”</p>

    <p>“Kim diyor?”</p>

    <p>“Herkes.”</p>

    <p>Isaac Bell, satıcı çocukların havada tuttukları gazetelerdeki manşetlere baktı.</p>

    <p><span class="ITALIK">ALÇAKLAR İŞBAŞINDA ÖLÜ LİSTESİ KABARIYOR. YİRMİ KİŞİ ÖLDÜ TREN SABOTAJCILARININ DİNAMİTLEDİĞİ LOKOMOTİF NEHİR YATAĞINA UÇTU</span></p>

    <p>Bell bu manşette gerçeğe en yakın olan bilginin nehír yatağina uçtu olabileceğini düşündü. Bunun nasıl olduğu hakkındaysa sadece tahmin yürütülebilirdi. Birkaç saat önce gerçekleşen bir olaydaki ölü sayısını nasıl bileceklerdi ki? ölü lístesí kabariyor. yírmí kişi öldü man-şetinin sansasyon meraklısı Preston Whiteway’in gazetesinde olduğunu görünce pek şaşırmadı. Bu adam satış yapabilmek için gerçekleri göz ardı etmekten kaçınmazdı. Marion Morgan da kısa bir süre Önce San Francisco Inquirer gazetesinde editör yardımcısı olarak çalışmaya başlamıştı.</p>

    <p>“Dashwood! Senin önadın nedir?”</p>

    <p>“Jimmy... .james.”</p>

    <p>“Pekâlâ James. Senden yapmanı istediğim şey su: William Wright hakkında ‘herkesin’ bilmediği ne varsa öğren. Hangi sendikaya bağlı? Resmi olarak o sendikaya bağlı mı? Polis, onu ne gerekçeyle tutuklamış? Derdi neymiş? Kimlerle çalışıyormuş?” Bell, kendisinden epey kısa boylu olan ajanı bakışlarıyla mıhladı. “Bunu yapabilir misin?”</p>

    <p>“Evet efendim.”</p>

    <p>“Tek başına mı, yoksa bir çeteyle mi çalıştığını bilmemiz çok önemli. Sana yardım edebileceğini sandığın her Van Dorn ajanına başvurma yetkisini veriyorum. Raporunu, bana telgrafla Southern Pacific’in Burbank istasyonu kanalıyla gönder. Trenden indiğim zaman okurum.”</p>

    <p>Los Angeles treni buhar püskürterek istasyondan ayrılırken yoğun bir sis vardı. Bell, körfezin karşı tarafındaki San Francisco’nun elektrik</p>

    <p>ışıklarını bile göremiyordu. Trenin zamanında kalkıp kalkmadığını kontrol etmek için saatine baktı. Saatini tekrar cebine koyarken parmaklarının ucuna pirinç anahtar değdi. Sabahın erken saatlerinde Marion’a sürpriz yapmayı düşünmüştü. Oysa, kendisi bir sürprizle karşılaşmıştı. Hem de çok kötü bir sürprizle. Sabotajcının eylem alanı tahmin ettiğinden de fazla genişlemişti ve yine masum insanlar ölmüştü.</p>

    <p>Güney Kaliforniya’nın öğlen güneşi, Bell’in o güne dek görmediği kadar dehşet verici tren enkazını aydınlatmaktaydı. Coast Line Limited lokomotifinin ön kısmı nehir yatağının üstünde yere çakılmış, dik bir açı oluşturmuştu. Pilot kısmı ve farların olduğu yer tanınmayacak haldeydi. Bunların gerisindeyse, lokomotifin olması gereken yerde birbirine geçmiş, anormal açılarla bükülmüş yığınla kazan tüpleri ve borular vardı. Doksan tonluk çelik kazan, tuğladan yapılmış yanma odası ve çeker tekerlekler kaybolmuştu.</p>

    <p>“Yolcular ucuz kurtulmuş,” dedi Bell’e, enkazı gösteren Southern Pacific bakım ve operasyon müdürü. Üç parça takım elbisesi içindeki tıknaz ve göbekli bu adam, kesinleşmiş Öü sayısının yedide kalışına şaşırmış görünüyordu. Yolcular bir kurtarma treniyle Los Angeles’a götürülmüşlerdi. Southern Pacific’in özel hastane vagonu da gelmiş, ana hat üstünde beklemekteydi. İçindeki doktor ve hemşirenin, rayları onarıp hattı yeniden açmak için çalışan işçilerin, sıyrılan ellerine bandaj yapmaktan başka işleri yoktu.</p>

    <p>“Vagonlardan dokuzu raydan çıkmamış,” diye açıkladı müdür. “Kömür vagonuyla bagaj vagonu onları patlamanın şiddetinden korumuş “</p>

    <p>Bell bunlara bakınca, diğer vagonları şok dalgasından ve savrulan parçacıklardan nasıl korumuş olduğunu gördü. Kenarları parçalanmış olan kömür vagonundan geriye sadece kömür yığını kalmıştı. Bagaj vagonuysa sanki top ateşine tutulmuş gibi delik deşikti. Ama dinamit patlamasına özgü yanık izleri gözüne hiç çarpmadı.</p>

    <p>“Dinamit hiçbir zaman bir lokomotifi böyle patlatamaz.”</p>

    <p>“Elbette. Gördüğünüz şey kazan patlamasının sonucudur. Lokomotif devrildiği zaman su öne savruldu ve tepedeki tabakayı fırlattı.”</p>

    <p>“O halde önce raydan mı çıktı?”</p>

    <p>“Öyle görünüyor.”</p>

    <p>Bell, adama soğuk bir bakış attı. “Yolculardan biri trenin çok hızlı gittiğini ve virajlara çok sert girdiğini bildirmiş.”</p>

    <p>“Saçma.”</p>

    <p>“Emin misiniz? Tren rötar yapmıştı.”</p>

    <p>“Rufus Patrick’i tanırdım. Hatlarda çalışan en temkinli makinistti.”</p>

    <p>“O halde lokomotif neden raydan çıkmış olabilir?”</p>

    <p>“O şerefsiz sendikacı bir şey yapmıştır.”</p>

    <p>“Bana raydan çıktığı yeri gösterir misiniz?” dedi Bell.</p>

    <p>Müdür; Bell’i hattın bir yanının kesik olduğu noktaya götürdü. Yerinde olmayan rayın gerisinde parçalanmış traversler ve çeker tekerleklerin taşı ezdiği yerde derin bir oluk vardı.</p>

    <p>“O alçak işini biliyormuş, hakkını vermem gerek.”</p>

    <p>‘”İşini biliyormuş’ demekle neyi kastediyorsunuz?”</p>

    <p>Müdür, başparmaklarını saat cebine sokup açıklamaya başladı. “Bir treni raydan çıkarmanın çeşitli yolları vardır; hepsini de gördüm. Seksenli yıllardaki o büyük grevler sırasında ben lokomotif makinistiydim... o günlerde epey kan döküldüğünü hatırlarsınız. Ama hayır, siz çok gençsiniz. inanın bana, o günlerde bir hayli sabotaj olmuştu. Şirkete sadık kalan benim gibi çalışanlar için de hayat çok zorlaştı. Grevcilerin ne zaman altımızdaki rayı uçuracaklarını bilmeden tren kullanmak zorundaydık.”</p>

    <p>“Bir treni raydan çıkarmak için ne gibi yollar vardır?” diye sordu</p>

    <p>Bell.</p>

    <p>“Rayları dinamitle uçurabilirsin, ama fitili tutuşturmak için başında durman gerekir. Zamanında kaçabilmek için bir çalar saatten zaman ayarlayıcı düzenek hazırlayabilirsin, tren gecikirse patlama yanlış zamanda olabilir. Veya lokomotifin ağırlığıyla bombanı patlatacak bir tetik düzeneği yapabilirsin, ama tetiklere de güvenilmez, çünkü drezinin içinde bir hat denetçisi oradan geçebilir ve kendini havaya uçurabilir. Başka bir yol da, bağ somunlarından birkaçını söküp rayları birbirine bağlayan bağların vidalarını çıkarmaktır. Vida deliklerinden uzun bir kablo geçirir, tren geldiği zaman da kabloyu çekersin. Ne var ki, rayı yerinden oynatmak için yanında birkaç tane çok kuvvetli adam olması gerekir. Tabii, tren devrildiği zaman elinde kabloyla herkesin gözüne çarparsın. Ama bu şerefsiz bir kanca kullanarak hiç hata payı bırakmamış.”</p>

    <p>Müdür, Bell’e Önce bir somun kerpeteninin traverslerde bıraktığı izleri, sonra da somun anahtarının son rayda neden olduğu sıyrıkları gösterdi. “Size anlattığım gibi, somunları sökmüş, sonra da bağ yerindeki vidaları çıkarmış. Kullandığı gereçleri hendeğin dibinde bulduk. Virajda gevşemiş rayın yerinden kayması mümkündür, ama işini sağlama almak için gevşek rayın üstüne bir kanca vidalamış. Lokomotif, kancaya takılıp altındaki rayı kendisi söküp çıkarmış. Şeytanca bir iş.”</p>

    <p>“Bu kadar etkili bir şeyi ne tür bir adam yapabilir?”</p>

    <p>“Etkili mi?” diye sordu müdür.</p>

    <p>“Az önce işini biliyormuş demiştiniz.”</p>

    <p>“Tamam, ne demek islediğinizi anladım. Eh, belki bir demiryolu görevlisidir ya da bir mühendis. Duyduğum kadarıyla iki tüneli birden tek parlatıcıyla çökertebildiğine göre jeoloji hakkında da epey bilgisi var.”</p>

    <p>“Ama cesedi bulunan sendikacı bir elektrikçiymiş.”</p>

    <p>“O zaman radikal sendikacı arkadaşları, ona yol göstermişlerdir.”</p>

    <p>“Sendikacının cesedini nerede buldunuz?”</p>

    <p>Müdür, altmış metre ötedeki yüksek bir ağacı gösterdi. Kazan patlaması ağacın bütün yapraklarını uçurmuş, dalları iskelet gibi göğe uzanıyordu. “Onu ve ateşçiyi şu çınarın tepesinde bulduk.”</p>

    <p>Isaac Bell ağaca bakmadı bile. Cebinde James Dashwood’un, William Wright hakkında hazırladığı rapor vardı. Rapor o kadar ayrıntılıydı ki,</p>

    <p>Bell; genç ajanın sırtını sıvazlayıp, terfi ettirmeye karar verdi. Dashwood, William Wright’in Elektrik İşçileri Sendikasının mali işler sorumlusu olduğunu öğrenmişti. Uzlaşma becerileri sayesinde birçok grevin başlamasına engel olarak hem işçilerin, hem de işverenlerin takdirini kazanmıştı. Ayrıca, Santa Barbara’daki Trinity Episcopal Kilisesi’nde papaz yardımcılığı yapmıştı. Wright’in kız kardeşinin anlattığına göre bir film laboratu-arında çalışmak üzere Los Angeles’a giden oğluna eşlik ediyordu. Bu la-</p>

    <p>boratuvarın müdürü, o sabah çocuğun gelip işe başlamasını beklediklerini söylemişti. Adam, Willıam Wright ile aynı tarikattan oldukları için çocuğa bu işi teklif etmişti. İste, kazada ölen sözde Sabotajcı böyle bir adamdı. Asıl acımasız Sabotajcıysa hala hayattaydı ve kım bilir bir sonraki saldırısını nerede yapacaktı. “Kanca nerede?”</p>

    <p>“Adamlarınız orada, onun başında duruyorlar. Şimdi izninizle Bay Bell, gidip o rayları tekrar kullanılır hale getirmem gerekiyor.”</p>

    <p>Bell, ileride traversleri inceleyen Van Dorn Los Angeles şubesi ajanı Larry Sanders’ın yanına gitti. İki koruması demiryolu polislerini oraya yaklaştırmıyorlardı. Bell, kendisini tanıtınca Sanders ayağa kalkıp dizlerindeki tozları silkeledi.</p>

    <p>Larry Sanders zayıf, kısa saçlı bir adamdı. Bıyığı sanki kalemle çizilmiş gibi incecikti. O da Bell gibi, sıcak iklime uygun beyaz keten takım elbise giymişti, ama başındaki melon şapka da elbisesi gibi beyazdı. Bell çizme giyerken bu adamın ayaklarında parlak dans ayakkabıları vardı. Burada kömür tozuyla kaplı enkaz alanında bulunmaktansa, lüks bir otelin lobisinde görev yapmayı tercih edermiş gibi bir görünümü vardı. Los Angeles’lıların tuhaflıklarına alışkın olan Bell, önce Van Dorn ajanının işinde uzman olduğunu varsayarak, onun tuhaf şapkasına ve ayakkabılarına aldırmadı.</p>

    <p>“Sizin ününüzü duymuştum,” dedi Sanders yumuşak, manikürlü elini uzatarak. “Patronum Sacramento’dan telgraf çekip geleceğinizi bildirdi. Hep sizinle tanışmak istemişimdir.”</p>

    <p>“Kanca nerede?”</p>

    <p>“Demiryolu polisleri biz buraya gelmeden önce bulmuşlar”</p>

    <p>Sanders, Bell’i iyice bükülmüş bir ray parçasının yanına götürdü. Bir ucuna çapadan bozma bir kanca vidalanmıştı. “Şuradaki kan mı, pas lekesi mi?”</p>

    <p>“Bunu fark etmemiştim.” Sanders sapı inci süslü bir çakı çıkarıp lekeyi kazıdı. “Kan. Kurumuş kana benziyor. Galiba melalin tırtıllı kenarı elini kesmiş. Çok keskin gözleriniz var Bay Bell.”</p>

    <p>Isaac, bu övgüye aldırmadı. “Bu deliği kimin deldiğini öğren.”</p>

    <p>“Neyi, Bay Bell?”</p>

    <p>“Kaliforniya’da elinde kesik olan herkesi arayamayız, ama metalde bu deliği açan kişiyi bulabilirsin. Bölgede bu işi yapabilecek herkesi araştır, nalbantlar da dahil. Hemen başla. Derhal!”</p>

    <p>Isaac Bell, ajana arkasını dönüp, onları asık bir yüzle izlemekte olan demiryolu polislerinin yanına gitti. “Daha önce buna benzer bir kanca gördünüz mü hiç?”</p>

    <p>“Bir teknenin çapasından yapılmış.”</p>

    <p>“Ben de öyle düşünmüştüm.” Bell, altın kaplama sigara tabakasını çıkarıp adamlara ikram etti. Polislerin sigaralarını yaktıktan ve isimlerinin Tom Griggs ve Ed Bottomley olduğunu öğrendikten sonra sorularını sormaya başladı. “Eğer o ağacın tepesine fırlayan adam treni uçuran kişi değilse, sizce gerçek Sabotajcı treni devirdikten sonra nasıl kaçmıştır?”</p>

    <p>Polisler birbirlerine baktılar.</p>

    <p>“O kanca sayesinde epey zaman kazanmıştır,” dedi Ed.</p>

    <p>Sonra Tom, “Glendale’de hendeğe yuvarlanmış bir ray denetleme aracı bulduk “ dedi. “Burbank’taki depodan çalındığı bildirilmişti.”</p>

    <p>“Pekâlâ,” dedi Bell. “Eğer Glendale’e bir drezinle gittiyse, o sırada saat sabahın üçü dördü olmalıydı. Sizce Glendale’den nasıl çıkmıştır. O saatlerde tramvaylar işlemez.”</p>

    <p>“Belki onu bekleyen bir otomobil vardı.”</p>

    <p>“Öyle mi dersin?”</p>

    <p>“Bunu Jack Douglas’a sorabilirdiniz, ama o öldü. Glendale bekçisiydi. Dün gece birisi onu öldürmüş. Fena şişlemişler.”</p>

    <p>“İlk defa duyuyorum,” dedi Bell.</p>

    <p>“Eh, belki de doğru adamlarla konuşmadığınız içindir,” dedi polis, az ötede iki dirhem bir çekirdek haliyle bekleyen Sanders’a ters bir bakış atarak.</p>

    <p>Isaac Bell, küçük bir tebessümün ardından, “’Şişlenmiş’ demekle ne demek istedin? Bıçaklanmış mı?” diye sordu.</p>

    <p>“Bıçaklanma mı?” dedi Ed. “Nasıl bir bıçak boğazının bir tarafından girip diğer yanından çıkar ki’? Onu öldüren herif ya çok kuvvetliymiş ya da kılıç kullanmış.”</p>

    <p>“Kılıç mı?” dedi Bell. “Neden kılıç dedin?”</p>

    <p>“Bıçağı bir yanından sokup öbür yanından çıkaracak kadar güçlü olsa bile, bıçağı geri çekmek için çok uğraşmış olmalı. Bu yüzden katiller bıçaklarını ceset üstünde bırakırlar. Bu aletler bir yere takılır ve çekip çıkarması güçtür. Bu nedenle bence kılıç gibi uzun ve ince bir şey kullanmıştır.”</p>

    <p>“Bu çok ilginç,” dedi Bell. “Çok ilginç bir fikir... Bilmem gereken başka bir şey var mı?”</p>

    <p>Polisler uzun bir an bunu düşündüler. Bell sabırla beklerken gözlerini iki adamdan ayırmıyordu. Emniyet şefi Jethro Watt’ın, işbirliği konusunda “tepeden inme emirleri”, saha çalışması yapan polisleri pek etkilememiş gibiydi, Özellikle de Larry Sanders gibi kendini beğenmiş Van Dorn ajanlanyla karşılaştıklarında... Birden Tom Griggs kararını verdi. “Jack’in avucunda bunu bulduk.” Cebinden buruşmuş bir kâğıt parçası çıkarıp bunu tozlu elleriyle düzeltmeye çalıştı. Kâğıtta yazılı siyah harfler güneşte parladı.</p>

    <p><span class="ITALIK">UYANIN!</span></p>

    <p><span class="ITALIK">MÜCADELENİN ALEVLERİNİ KÖRÜKLEYİN İŞÇİLERİN YAŞAMASI İÇİN AYRICALIKLI AZINLIĞI YOK EDİN!</span></p>

    <p>“Bunu Jack’in yazdığını hiç sanmam,” dedi Tom. “O yaşlı adam radikal olamazdı.”</p>

    <p>“Sanırım,” dedi Ed. “Boğuşma sırasında Jack kâğıdı adamın elinden kapmıştır”</p>

    <p>“Tabancasını kapsaymış daha iyi edermiş,” dedi Tom.</p>

    <p>“Evet, daha iyi olurmuş,” dedi Bell.</p>

    <p>“Tabancasını kullanmayışı tuhaf.”</p>

    <p>“Ne demek istedin?”</p>

    <p>“Jack doksan iki yaşında olduğu için görev başında uyukladığını düşünmek yanlış olur. Daha geçen yıl Glenadale’den gelen iki serseri, kolay bir soygun yapacaklarını sanıp Jack’e silah çekmişler. Jack tabancasıyla birinin omzunda, diğerinin de kıçında birer delik açtı.”</p>

    <p>Ed güldü. “Jack, bana artık onun yumuşadığını söylemişti. Eski günlerinde olsaymış ikisini de öldürüp kafa derilerini yüzermiş. ‘Yine ıskalamış sayılmazsın Jack,’ dedim ona. ‘Birini omzundan diğerini poposundan vurmuşsun.’ Jack. Yumuşadım, diyorum, elim bozuldu demedim,’ dedi. ‘Onların neresine nişan aldıysam oradan vurdum. Demek kı yaşlanınca, merhametli olmuşum.’ Diyeceğim şu: dün gece Jack’i kim öldürdüyse, bu işte epey ustaymış.”</p>

    <p>“Özellikle de,” diye katıldı Tom. “Elinde kılıçtan başka silahı olsaydı Jack, onu bir kilometre öteden görürdü. Yani, kılıçlı bir adam tabancalı birine nasıl saldırabilir ki?”</p>

    <p>“Ben de ayın şeyi merak ediyordum,” dedi Bell. “Teşekkür ederim, baylar. Çok teşekkür ederim.” Kartvizitlerini çıkarıp ikisine de birer tane verdi. “Van Dorn Şirketi’nden bir şeye ihtiyacınız olursa, beni arayın.”</p>

    <p>“Haklıymışım,” dedi Bell, Van Dorn’un çağrısı üzerine buluştukları San Francisco ofisinde. “Ama tam değil. Adam, benim sandığımdan da büyük düşünüyor”</p>

    <p>“Göründüğü kadarıyla profesyonel biri,” dedi Van Dorn, Southern Pacific bakım müdürünün söylediği şeyi tekrar ederek. “Hiç değilse, bizim etrafımızda dolanacak kadar iyi. Ama nasıl dolaşıyor? Yük trenlerine mi biniyor?”</p>

    <p>“Çalışanları sorguya çekmeleri için, ajanlarımızı batıdaki bütün işçi merkezlerine gönderdim. Hızlı trenlere bilet alabileceği bütün istasyonların müdürlerine ve bilet gişelerine de soracaklar.”</p>

    <p>Van Dorn bir inleme sesi çıkardı. “Bilet satanlardan bir şey çıkması ihtimali amelelerden de az. Hennessy, Southern Pacific’in bir yılda kaç yolcu taşıdığını söylemişti?”</p>

    <p>“Yüz milyon,” dedi Bell.</p>

    <p><span>&nbsp;</span></p>
  </div>
</body>
</html>
