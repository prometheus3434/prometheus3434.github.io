<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">24</h1>
  </div>

  <div>
    <p>Wong Lee, Lillian I’in karanlık ambarında üç kuru pille çalışan ahşap bisiklet fenerinin aydınlığında kablo döşeme işini bitirmek üzereydi. Wong Lee eskiden kibrit alevinin ışığında, dinamit fitilleri bağladığı günleri hatırlayarak şimdi bu fener için şükrediyordu. İyi ki elektrik vardı, o sayede aydınlıkta çalışabiliyor, patlayıcılarını hiç şaşmadan tutuşturabiliyordu.</p>

    <p>Isaac Bell brandanın altından geçip Jarden de Paris’ten çıktı ve Hammerstein Tiyatrosu’nun dış tarafına eklenmiş çelik merdivenlerden aşağı indi. Bulunduğu yan sokaktan koşarak Broadway’e vardı. Knickerbocker Otelinden iki sokak uzaktaydı. Kaldırımlar insandan geçilmiyordu. Bell caddeye dalıp buradaki vasıtaların arasından koştu; Knickerbocker’in lobisine girip merdivenleri hızla çıkarak Van Dorn ofisine daldı ve ön odadaki nöbetçinin şaşkın bakışları arasında, masanın altındaki düğmeye basıp arka odaya geçti.</p>

    <p>“Eddie Edwards’in hemen patlayıcı iskelesine gitmesini istiyorum. Jersey’nin telefon hattı hangisi?”</p>

    <p>“Bir numara efendim. Sizin istediğiniz gibi.”</p>

    <p>Bell ahizeyi kaldırdı. “Bana hemen Eddie Edwards’ı bulun.”</p>

    <p>“Sen misin Isaac? Bize Follies kızlarından birini mi getiriyorsun?”</p>

    <p>“Dinle beni Eddie. Vickers makineli tüfeği ana girişi ve su tarafını da görecek şekilde yerleştir.”</p>

    <p>“Yapamam.”</p>

    <p>“Neden?”</p>

    <p>“O beş dinamit yüklü vagon, ateş hattını kapatıyor, ya girişe ya da su tarafına çevirebilirim. Aynı anda ikisini birden kontrol etmem mümkün değil”</p>

    <p>“O halele başka bir makineli tüfek bul. Saldırı su tarafından da gelebilir.”</p>

    <p>“Ordudan ödünç bir tane almaya çalışıyorum, ama hemen bu gece halledemeyebilirim. Üzgünüm Isaac. İskelenin ucuna tüfekli birkaç adam yerleştirsem nasıl olur?”</p>

    <p>“Dinamit yüklü vagonlar ateş hattını kapatıyorlar mı demiştin? O halde makineli tüfeğini vagonların tepesine yerleştir.”</p>

    <p>“Tepesine mi?”</p>

    <p>“Beni duydun. Makineli tüfeğini vagonların tepesinde öyle bir yere koy ki, her iki yöne de dondürebilesin. Böylece hem giriş kapısını hem de su tarafını kollayabilirsin. Çabuk ol Eddie. Bu işi hemen yap!”</p>

    <p>Bell ahizeyi gerine koyarken derin bir nefes aldı, rahatlamıştı. Unutmuş olduğu şey buydu. Su tarafı... Bir tekneyle yapılacak saldırı. Onun konuşmasını dikkatlice dinlemiş olan dedektiflere bakıp sırıttı.</p>

    <p>“Dinamit yüklü bir trenin tepesinde, makineli tüfeğin başındayken uyuklamak pek kolay olmaz herhalde,” dedi.</p>

    <p>Endişesi bir hayli azalmış halde tekrar tiyatroya dönüp, Follies in birinci perdesi kapanırken koltuğuna oturdu.</p>

    <p>“Nereye gittin öyle?” diye sordu Archie.</p>

    <p>“Sabotajcı su tarafından saldırmaya kalkarsa, doğruca bir Vickers makineli tüfeğinin namlusuyla karşılaşacak.”</p>

    <p>“İyi düşündün Isaac. O halde, artık beni arkadaşınla tanıştırarak biraz gevşeyebilirsin.”</p>

    <p>“Senatör Kincaid mi?” diye sordu Bell saf numarası yaparak. “Onun için arkadaşım diyemem. Sadece biraz poker oynadık, ama... “</p>

    <p>“Kimi kastettiğimi biliyorsun kerata. Muhteşem yüzüyle on iki tane buharlı gemiye adını veren Truvalı Helen’i kastediyorum.”</p>

    <p>“Bence o kız bir Princeton mezununa tavlanmayacak kadar akıllıdır.”</p>

    <p>“Asansöre biniyor! Hadi Isaac!”</p>

    <p>Yığınla insan asansörleri bekliyordu. Bell, arkadaşını brandanın altından geçirip dış merdivenden zemin kattaki muazzam lobiye indirdi. Burası binadaki üç tiyatronun ortak alanıydı.</p>

    <p>Hayranları, Lillian Hennessy ve Senatör Kincaid’in etrafını sarmıştı. Kadınlar, senatörün elini sıkmak için didişirken kocaları da Lillian’la tanışmak için birbirlerini itiyorlardı. Bu durum eşlerinin umurunda değil gibiydi. Bell, iki kadının kartvizitlerini çaktırmadan Kincaid’in cebine tıkıştırdıklarını gördü.</p>

    <p>Oradakilerin çoğundan uzun boylu olan ve bu tip izdihamlar konusunda tecrübeli Van Dorn dedektifleri bir savaş gemisi filosu gibi araya girip kalabalığı dağıttı. Lillian bu arada Bell’e bir gülücük gönderdi.</p>

    <p>Bell gözlerini Kincaid’e dikince senatör, ona dostça el salladı.</p>

    <p>Bell, ona doğru yaklaşırken, “Gösteri ne kadar güzel değil mi?” diye seslendi senatör, aradaki insanların başları üstünden. “Tiyatroya bayılıyorum. Senin, Kenny Bloom’la evden kaçıp sirkte çalıştığınızı duydum. Benim merakım da sirk değil, tiyatroydu. Hep aktör olmak istemişimdir. Aklım başıma gelmeden önce bir tiyatro grubuyla turneye bile çıkmıştım.”</p>

    <p>“Tıpkı dostum Archie Abbott gibi. Archie, seni Senatör Charles Kincaid’le tanıştırayım. O da senin gibi tiyatro düşkünü.”</p>

    <p>“İyi akşamlar senatör,” dedi Archie kibarca. Fakat gözlerini Lillian’dan ayıramadığı için kendisine uzanan eli ıskaladı.</p>

    <p>“Aa, merhaba Lillian,” dedi Bell renk vermeden. “Seni çok eski dostum Archie Abbott’Ia tanıştırabilir miyim?”</p>

    <p>Lilian tıpkı Anna Held gibi gözlerini kırpmaya başladı. Ama sanki Archie’nin yüzünde gördüğü bir şey bir kez daha bakmasına neden oldu. Archie’nin dikkat çeken gri gözleri vardı ve o anda Lillian’ın ilgisini çekmek için bildiği bütün numaraları gösteriyordu. Lillian’ın bakışları, kasındaki yara izlerinde ve kızıl saçlarında dolaştığı sırada Archie ışıldayan bir gülücük çıkardı. O anda Kincaid bir şey söyledi, ama Lillian bunu hiç duymamış gibi Archie’nin yüzüne bakmaya devam etti. “Tanıştığımıza memnun oldum, Bay Abbott,” dedi. “Isaac, bana sizinle ilgili her şeyi anlatmıştı”</p>

    <p>“Hiç sanmam, Miss Hennessy yoksa yanımda bir dakika durmazdınız.”</p>

    <p>Lillian bir kahkaha attı; Archie övündü; senatörün suratı bir karış</p>

    <p>oldu.</p>

    <p>Bell poker borcunu bahane ederek, Kincaid’i Archie ve Lillian’ın yanından biraz uzaklaştırdı. “Oyunumuzdan çok zevk aldım. Kartvizitini göndermen de çok hoş, ama üstünde alacağım miktarı gösteren bir çek anıları daha güzel kılar”</p>

    <p>“Çekim yarın burada olacak,” dedi Kincaid nazikçe. “Hâlâ Yale Kulübü’nde misin?”</p>

    <p>“Şimdilik öyle. Ya sen, senatör? Bir süre daha New York’ta mısın, yoksa hemen Washington’a mı gidiyorsun?”</p>

    <p>“Aslında yarın sabah San Francisco’ya hareket ediyorum.”</p>

    <p>“Senato çalışmaya başlamadı mı?”</p>

    <p>“Çinlilerle ilgili bir sorun için kurulan alt komisyonun başkanıyım.” Senatör, onunla göz göze gelmek için debelenen insanlara şöyle bir baktıktan sonra, Bell’in kolunu tutup alçak sesle kulağına, “Aramızda kalsın Bay Bell,” dedi. “Ama o alt komisyon toplantısı, San Francisco’ya gidişimin asıl nedenini gizliyor.”</p>

    <p>“Neymiş o neden?”</p>

    <p>“Kaliforniyalı seçkin bir grup işadamı, başkan adayı olmam için beni ikna etmeye çalışıyor.” Suç ortağıymış gibi göz kırptı. “Beni kızıl ormanlarda bir kamp gezisine davet ettiler. Benim gibi eski bir köprü mühendisinin açık havada uyumaktan ne kadar az hoşlanacağını tahmin edebilirsin. Onlara batıdaki ünlü kır otellerinden birinde kalmayı yeğlediğimi söyledim. Duvarlarda geyik boynuzlan, ayı postları falan olabilir, ama tuvaleti içeride olsun dedim “</p>

    <p>“İkna edilebilir misin?” diye sordu Bell.</p>

    <p>“Aramızda kalsın, ama nazlan irmiş gibi yapıyorum. Ama tabii ki, başkanlığa aday gösterilmekten büyük şeref duyarım,” dedi Kincaid. “Kim duymaz ki? Kamu hizmetinde çalışan her politikacının hayalidir bu.”</p>

    <p>“O Kaliforniyalı işadamlarından biri Preston Whiteway mi?”</p>

    <p>Kincaid, ona hin bir bakış attı.</p>

    <p>“Kurnazca bir soru Bay Bell.”</p>

    <p>Bir an, iki adamın bakışları birbirine kilitlendi; sanki kalabalık bir tiyatro lobisinde değil de, Oregon’da bir uçurumun kenarında sadece ikisi varmış gibiydi.</p>

    <p>“Cevabın nedir?” diye sordu Bell.</p>

    <p>“Bunu söylemeye yetkili değilim. Ama her şey Başkan Roosevelt’in gelecek yıl ne karar vereceğine bağlı. Eğer üçüncü dönem için adaylığını koyacak olursa, kendime hiç şans tanımıyorum. Her neyse, bu söylediklerimi kimseyle paylaşmazsan memnun olurum.”</p>

    <p>Bell endişe etmemesini söyledi. Ama bir senatörün fazla tanımadığı birine neden sır verdiğini de pek anlayamamıştı. “Bu konuyu Bay Hennessy’ye açtın mı?”</p>

    <p>“Uygun bir zamanda Bay Hennessy’ye söyleyeceğim; o uygun zaman da, bu iş kesinleştiğinde olacak.”</p>

    <p>“Neden bekleyeceksin ki? Bir demiryolu şirketi başkanı seçilmende yardımcı olmaz mı?”</p>

    <p>“Henüz bu aşamadayken ona Beyaz Saray’da dostu olacak diye ümit verip sonra hayal kırıklığına uğratmak istemem.”</p>

    <p>Lobi ışıkları yanıp sönerek verilen aranın sona erdiğini ifade ediyordu. Herkes salondaki koltuğuna geri döndü.</p>

    <p>“Ne harika kız,” dedi Archie, Bell’e.</p>

    <p>“Senatörü nasıl buldun?”</p>

    <p>“Ne senatörü?” dedi Archie bir yandan Lillian’a el sallarken.</p>

    <p>“Hâlâ ona kasıntı diyor musun?”</p>

    <p>Archie dönüp ona baktı; yüzünün ifadesinden bu soruyu laf olsun diye sormadığını anlayınca bütün ciddiyetiyle cevap verdi. “Kasıntı gibi davrandığı kesin. Neden sordun Isaac?”</p>

    <p>“Çünkü bana öyle geliyor ki, Kincaid göründüğü gibi bir adam değil”</p>

    <p>“Beni, Lillian’la konuşurken görünce öyle bir bakış attı ki, bu adam pençelerini o kıza geçirmek ve servetine konmak için cinayet bile işler.”</p>

    <p>“Başkan olmayı da istiyor.”</p>

    <p>“Demiryolu şirketinin mi?” diye sordu Archie. “Yoksa Amerika Birleşik Devletlerinin mi?”</p>

    <p>“Amerika Birleşik Devletlerinin. Bana, eğer Teddy Roosevelt çekilirse onun başkan adayı olmasını isteyen Kaliforniyalı işadamlarıyla gizli bir toplantıya katılacağını söyledi.”</p>

    <p>“Gizliyse sana neden bunu söyledi ki?” diye sordu Archie.</p>

    <p>“Bana da tuhaf geldi. Böyle bir konuda boşboğazlık etmek büyük budalalık.”</p>

    <p>“Ona inanıyor musun?”</p>

    <p>“İyi soru Archie. Daha da tuhafı, William Howard Taft’tan hiç söz etmemiş olması.”</p>

    <p>“Bu, salona giren bir fili görmezlikten gelmeye benzer. Eğer Roosevelt, üçüncü dönem için adaylığını koymazsa, yerine en iyi arkadaşı Savunma Bakanı Taft’ı getirmek isteyecektir. Kıncaid’in bunu gizli tutmasına şaşırmamalı. Kendi partisine meydan okuyacak.”</p>

    <p>“Bu da bana sır vermemesi için iyi bir neden aslında,” dedi Bell. “Bu adam ne yapmaya çalışıyor?”</p>

    <p>Onların karşısındaki locada Lillian Hennesy, “Bay Abbott’u nasıl buldun Charles?” diye sordu.</p>

    <p>“Hollandalılar hariç, Abbott’lar New York’un en eski ailelerindendir; aslında onların da aile ağaçlarında epeyce Hollandalı vardır. Ne yazık, ki, 93 Panik Dönemi’nde bütün servetlerini kaybettiler,” diye ekledi Kincaid ağzı kulaklarında.</p>

    <p>“Bana ilk söylediği şey bu oldu,” dedi Lillian. “Buna pek üzülmüşe benzemiyor.”</p>

    <p>“Ama evlenme teklif edeceği her genç kızın babasını kesinlikle üzer,” diye iğneledi Kincaid.</p>

    <p>“Peki, Isaac Bell hakkında ne düşünüyorsun?” diyerek konuyu değiştirdi Lillian. “Archie, bana senin Isaac’le poker oynadığım söyledi. Lobide çok derin bir sohbete dalmıştınız.”</p>

    <p>Kincaid, Bell’le konuştuklarım hatırlayarak gülümsüyordu. Eğer dedektif ondan kuşkulanmaya başlamışsa da, çoğu senatör gibi başkanlık hayali kurma rolü yapmakla, mutlaka onu tren sabotajcısı olamayacağına ikna etmişti. Bell biraz soruşturacak olursa, gerçekten de Kaliforniyalı işadamlarının var olduğunu, aralarında Preston Whiteway’in de bulunduğu bu grubun başkanlık için bir aday arayışı içinde olduklarını görürdü. Ve Charles Kincaid de onların listesinde ilk sıradaydı; Kahraman Miihendis’in senatör seçilmesine yardımcı olan San Francisco gazetesi patronunu ikna etmiş, onu, Beyaz Saray’da sağlam bir adamı olacağına inandırmıştı.</p>

    <p>“Ne hakkında konuşuyordunuz?” diye sordu Lillian.</p>

    <p>Kincaid’in gülümsemesi zalim bir hal aldı.</p>

    <p>“Bell nişanlı, yakında evlenecek. Bana müstakbel karısı için bir konak satın alacağını söyledi... talihli kızmış.”</p>

    <p>Lillian’ın yüzüne hüzün mü çökmüştü, yoksa ikinci perde başlarken Ioşlaşan ışıklardan mı öyle görünüyordu?</p>

    <p>“Jersey tam karşımızda çinko!” diye seslendi kaptan yardımcısı “Big Ben” Weitzman. Kaptan Yatkowski şilep mürettebatını nehre attıktan sonra, onu Lillian in dümenine geçirmişti. “Elini çabuk tut.”</p>

    <p>Wong Lee kendi uygun gördüğü tempoda çalışıyor, yirmi beş ton dinamite gereken saygıyı gösteriyordu. Uzun yıllar ağır çelik ütülerle gömlek ütülemekten maharetini kaybetmişti.</p>

    <p>İşi bittiğinde bir tane fünye artmıştı; her zamanki tutumluluğuyla bunu cebine attı. Sonra teknenin pruvasından dinamitlerin bulunduğu ambara sarkıttığı ikili elektrik kablosuna uzandı. Daha önce, kablonun ucundan yalıtımı sıyırıp beş santim kadar bakır teli açıkta bırakmıştı. Bir teli birinci fünyenin ayağına bağladı, ikincisine uzandığı sırada durdu.</p>

    <p>“Weitzman! Yukarıda mısın?”</p>

    <p>“Ne var?”</p>

    <p>“Pruvadaki makas açık mı? Kontrol et.”</p>

    <p>“Açık. Az önce baktım.”</p>

    <p>“Açık değilse, ben bu telleri temas ettirdiğimde havaya uçarız.”</p>

    <p>“Bekle! Dur biraz! Bir daha bakayım.”</p>

    <p>Weitzman dümeni sabitlemek için dümen tekerinin etrafına halat sardıktan soma bir yandan buz gibi yağmura söverek hızla pruvaya gitti. Cep fenerinin titrek ışığında, Çinli’nin pruvanın ucuna yerleştirmiş olduğu makasın ağzının açık olduğunu gördü. Pruva patlayıcı iskelesine çarpıncaya kadar makasın ağzı açık kalacaktı. Çarpma sonunda makas kapanacak, böylece pillerle fünyeler arasındaki elektrik bağlantısı sağlanarak yirmi beş ton dinamit ateşlenecekti. Ardından, iskelede bulunan yüz ton dinamit daha patlayınca New York tarihinde görülmemiş büyüklükte bir patlama olacaktı.</p>

    <p>Weitzman hemen dümene geri dönerek ambar kapağından seslendi. “Açık. Sana söylemiştim.”</p>

    <p>Wong derin bir nefes alıp pozitif teli fünyenin ikinci ayağına iliştirdi. Hiçbir şey olmadı. Tabii, diye geçirdi içinden Wong; bir terslik olsaydı bunu anlamasına fırsat kalmadan ölmüş olurdu. Merdiveni tırmanıp ambardan çıktı ve dümendeki adama uskunaya işaret vermesini söyledi. Uşkuna ıslak yelkenlerini savurarak yaklaştı ve şilebe sertçe bindirerek yanaştı.</p>

    <p>‘Yavaş ol!” diye bağırdı Weitzman. “Hepimizi öldürmek mi istiyorsun?”</p>

    <p>“Hey Çinli!” diye bağırdı Kaptan Yatkowski. “Çabuk buraya gel.”</p>

    <p>Wong Lee, ip merdivenden tırmanırken zorlandı. Dağlarda çalışırken çok daha zorlu tırmanışlar yapmıştı, ama o zaman otuz yaş daha gençti.</p>

    <p>“Weitzman!” diye bağırdı kaptan. “İskeleyi görüyor musun?”</p>

    <p>“Görmez olur muyum?”</p>

    <p>Beş yüz metre ileride elektrik lambaları ışıldıyordu. Demiryolu polisleri depolar tarafından bir saldırı olabilir diye, bütün alanı gündüz gibi aydınlatmışlardı, ama saldırının su tarafından olabileceği hiç akıllarına gelmemişti.</p>

    <p>“Yönünü tam üstüne ayarla ve hemen oradan ayrıl.”</p>

    <p>Weitzman, Lillian I’in pruvasını patlayıcı iskelesindeki ışıklarla aynı hizaya getirdi. İki yüz metre uzunluğundaki iskeleye yandan geliyorlardı; şilebin yönü biraz şaşsa da, yine beş vagon dolusu dinamite yakın bir yerde çarpacaktı.</p>

    <p>“Hadi, çabuk ol!” diye bağırdı kaptan.</p>

    <p>Weitzman’in uyarılmaya ihtiyacı yoktu. Hızla uskunanın ahşap güvertesine çıktı.</p>

    <p>“Çabuk olun!” diye bağırdı Wong. “Buradan hemen uzaklaşalım.”</p>

    <p>Birazdan bu istasyonun, limanın ve etrafındaki şehirlerin ne hale geleceğini kimse Wong’dan iyi bilemezdi.</p>

    <p>Wong ve uskunanın tayfaları şilep doğru rotada gidiyor mu diye geri dönüp baktıkları zaman, Communipaw Yolcu Terminalimden kalkış yapan bir New Jersey Central Demiryolları feribotu gördüler. Bir yedenden bir tren gelmiş olmalıydı; feribot yolcuların bir kısmım karşı tarafa götürüyordu.</p>

    <p>“New York’a hoş geldiniz!” diye mırıldandı kaptan. Şilepteki yirmi beş ton dinamit, iskeledeki yüz tonu da patlattığı zaman o feribot bir ateş topu haline gelecekti.</p>

    <p><span>&nbsp;</span></p>
  </div>
</body>
</html>
