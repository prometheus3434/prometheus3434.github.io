<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">12</h1>

    <div>
      <br />
    </div>

    <p>Ogden girişindeki işçi merkezi, demiryolu hattıyla içme ve yıkanma suyu sağlayan ırmak arasında, ağaçların seyreldiği bir yerdeydi. Burası ülkedeki en büyük merkezlerden biriydi -tek bir yerde birleşen dokuz demiryolu hattı sayesinde gece gündüz her yöne akan yük trenleriyleher geçen gün daha da büyümekteydi. Büyük panik pek çok fabrikanın iflasına yol açtığı için, çok sayıda insan iş bulma ümidiyle demiryollarına geliyordu. Şapkalarında, yeni olduklarını gösteren işaretler vardı. Son zamanlarda şehirli erkeklerin giydiği melon şapkalar, madencilerin giydikleri keplerden fazla görülür olmuştu. Bunların arasında bir zamanlar çok zengin olup, bu duruma düşeceklerini akıllarından bile geçirmeyen adamlar bile vardı.</p>

    <p>Yaklaşık bin işçi karanlık basmadan temizlik işini bitirmeye çalışıyordu. Çamaşırlarını çitileyip iyice yıkadıktan sonra ağaç dallarına asıyor veya kuruması için kayaların üstüne seriyorlardı. Yemek tencerelerini ise kaynar suda yıkıyorlardı. Gece olduğundaysa, yaktıkları ateşi söndürüp yemeklerini karanlıkta yiyorlardı.</p>

    <p>Aslında kamp ateşi herkesin olmasını istediği bir şeydi. Kasım ayında Kuzey Utah soğuk olurdu ve arada bir kar serpiştirirdi. Deniz seviyesinden iki bin metre yükseklikte, yakındaki Büyük Tuz Gölünden gelen batı rüzgârlarına ve Wasatch Dağları’ndan esen doğu rüzgârlarına karşı tamamen korunmasızdı. Ne var ki, demiryolu polisleri, bu topluluğu oradan kovmak için üç gece art arda tabancalar ve coplarla baskın yapmışlardı. Kimse dördüncü bir baskınla karşılaşmak istemediği için kamp ateşi falan yoktu. Adamlar sessizlik içinde, polis korkusu altında yemeklerini yiyorlardı.</p>

    <p>Bir işçi merkezinde de tıpkı bir kasabada olduğu gibi, ayrıcalıklı semtler olurdu. Bazı semtler daha düzgün, diğerlerine göre daha güvenliydi. Raylara en uzak tarafta, ırmağın Weber Nehri’yle birleştiği yerde, silahsız girmenin pek akıllıca olmadığı bir semt vardı. Burada “yaşa ve yaşamasına izin ver” kuralı yerini “ya kaparsın ya da kaptırırsın” kuralına bırakıyordu.</p>

    <p>Sabotajcı buraya korkusuzca geldi. Kanunların geçerli olmadığı yerlerde kendini çok rahat hissederdi. Ama yine de çizmesindeki bıçağı kolay çıkarabileceği şekilde yerleştirmiş, iç cebindeki tabancayı ise kemerine takmıştı. Kamp ateşi yanmasına rağmen pek karanlık değildi. Yakından geçen tren farları karanlığı deliyor, yerdeki ince kar tabakası yolcu vagonlarının ışıklarını yansıtıyordu. Işıl ışıl bir pulman treni geçti, kasabaya yaklaştığı için yavaşladı. Sabotajcı; bunun verdiği aydınlıkta bir ağacın dibine oturmuş, iki eli cebinde, titreyen bir insan gölgesi gördü.</p>

    <p>“Sharpton,” diye seslendi sertçe. Sharpton hemen cevap verdi. “Buradayım bayım.”</p>

    <p>“Ellerini görebileceğim bir yere çıkar,” diye emretti Sabotajcı.</p>

    <p>Sharpton hem ondan korktuğu, hem de hizmetinin karşılığı para aldığı için emrini çabucak yerine getirdi. Hapishanede epey zaman geçirmiş eski bir banka ve tren soyguncusu olan Pete Sharpton, tehlikeli birini gördü mü, tanırdı. Aslında onun yüzünü hiç görmemişti. Daha önce sadece bir kez karşılaşmışlardı: Sabotajcı, Sharpton’u ahırın arkasındaki, kiralık odaların bulunduğu ara sokakta bulmuştu. Yüzünü görmemiş olmasına rağmen ömrü hapishanelerde «geçmiş olan Sharpton, bu adamın çok tehlikeli okluğunu anlayabiliyordu.</p>

    <p>“Adamını buldun mu?” diye sordu Sabotajcı.</p>

    <p>“Bin dolara işi yapacak,” dedi Sharpton.</p>

    <p>“Ona beş yüz ver. İşi bitirdikten sonra gerisini almak için gelmesini sağla.”</p>

    <p>‘İlk beş yüzü alıp kaçmaya kalkarsa ne olacak? Ne de olsa havadan gelen para, hiçbir riski yok.”</p>

    <p>“Buna kalkışmaması için senin, onu nerede olursa olsun bulup öldüreceğini iyi anlaması lazım. Bunu ona yeterince hissettirebilir misin?”</p>

    <p>Sharpton kıkırdadı. “Tabii. Hem zaten eskisi kadar sert değil. Ne diyorsak onu yapacaktır.”</p>

    <p>“Al bunu,” dedi Sabotajcı.</p>

    <p>Sharpton parmaklarıyla paketi yokladı. “Burada para yok.”</p>

    <p>“Parayı şimdi vereceğim. Burada onun kullanmasını istediğim ateşleme fitili var.”</p>

    <p>”Nedenini sorabilir miyim?”</p>

    <p>“Tabii,” dedi Sabotajcı. “Bu şey tıpkı hızlı yanan fitillere benzer. En tecrübeli kasa hırsızını bile yanıltır. Senin adamının da tecrübeli olduğunu varsayabilir miyim?”</p>

    <p>“Hayatı boyunca kasa ve vagon havaya uçurmuş.”</p>

    <p>“Tam istediğim gibi. Görünüşünden farklı olarak, bu fitil aslında yavaş yanan cinstendir. Tutuşturduğu zaman dinamiti patlatması, adamının hesap ettiğinden daha uzun sürecek.”</p>

    <p>“Eğer çok uzun sürerse, sadece rayları tahrip etmeyip treni de havaya uçurabilir.”</p>

    <p>“Senin için sakıncası var mı Sharpton?”</p>

    <p>“Ben sadece ne olacağını söylüyorum,” dedi Sharpton hemen. “Treni soymak yerine havaya uçurmak istiyorsan, beni ilgilendirmez. Ne de olsa parayı veren sensin.”</p>

    <p>Sabotajcı, onun eline ikinci bir paket uzattı. “Burada üç bin dolar var. İki bini senin, bin dolan adamının. Şimdi bunu karanlıkta sayamazsın. Bana güvenmek zorundasın.”</p>

    <p><span>&nbsp;</span></p>
  </div>
</body>
</html>
