<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">39</h1>
  </div>

  <div>
    <p>Philip Dow kurbanına vuramadan kompartımanın kapısı ardına kadar açıldı. Kadın eli kapı tokmağında Bell’i bekliyor olmalıydı. Bell elindeki şampanya şişesini gösterdi. Kadının yüzündeki hevesli ifade bir anda buhar oldu ve gözleri öfkeyle parladı.</p>

    <p>“Preston! Sen ne...”</p>

    <p>“Dikkat et!” diye bağırdı arkadan gelen bir ses.</p>

    <p>Copla kafatasını parçalamak üzere olduğu adam birden dönünce Dow sarhoş şaşkınlığıyla ağzı açılan adamın sarı bıyığı olmadığını gördü. İçgüdüsüyle kaldırdığı şampanya şişesi Dow’un darbesini sektirdi. Ağır cop Marion Morgan’ın yüzünün bir santim yanından geçip kompartıman kapısına çarptı ve sert ceviz kapıda çentik açtı.</p>

    <p>Sarı bıyığı yok. diye geçirdi aklından Dow. Bu adam, Isaac Bell değildi. O halde Bell arkasında kalmıştı; seslenen kişi oydu. Dow, neredeyse öldürecek olduğu sarhoşun yanından geçip onu kendine siper etti.</p>

    <p>Dow, dedektifin var gücüyle ona doğru koşmakta olduğunu gördü. Hemen kemerine takmış olduğu revolverini çıkardı. Bell yirmi beş metre uzunluğundaki koridorun üçte birini kat edip, Browning No. 2 yarı otomatik tabancasını çekmişti. Bunu gören Dow, hafif Browning tabanca kullanmayı yeğleyen bir Van Dom dedektifinin, yirmi adım öteden sineği bile vurabileceğinden emindi.</p>

    <p>Isaac Bell Maden Sahipleri Derneğinin yakalayana ödül vaat ettiği afişlerde gördüğü adamı hatırladı. Katil Philip Dow. Preston Whiteway sendeleyerek Bell’in önünü kapadı. “Yere yat!” diye bağırdı Bell.</p>

    <p>Dow hemen tetiği çekti. Iskalaması mümkün değildi. Bell o daracık koridoru, tek hatlı bir tünel içinden geçen lokomotif gibi dolduruyordu.</p>

    <p>“Marion eğil!” diye bağırdı Bell.</p>

    <p>Dow kırmızı elbiseli güzel kadının iki eliyle kolunu tuttuğunu hissetti.</p>

    <p>Yaptığı ilk atış dedektifin elindeki şampanya şişesine isabet edip şişeyi paramparça etti. İkinci atışıyla dedektifi vurdu. Üçüncüsü yere isabet etti. Kolunu silkeleyip kurtardıktan sonra tabancasını kadının yüzüne doğrulttu.</p>

    <p>Katilin kurşunu, kolunu delip geçtiği anda Isaac Bell bir balyoz darbesi yemiş gibi hissetti kendini... Tabancasını sol eline aldı ve isabetli bir atış yapabileceği anı bekledi. Marion akıllıca davranıp kompartımana kaçmıştı. Fakat. Preston Whiteway hâlâ koridorda sallanıyor, Bellin atış menzilini engelliyordu. Bell, kendisini vuran adamın tabancasını Marion’un kompartımanına doğrulttuğunu görünce tetiği çekti.</p>

    <p>Philip Dow kafasının içinde bir patlama duydu. Bir an için vurulduğunu, ama her nasılsa hâlâ yaşadığını düşündü. Sonra Bell’in kurşununun kulağını parçaladığını fark etti. Bell’in ikinci atışı koluna isabet edince parmakları gevşedi ve tabancası elinden düştü. Dow, sarhoşu Bell’in üstüne itip tekrar ateş etmesine engel olduktan sonra birkaç metre arkasındaki koridor kapısına doğru koştu ve trenden aşağı atladı.</p>

    <p>Bir demiryolu polisi silah seslerinin geldiği yöne doğru koşuyordu. Dow boşuna nefes tüketmedi. Copu hâlâ sağ elindeydi. Bununla polisin iki kaşının arasına sert bir darbe vurduktan sonra karanlığın içine doğru koştu.</p>

    <p>Bell kolunun verdiği acıyla kadar merdivenin alt basamağına kadar gelip, dizlerinin üstüne çökmüştü. Demiryolu polisleri, Hennessy’nin özel trenine doğru koşuyorlardı. “Orada!” diye bağırdı Bell tabancasıyla katilin kaçtığı yönü göstererek. “Tek adam. Orta boylu. Koyu renk takım elbise ve melon şapka giyiyor. Tabancasını düşürdü. Bir tabancası daha olabilir.”</p>

    <p>Polisler bir yandan destek almak için düdüklerini öttürürken bir yandan da o yöne doğru koşuyorlardı. Bell güç bela basamakları çıkarken Marion geldi yanına. İkisi de aynı anda, “İyi misin?” diye sordu.</p>

    <p>“İyiyim,” dedi Marion. Yaklaşmakta olan kondüktöre, “Hemen bir doktor getirin!” diye bağırdı.</p>

    <p>Bell’in vagona çıkmasına yardım etti. Preston Whiteway, onun kapısına dayanmış yolunu tıkıyordu.</p>

    <p>“Yahu, ne oluyor burada?” diye sordu.</p>

    <p>“Preston!” dedi Marion Morgan. “Çabuk yolumdan çekil, yoksa o tabancayı yerden alıp seni vururum.”</p>

    <p>Gazete patronu kafasını kaşıyarak yoldan çekildi. Marion, Bell’i kompartımanına sokup yatağına yatırdı.</p>

    <p>“Bana havlu ver,” dedi Bell. “Yoksa çarşafların kirlenecek.”</p>

    <p>“Yaran çok mu kötü Isaac?”</p>

    <p>“Sanırım, ciddi bir şey yok. Sayende, sadece kolumdan vurdu.”</p>

    <p>Southern Pacific sıhhiye vagonundan bir doktor gelinceye kadar, demiryolu polisleri Bell’e ateş eden adamın karanlıkta izini kaybettirdiğini rapor ettiler.</p>

    <p>“Aramaya devam edin,” dedi Bell. “Onu yaraladığıma eminim. Dahası, galiba kulağını kopardım.”</p>

    <p>“Evet, koparmışsınız. Kulağının parçasını yerde bulduk. Işıklandırılmış kışıma kadar kan izi var. Ama ne yazık ki, yarası onu öldürecek kadar ağır değil.”</p>

    <p>“Onu bulun! Adı Philip Dow. Başına on bin dolar ödül kondu. Sabotajcı hesabına mı çalışıyor? Öğrenmek isterim.”</p>

    <p>Southern Pacific Şirketimin doktoru, demiryolu inşaatlarında sık görülen yaralanmaları tedavi etmeye alışkındı. Doktor, Bell’in 45 kalibrelik mermiyle delinmiş kanlı kolunu görüp de fazla önemsemeyince Bell rahatladı. Doktor yarayı suyla iyice yıkadıktan sonra içinde asit fenik olan bir şişe çıkardı. “Biraz canınız yanacak.”</p>

    <p>“Kan zehirlenmesi daha çok canımı yakar,” dedi Bell dişlerini sıkarak. Yaranın üstünde bir bez vardı. “Hadi, boşaltın.”</p>

    <p>Doktor ateş gibi yakan dezenfektanla yarayı temizledikten sonra sardı. “Birkaç gün kolunuzu askıya alsanız iyi olur. Kemiğinizde bir şey yok. Ama eminim çok acı veriyordun”</p>

    <p>“Evet,” dedi Bell rengi adamakıllı solmuş Marion’a bakıp gülümseyerek. “İtiraf ederim.”</p>

    <p>“Merak etmeyin, icabına bakarım.”</p>

    <p>Doktor çantasından bir enjektör çıkarıp, bunun içine bir miktar sıvı çekti.</p>

    <p>“O nedir?” diye sordu Bell.</p>

    <p>“Morfin hidroklorid. Hiçbir şey hissetmeyeceksiniz.”</p>

    <p>“Hayır, teşekkür ederim doktor. Zihnimin açık olması lazım.”</p>

    <p>“Nasıl isterseniz,” dedi doktor. “Yarın gelip pansuman yaparım. İyi geceler. İyi geceler ha’mfendi.”</p>

    <p>Adam çıktıktan sonra Marion kapıyı kapadı.</p>

    <p>“Zihnin açık mı olmalı ? Isaac, sen vuruldun. Hortlak gibi bembeyazsın. Canın çok yanıyor olmalı. Hiç değilse sabaha kadar tatil yapamaz mısın?”</p>

    <p>“Niyetim o zaten,” dedi Bell. Sağlam koluyla onu kendine çekti. “Bu yüzden zihnimin açık olmasını istiyorum.”</p>

    <p><span>&nbsp;</span></p>
  </div>
</body>
</html>
