<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">17</h1>

    <div>
      <br />
    </div>
  </div>

  <div>
    <p>“Bay Payne,” dedi Bell. “Potta ne kadar para var?”</p>

    <p>“Bir bakayım... Şu anda yerde iki yüz otuz yedi bin altı yüz dolar oldu.”</p>

    <p>Bell zihninden, kaç çelik işçisi olabilir, diye hesap yaptı. Bir yıl boyunca dört yüz işçi bir arada bu miktarı kazanabilirdi. On işçinin, sakatlıklar veya işten atılmalarla çalışma hayatları kesintiye uğramazsa, çocukluklarından yaşlılıklarına kadar geçen sürede bu parayı kazanabilmesi mümkündü.</p>

    <p>Congdon, “Bay Payne,” dedi. “Eğer Bay Bell çektiği iki kartın, elini oyunda kalmaya yetecek kadar kuvvetlendirdiğine inanırsa, potta ne kadar para olacak?”</p>

    <p>“Hımm, potta dört yüz yetmiş beş bin iki yüz dolar olacak.”</p>

    <p>“Yaklaşık yarım milyon dolar,” dedi yargıç. “Artık ciddi paralar konuşmaya başladık.”</p>

    <p>Bell o anda, Yargıç Congdon’un biraz fazla konuştuğuna karar verdi. Yaşlı çelik imparatoru aslında heyecanlı görünüyordu. Elinde “almaz”</p>

    <p>geçen turlar içinde en zayıfı olan kent var gibiydi. “American States Bank of Boston çekimi, kabul edeceğinizi varsayabilir miyim efendim?” diye sordu Bell.</p>

    <p>“Elbette, evlat. Burada hepimiz centilmeniz.”</p>

    <p>“O halde görüyorum ve yerdeki miktarı iki yüz bin dolar daha artırıyorum.”</p>

    <p>“Benden paso,” dedi Congdon kartlarını masaya atarak.</p>

    <p>Congdonlin oyun dışı kalmasından memnun görünen Kincaid sırıttı.</p>

    <p>“Kaç kart almıştınız Bay Bell?”</p>

    <p>“İki.”</p>

    <p>Kincaid uzun bir an, Bell’in elinde kapadığı kartlara baktı. Bell başını kaldırıp yüzüne endişeli bir ifade vermeye çalıştı.</p>

    <p>Trenin hızı arttığı için pulman vagon sallanıyordu. Saray yavrusu kompartımandaki halıların ve mobilyaların sesi boğan etkisi, o sırada trenin Wyoming’in Great Divide Basin Düzlüğü’nde yüz kırk kilometre hızla gittiği gerçeğini biraz maskeliyordu. Bell bu rüzgârlı, kurak ve yüksek araziyi iyi tanıyordu; at sırtında aylarca Wild Bunch çetesini kovalamıştı.</p>

    <p>Kincaid’in parmakları, kartlarını bulundurduğu yelek cebine gitti. Bell, adamın ellerinin ne kadar büyük olduğunu fark etti. Bilekleri de güçlüydü.</p>

    <p>“Adamakıllı çok para,” dedi senatör.</p>

    <p>“Bir kamu görevlisi için gerçekten çok fazla,” dedi Congdon. Oyundan çıkmaya zorlandığı için sinirliydi; senatörü demiryolu hisselerini anarak bir kez daha iğneledi. “Şirketten kazanç sağlayanlar için bile.”</p>

    <p>Payne de yargıcın tahmini miktarını tekrarladı. “Yaklaşık yarım milyon dolar.”</p>

    <p>“Bu panik döneminde ve borsaların düşüş zamanında çok ciddi para,” dedi Congdon.</p>

    <p>“Bay Bell,” dedi Kincaid. “Bir dedektif trenin parmaklığından sarkarken bir cani parmaklarına çekiçle vurursa ne yapar?”</p>

    <p>“Kişiye göre değişir,” dedi Bell.</p>

    <p>“Nasıl?”</p>

    <p>“ O kişinin uçma eğitimi alıp almadığına bağlı.”</p>

    <p>Kenny Bloom bir kahkaha patlattı.</p>

    <p>Kincaid, gözlerini Bell’in yüzünden ayırmıyordu. “Siz uçma eğitimi aldınız mı?”</p>

    <p>“Henüz almadım.”</p>

    <p>“O halde ne yaparsınız?”</p>

    <p>“Ben de çekiçle karşılık veririm,” dedi Bell.</p>

    <p>“Eminim öyle yaparsınız” dedi Kincaid. “Çekiliyorum.”</p>

    <p>Yüzü hâlâ ifadesiz olan Bell. kartlarını kapalı olarak masaya bırakıp altın sikkeleri, kendisininki dahil çekleri ve taahhüt edici kartlardan oluşan dokuz yüz elli bin dört yüz doları önüne çekti. Kincaid, Bell’in elini görmek için uzandı, ama Bell eliyle kartlarını kapadı.</p>

    <p>“Elinizde ne vardı? Merak ettim” dedi Kincaid.</p>

    <p>“Ben de,” dedi Congdon. “İki ‘almaz’ karşısında blöf yapmış olamazsın.”</p>

    <p>“İki ‘almaz’ elin, blöf yapıyor olduğunu düşünmedim değil.”</p>

    <p>‘İkisinin de mi? Hiç sanmam.”</p>

    <p>“Ben kesinlikle blöf yapmıyordum,” dedi Kincaid. “Elimde kupadan çok güzel bir floş vardı.”</p>

    <p>Herkesin görebilmesi için kartlarım açıp masaya yaydı.</p>

    <p>“Olur şey değil, senatör!” dedi Payne. “Sekizli, dokuzlu, onlu, vale ve rua. Floş ruayelden tek kart eksik. O da olsaydı kim bilir ne kadar yükseltirdiniz.”</p>

    <p>“Eksik kelimesi anahtar oluyor,” dedi Bloom. “Ve floş ruayelin ne kadar ender çıktığını hatırlatıyor.”</p>

    <p>“Gerçekten elinizi görmeyi çok istiyorum Bay Bell,” dedi Kincaid.</p>

    <p>“Görmenin bedelini ödemediniz,” dedi Bell.</p>

    <p>Congdon, “Ben öderim,” dedi.</p>

    <p>“Anlayamadım efendim?”</p>

    <p>“Benim için elinde kuvvetli bir üçlü varken çektiğin iki kartla ful yakaladığını bilmem yüz bin dolar eder. Böylece hem senatörün floşundan, hem de benim sefil kentimden daha iyi olurdun.”</p>

    <p>“Kabul edemem,” dedi Bell. “Eski bir dostum, blöf yaptığını kimse anlamasın, derdi.”</p>

    <p>“Tahmin ettiğim gibi,” dedi Congdon. “Kabul etmiyorsun, çünkü ben haklıyım. Şanslıydın, per çektin.”</p>

    <p>“Eğer buna inanmak istiyorsanız yargıç, ikimiz de masadan mutlu olarak kalkacağız “</p>

    <p>“Lanet olsun!” dedi çelik imparatoru. “Sana iki yüz bin dolar vereceğim. Bana elini göster.”</p>

    <p>Bell kartlarını açtı. “O eski dostum, arada bir elini göster ki hep şüphe içinde kalsınlar da demişti. Elimde kuvvetli bir üçlü olduğu konusunda haklıydınız.”</p>

    <p>Çelik imparatoru ağzı açık bakakaldı. “Şu işe bak. Üç tane yalnız hanım. Demek blöf yapıyordun. Elinde sadece üçlü vardı. Benim kentim senden iyiydi. Tabii, sen de floşunla beni alt ederdin, Charlie. Eğer Bay Bell ikimizi de oyundan kaçırmasaydı.”</p>

    <p>Charles Kincaid birden sinirlendi. “Üç tane sefil damla potu, yarım milyon dolara mı çıkardınız?”</p>

    <p>“Hanımlara karşı zaafım vardır,” dedi Bell. “Hep böyle olmuştur.”</p>

    <p>Kincaid uzandı ve gözlerine inanamıyormuş gibi dikkatle üç “dam”a baktı. “Washington’a varınca banka havalesi yapmam gerekecek,” dedi zoraki.</p>

    <p>“Acelesi yok,” dedi Bell. “Benim de aynı şeyi yapmam gerekecekti.”</p>

    <p>“Çeki nereye göndereyim?”</p>

    <p>“New York’ki Yale Kulübünde olacağım”</p>

    <p>“Evlat,” dedi Congdon yazdığı çek için para transferine gerek görmeden. “Tren biletinin ücretini fazlasıyla çıkardın.”</p>

    <p>“Ne tren bileti yahu?” dedi Bloom. “İsterse treni satın alabilir.”</p>

    <p>“Doğru!” dedi Bell gülerek. “Benimle gözlem vagonuna gelin; içkiler benden, belki yiyecek bir şeyler de bulabiliriz. Bu kadar blöften sonra acıktım.”</p>

    <p>Bell, onları trenin arkasına doğru götürürken bir yandan da Kincaid’in neden oyundan çekildiğini düşünüyordu. Doğrusunu yapmıştı belki, ama Congdon oyundan çekildikten sonra Kincaid bütün akşam olmadığı kadar temkinli olmuştu, ki Bell bunu şaşırtıcı buluyordu. Sanki daha önce Kincaid budala numarası yapıyormuş gibiydi. Hem neydi o Hennessy’nin büyük riskleri göze aldığı konusundaki zırvalıkları? Böyle söylemekle bankacıların gözünde Hennessy’nin ticari itibarına zarar vermişti.</p>

    <p>Bell, gözlem vagonunda bulunan herkese şampanya ısmarladıktan sonra, garsonlardan gecikmiş bir akşam yemeği servis etmelerini istedi. Kincaid çok yorgun olduğu için, sadece bir kadeh içip gideceğini söyledi. Ama Bell, ikinci kadehini doldururken itiraz etmediği gibi biraz biftek ve yumurta da yedi; poker masasındaki hayal kırıklığını üstünden atmaya başlıyordu. Pokerciler, kendi arasında ve yolculuğu içki içerek geçiren diğer yolcularla kaynaştılar. Çabucak sohbet grupları kuruldu, biri gitti başkası geldi. Üç dam hikâyesi tekrar tekrar anlatıldı. Bir süre sonra kalabalık seyreldi, vagonda sadece Isaac Bell, Ken Bloom, Yargıç Congdon ve Senatör Kincaid kaldı.</p>

    <p>“Tren personeline aranan birinin afişini gösteriyormuşsun,” dedi Kin-</p>

    <p>caid.</p>

    <p>“Soruşturmasını yaptığımız bir adamın taslak resmi,” dedi Bell.</p>

    <p>“Bize de göstersene,” dedi Bloom. “Belki görmüşüzdür.”</p>

    <p>Bell, tabakları kenara itip afişlerden birini cebinden çıkardı ve masanın üstüne koydu.</p>

    <p>Bloom şöyle bir bakınca hemen, “Bu o aktör!” dedi. “Büyük Tren Soygunu.”</p>

    <p>“Gerçekten de o aktör mü?” diye sordu Kincaid.</p>

    <p>“Hayır, ama Broncho Billy Anderson a çok benziyor.”</p>

    <p>Kincaid parmaklarını taslak resmin üstünde gezdirdi. “Galiba bana da benziyor”</p>

    <p>“Bu adamı tutuklayın!” dedi Ken Bloom gülerek.</p>

    <p>‘’Benziyor,” dedi Congdon. “Gerçekten resimdeki adamın sert yüz hatları var, senatörün de öyle. Çenesindeki şu çukura bakın. Bundan sende de var Charles. Washıngton’da pek çok budala kadının hayranlıkla seni sahne yıldızlarına benzettiklerini duydum.”</p>

    <p>“Benim kulaklarım bu kadar büyük değil ama, değil mi?”</p>

    <p>“Değil.”</p>

    <p>“Neyse,” dedi Kincaid. “Koca kulaklarla sahne yıldızı olamazdım.”</p>

    <p>Bell güldü. “Patronum bizi uyardı, ‘Sakın çirkin serserileri tutuklamayın,’ dedi.”</p>

    <p>Bir yandan da resimle senatörün yüzünü karşılaştırıyordu. Geniş alınlarında benzerlik vardı. Kulaklar kesinlikle farklıydı. Resimdeki zanlının da senatörün de sert hatlı, zeki yüzleri vardı. Joseph Van Dorn’un dediği gibi, daha pek çok insanın da aynı özellikleri vardı. Resimdeki zanlıyla senatör arasındaki farklılık sadece kulak büyüklüğünde değildi; zanlının delici bakışları senatörde yoktu. Kereste işçisine levyeyle vuran adanı çok daha sert bakıyordu ve gözlerinde büyük bir kararlılık vardı. Saldırdığı adama böyle bakması doğaldı tabii. Ama Kincaid kararlı bir şekilde amacını gerçekleştirmeye çalışan birine benzemiyordu. Pokerdeki restleşme sırasında bile halinden memnun, keyfine düşkün, güçlü değil, ama güçlülerin hizmetindeki biri gibiydi. Ne var ki Bell, onun budala rolü oynamış olabileceği ihtimalini de göz ardı etmiyordu.</p>

    <p>“Eğer bu adamı görürsek senin adına onu enseleriz,” dedi Kincaid.</p>

    <p>“Eğer görürseniz yolundan çekilin ve hemen polis çağırın,” dedi Bell ciddileşerek. “Adam ölüm saçıyor.”</p>

    <p>“Pekalâ, ben yatmaya gidiyorum. Yorucu bir gün oldu. İyi geceler Bay Bell,” dedi Kincaid nazikçe. “Sizinle poker oynamak ilginç oldu.”</p>

    <p>“Bir hayli de pahalıydı,” dedi Yargıç Congdon. “Kazandığın bunca parayla ne yapacaksın Bay Bell?”</p>

    <p>“Nişanlıma bir konak satın alacağım.”</p>

    <p>“Nerede?”</p>

    <p>“San Francisco’da. Nob Hill Tepesi’nde.”</p>

    <p>“Depremden sonra kaç yapı ayakta kaldı?”</p>

    <p>“Benim almak istediğim konak bin yıl dayanacak biçimde yapılmış. Tek sorun, konak içinde nişanlımı huzursuz edecek hayaletlerin olması. Bina eski patronuna aitti; bu adamın da ahlaksız bir banka soyguncusu ve katil olduğu ortaya çıktı”</p>

    <p>“Tecrübelerime dayanarak söylüyorum,” dedi Congdon. “Bir kadını bir önceki bayan arkadaşının evinde rahat ettirmek istiyorsan, eline bir dinamit verip her şeyi yıkmasını ve sonra keyfine göre dekore etmesini sağlayacaksın. Bunu kaç kere uyguladım. Her defasında işe yaradı. Bu eski patronlar için de geçerli olabilir.”</p>

    <p>Charles Kincaid, ayağa kalkıp herkese iyi geceler diledi. Sonra, sıradan bir şeymiş gibi, “O ahlaksız banka soyguncusu ve katile ne oldu?” diye sordu.</p>

    <p>Isaac Bell gözlerini senatörün gözlerine dikti ve adam bakışlarını kaçırana kadar ayırmadı. “Onu yok ettim senatör. Bir daha kimseye zarar veremeyecek.”</p>

    <p>Kincaid yürekten bir kahkaha attı. “Ünlü Van Dorn Sloganı: ‘Asla pes etmeyiz.’”</p>

    <p>“Asla,” dedi Bell.</p>

    <p>Senatör Kincaid, Yargıç Congdon ve diğerleri yatmak üzere kompartımanlarına gittikten sonra, gözlem vagonunda sadece Bell ve Kenny Blo-</p>

    <p>om kaldı. Yarım saat sonra tren yavaşladı. Karanlık gecenin içinde ışıklar görünüyordu. Giderek Rawlins şehrinin banliyöleri gözükmeye başladı. Overland Limited, loş ışıkla aydınlatılmış caddelerin ortasından geçiyordu.</p>

    <p>Sabotajcı, kompartımanının bulunduğu pulman vagonun platformuna bakarak trenin hızını tahmin etmeye çalıştı. Bell’in gösterdiği temsili resim, onu pokerdeki muazzam zararından daha fazla sarsmıştı. Uzun vadede o paranın pek önemi yoktu, çünkü yakın bir zamanda Congdon, Bloom ve Moser’in toplam servetlerini katlayacak kadar zengin olacaktı. Ama o kabataslak yapılmış resim gerçekten de büyük talihsizlikti. Birisi yüzünü görmüş ve bir ressama tarif etmişti. Neyse ki, kulakları yanlış çizilmişti. Ve neyse ki, o sinema yıldızına olan benzerliği vardı. Ama bu iki şanslı unsurun, Bell’in aklını uzun süre meşgul edeceğini düşünmemeliydi.</p>

    <p>Yavaşlamakta olan trenden atlayıp karanlık sokakları keşfe çıktı. Çabuk olması gerekiyordu. Tren burada sadece otuz dakika kalacaktı ve Rawlins’i hiç bilmiyordu. Ama demiryolu şehirlerinin belli bir yapısı olurdu; Sabotajcı bu gece tersine dönen şansının artık yerine gelmekte olduğuna inanıyordu. Her şeyden önce, Bell’in savunma mekanizması düşmüş durumdaydı. Oyun masasında kazandığı muazzam servetin sarhoşluğunu yaşıyordu. Ve büyük ihtimalle, istasyona vardığında Ogden’den gelen telgrafla iyice sarsılacaktı.</p>

    <p>Birkaç dakika sonra, saat gece yarısını geçtiği halde, bir barda büyük bir gürültüyle çalınan piyano seslerini takip ederek aradığı şeyi buldu. Yaylı kapıdan dalıp içeri girmek yerine avucuna yüklü miktarda banknot alıp barın etrafından dolaştı ve korkusuzca arkadaki ara sokaklara doğru yürüdü. Barın ikinci katındaki ışıklar, orasının dans salonu ve kumarhane olduğunu gösteriyordu, daha solgun ışıklı olan kısımda genelev vardı. Yasadışı faaliyetleri göz ardı etmesi için rüşvet verilen şerif, bu barın yanından bile geçmezdi. Bu nedenle huzuru sağlamak ve soygunculara gözdağı vermek için fedailer tutulurdu. Nitekim, bu barın kapısında da fedailer vardı.</p>

    <p>Burnu kırık olan, çıplak elle boksörlük yaptıkları belli iki adam, üst kata çıkan merdivenlerin başında sigara içiyorlardı. Sendeleyerek yaklaşan Sabotajcıya giderek artan bir ilgiyle baktılar. Basamaklara beş metre kala Sabotajcı tökezledi, dengesini bulmak için duvara uzandı. Elinin değdiği tahta duvardaki bir çatlaktan sızan ışık, avucundaki banknotları aydınlattı. İki fedai ayağa kalkıp birbirlerine baktıktan sonra, sigaralarını söndürdüler.</p>

    <p>Sabotajcı, sarhoş gibi yalpalayarak karanlıkta bir ahırın açık kapısına doğru yürüdü. Fedailerin bir kez daha piyango vurmuş gibi hevesle birbirlerine baktıklarını gördü. Elinde para yumağı olan sarhoş, ıssız bir köşeye giderek işlerini kolaylaştırıyordu.</p>

    <p>Sabotajcı ahıra onlardan önce girip bitişik binadan ışık gelen bir pencerenin yanına gitti. Adamlar peşinden geliyorlardı; öndeki fedai cebinden bir cop çıkarmıştı. Sabotajcı, bir çelme takıp onu yere devirdi. Sarhoş sandıkları adamın hiç de öyle olmadığını anlayan ikinci adam, dövüşe hazır durumda kuvvetli yumruklarını kaldırdı.</p>

    <p>Sabotajcı, bir dizinin üstüne eğilip çizmesindeki bıçağı çıkardı ve savurdu. Bıçak uzayıp kılıç haline geldi ve ucu fedainin boğazına dayandı. Sabotajcı, diğer eliyle Derringer’in namlusunu yere düşen adamın alnına dayadı. Bir an sadece uzaktan gelen piyano sesiyle fedailerin hırıltılı solukları duyuldu.</p>

    <p>“Sakin olun, baylar,” dedi Sabotajcı. “Size bir teklifim var. Overland Limited Treni’ndeki bir yolcuyu öldürürseniz size on bin dolar vereceğim. Tren kalkana kadar yirmi dakikanız var.”</p>

    <p>Fedailerin on bin dolar karşılığında adam öldürmeye itirazları yoktu. Sabotajcı bu işi onlara beş bin dolara da yaptırabilirdi. Ama adamların bunu söylemeye niyeti yoktu, tabii.</p>

    <p>“Onu trenden nasıl çıkarabiliriz?”</p>

    <p>“Bu kişi zayıfların koruyucuşudur,” dedi Sabotajcı. “Tehlikede olan birinin yardımına koşar. Örneğin, zor durumdaki bir kadın. Böyle birini bulabilir misiniz?”</p>

    <p>Adamlar, sokağın karşısına baktılar. Bir pencerenin önünde kırmızı fener asılıydı. “İki dolara böyle bir kadın bulabiliriz.”</p>

    <p>Overland Limited, fren balatalarından metalik çığlıklar çıkararak, alçak tuğla bir yapı olan Rawlins İstasyonu’nun küçük bir alanı aydınlatan lambaları önünde durdu. Yolcuların çoğu yataklarında uyuyorlardı. Uyumamış olan birkaç kişi, bacaklarındaki uyuşukluğu geçirmek için platformda tur atıyordu, ama yoğun kömür ve alkali kokusunu solur solumaz hemen içeri kaçtılar. Personel bakım işlemlerini yaparken gerekli erzak, gazeteler ve telgraflar trene getirildi.</p>

    <p>Eski bir köle olan vagon görevlisi Jonathan, gözlem vagonunda Kenneth Bloom ile eski sirk günlerinden konuşan Isaac Bell’in yanına geldi.</p>

    <p>“Size Ogden’den bir telgraf var, Bay Bell.”</p>

    <p>Bell, yaşlı adama bin dolar bahşiş verdi.</p>

    <p>“Tamam, Jonathan,” dedi gülerek. “Bu gece çok şanslıydım. Hiç değilse kazandığımı paylaşayım. Bana bir dakika izin ver, Ken.” Telgrafı okumak için arkasını döndü.</p>

    <p>Gözleri sıcak yaşlarla dolarken yüzü buz kesti.</p>

    <p>“İyi misin, Isaac?” dedi Ken.</p>

    <p>“Hayır, değilim,” dedi Bell. Boğulacak gibiydi, arkadaki platforma çıkıp geniz yakan havayı ciğerlerine çekmeye çalıştı. Gecenin yarısı olmasına rağmen, bir lokomotif, yük vagonlarını başka bir hatta çekiyordu. Bloom yanına geldi.</p>

    <p>“Ne oldu?”</p>

    <p>“Weber ve Fields...”</p>

    <p>‘’Şu vodvilci komedyenler mi? Sen neden bahsediyorsun?”</p>

    <p>Bell sadece, “Çok eski dostlarım,” diyebildi. Telgrafı avucunda buruştururken, kendi kendine söyleniyordu. “Onlara son sözlerim, çok dikkat etmeleri olmuştu. Onlara Sabotajcının ölüm saçtığını söylemiştim.”</p>

    <p>“Kim?” diye sordu Bloom.</p>

    <p>Bell, ona öyle acı içerisinde baktı ki, Bloom başka bir şey sormadan tekrar gözlem vagonuna çekildi.</p>

    <p>Bell, buruşmuş telgrafı düzeltip bir kez daha okudu. İki dostunun cesetleri, ofisten iki sokak ötedeki bir ara sokakta bulunmuştu. Sabotajcı’yı görüp, takip etmiş olmalıydılar. Tek başına bir adamın, o iki tecrübeli dedektifi öldürebilmesi İnanılır gibi değildi. Ama Mack iyi durumda değildi. Belki hasta oluşu onu yavaşlatmıştı. Soruşturma amiri ve elemanlarının güvenliğinden sorumlu olarak, Bell’in Mack’i değiştirmesi, savunmasız bir adamı tehlikeden uzak tutması gerekirdi.</p>

    <p>Bell’in zihni acı ve öfkeden patlayacak gibiydi. Uzunca bir süre hiçbir şey düşünemedi. Bir hayli zaman geçtikten soma Wally ve Mack’in, ona ölürken çok önemli bir mesaj bırakmış olduklarını anladı. Peşine düştükleri adam, onların şüphesini çekecek kadar taslak resme benziyor olmalıydı. Yoksa, herhangi bir adamı bir ara sokağa kadar takip etmezlerdi. Her ne kadar taslak resim bir aktörü hatırlatsa da, Sabotajcı’ya da benziyordu; bu nedenle de adam, arkadaşlarına saldırıp onları öldürmüştü.</p>

    <p>Trene takılan yeni lokomotif, kalkışa hazır olduğunu duyuran düdüğünü çaldı. Parmaklarını platform tırabzanına geçirmiş olan Bell, gözyaşları süzülürken o kederi içinde çalan sinyal düdüğünü fark etmedi bile. Tren hareket ederken vagonun altındaki traversler kayar gibi görünüyordu, son elektrik lambasının da altından geçtikten sonra hareket etmekte olduklarını anladı.</p>

    <p>O sırada bir kadın çığlık attı.</p>

    <p>Bell o yana doğru baktı. Kadın, hız kazanmaya başlayan trene yetişmek için koşar gibiydi. Üstündeki beyaz elbise arkasından vuran ışıkla parlıyordu. Peşinden koşan adam, onu yakalayıp kollarının arasına aldıktan sonra eliyle ağzını kapadı ve yere yatırarak üstüne çıktı.</p>

    <p>Bell yıldırım hızıyla harekete geçti. Hemen yere atlayıp koşmaya başladı. Ama tren hızlı gittiği için dengesini kaybetmişti. Yüzünü elleriyle kapatarak iki büklüm oldu ve rayların arasında top gibi yuvarlandı. Tren o sırada, saatte elli kilometre hızla ilerliyordu.</p>

    <p>Bell bir süre yuvarlandıktan sonra bir sinyal direğine çarparak durdu. Kadına yardım etmek için ayağa kalkıp koşmaya başladı. Adam bir eliyle kadının boğazına sarılmış, diğeriyle elbisesini çekiştiriyordu.</p>

    <p>“Bırak onu!” diye bağırdı Bell.</p>

    <p>Adam ayağa fırladı.</p>

    <p>“Hadi, toz ol,” dedi kadına.</p>

    <p>“Paramı ver!” dedi kadın elini uzatarak. Adam, kadının avucuna para sıkıştırdı. Kadın boş gözlerle Bell’e baktıktan sonra uzaktaki istasyona doğru yürümeye başladı. Kadına saldırma numarası yapan adam, Belle döndü ve profesyonel bir boksör gibi yumruk sallamaya başladı.</p>

    <p>Bir yandan, hayretler içinde uzaklaşan trenin arkasındaki kırmızı ışığa bakarken, Bell refleksle eğilip adamın yumruklarını savuşturdu. O anda kaya gibi sert bir yumruk ensesine geldi.</p>

    <p>Trenin hızı giderek artarken Sabotajcı, son vagonun platformundan bakıyordu. Gözlem vagonunun arkasındaki kırmızı ışık, rayları aydınlatmıştı. Rawlins İstasyonu’nda üç kişinin gittikçe küçülen siluetleri görünüyordu. Bunlardan ikisi sabit duruyor, üçüncüsüyse onların arasında gidip geliyordu.</p>

    <p>“Elveda Bay Bell. Çekicinle karşılık vermeyi unutma.”</p>

    <p><span>&nbsp;</span></p>
  </div>
</body>
</html>
