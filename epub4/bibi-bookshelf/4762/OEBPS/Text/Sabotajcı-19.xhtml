<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">13</h1>

    <div>
      <br />
    </div>

    <p>Beş gün sonra, kereste işçisinin çizdiği Sabotajcı resmi ilk meyvesini verdi.</p>

    <p>Sacramento’da, keskin gözlü bir Southern Pacific gişe memuru, Don Albert’ın çizdiği resimdeki adama benzeyen birine bir Ogden, Utah bileti sattığını hatırladı. Bu adam sakallı olması ve saçının da en az Isaac Bell kadar san olmasına rağmen, gişe memuru yüz hatlarında bir benzedik olduğunda ısrar etti.</p>

    <p>Bell, adamla kendi konuştu; onun da Büyük Tren Soygunu filmi hayranlarından biri olmadığım anlamak istiyordu. Sonunda ikna oldu ve Ogden hızlı trenindeki personeli sorguya çekmek üzere ajanlarım gönderdi.</p>

    <p>Reno, Nevada’da bir ipucu buldular. Reno’da oturan iren kondüktörlerinden biri bu yolcuyu hatırladı ve saç renginin farklı olmasına rağmen resimdeki adam olabileceğini söyledi.</p>

    <p>Bell hemen Nevada’ya gidip adamı evinde buldu ve sanki sohbet ediyormuş gibi, Büyük Tren Soygunu filmini görüp görmediğini sordu. Kondüktör, film bir daha oynadığı zaman mutlaka görmek istediğini söyledi. Karısı bir yıldan beri onu götürmesi için söyleniyordu.</p>

    <p>Bell o gece oradan Ogden’e giden bir ekspres trene bindi; Trinity Dağlan’nı aşarken akşam yemeğini yiyordu. Tren Lovelock’ta durduğunda bir iki tane telgraf çekti; daha sonra Imlay’da durdukları zaman telgrafarına cevap aldı. Tren Nevada’yı kat ederken de pulman koltuğunda rahat bir uykuya daldı. Utah sınırını aştıktan soma Montello’da onu bekleyen telgraflarda yeni bir gelişme yoktu.</p>

    <p>Öğleye doğru Ogden’e yaklaşırken tren köprünün üzerinden Büyük Tuz Gölü’nü geçti. Osgood Hennessy, Lucin ve Ogden arasında Oregon ormanları içinden geçen yeni hattı döşemek için, tam sekiz milyon dolar harcamıştı. Bu hat, Saeramento’yla Ogden arasını iki saat kısaltarak, kuzey ve güney yollarında rakipleri olan Commodore Vanderbilt’le J. P. Morgan’ı fena halde üzmüştü. Bell, bu demiryollarının kesişme noktası olan şehre doğusundaki Wasatch Dağlan’nın karlı tepelerini görecek kadar yaklaştığı sırada, tren durduruldu.</p>

    <p>On kilometre ötede raylar bloke edilmiş, diye açıkladı kondüktör.</p>

    <p>Batı yönüne gitmekte olan Sacramento Limited treni bir patlama sonucu raydan çıkmıştı.</p>

    <p>Bell hemen trenden atlayıp ön kısma koştu. Makinist ve ateşçi trenden inmişler, sigara sarıyorlardı. Bell, onlara Van Dorn kimliğini gösterip, “Beni hemen kaza yerine en yakın noktaya götürün,” dedi.</p>

    <p>“Kusura bakma dedektif bey, ama ben emirlerimi sadece sevk memurundan alırım.”</p>

    <p>Bell Derringer tabancasını çekti. îki kara namlu makinistin yüzüne dayanmıştı. “Bu bir ölüm kalım meselesidir ve öncelikle senin meselen,” dedi Bell. Lokomotifin ön kısmını işaret etti. “Bu treni hemen hareket ettir ve enkaza gelene kadar da durma!”</p>

    <p>“Sen gözünü kırpmadan adam öldürecek biri değilsin” dedi ateşçi.</p>

    <p>“Sen öyle san,” dedi makinist, gözlerini namludan ayırıp Isaac Bell’in yüzündeki ifadeye bakarak. “Çık oraya da kömür at.”</p>

    <p>Büyük bir 4-6-2 son lokomotif on kilometre kadar gittikten sonra, kırmızı bayrağını sallayan frenci, onları rayların büyük bir çukur içinde kaybolduğu yerde durdurdu. Çukurun ötesinde altı pulman, bir bagaj vagonu ve kömür vagonu yana devrilmiş duruyordu. Bell lokomotiften çıkıp enkaza koştu. Kaza mahalli amiri olarak tanıtılan görevliye, “Kaç yaralı var?”’ diye sordu.</p>

    <p>“Otuz beş kişi. Dördü ağır yaralı”</p>

    <p>“Ölü var mı?”</p>

    <p>“Yok. Talihliymişler. Neyse ki, alçak herif rayları bir dakika erken uçurmuş. Makinistin, hızını azaltacak kadar zamanı olmuş.”</p>

    <p>“Tuhaf,” dedi Bell. “Bugüne kadar yaptığı saldırılarda zaman hesabını çok iyi yapardı.”</p>

    <p>“Neyse, bu defa son olacak. Onu yakaladık.”</p>

    <p>“Ne? Nerede?”</p>

    <p>“Şerif, onu Ogden’de yakaladı. Şanslıymış. Yolcular onu linç etmeye kalktılar. Kaçmayı başardı, ama daha sonra birisi, onu bir ahırda saklanırken gördü.”</p>

    <p>Bell, hattın öbür tarafında onu Union Depot’a götürecek bir lokomotif buldu.</p>

    <p>Ogden cezaevi, tren istasyonunun bir sokak ötesindeki belediye binasının içindeydi. Tecrübeli iki Van Dom ajanı, Mack Fulton ve Wally Kisley oraya Bell’den önce gelmişlerdi. Yaptıkları esprilerle tanınan bu ikilinin yüzlerinden düşen bin parçaydı.</p>

    <p>“Nerede?” diye sordu Bell.</p>

    <p>“O değilmiş,” dedi Fulton bitkin bir sesle. Çok yorgun görünüyordu; Bell’in aklına ilk kez Mack’in artık emekli olması gerektiği geldi. Her zaman zayıf olan bu ajanın yüzü bir kadavranınki gibi çökmüştü.</p>

    <p>“Treni uçuran kişi değil mi?”</p>

    <p>“Uçuran o, canım,” dedi Kisley. Üç parçalı takım elbisesi toz içindeydi. Wally de Mack kadar bitkin görünüyordu, ama hasta değildi. “Ne var ki, Sabotajcı o değil. Hadi, bir de sen konuş onunla.”</p>

    <p>“Senin, onu konuşturma ihtimalin daha fazla. Bizimle tek kelime bile konuşmadı.”</p>

    <p>“Benimle neden konuşsun ki?”</p>

    <p>“Eski bir dostun olur,” diye açıkladı Fulton. O da Kisley de, Bell’den yirmi yaş daha büyüktüler. Bu soruşturmanın amiri Bell olmasına rağmen onlara arkadaş gibi davranıyordu.</p>

    <p>“Ben, onu döve döve konuştururdum,” dedi şerif. “Ama adamlarınız sizi beklememi söylediler; şirket de Van Dorn kurallarına uymamızı istiyor. Bana kalırsa çok saçma. Ama kimsenin benim fikrimi sorduğu yok.”</p>

    <p>Bell, mahkûmun bir masaya kelepçelendiği odaya girdi. “Eski dost” dedikleri, bir kasa hırsızı olan Jake Dunn’du. Masanın bir ucunda beş dolarlık desteler halinde bantlanmış toplam beş yüz dolar vardı. Şerife göre bu para, yapmış olduğu hizmetin karşılığıydı. Sabotajcı artık cinayetleri için adam tutuyor, diye düşündü Bell. Bu da, herhangi bir yere saldırabileceği, saldırı gerçekleştiği zaman da çoktan uzaklaşmış olacağı anlamına geliyordu.</p>

    <p>“Jake bu defa nasıl bir şeye bulaştın?”</p>

    <p>“Merhaba Bay Bell. Beni San Quentin Hapishanesine gönderdiğinden beri görüşmedik.”</p>

    <p>Bell ses çıkarmadan oturdu ve onu tepeden tırnağa süzdü. Hapishane, kasa hırsızına hiç yaramamıştı. Yirmi yaş daha ihtiyarlamış görünüyordu. Titreyen ellerine bakılırsa, onu kazayla kendini uçurmadan bomba yerleştirirken düşünmek bile zordu. Önce tanıdık bir yüz görmenin rahatlığını duyan Dunn, Bell’in bakışları karşısında iyice büzüldü.</p>

    <p>“Wells Fargo kasalarını havaya uçurmak soygundur Jake. Yolcu trenine sabotaj yapmaksa cinayete girer. Sana bu parayı ödeyen adam düzinelerce masum insanı öldürdü.”</p>

    <p>“Trene sabotaj yaptığımızı bilmiyordum.”</p>

    <p>“Hızla giden bir trenin altındaki rayları uçurmanın treni devireceğini bilmiyor muydun?” dedi Bell hayretle yüzü Öfkeyle buluşmuştu. “Ne olacağını sanıyordun ki?”</p>

    <p>Mahkûm başını öne eğdi.</p>

    <p>“Jake! Başka ne olacağını sanıyordun ?”</p>

    <p>“Bana inanmalısın Bay Bell. Bana sadece rayları uçurmamı söyledi; böylece treni durdurup soygun yapacaktı. Treni devireceğini bilmiyordum.”</p>

    <p>“Ne demek istiyorsun? Fitili ateşleyen sendin.”</p>

    <p>“Bana değişik fitil vermiş. Ben hızlı yanan fitil tutuşturduğumu sanıyordum, bomba patladıktan sonra trenin durabilmesi için zaman kalacaktı. Gözlerime inanamadım Bay Bell. O kadar yavaş yanıyordu ki, tren tam bombanın üstünden geçerken patlayacaktı. Durdurmaya çalıştım.”</p>

    <p>Bell buz gibi gözlerle ona bakıyordu.</p>

    <p>“İşte beni o zaman yakaladılar Bay Bell. Geri dönüp ayağımla fitili söndürmeye çalıştım. Çok geçti, beni gördüler, tren devrildikten sonra da peşimden koştular.”</p>

    <p>“Jake, celladın ilmiği boynunda duruyor ve bundan kurtulmanın tek bir yolu var. Beni, sana bu parayı veren adama götür.”</p>

    <p>Jake Dunn başını şiddetle iki yana salladı. Tek bacağı kapana kısılmış bir kurt gibi çaresiz görünüyor, diye düşündü Bell. Ama hayır, kurt olamazdı. Adamın içinde ne öyle ham bir kuvvet, ne de kurtlara özgü bir soyluluk vardı. Tabiri caizse Dunn daha büyük bir av için yem olarak kullanılan bir hayvandan farksızdı.</p>

    <p>“Nerede bu adam, Jake?”</p>

    <p>“Bilmiyorum.”</p>

    <p>“Neden bana yalan söylüyorsun Jake?”</p>

    <p>“Ben kimseyi öldürmedim.”</p>

    <p>“Bir treni devirdin Jake. Kimse ölmediği için şanslısın. Eğer seni asmazlarsa, ömür boyu hapiste yatarsın.”</p>

    <p>“Ben kimseyi öldürmedim.”</p>

    <p>Bell aniden taktik değiştirdi.</p>

    <p>“Jake, seni hapisten nasıl bu kadar çabuk çıkardılar? Ne kadar yattın... üç yıl mı? Neden seni bıraktılar?”</p>

    <p>Jake dikkatlice Bell’e baktı. “Kanserim.”</p>

    <p>Bell sarsıldı. Yasaları çiğneyen kişilere acımazdı, ama öldürücü bir hastalık bir caniyi de sıradan insan yapabilirdi. Jake Dunn masum değildi, ama bir anda acı, korku ve çaresizlikle karşı karşıya kalan bir zavallıydı. “Özür dilerim Jake, bilmiyordum.”</p>

    <p>“Sanırım bu yüzden beni salıverdiler, kendi başıma öleyim diye. Paraya ihtiyacım vardı. O nedenle bu işi kabul ettim.”</p>

    <p>“Jake, sen her zaman hüner gerektiren ince işler yapardın. Neden şimdi bir katili korumaya çalışıyorsun?” diye üsteledi Bell.</p>

    <p>Jake’in cevabı hırıltılı bir fısıltı şeklinde çıktı. “O herif şimdi Yirmi Dördüncü Sokak’ta, demiryolunun karşısındaki ahırda.”</p>

    <p>Bell parmaklarını şıklattı. Wally Kisley ve Mack Fulton hemen yanında bitiverdiler. “Yirmi Dördüncü Sokak,” dedi Bell.</p>

    <p>“Ahırda. Etrafını sarın, şerif yardımcılarını da yanınıza alın ve beni bekleyin.”</p>

    <p>Jake başını kaldırıp baktı. “Bir yere gidecek değil, Bay Bell”</p>

    <p>“Ne demek istiyorsun?”</p>

    <p>“Paramın geri kalanını almak için gittiğimde onu üst katta, kiralık odalardan birinde buldum.”</p>

    <p>“Buldun mu? Yani, ölü olarak mı buldun?”</p>

    <p>“Gırtlağı kesilmişti. Söylemeye korktum, bunu da bana yüklerler diye.”</p>

    <p>“Cırtlağı mı kesikti?” dedi Bell. “Yoksa bıçaklanmış mıydı?”</p>

    <p>Jake elini seyrelmiş saçlarından geçirdi. “Bıçaklanmıştı herhalde.”</p>

    <p>“’Orada bıçak gördün mü?”</p>

    <p>“Hayır.”</p>

    <p>“Bıçak boğazını delip geçmiş miydi? Boynunun öbür tarafından çıkmış mıydı?”</p>

    <p>“Ona yakından bakacak kadar kalmadım orda Bay Bell. Dediğim gibi, bunu da benim üstüme atacaklarını biliyordum.”</p>

    <p>“Hemen oraya gidin,” dedi Bell, Kisley ve Fulton’a. “Şerif, oraya bir doktor gönderebilir misin? Bakalım, adamın neyle ve ne zaman öldürüldüğünü belirleyebilecek mi?”</p>

    <p>“Sen nerede olacaksın, Isaac?”</p>

    <p>Yine çıkmaz sokaktayız, diye düşündü Bell. Sabotajcı sadece talihli değildi, talihini kendisi yaratıyordu. “Tren istasyonunda,” dedi ümitsizce. “Bakalım, ona bilet sattığım hatırlayan bir gişe memuru çıkacak mı?”</p>

    <p>Kereste işçisinin yaptığı resimden birkaç kopya alıp, uzun bir saat kulesi altında iki katlı bir bina olan Union Depot İstasyonu’na gitti ve memurları sorguya çekti. Soma bir demiryolu polisinin otomobiliyle o gün izinli olan gişe memurları ve sevk amirlerinin evlerine gitti. Bell her birine çizimi gösterdi; karşısındaki adam o yüzü tanımayınca bu defa resmin sakal eklenmiş olanını denedi. Kimse bu yüzleri daha önce görmemişti.</p>

    <p>Sabotajcı, Ogden’den nasıl çıkmış olabilir, diye düşünüyordu Bell.</p>

    <p>Cevabı belliydi. Bu şehre ulaşan dokuz farklı demiryolu vardı. Bu hatlardan her gün yüzlerce, belki de binlerce yolcu geçiyordu. Sabotajcı artık Van Dorn ajanlarının peşinde olduğunu mutlaka biliyordu. Bu nedenle kaçışını planlamak için hedeflerini daha dikkatle seçiyor olmalıydı.</p>

    <p>Küçük bir ihtimal de olsa, Sabotajcı belki şehirde kalmıştır ümidiyle Bell, Ogden şubesindeki bütün ajanları, otelleri soruşturmaları için görevlendirdi. İki resmi de tanıyan tek bir resepsiyon görevlisi de çıkmadı. Üç katlı, pahalı bir otel olan Broom’daki puro dükkânının sahibi, sakallı resimdekine benzeyen birine satış yapmış olabileceğini söyledi. Dondurma salonundaki bir kadın garson sakalsız resimdekine benzeyen birini hatırlar gibi oldu. Hatırlamasının nedeni adamın çok yakışıklı olmasıydı. Ama onu sadece bir kere görmüştü, o da üç gün önceydi.</p>

    <p>Kisley ve Fulton, Bell’i Van Dorn ofisinde buldular. Tramvay hatlarının geçtiği geniş bir bulvar olan Yirmi Beşinci Sokak’ta büyükçe, tek bir odaydı. Caddenin ön tarafında yolcuların zorunlu ihtiyaçlarını karşılayan lokantalar, terziler, berberler, dondurma ve soğuk içecek satan büfelerle bir Çin çamaşırhanesi vardı. Van Dorn ofisinin bulunduğu taraftaysa barlar, pansiyonlar, kumarhaneler ve aslında genelev olan oteller vardı.</p>

    <p>Ofisin zemini boştu, mobilyalar çok eskiydi ve tek bir pencere vardı. Duvarları kaplayan aranan kişilerin afişleri, ofisin dekorunu oluşturmuştu. Bu resimlerden iki tanesi kereste işçisinin çizmiş olduğu resim ve bunun Sacramento’daki uyanık gişe memurunun katkısıyla sakal eklenmiş haliydi.</p>

    <p>Kisley ve Fulton’un moralleri düzelmişti, ama Fulton çok yorgun görünüyordu.</p>

    <p>“Belli ki,” dedi Wally. “Patronumuz Ogden ofisindeki boşluğa para harcamak istemiyor.”</p>

    <p>“Mobilyalara da,” diye ekledi Mack. “Şu masa sanki at arabasıyla taşınmış gibi.”</p>

    <p>“Belki de semti uygun buluyordur; Union Depot İstasyonu’na bir tükürüklük mesafede : ‘</p>

    <p>“Zaten herkes önümüzdeki kaldırıma tükürüp duruyor.”</p>

    <p>İki ajan tıpkı Weber ve Fields’ın sahnede yaptıkları esprilerle pencereye yaklaştılar ve aşağıdaki kalabalık kaldırıma baktılar. “Bay Van Dorn’un dehasını takdir etmelisin. Bu pencereden bakarak stajyer dedektiflere her çeşit suçun doğasını öğretebilirsin.”</p>

    <p>“Buraya gelsene genç Isaac, gel ve komşumuz olan genelevlere, barlara ve esrarkeş tekkelerine bak. Zorbalıkla bir kadeh içki veya fahişe ücreti kazanacak potansiyel müşterileri seyret... ya da o ara sokakta adam soyanları izle.”</p>

    <p>“Şu bıyıklı tipi görüyor musun, şimdi üçkâğıt yaparak keriz müşterisini yolacak.”</p>

    <p>“Barın Önündeki kaldırımda, paçavra giysiler içinde uyuma numarası yapan maden işçilerini görüyor musun? Aslında bardan çıkıp yere yuvarlanacak olan sarhoşları kolluyorlar.”</p>

    <p>“Adam ne kadar süre ölü kalmış?” diye sordu Bell.</p>

    <p>“Doktora göre günün büyük bir kısmında. Bıçaklama konusunda haklıymışsın. Uzun, dar bir bıçak boğazını delip geçmiş. Tıpkı Wish ve Glendale’deki bekçi gibi.”</p>

    <p>“O halde, eğer onu, Sabotajcı öldürmüşse, dün geceden Önce Ogden’den ayrılmış olamaz. Ama kimse, onu bilet alırken görmemiş.”</p>

    <p>“Şehre girip çıkan sayısız yük treni var,” dedi Wally.</p>

    <p>“Adam çok kısa zamanda büyük mesafeler kat ediyor, kaçak olarak yük trenlerine binmeye güvenemez,” dedi Mack.</p>

    <p>“Duruma göre her ikisini de kullanıyor olabilir,” dedi Wally.</p>

    <p>“Öldürülen adam kimmiş?” diye sordu Bell.</p>

    <p>“Şerifin dediğine göre buralı bir sabıkalı. Yani, baş zanlımız Broncho Billy’nin gerçek hayattaki kopyası... Kusura bakma Isaac, dayanamadım.” Fulton başıyla duvardaki afişi işaret etti.</p>

    <p>“Buna devam ederseniz, ben de dayanamayıp Van Dorn’a, sizleri Alaska’ya tayin etmesini söyleyeceğim.”</p>

    <p>“Geçen ağustosta bir posta arabasını soyduğu sanılıyor. Demiryolu polisleri, onu on yıl önce Utah’ta bakır madeni işçilerinin maaşlarını çalarken yakalamışlar. Daha az hüküm yemek için arkadaşlarını elevermiş. Göründüğü kadarıyla Jake Dunnla hapishaneden tanışıyorlar.”</p>

    <p>Bell öfke içinde başını iki yana salladı. “Sabotajcı sadece yardımcı kullanmakla kalmıyor, yardımcı bulmak için bir de suçluları kullanıyor. Kıtada herhangi bir yere saldırabilir.”</p>

    <p>Kapı hafifçe vuruldu. Hepsi gözlerini kısıp içeri giren, buruşuk takım elbiseli gergin genç adama baktı. Bir elinde ucuz bir bavul, diğerinde şapkası vardı. “Bay Bell?”</p>

    <p>Isaac Bell, bu genci hemen tanıdı; San Francisco ofisindeki stajyer dedektif James Dashwood’du; titiz araştırması sayesinde Coast Line Limited sabotajında ölen sendikacının masum olduğunu ortaya çıkarmıştı.</p>

    <p>“Celsene James. Amerika’nın en yaşlı dedektifleri olan Weber ve Fields ile tanış.”</p>

    <p>“Merhaba, Bay Weber. Merhaba, Bay Fields.”</p>

    <p>“Weber benim,” dedi Mack. “O da Fields.”</p>

    <p>“Özür dilerim efendim.”</p>

    <p>“Burada ne yapıyorsun James?” diye sordu Bell.</p>

    <p>“Bay Bronson bunu gönderdi efendim. Ekspres trenle gelip, postadan önce buraya varmamı istedi.”</p>

    <p>Dashwood, Bell’e kahverengi bir zarf uzattı. Bunun içinde San Francisco ofisi aracılığıyla Bell adına gelmiş bir zarf vardı, üzeri kurşunkalemle yazılmıştı. Bronson zarfın üstüne bir not düşmüştü; “Seni beklemeden hemen açmayı tercih ettim. İyi ki öyle yapmışım. Galiba seninle dalgasını geçiyor.”</p>

    <p>Bell adına gönderilmiş zarfı açtı. İçinde Harper’s Weekly dergisinin son sayısının kapağı vardı. William Ailen Rogers’ın çizdiği bir karikatür, ipek şapkası başında Osgood Hennessy’yi, Southern Pacific markalı bir lokomotifn yanında bacakları açık halde dururken gösteriyordu. Hennessy CENTRAL RAILROAD OF NE W JERSEY yazılı bir treni New York’a çek-mekteydi. Tren ahtapot biçiminde çizilmişti. Karikatürün karşısında siyah kurşunkalemle yazılmış bir soru vardı: SABOTAJCININ UZUN KCLU OSGOODUN KOLUNDAN FAHA UZAĞA ERİŞEBİLİR Mİ?</p>

    <p>“Bu da nesi böyle?” dedi Wally.</p>

    <p>“Düelloya davet,” dedi Bell. “Bize meydan okuyor.”</p>

    <p>“Ve burnumuzu sürtüyor,” dedi Mack.</p>

    <p>“Mack haklı,” dedi Wally. “Ama yerinde olsam bunu kişiselleştirip kafamı bulandırmam Isaac.”</p>

    <p>“Dergi de zarfın içinde,” dedi Dashwood. “Bay Bronson okumanızı tavsiye etti Bay Bell.”</p>

    <p>Bell içinden küfrederek çabucak birinci sayfayı gözden geçirdi. Kendisine “Uygarlığın Dergisi” yakıştırmasını yapan Harper’s, demiryolu tekellerinin yaptıkları talanları ifşa ediyordu. Bu sayısında, Osgood Hennessy’nin ihtirasları üzerine yazılmış bir makale vardı. Belirtildiğine göre Hennessy gizlice Baltimore&amp;Ohio Demiryolu Şirketi’nin “neredeyse çoğunluk” sağlayacak miktarda hisselerini ele geçirmişti. B&amp;O zaten Illinois Central’la birlikte -ki, Hennessy bu şirkete de ortaktıReading Demiryolu Şirketi’ndeki hisselerin çoğuna da sahipti. New Jersey’li Ctentral Demiryolu’nun kontrolü Reading Şirketi’ndeydi; böylece Hennessy’ye herkesin iştahını kabartan New York bölgesi kapılan açılmış oluyordu.</p>

    <p>“Ne dernek bu şimdi?” diye sordu James.</p>

    <p>“Yani,” dedi Bell. “Sabotajcı artık doğrudan Hennessy’nin New York’taki işletmelerine saldırabilir.”</p>

    <p>“New York’ta sabote edeceği bir tren, Southern Pacific’e Kaliforniya’ dakinden daha büyük zarar verir,” dedi Mack Fulton.</p>

    <p>“Çünkü New York ülkenin en büyük şehri,” dedi Wally Kisley.</p>

    <p>Bell saatine baktı. “Overland Limited trenine yetişecek kadar zamanım var. Bavullarımı New York’taki Yale Kulübü’ne gönderin.”</p>

    <p>Emirler yağdırarak kapıya yöneldi. “Archie Abbot’a telgraf çekip benimle New York’ta buluşması gerektiğini bildirin. Irv Arlen’e telgraf çekip Jersey’deki istasyonları korumasını söyleyin. Eddie Edwards da gelsin. O istasyonları iyi tanıyor. Limanlarda ekspres trenleri soyan Lav Yatağı çetesini o dağıtmıştı. Siz ikiniz de buradaki işi bitirin; hiç sanmam ama, Sabotajcının hâlâ Ogden’de bulunma ihtimali var. Yoksa, nereye gittiğini Öğrenmeye çalışın.”</p>

    <p>“Buna göre New York,” dedi Wally dergideki makaleden bir cümle okuyarak. “Bütün demiryolu şirketlerinin gitmek istediği kutsal topraklar oluyor.”</p>

    <p>“Yani,” dedi partneri. “Sabotajcı çoktan yola çıkmıştır, sen geldiğinde bekliyor olacak.”</p>

    <p>Tam kapıdan çıkmak üzereyken Bell hevesle onu seyreden Dashwood’a baktı.</p>

    <p>“James, sana bir görev.”</p>

    <p>“Evet, efendim.”</p>

    <p>“Coast Line Limited sabotajıyla ilgili raporları okudun mu?”</p>

    <p>“Evet, efendim.”</p>

    <p>“Bay Bronson’a, seni Los Angeles’a gönderdiğimi söyle. Lokomotifi raydan çıkaran o kancaya delik açan nalbandı bulmam istiyorum. Bunu yapabilir inisin? Hayrola, ne var?”</p>

    <p>“Ama Los Angeles ofisinin şefi Bay Sanders’tır ve bunu istemeye...”</p>

    <p>“Sanders’ın gözüne gözükmezsin. Kendi başınasın. Batıya giden ilk hızlı trene atla. Hadi, hemen!”</p>

    <p>Tıpkı okuldan çıkan bir oğlan çocuğunu hatırlatan Dashwood, Bell’in yanından yıldırım gibi geçip gitti.</p>

    <p>“Zehir gibi bir genç,” dedi Bell. “Sanders’ın şu ana kadar yapabildiğinden daha kötüsü olamaz zaten. Pekâlâ, ben yola koyuluyorum. Mack, sen biraz dinlen. Çok bitkin görünüyorsun.”</p>

    <p>“Bütün bir hafta trenlerde oturarak uyusaydın sen de öyle görünürdün.”</p>

    <p>“Çok dikkatli olmalısınız. Sabotajcı ölüm saçıyor.”</p>

    <p>“Bilgece tavsiyen için teşekkür ederiz evlat,” dedi Wally.</p>

    <p>“Unutmamaya çalışırız “ dedi Mack. “Ama, bahse girerim o çoktan New York yolunu tutmuştur.”</p>

    <p>Wall Kisley pencereye gidip trene yetişmek için koşan Bell’i seyretti.</p>

    <p>“Bak bu çok eğlenceli olacak. Bizim madenciler kendilerine sarhoş bulamadılar.”</p>

    <p>Yanına gelmesi için Mack’e işaret etti. Yerde yatmakta olan iki madenci birden ayaklanmış, trenine yetişmeye çalışan şık giyimli züppeyi pusuya düşürmek için iki yanını sarmışlardı. Bell ne durdu, ne de hızını kesti; adamlara çarpıp yere devirdikten sonra yoluna devam etti.</p>

    <p>“Gördün mü?” dedi Kisley.</p>

    <p>“Hayır. Ama onlar da görmediler.”</p>

    <p>Bir süre daha pencerenin önünde durup kaldırımdaki kalabalığı seyrettiler.</p>

    <p>“O Dashwood denen çocuk,” dedi Fulton. “Sana birini hatırlattı mı?”</p>

    <p>“Kimi? Isaac’i mi?”</p>

    <p>“Hayır. On beş... ne diyorum ben, yirmi yıl önce, Isaac hâlâ babasının onu gönderdiği züppe hazırlık okulunda top oynuyordu. Seninle ben Chicago’daydık. Sen o sırada hububat borsasında dolaplar çeviren bir grubun peşindeydin. Bense, Haymarket’teki bombalamayla ilgili soruşturmayı yürütüyordum ve işim başımdan aşkındı. O gecekondu mahallesinden gelip iş arayan çocuğu hatırlıyor musun? Bay Van Dorn; ondaki ışıltıyı görmüş, onu eğitmemiz için bize teslim etmişti. Çocuk doğuştan yetenekliydi. Zeki, hızlı ve son derece soğukkanlıydı.</p>

    <p>“Tabii ya,” dedi Mack. “Wish Clarke “</p>

    <p>“Umarım Dashwood’un içkiyle arası yoktur.”</p>

    <p>“Şuraya bak!” Mack pencereye iyice yaklaştı.</p>

    <p>“Görüyorum!” dedi Wally. Duvardan kereste işçisinin sakal eklenmiş olan resmini alıp pencereye yapıştırdı.</p>

    <p>Uzun boylu, sakallı, işçi tulumlu ve melon şapkalı bir adam; sırtına yüklediği alet çuvalıyla istasyona doğru yürürken, barmenler tarafından kaldırıma fırlatılan dört sarhoş yüzünden bir barın önünde durmak zorunda kaldı. Çevresinde neşeli kahkahalar atan kalabalığın içinde sıkıştığı için sabırsızca etrafına bakındı ve yüzü iyice görünecek şekilde başını kaldırdı.</p>

    <p>İki dedektif bir kez daha resme baktı.</p>

    <p>“Bu o mu?”</p>

    <p>“Olabilir. Ama sanki uzun bir süredir sakalı varmış gibi.”</p>

    <p>“Tabii, takma sakal değilse.”</p>

    <p>“Takma sakalsa çok iyiymiş” dedi Mack. “Kulakları da hoşuma gitmedi. Resimdeki kadar büyük değil.”</p>

    <p>“Eğer o değilse,” dedi Wally. “Belki de kardeşidir.”</p>

    <p>“Kardeşi var mı diye gidip soralım mı?”</p>

    <p><span>&nbsp;</span></p>
  </div>
</body>
</html>
