<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">PROLETARYANIN AĞIR SİLAHI</h1>
  </div>

  <div>
    <h1 class="para-style-override-2 sigil_not_in_toc"><span class="KOYU char-style-override-3">12 ARALIK 1934</span></h1>

    <p><span class="KOYU">GARMISCH-PARTENKIRCHEN</span></p>

    <p><span class="KOYU">&nbsp;</span></p>

    <p>Şiddetli tipi altında lsaac Bell bir eliyle kızağını çekerek kar ve buz kaplı dik yamacı tırmanıyordu. Tepenin sonunda Kincaid’in şatosu vardı. Oraya gelmeden önce, birkaç yüz metre ötede zırhlı araçların bulunduğu kontrol noktasına baktı. Şatonun ana giriş kapısına çıkan yol Alman askerleri tarafından korunuyordu.</p>

    <p>Askerlerin fırtınadan korunmak için birbirlerine sokulduklarını gören Bell şatonun arkasına doğru tırmanmaya devam etti. Heybetli yapı Kincaid’in ne kadar becerikli olduğunun kanıtıydı. Yenilmiş olmasına rağmen lüks içinde yaşayacak kadar bir serveti edinmişti. Büyük salonun iki tarafında kuleler vardı. Uzak taraftaki kulenin altında, muhafızların ve uşakların yaşadığı yerde ışıklar parlıyordu. Yakın taraftaki kulede ışık yanan tek pencere Kincaid’in özel odasıydı.</p>

    <p>Bell duvarın kenarında durup soluklandı.</p>

    <p>Ucuna uzun bir ip bağlı kancasını çıkarıp havaya fırlattı. Demir kancanın üstü lastik kaplı olduğu için taşa tutunduğunda gürültü çıkarmadı. Düğümlerden oluşan tutamaçları kullanarak kendini duvarın üstüne çekti. Burası kırık cam parçalarıyla doluydu. Bell koluyla bu camlan temizledikten sonra duvarın üstüne çıktı. İpi yukarı çekti, sonra aşağıya sarkıtıp orta avluya indi. Işık yanan pencere beş katlı kulenin ikinci katındaydı.</p>

    <p>Bell kalın dış kapının vidalarını söktü, ama rüzgârda çarpmasın diye bir tanesini yerinde bıraktı. Sonra avluyu geçip kulenin altındaki küçük kapıya geldi. Bunun son model yeni bir kilidi vardı, fakat Van Dorn casusları kilidi yapanı bulmuşlar, bu sayede Bell, onu gözü kapalıyken bile açabilecek beceriyi geliştirmişti.</p>

    <p>Tutuklamanın kolay olmayacağını biliyordu. On sekiz yıl önce Charles Kincaid’i az kalsın yakalıyorlardı, fakat Birinci Dünya Savaşı sonrasındaki karmaşadan yararlanarak kaçmayı başarmıştı. Bir kez daha, Rusya’daki içsavaş sırasında ona çok yaklaşmışlar, fakat Kincaid yine kurtulmuştu. Adamın her iki tarafta da dostları vardı.</p>

    <p>Kısa bir süre önce 1929’da, bu defa Shanghay’da onu kıstırmışlar, Kincaid’in, Teksas Walt’ı neredeyse öldüreceği kadar yakınında olmalarına rağmen yine ellerinden kaçırmışlardı. Bell, onun beş yıl öncesine göre becerilerinden bir şey kaybetmemiş olduğunu sanıyordu. Altmışlı yaşlarının sonlarında olmasına rağmen hâlâ tehlikeliydi. Joe Van Dorn, “Kötü insanlar başkalarını dert etmedikleri için hiç yaşlanmazlar,” derdi.</p>

    <p>Kilit açıldı, Bell kapıyı itince yağlı menteşelerden hiç ses çıkmadı. İçerisi mezarlık gibi sessizdi, girip kapıyı kapadı. Üst katlar, Sabotajcı’nın dairesine çıkan kıvrımlı merdiven loş bir ışıkla aydınlatılmıştı. Dik ve dar merdivenleri çıkanların tutunması için yukarıdan aşağıya kalın bir ip sarkıyordu. Bell çatı katından en alttaki zindana kadar inen bu ipe dokunmadı. İpin duvara çarpmasıyla çıkabilecek gürültüyü düşünmüştü.</p>

    <p>Tabancasını çekip basamakları çıkmaya başladı.</p>

    <p>Sabotajcinın dairesine açılan kapının altından ışık sızıyordu. Birden burnuna sabun kokusu geldi. Arkasında bir hareket olduğunu hissederek hemen o yana döndü. Üstünde uşak üniforması ve belinde tabancası olan iri yapılı bir adam aniden karanlığın içinden çıkıvermişti. Bell yıldırım hızıyla dönüp tabancasının namlusuyla Alman’ın gırtlağına vurarak ses çıkarmasını önledikten sonra kafasına bir yumruk atıp onu bayılttı. Adamı koridorda sürükledi, açık bir kapı buldu, onu içeri çektikten sonra ellerini ve ayaklarını perde kordonlarıyla bağlayıp ağzına bir tıkaç tıkadı.</p>

    <p>Acele etmesi gerekiyordu. Nöbetçinin eksikliği fark edilecekti.</p>

    <p>Kincaid’in kapısının olduğu koridoru kontrol etti. Kimse yoktu. Kapı ağırdı ve kocaman bir tokmağı vardı. Bell; Kincaid’in kalın duvarlara, dış kapıya, nöbetçilerine ve yolu tutan Alman askerlerine güvendiği için kapısını kilitlemediğini öğrenmişti.</p>

    <p>Bell kulağını kapıya dayadı; hafif bir müzik sesi geliyordu. Bir Beethoven sonatıydı. Radyo yayınları bu dağları aşamayacağı için bir fonograf olmalıydı. Müzik sesi kapının çıkardığı gürültüyü bastıracaktı. Beli tokmağı çevirdi. Kilitli değildi. İçeri girdi; loş ışıkla aydınlanan oda sıcaktı.</p>

    <p>Şömine yanıyordu; mumların ve gaz lambalarının ışığı kitaplıkları, halıyı ve süslü tavanı aydınlatmıştı. Şöminenin önünde, arkası kapıya dönük bir koltuk vardı. Bell hava akımıyla Sabotajcinın dikkatini çekmemek için hemen kapıyı kapadı. Gözleri loşluğa alışana kadar ses çıkarmadan bekledi. Müzik sesi oradan değil, başka bir kapının ardından geliyordu.</p>

    <p>Isaac Bell’in sesi bir anda odayı kapladı.</p>

    <p>“Charles Kincaid, seni cinayet suçuyla tutukluyorum.”</p>

    <p>Sabotajcı koltuğundan fırladı.</p>

    <p>Hâlâ güçlü bir yapısı vardı, ama altmış dokuz yaşında olduğu her halinden belliydi. Hafifçe eğilmiş duruşu, üstündeki kadife ceketi ve gözlüğüyle onu gören, emekli bir banker veya profesör sanırdı. Ama yüzünde Cascade Kanyonu’ndaki mucizevi kurtuluşundan kalan yara izleri bu izlenimi bozuyordu. Elmacıkkemikleri ezildiği için bir zamanlar güzel olan yüzünün bir yanı yassılaşmıştı. Sol kolunun dirseğinden aşağısı yoktu. Yüzündeki ifade de yara izlerine uyuyordu. Gözlerinde keder ve hayal kırıklığı vardı. Ama, Isaac Bell’i görünce birden canlandı. Alaycı ve tepeden bakan biri haline dönüştü.</p>

    <p>“Beni tutuklayamazsın. Burası Almanya.”</p>

    <p>“Amerika’da mahkemeye çıkacaksın.”</p>

    <p>“Yaşlılıktan kulakların duymaz mı oldu?” dedi Kincaid. “Beni iyi dinle. Yeni hükümetin sadık bir dostu olduğum için devletin tam koruması altındayım.”</p>

    <p>Bell kayak ceketinin cebinden kelepçeleri çıkardı. “Seni sağ götürmektense öldürmek işimi kolaylaştırır. Son defa sana kelepçe takılırken numara yapmaya kalkınca burnuna ne olduğunu hatırlasan iyi edersin. Arkanı dön.”</p>

    <p>Tabancasını Kincaid’m üstünden ayırmadan kelepçenin tekini bileğine, diğerini de kesik koluna, dirseğinin üstüne taktı. Kelepçenin eklem yerinden aşağıya kayması mümkün görünmüyordu.</p>

    <p>Kelepçenin kilitlenme sesi Charles Kincaid’i şaşırtmıştı. Bakışları donuklaşmış, sesi kısılmış bir halde, “Bunu nasıl yaptın?” diye sordu. “Alman polisi şatoma yirmi kilometre yaklaşan herkesi durduruyor.”</p>

    <p>“Bu yüzden tek başıma geldim. Arka yoldan.”</p>

    <p>Kincaid ümitsiz bir şekilde inledi.</p>

    <p>Bell, onun gözlerine baktı. “İşlediğin suçların cezasını çekeceksin.”</p>

    <p>O anda müzik sesi kesilince Bell bunun fonograftan değil gerçek bir piyanodan geldiğini anladı. Kapı açıldı ve ipekli kumaş hışırtısını duyduğu anda odaya Emma Comden girdi. Üstündeki elbise bütün vücut kıvrımlarını sergiliyordu. Onun yüzü de Kincaid’inki gibi yaşını gösteriyordu, ama yara izi ve öfke ifadesi yoktu. Yüzündeki ve göz kenarlarındaki çizgiler daha çok gülmekten ve kahkaha atmaktan oluşmuş gibiydi. Ama bu gece siyah gözlerinde son derece ciddi bir ifade vardı.</p>

    <p>“Merhaba isaac. Bir gün seni tekrar göreceğimizi biliyordum.”</p>

    <p>Bell şaşırmıştı. Kincaid’in suç ortağı olduğunu öğrenmeden önce bu kadını severdi. Ama yaptığı casusluğu Sabotajcı’nın işlediği cinayetlerden ayrı tutmak mümkün değildi. “Emma çok şanslısın, çünkü sadece tek kişilik yerim var, yoksa seni de götürürdüm.”</p>

    <p>“İçin rahat olsun Isaac,” dedi Emma. “Onu benden ayırmakla bana en büyük cezayı vermiş oluyorsun zaten. Ve ben suçumun cezasını ancak senin anlayabileceğin bir şekilde çekeceğim.”</p>

    <p>“Ne demek istiyorsun?”</p>

    <p>“Senin Marion’u sevdiğin gibi ben de onu seviyorum... Onunla vedalaşabilir miyim?”</p>

    <p>Bell geri çekildi.</p>

    <p>Emma Comden, Kincaid’in içine çökmüş yanağını Öpmek için parmaklarının ucunda yükseldi. Bunu yaparken Kincaid’in kelepçeli eline küçük bir cep tabancası tutuşturmaya çalışıyordu.</p>

    <p>“Emma, o tabancayı ona verirsen ikinizi de vururum. Yere at onu!”</p>

    <p>Emma dondu kaldı. Ama tabancayı yere atmak veya Bell’e doğrultmak yerine tetiği çekti. Kincaid’in vücudu silah sesini boğmuştu. Sırtüstü yere devrildi.</p>

    <p>“Emma!” diye inledi. “Lanet olsun! Ne yaptın?”</p>

    <p>“Seni hapishanede çürürken veya elektrikli iskemlede idam edilirken düşünemiyorum.”</p>

    <p>“Bana nasıl ihanet edebildin?”</p>

    <p>Emma Comden bir şeyler söylemek istedi, ama sesi çıkmayınca çaresizlik içinde Bell’e baktı.</p>

    <p>“Sana ihanet etmedi,” dedi Beli. “Sana hiç hak etmediğin bir armağan verdi.”</p>

    <p>Kincaid’in gözleri kapandı. Ölmeden önce bir şey fısıldadı.</p>

    <p>“Ne dedi?” diye sordu Bell.</p>

    <p>“’İstediğim her şey benim hakkımdır,’ dedi. Bu inancı onun hem en zayıf, hem en güçlü yanıydı.”</p>

    <p>“Yine de onu götüreceğim.”</p>

    <p>“Van Dorn ajanları peşine düştükleri adamı mutlaka ele geçirirler, değil mi?” diye sordu Emma Comden kederle. “Ölü ya da diri.”</p>

    <p>“Evet.”</p>

    <p>Emma dizleri üstüne çöküp Kincaid’in cesedi üstünde ağladı. Her şeye rağmen Bell de duygulanmıştı. “Sen ne yapacaksın?” diye sordu.</p>

    <p>“Başımın çaresine bakarım,” dedi Emma. “İlk defa olmayacak.”</p>

    <p>Emma yine piyanosunun başına geçip ağır ve kederli bir parça çalmaya başladı. Bell Kincaid’in cesedini omuzlamak için eğildiği sırada Emma’nın bu parçayı uzun zaman Önce, Oakland Terminali’ndeyken Hennessy’nin özel treninde de çalmış olduğunu fark etti.</p>

    <p>Bell, Sabotajcı’nın cesedini merdivenlerden aşağıya taşıyıp kule kapısından çıktı. Avlunun karşı tarafında, yerinde bıraktığı tek vidayı söküp büyük ana giriş kapısını açtı ve kızağını bırakmış olduğu yere yürüdü. Cesedi kanvas sedyeye kayışla bağladıktan sonra kayaklarını taktı ve dağdan inmeye başladı.</p>

    <p>iniş çok daha kolay oldu, beş kilometre boyunca dik, fakat düzgün yamaçlar vardı. Kar daha şiddetli yağmasına rağmen yön kaybetme tehlikesi yoktu, sadece tepeden aşağıya inmesi yeterliydi. Fakat, daha önce Hans’ın onu uyardığı gibi, köye bin metre kala yamaçta keskin dönemeçler vardı. Yorgunluktan bacaklarını kontrol edemeyen Bell düştü. Kalkıp kızağı düzeltti, tren istasyonunun ışıklarını görecek kadar yaklaştığında bir kez daha düştü. Tekrar doğrulup, kızağı düzeltti ve istasyon yakınındaki bir kulübeye varana kadar zorlanmadan indi.</p>

    <p>“Dur!” diye emretti bir ses Almanca.</p>

    <p>Kapı eşiğinde bir adam vardı. Bell Alman polisinin trençkotunu ve vizörlü kepini tanıdı.</p>

    <p>“Tam çadır tiyatrosundan fırlamış gibisin.”</p>

    <p>“Bunu iltifat olarak kabul ediyorum,” dedi Archie Abbott. “Dostumuzu bagaj vagonuna götüreyim.” Kulübeden tekerlekli tahta bir tabut çıkardı. “Havasız kalacağından endişe etmemiz gerekiyor mu?”</p>

    <p>“Hayır.”</p>

    <p>Hâlâ sedyede bulunan Kincaid’i kaldırıp tabuta yerleştirdiler ve kapağını vidalayarak kapadılar.</p>

    <p>“Tren zamanında gelir mi?”</p>

    <p>“Bir Alman trenini geciktirmek için kar fırtınasından daha kötü bir şey olması gerekir. Biletin yanında mı? Sınırda görüşürüz.”</p>

    <p>O sırada istasyona girmekte olan lokomotifin farı göründü. Bell biletini gösterip trene bindi. Sıcak birinci sınıf kompartımanda, rahat koltuğuna oturduğu an ne kadar yorulmuş ve üşümüş olduğunu, her tarafının fena halde sızladığını hissetti.</p>

    <p>Ama içinde büyük bir sevinç ve rahatlama vardı. Sabotajcı artık yoktu, işlediği suçların cezasını ödemişti. Charles Kincaid artık kimseyi öldüremeyecekti. Bell, Emma Comden casusluk yaparak ona yardım etmesi karşılığında yeterince cezalandırıldı mı, diye kendi kendine sordu. Kadını cezasız mı bırakmıştı? Hayır, öyle olmamıştı. Emma Comden yüreğinin hapishanesinden çıkana kadar özgür olmayacaktı. Ve Bell bunun hiçbir zaman gerçekleşmeyeceğini çoğu erkekten daha iyi biliyordu.</p>

    <p>Bir saat sonra tren Mittenwald’da yavaşladı. Kondüktörler, dolaşıp yolculara belgelerini hazırlamaları için uyarıda bulundular.</p>

    <p>“Buraya kayak yapmaya geldim,”’ dedi Bell, sınır nöbetçisine.</p>

    <p>“Bagaj vagonundaki ‘yükünüz” nedir?”</p>

    <p>“Eski bir arkadaşım ağaca çarptı. Cesedini ülkeye götürmem istendi.”</p>

    <p>“Gösterin!”</p>

    <p>Bell, sınır nöbetçisinin peşinden bagaj vagonuna doğru yürürken koridordaki Karabiner 98b tüfekleriyle silahlı askerler esas duruşa geçtiler. Archie Abbott tabutun üstünde oturmuş, Sturm marka bir sigara tüttürmekteydi. Bell bunu akıllıca buldu; ^/urm Nazi Partisinin sigarasıydı.</p>

    <p>Abbott sınır nöbetçisi için ayağa kalkmaya gerek görmedi. Buz gibi gözlerle ve horgörüyle adama bakıp, kusursuz bir Aİmancayla ona bağırdı. “Ölen adam Alman devletinin dostuydu.”</p>

    <p>Nöbetçi topuk selamı çakıp Belle belgelerini iade ettikten sonra tüfekli askerleri oradan uzaklaştırdı. Bell bagaj vagonunda kaldı. Yarım saat sonra, Innsbruck’ta trenden indiler. Avusturyalı hamallar tabutu istasyon platformunda beklemekte olan bir cenaze arabasına taşıdılar: bunun yanında bir büyükelçilik limuzini duruyordu. Her iki araçta da Amerikan bayrağı vardı.</p>

    <p>Yardımcı maslahatgüzar Bell’in elini sıktı. “Ekselansları, büyükelçi sizi şahsen karşılayamadığı için özür diledi. Bugünlerde hareket etmekte zorlanıyor. Eskiden kalma futbol sakatlıkları nüksetti”</p>

    <p>“Külahıma anlat,” diye mırıldandı Abbott. Başkan Franklin Delano Roosevelt, Büyük Buhranla baş etmeye çalışırken, gerici gazetesini etkisiz bırakmak için Marion’un eski patronu Preston Whiteway’yi Avusturya’ya büyükelçi olarak atamıştı.</p>

    <p>Bell elini tabutun üstüne koydu. “Büyükelçi Whiteway’ye yardımları için Van Dorn Dedektiflik Şirketi’nin teşekkür ettiğini söyleyin. Ben de ona şahsen teşekkür ediyorum... Bir dakika durun!”</p>

    <p>Bell ceketinin cebinden bir teslimat etiketi çıkardı, arkasını yaladıktan sonra tabutun üstüne yapıştırdı. Etiketin üstünde şu yazı vardı:</p>

    <p><span class="ITALIK">VAN DORN DEDEKTİFLİK ŞİRKETİ CHİCAGO</span></p>

    <p><span class="ITALIK">KİME: ALOYSIUS CLARKE, WALLY SISLEY, MACK FULTON</span></p>

    <p>O sabah Isaac Bell Doğu Garı’nda trenden indiğinde Paris’te hava soğuk ve bulutluydu. Tam bir taksi için el sallarken durup mavi-siyah bir Bugatti Type 41 Royale marka otomobile bakmak için durdu. Dünyanın en pahalı otomobili olarak bilinen bu araç gerçekten muhteşemdi.</p>

    <p>Bugatti sessizce ilerleyip tam Bell’in önünde durdu. Üstü açık kokpitten üniformalı bir şoför çıktı.</p>

    <p>“Bonjour Mösyö Bell.”</p>

    <p>“Bonjour,” dedi Bell. Bu da neyin nesiydi? Alman otomatik tabancasını bavulunda bıraktığına pişman oldu.</p>

    <p>Şoför lüks yolcu bölmesinin kapısını açtı.</p>

    <p>Marion Morgan Bell eliyle yanındaki koltuğun üstüne dokundu. “Gelsene.”</p>

    <p>Bell içeriye girip onu sevgiyle öptü.</p>

    <p>“Nasıl gitti?” diye sordu Marion.</p>

    <p>“İş bitti,” dedi Bell. Şu sıralar cesedi Akdeniz’deki bir şilepte. İki hafta sonra Amerika’da olur.”</p>

    <p>“Tebrikler,” dedi Marion. Kocasının daha sonra bütün ayrıntılarıyla her şeyi anlatacağını biliyordu. “Seni gördüğüm için çok mutluyum.”</p>

    <p>“Ben de seni gördüğüm için mutluyum,” dedi Bell. “Ama bu kadar erken kalkmamalıydın.”</p>

    <p>“Tam olarak kalkmış sayılmam,” dedi Marion, mantosunun yakasını açıp içindeki ipek geceliğini göstererek. “Önce bir kahvaltı isteyeceğini düşündüm.”</p>

    <p>Otomobil hızla trafiğin içine karıştı. Bell, Marion’un elini tuttu. “Sana bir şey sorabilir miyim?”</p>

    <p>“Ne istersen sor.” Marion, onun elini yanağına götürdü.</p>

    <p>“Bu, Bugatti Royale’i nereden buldun?”</p>

    <p>“Ah, bunu mu? Dün gece bir kadeh içki içerim diye otelin barına inmiştim. Orada çok tatlı bir Fransız, benimle çıkmak istedi. Şundan bundan konuştuktan sonra Paris’teyken otomobilini kullanmamız için ısrar etti.”</p>

    <p>Isaac Bell otuz yıldan beri âşık olduğu kadına baktı. “Çok tatlı Fransız ifadesi bir kocanın duymaktan hoşlanacağı bir şey değil. Sence bu yaşlı zengin, otomobilini neden bu kadar cömertçe bizim hizmetimize verdi?”</p>

    <p>“Adam yaşlı değil. Senden çok daha genç. Ama senin kadar güçlü olduğu söylenemez.”</p>

    <p>“Bunu duyduğuma sevindim. Ama, hâlâ adamı nasıl tavladığını ve otomobilini sana vermesini sağladığını öğrenmek isterim.”</p>

    <p>“Sırılsıklam romantik bir çocuk. Ona neden onunla gidemeyeceğimi söylediğim zaman gözleri doldu.”</p>

    <p>Isaac Bell sessizce başını öne eğdi. Sesinin titremediğine emin olana kadar bekledikten sonra konuştu. “Tabii. Ona, ‘Kalbimin sahibi var,’ demişsindir.”</p>

    <p>Marion, onun dudaklarına bir öpücük kondurdu. “Gözün mü yaşardı?”</p>

    <p>&nbsp;</p>
  </div>
</body>
</html>
