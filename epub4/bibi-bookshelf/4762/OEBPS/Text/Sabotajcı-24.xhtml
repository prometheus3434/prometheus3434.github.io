<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">16</h1>

    <div>
      <br />
    </div>
  </div>

  <div>
    <p>“O kişi Kincaid miydi?”</p>

    <p>Bell pek ihtimal vermemişti, ama o son binen adamın hareketlerinde bir kararlılık vardı; sanki Ogden İstasyonu’nda kimseye görünmeden trene binmek için özel bir çaba gösterir gibiydi. Sabotajcı’nın binme ihtimali olan birçok tren vardı ve insanlar çoğu zaman trene yetişmek için koşarlardı. Bunu sık sık kendisi de yapmıştı. Bazen ya trende olan birini aldatmak ya da onu istasyonda takip eden birini atlatmak için özellikle koşardı.</p>

    <p>“Son duyduğumda Senatör New York’taydı,” dedi Bell.</p>

    <p>“O çok dolaşır efendim. Makam sahibi kişileri bilirsiniz, her an bir yerlere giderler. Ona birlikte poker oynayacağınızı söyleyebilir miyim?”</p>

    <p>Bell soğuk bir ifadeyle Bill Kux’u mıhladı. “Senatör Kincaid nasıl oldu da benim adımı ve bu trende olduğumu öğrendi?”</p>

    <p>Böyle bir trenin kondüktörünü bocalarken görmek sık sık karşılaşılan bir durum değildi. Kux kekelemeye başladı. “Şey... ee... işte bir şekilde öğrenmiş, efendim.”</p>

    <p>“O kadar akıllı bir yolcunun kondüktörle ahbaplık kurması...’” dedi Bell, adamın güvenini kazanmak için ifadesini yumuşatarak. “Akıllı bir kondüktör de treninde bulunan herkesi memnun etmeye çalışır. Ama özellikle de o en çok hak edenleri Bay Kux. Başkanınızın, sizin en iyi dostlarınızın Van Dorn dedektifleri olduğu konusundaki emrini hatırlatmama gerek var mı?”</p>

    <p>“Hayır efendim.”</p>

    <p>“Anlaşıldı mı?”</p>

    <p>“Evet efendim. Bay Bell, canınızı sıktıysam özür dilerim.”</p>

    <p>“Merak etme,” dedi Bell gülümseyerek. “Bir tren soyguncusuna sır verip ihanet etmiş değilsin.”</p>

    <p>“Çok iyisiniz, efendim, teşekkür ederim... Senatör Kincaid’e oyuna katılacağınızı söyleyebilir miyim?”</p>

    <p>“Oyunda başka kimler var?”</p>

    <p>“Tabii Yargıç Congdon ve Albay Bloom.”</p>

    <p>“Kenneth Bloom mu?”</p>

    <p>“Evet efendim, Kömür Kralı Albay Bloom.”</p>

    <p>“Kenny Bloom’u son gördüğümde, elinde bir kürekle fillerin arkasında dolaşıyordu.”</p>

    <p>“Bağışlayın efendim, anlayamadım.”</p>

    <p>“Çocukken bir ara ikimiz de bir sirkte çalışmıştık. Babalarımız bizi bulup oradan götürene kadar. Başka kim var?”</p>

    <p>“Banker Bay Thomas, Avukat Bay Payne ve Providence’li Bay Moser. Onun oğlu da Bay Kincaid gibi senatördür.”</p>

    <p>İki işadamını bir arada düşünmek çok zor, diye geçirdi içinden Bell. “Senatöre söyle, onlarla oynamaktan şeref duyarım.”</p>

    <p>Kondüktör elini tam kapıya uzatmışken durdu. “Sizi uyarmak isterim Bay Bell...”</p>

    <p>“Çok yüksek mi oynuyorlar?”</p>

    <p>“O da var. Eğer bir Van Dorn ajanı dostumsa, sizi uyarmak görevim; bu gece birlikte oynayacağınız baylardan birisi kendi talihini kendisi yaratır.”</p>

    <p>Isaac Bell dişlerini göstererek güldü. “Hangisinin hile yaptığını söyleme. Kendim öğreneyim daha ilginç olur.”</p>

    <p>O akşamın poker oyununa ev sahipliği yapan Yargıç James Congdon zayıf, yaşlı ve kaba biriydi. Aristokrat havası takınan, servetini borçlu olduğu antılmış metaller gibi, sert ve bükülmeyen bir mizacı vardı. “Günde on saat çalışmak çelik endüstrisinin sonu olur,” dedi hırıltılı bir sesle.</p>

    <p>Onun bu demeci, yeşil çuhalı masa etrafında toplanmış para babaları tarafından onaylayan mırıltılarla ve jestlerle karşılandı. Senatör Charles Kincaid, “İyi dinleyin!” dedi. Konuyu senatör açmıştı; mahkemelerin grevleri durdurma karan vermelerini kolaylaştırmak amacıyla Washington’da daha sert yasaların çıkarılması için çalışacağına söz veriyordu.</p>

    <p>O gece Overland Limited, Wyoming’e doğru buhar çıkararak karanlığı yarıp geçerken, işçi sendikalarıyla fabrika sahipleri arasındaki çatışmanın güçlüğünden endişe edenleri, Pennsylvania’daki maden ocaklarının yarısı miras kalmış olan Ken Bloom yatıştırdı. “İşçilerin haklarını ve çıkarlarını kollayacak kişiler ajitatörler değil, Tanrı’nın sınırsız bilgeliğiyle ülkedeki mülk haklarının kontrolünü vermiş olduğu Hıristiyan erkeklerdir.”</p>

    <p>“Kaç kart istiyorsunuz yargıç?” dedi kart dağıtma sırası kendisinde olan Bell. O sırada oyun başlamıştı ve oyunun devamını sağlama görevi kart dağıtan kişinin olurdu. Bu da her zaman kolay bir iş değildi, çünkü her ne kadar ortada büyük miktarda para dönse de sonuçta bir dostluk oyunuydu. Masadaki adamların çoğu birbirlerini tanırlar ve sık sık birlikte poker oynarlardı. Oyun boyunca sohbet konusu dedikodudan şakacı sataşmalara</p>

    <p>kadar değişirdi; çoğu kez bu sataşmaların amacı rakibin niyetini ve elinin ne kadar güçlü veya zayıf olduğunu anlamak olurdu.</p>

    <p>Senatör Kincaid’in, Yargıç Congdon’dan çekiniyor olması Bell’in gözünden kaçmamıştı. Yargıç, ona arada bir “Charlie” diyordu; oysa senatör kendisine Charles, hatta “Sayın Senatör” denmesini isteyecek cinsten bir adamdı.</p>

    <p>“Kart?” diye tekrar sordu Bell.</p>

    <p>Bir anda vagon sertçe sarsıldı.</p>

    <p>Tekerlekler rayların pürüzlü olduğu bir yerden geçmekteydi. Kadehlerdeki konyak ve viski bu sarsıntıyla yeşil örtünün üstüne döküldü. Lüks kompartımanda bulunan herkes sessizleşti. Herkes o sırada kristal kadehler, oyun masası, duvarlara asılı pirinç lambalar, oyun kartları ve altın sikkelerle birlikte, saatte yüz kırk kilometre hızla karanlığı yarıp geçen bir trende olduğunu hatırlamıştı.</p>

    <p>“Buralarda traversler vardır, değil mi?” diye sordu birisi. Bu soru Yargıç Congdon dışındakilerin gergin kahkahalarına yol açtı. Yargıç daha fazla dökülmesin diye kadehini eline aldı ve, “Senatör Kincaid” dedi. “Son zamanlarda Southern Pacific Şiıketi’ne musallat olan kazalar dizisi hakkında ne düşünüyorsun?”</p>

    <p>Akşam yemeğinde içkiyi fazla kaçırdığı belli olan Kincaid, epeyce yüksek sesle cevap verdi. “Bir mühendis olarak şunu söyleyeyim ki Southern Pacific Şirketi’nin kötü yönetildiği iddiaları iğrenç bir yalandır. Demiryolu taşımacılığı zaten tehlikeli bir iştir. Bu hep böyleydi, her zaman da böyle olacak.”</p>

    <p>Sarsıntı başladığı gibi, aniden kesildi; artık düzgün raylar üstünde olan tren hızla yoluna devam ediyordu. Yolcular, ertesi günün gazetelerinde tren kazasında ölenler arasında isimleri çıkmayacak diye, rahat bir nefes aldılar.</p>

    <p>“Kaç kart istiyorsunuz yargıç?”</p>

    <p>Ne var ki, Yargıç Congdon artık konuşmak istemiyordu. “Kötü yönetilmekten bahsetmedim Charlie. Bir mühendis olarak değil de Osgood Hennessy’nin yakın bir mesai arkadaşı olarak konuşsaydın, sana kazaların yoğunlaştığı Cascade CutofTta işlerin nasıl gittiğini sormak isterdim.”</p>

    <p>Kincaid, sanki bir poker masasında değil de Kongre’deymiş gibi ateşli bir konuşma yaptı. “Sizi temin ederim, baylar, Cascade Hattı açılımının pervasızlık oluşuyla ilgili yapılan yorumlar büyük bir saçmalıktır. Bu büyük ulusumuz, Southern Pacific Başkanı Hennessy gibi gözü kara adamlar tarafından inşa edildi. Hennessy zorluklara direndi, ona temkinli olmasını tavsiye edenlere aldırmadı, iflas ve mali yıkım tehlikesi bile onu yıldıramadı”</p>

    <p>Banker Jack Thomas’ın bu açıklamadan tatmin olmadığı Bell’in gözünden kaçmadı. Bu gece Kincaid’in söyledikleri Hennessy’nin itibarına pek bir şey katmıyordu.</p>

    <p>“Kaç kart istiyorsunuz, yargıç?” diye sordu Bell bir daha.</p>

    <p>Congdon’un cevabı, trenin geçirdiği sarsıntıdan daha çok endişe vericiydi. “Kart istemiyorum, gerek yok. ‘Almaz’ diyorum.”</p>

    <p>Diğer oyuncular bakakaldilar. Avukatı Bruce Payne herkesin aklından geçeni dile getirdi. “Beş kart çekilen oyunda ‘almaz’ geçmek çok iddialı bir şey.”</p>

    <p>İkinci tur oynanmaktaydı. Isaac Bell, önce beş kartı kapalı olarak dağıtmıştı. Bell’in hemen solunda oturan ve normal olarak pas geçmesi beklenen Congdon oyunu açmıştı. Payne dışındaki bütün oyuncular çelik imparatorunun açtığı oyuna girmişlerdi. Bell’in hemen sağında oturan Charles Kincaid, hiç düşünmeden potu büyüterek diğer oyuncuları ortaya daha çok para koymaya zorlamıştı. Kincaid’in son derece mantıksız oynadığını fark eden Bell dahil herkes, oyunda kalınca, masanın üstüne altın sikkeler yığıldı.</p>

    <p>İlk tur yükseltme tamamlandıktan sonra, oyuncuların iki üç kart atıp yeni kart çekerek ellerini kuvvetlendirme hakları vardı. Yargıç Congdoriun, “Kart istemiyorum, teşekkür ederim,” diyerek “almaz” geçmesi kimsenin hoşuna gitmedi. Yeni kart istemeyişi elinin zaten çok kuvvetli olduğunu iddia etmekti; yani, beş kartı da işe yarayacak, aynı cinsten ikili veya üçlüye üstün gelecekti. Bu da, elinde ya kent (sayı sırasıyla büyüyen beş kart), ya floş (aynı renkten beş kart, örneğin beş tane karo) ya da hem kentten, hem de floştan daha büyük olan ful (örneğin: üç vale ve iki dam) var anlamına geliyordu.</p>

    <p>“Bay Bell lütfen, arkadaşlara istedikleri kadar kart dağıtır mısınız?” dedi Congdon. Birden işçi sorunları ve tren kazalarına olan ilgisi buhar olmuştu. “Bir an önce oyunu yükseltmek istiyorum.”</p>

    <p>“Kart istiyor musun Kenny?” diye sordu Bell. Kömür işinde Congdon’un yarısı kadar bile zengin olmayan Bloom, pek ümitli olmasa da üç kart istedi.</p>

    <p>Jack Thomas, elinde üçlü var izlenimi vererek iki kart istedi. Bell’in tahminine göre, adamın elinde zayıf bir ikili vardı, iki tane as çekebilmek ümidiyle bir asını saklıyordu. Elinde gerçekten üçlü olsaydı, daha ilk turda potu yükseltirdi.</p>

    <p>Bir sonraki oyuncu. New England’lı tekstil fabrikatörü Douglas Moser tek kart istedi. Yani elinde ya döper vardı ya da tek kartla kent veya floş yakalamayı umuyordu. Bell oyun boyunca onu izlediği kadarıyla, adam çok zengin olduğu için kazanmayı pek umursamiyordu. Geriye Bell’in hemen sağında oturan Kincaid kalmıştı.</p>

    <p>“Ben de ‘almaz’ diyorum,” dedi Kincaid.</p>

    <p>Yargıç Congdon’un halat gibi kaşları iki santim kadar kalktı. Masada birkaç kişiden heyecanlı sesler yükseldi. Aynı turda iki oyuncunun da “almaz” geçmesi sık rastlanan bir şey değildi.</p>

    <p>Bell de diğerleri kadar şaşırmıştı. Senatör Kincaid’in fırsat buldukça destenin altından kart çalarak hile yaptığını anlamıştı, ama bu eli dağıtan Kincaid değil, Bell’di. Her ne kadar iki kişinin “almaz” geçmesi ender görülse de; eğer Kincaid’in eli o kadar kuvvetliyse, hile yaptığından değil, talihli oluşundandı.</p>

    <p>“Son gördüğüm iki ‘almaz’ geçilen oyun, silahların patlamasıyla son bulmuştu,” dedi Jack Thomas.</p>

    <p>“Neyse ki, bu masada oturan hiç kimsede silah yok,” dedi Moser.</p>

    <p>Bell, bunun doğru olmadığını biliyordu. Hilekâr senatörün yan cebinde şişkinlik yapan bir Derringer tabanca vardı. Kamu görevi yapan biri için makul bir önlem, diye düşündü Bell. Ne de olsa Senatör McKinley kısa bir süre önce uluorta vurularak öldürülmüştü.</p>

    <p>“Kart dağıtan da iki kart alıyor,” dedi Bell. İki kartını atıp iki tane çekti ve desteyi masaya bıraktı. “Oyunu açan konuşur,” dedi. “Sanırım bu sizdiniz Yargıç Congdon.”</p>

    <p>Yaşlı James Congdon sırıttığında bütün sararmış dişleri ortaya çıktı. “Yerdeki pot kadar daha yükseltiyorum.”</p>

    <p>Oyun yerdeki pot kadar yükseltilebiliyordu; yani, o anda yerde ne kadar para varsa, o kadar daha yükseltmeye izin vardı. Congdon’un hamlesi, Kincaid’in “almaz” geçişine şaşırdığını, ama çekinmediğini gösteriyordu. Elinde kent veya floş değil, ful olmalıydı. Bu ele girmediği için son derece memnun görünen Payne; hemen yerdeki parayı sayıp ince, titrek sesiyle, “Yaklaşık üç bin altı yüz dolar,” dedi.</p>

    <p>Joseph Van Dorn, Isaac Bell’i yetiştirirken parasının hesabını, bir işçinin günlük kazancını baz alarak yapmayı öğretmişti. Bell’i Chicago’nun en belalı barına götürmüş, bu iyi giyimli stajyerinin, birkaç yumruk kavgasını kazanmasını seyretmişti. Sonra, Bell’i, bedava yemek için sırada bekleyen insanların olduğu aşevine götürmüştü. Van Dorn Boston’lu zengin banker çocuğunun, ayrıcalıklı sınıfın önsezilerine sahip olduğunu biliyordu. Ama bir dedektif nüfusun geriye kalan yüzde doksanını da anlamak zorundaydı. Cebinde beş parası olmayan bir insan nasıl düşünürdü? Korkusundan başka kaybedecek hiçbir şeyi olmayan bir adam ne düşünürdü?</p>

    <p>Sırf bu el için yerde bulunan üç bin altı yüz dolar, Yargıç Congdon’un çelik işçilerinin altı yılda kazanacakları paradan daha fazlaydı.</p>

    <p>“Üç bin altı yüz dolar daha diyorum,” dedi Congdon. Önündeki bütün sikkeleri masanın ortasına sürdükten sonra, içinde altın sikkeler olan kırmızı bir keseyi de ortaya koydu.</p>

    <p>Ken Bloom, Jack Thomas ve Douglas Moser hemen kartlarını kapadılar.</p>

    <p>“Üç bin altı yüz dolarını görüyorum,” dedi Senatör Kincaid. “Ve potu yükseltiyorum. On bin sekiz yüz dolar.” Bir işçinin on sekiz yıllık maaşı.</p>

    <p>“Demiryolu şirketi senden çok memnun olmalı,” dedi Congdon, demiryolu hisseleriyle parlamenterlere verilen rüşvetleri kastederek.</p>

    <p>“Şirket parasının karşılığını alıyor,” dedi Kincaid pişkince sırıtarak.</p>

    <p>“Ya da sadece bizi elinin çok kuvvetli olduğuna inandırmak istiyorsun.”</p>

    <p>“Oyunu yükseltecek kadar kuvvetli. Ne yapacaksın yargıç? Şu anda sana on bin sekiz yüz dolar diyorum.”</p>

    <p>Isaac Bell araya girdi. “Sanırım konuşma sırası bende.”</p>

    <p>“Ah, çok affedersiniz Bay Bell. Kartlarınızı kapatıp oyundan çekilme sıranızı atladık.”</p>

    <p>“Önemli değil, senatör. Sizi Ogden’de trene son anda atlarken gördüm. Sanırım hâlâ telaşlısınızdır.”</p>

    <p>“Ben de vagondan sarkan bir dedektif görür gibi olmuştum. Tehlikeli bir işiniz var Bay Bell.”</p>

    <p>“Caninin biri çekiçle parmağıma vurmadıkça öyle sayılmaz.”</p>

    <p>“Oyuna dönelim,” dedi Yargıç Congdon sabırsızlanarak. “Benim üç bin altı yüz dolarımı, Senatör Kincaid de on bin sekiz yüz dolar yükseltince, Bay Bell on dört bin dört yüz dolar için konuşacak.”</p>

    <p>Payne araya girdi. “Senatör Kincaid’in yükseltmesiyle yerdeki pot yirmi bir bin altı yüz dolar oldu.”</p>

    <p>Payne’in bu hesabı çıkarması şart değildi. Masadaki en umursamaz, en zengin oyuncu bile, yirmi bir bin altı yüz doların; o trenin lokomotifini ve belki pulman vagonlardan birini satın alacak miktar olduğunu biliyordu.</p>

    <p>“Bay Bell,” dedi Yargıç Congdon. “Cevabınızı bekliyoruz.”</p>

    <p>“Sizin ve Senatör Kincaid’in miktarlarını görüyorum, yargıç.” dedi Bell. “Ve böylece yerde otuz altı bin dolar oluyor. Bunu da yükseltiyorum.”</p>

    <p>“Yükseltiyor masunuz?”</p>

    <p>“Otuz altı bin dolar.”</p>

    <p>Bu meydan okuma karşılığında, Bell’in ödülü, bir Amerikan senatörünün ve Amerika’nın en zengin adamının yüz ifadelerini görmek oldu.</p>

    <p>“Yerdeki pot şimdi yetmiş iki bin dolar,” dedi.</p>

    <p>Masada derin bir sessizlik oldu. Duyulan tek ses, tekerleklerin çıkardığı boğuk tıkırtıydı. Yargıç Congdon’un buruşuk eli göğüs cebine gitti ve bir çek defteri çıkardı. Başka bir cebinden altın dolmakalemini çıkarıp kapağını açtı ve çekin üstüne bir rakam yazdı. Sonra imzasını attı, mürekkebin kuruması için üfledikten sonra gülümsedi.</p>

    <p>“Otuz altı bin dolarınızı görüyorum Bay Bell, Senatör Kincaid’in on bin sekiz yüz dolarını da... böylece ortada hatırı sayılır bir miktar birikmiş oldu. Ben ortaya yüz on sekiz bin sekiz yüz dolar sürüyorum. Senatör Kincaid sıra sizde. Bay Bell ve benim yükseltmelerimle oyunda kalmanın bedeli, yüz elli dört bin sekiz yüz dolar oldu.”</p>

    <p>“Aman Tanrım,” dedi Payne.</p>

    <p>“Napacaksın Charlie?” diye sordu Congdon. “Oyunda kalmak istiyorsan, yüz elli dört bin sekiz yüz dolar”</p>

    <p>“Varım,” dedi Kincaid gergin bir sesle. Kartının üzerine bu miktarı yazıp yerdeki sikke yığınının üstüne koydu.</p>

    <p>“Artırmıyor musun?” diye takıldı Congdon.</p>

    <p>“Oyunda varım dedim.”</p>

    <p>Congdon aynı gülümsemeyle Bell’e döndü. “Bay Bell, potu yüz on sekiz bin sekiz yüz dolara yükseltmiştim.”</p>

    <p>Bell gülümsemeye karşılık verdi. Bu miktarın, kendi servetinde ciddi bir yara açacağını belli etmemeye çalıştı. Miktarı artırmak yarayı daha da derinleştirirdi.</p>

    <p>Yargıç James Congdon Amerika’nın en zengin adamlarından biriydi. Bell oyunu yükseltecek olursa, adam daha da yükseltir, Bell’i silip süpürürdü.</p>

    <p><span>&nbsp;</span></p>
  </div>
</body>
</html>
