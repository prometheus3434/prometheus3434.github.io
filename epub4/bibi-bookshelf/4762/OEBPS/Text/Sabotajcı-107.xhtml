<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">44</h1>
  </div>

  <div>
    <p>“Ülkedeki bütün demiryolu şirketlerine sahip olabilir,” dedi Isaac Bell.</p>
  </div>

  <div>
    <p>Isaac sonunda her şeyi anlamıştı.</p>

    <p>Sabotajcı’nın canice eylemleri hem cüretkâr, hem de sinsi bir amaçla yapılıyordu.</p>

    <p>“Nihayet ne istediğini biliyorum,” dedi Isaac. “Onu hırslandıran şeyin çarpık bir mantığı var. İhtiraslı bir adam. Bir dâhinin hayali uğruna işlenen canavarca suçlar. Ama zaferinin tadını nasıl çıkaracak ki? Demiryolu şirketlerine el koyduğu anda onu ülkenin dört bir köşesinde arayıp yakasına yapışırız.”</p>

    <p>“Tersine,” dedi Ebenezer. “Bir köşeye çekilip zaferinin keyfini sürecektir.”</p>

    <p>“Nasıl?”</p>

    <p>“Bugüne kadar bırak bir soruşturmadan geçmeyi, kimliğini bile gizlemeyi başardı. Kimi arayacaksın? Hangi ülkede? Bana tarif ettiğin kadar zeki ve kararlı bir cani çoktan ‘emekliliğini’ planlamıştır; Avrupalı silah</p>

    <p>tacirlerini kendine örnek alır ya da afyon kartellerini. Tanıdığım birçok spekülatör, vurguncu ve borsa sahtekârı var, otuz senedir kimse müdahale edemeden yasadışı işlerini sürdürüyorlar.”</p>

    <p>“Nasıl?” diye sordu Isaac, artık biraz anlamaya başlamış olsa da.</p>

    <p>“Sabotajcinın yerinde olsaydım “ dedi Ebenezer. “Yurtdışına çıkardım. Rüşvetçi hükümetlerin kolladığı bir dizi yabancı holding kurardım. Bu arada çekirdek şirketlerimle yetkililere rüşvet verip yaptıklarıma göz yummalarını sağlardım. Bu bir savaş bakanı veya maliye bakanı olabilir. Avrupalı bakanların epey kötü bir şöhreti var.”</p>

    <p>“Amerikada da,” dedi Isaac. “Böyle bir senato üyesi var”</p>

    <p>“Şirketler senatörlere rüşvet veriyorlar. Neden bir cani aynı şeyi yapmasın ki? Aklında belli bir senatör mü var?”</p>

    <p>“Charles Kincaid.”</p>

    <p>“Hennessy’nin adamı. Ama ben, Kincaid’in o ortamda bulunanlara kıyasla daha çok bir soytarı gibi olduğunu düşünüyorum.”</p>

    <p>“Öyle görünüyor. Ama epey bir zamandan beri ondan kuşkulanıyorum. Senin anlattıkların da nedenini açıklıyor. Kincaid, Sabotajcinın ajanı olabilir.”</p>

    <p>“Onu memnun etmek için çok hevesli birçok devlet yetkilisine rahatça ulaşabilir. Hem sadece Sabotajcinın ülke içindeki ajanı değil, Hennessy’nin yakın çevresinde Sabotajcinın casusluğunu da yapabilir. İşte bu tam şeytani bir iş olur, değil mi oğlum?”</p>

    <p>“Çok etkili!” dedi Isaac. “Sabotajcı sadece soğukkanlı ve acımasız bir katil değil, aynı zamanda çok da etkin... Ama bu teoride bir sorun var: Charles Kincaid başkanlık için aday olma yolunda.”</p>

    <p>“Deme yahu!”</p>

    <p>“Adaylığını Preston Whiteway destekliyor. Başkan olmak isteyen bir siyasetçinin bir katilden rüşvet alırken yakalanma riskini göze alması pek akla yatkın değil.”</p>

    <p>“Kimsenin onu yakalayamayacağını düşünecek kadar kendine güvenen ilk politikacı o olmayacak,” dedi Ebenezer.</p>

    <p>Padraic Riley araya girip, kütüphanede konyak ve kahvenin hazır olduğunu, eğer başka bir istekleri yoksa artık yatacağını söyledi. Sonra kendisinden bir şey istenmesine fırsat vermeden dönüp gitti.</p>

    <p>Kütüphanedeki şömineyi de yakmıştı. Ebenezer iki kahve kupasına bolca konyak doldurdu; Isac Bell gözlerini şöminedeki alevlere dikmiş, düşüncelere dalmıştı. Rawlins’te o iki boksörü onu öldürmeleri için tutan kişi Kincaid olabilirdi.</p>

    <p>“Overland Limited’de yolculuk yaparken Kenny Bloom’a rastladım,” dedi babasına.</p>

    <p>“Ne yapıyor o kerata?”</p>

    <p>“Biraz kilo almış ve her zamankinden daha zengin. Baba, Sabotajcı Southern Pacific’i satın alacak sermayeyi nasıl toparlayabilir?”</p>

    <p>Ebenezer hiç duraksamadan cevap verdi. “Dünyanın en zengin bankerlerinden”</p>

    <p>“Morgan’dan mı?”</p>

    <p>“Hayır. Anladığım kadarıyla Morgan da sıkıntı yaşıyor. Hennessy’nin şirketlerine dokunacak halde değil. Vanderbilt, Haniman veya Hill, hepsi bir araya gelseler bile güçleri yetmez. Van Domün denizaşırı ülkelerde şubeleri var mı?”</p>

    <p>“Yabancı soruşturmacılarla işbirliğimiz var.”</p>

    <p>“Gözünü Avrupa’ya çevir. Bu işe kalkışacak kadar zengin bankerler sadece Londra ve Berlin’de.”</p>

    <p>“Hep Avrupa diyorsun “</p>

    <p>“Bana büyük miktarlarda bir sermayeyi gizlilik içinde toparlamak isteyen bir suçluyu tarif ettin. Para için Avrupa’dan başka nereye yönelebilir ki? Ve sonunda saklanacağı yer de orası olur. Van Dorn’un Avrupa bağl ant ilan m kullanıp Sabotajcının bankerlerini inceletmeni tavsiye ederim. Bu arada ben de kendi imkânlarımla bir şeyler öğrenmek için araştırma yaparım.”</p>

    <p>“Teşekkür ederim baba,” dedi Isaac ayağa kalkarken. “Bu vakaya yeniden hayat verdin.”</p>

    <p>“Nereye gidiyorsun?”</p>

    <p>Isaac hole doğru yürümeye başlamıştı. “Mümkün olduğunca çabuk Cascade Ekspres Yolu’na gideceğim. Sabotajcı, Hennessy’yi çökertene kadar saldırmaya devam edecektir.”</p>

    <p>“Ama bu saatte hızlı tren bulamazsın.”</p>

    <p>“Albany’ye kadar bir özel tren kaldırırım, oradan da Chicago hızlı trenine binerim.”</p>

    <p>Babası kapıya kadar ona eşlik edip paltosunu tuttu.</p>

    <p>Isaac dışarı adımını atınca başını çevirmeden, “Dönebildiğim zaman, seni birisiyle tanıştırmak istiyorum,” dedi.</p>

    <p>“Ben de Miss Morgan’la tanışmayı çok isterim.”</p>

    <p>Isaac şaşırdı. Babasının gözleri mi ışıldamıştı, yoksa gaz lambasının titreşimi miydi?</p>

    <p>“Biliyor musun? Duydun mu?”</p>

    <p>“Kaynaklarımın hepsi aynı fikirde: Oğlun çok talihli bir adam, diyorlar.”</p>

    <p>Sonbahar Pasifik fırtınası ortalığı birbirine katarken, James Dashwood on ikinci alkol bırakma toplantısına katılıyordu. Bu defa, toplantı Santa Barbara’da soğuk bir salonda yapılıyordu. Yağmur camlan dövüyor, rüzgâr ağaçları sarsıyor, ıslak yapraklar camlara çarpıyordu. Bütün bunlara rağmen konuşmacı da dinleyicileri de heveslerinden bir şey kaybetmemişlerdi. Konuşmacı; kırmızı yüzlü, büyük bir deniz kazasından sağ kurtulmuş ve içkiyi bırakmış eski bir ayyaş olan kaptan Willy Abrams’tı.</p>

    <p>“Alkolün besleyici olmadığı...” diye haykırdı Kaptan Willy. “Genel olarak, sağlıksız bir bedensel heyecan uyandırdığı... beyin dokularını sertleştirdiği... her bilimsel tahlil sonunda kanıtlanmıştır. Gemide isyanların nasıl çıktığım hangi gemi zabitine sorarsanız sorun. Cevabı ne olacaktır? Alkol. Bir insanın suça nasıl bulaştığını hangi polise sorarsanız sorun. Cevabı? Alkol. Hapishane müdürüne sorun. Alkol. Ve bunun ne kadar masraflı olduğunu düşünün. İnsanı zehirleyen bu içkilere harcanan parayla kaç sofraya ekmek sağlanabilir? O parayla ne kadar çok ev inşa edilebilir? Ne diyorsunuz, o para ulusal borçlarımızı bile karşılar.”</p>

    <p>Dashvvood gözüyle dinleyicileri incelerken bir an durdu. Nalbant, Jim Higgins’i aramak için katıldığı onca içki bırakma toplantısında ilk defa bir konuşmacının ulusal borçlar hakkında bir çözüm önerdiğine tanık oluyordu.</p>

    <p>Konuşma bitip, kalabalığın içinde nalbanda benzeyen kimse olmadığına karar verdikten sonra, Dashwood kürsüye gitti.</p>

    <p>“Biri daha mı?” diye sordu notlarını toplamakta olan Kaptan Willy. “Daima yemin edecek birine ayıracak zamanım vardır.”</p>

    <p>“Daha önce yemin ettim,” dedi Dashwood, dört gün önce Ventura toplantısında aldığı sertifikayı göstererek. Bavulunda, deniz çapasından yapılmış kanca ve Sabotajcının taslak resminden başka on tane de yemin sertifikası vardı.</p>

    <p>“Yemin ettiğini, ama epey sendelediğini sandığım bir arkadaşımı arıyorum. Ortadan kayboldu; aklıma kötü şeyler geliyor. Uzun boylu, iriyan bir adam, Jim Higgins adında bir nalbant.”</p>

    <p>“Nalbant mı? İri bir adam. Omuzlan çökük. Siyah saçlı mı? Kederli ve bitkin gözleri var.”</p>

    <p>“Onu gördünüz mü?”</p>

    <p>“Görmek mi? Elbette gördüm. Sayemde o zavallı bütün kötü alışkanlıklarını bıraktı. Hem de daha fazlasını.”</p>

    <p>“Nasıl?”</p>

    <p>“Sadece içkiyi değil, bir erkeğin isteyebileceği her şeyi bırakacağına dair yemin etti.”</p>

    <p>“Pek anlayamadım, Kaptan Willy.”</p>

    <p>Konuşmacı etrafına bakındı; sözlerini işitecek kadın veya çocuk olmadığını görünce tek gözünü kapadı. “İçkiyi bıraktı, dünyevi işleri bıraktı, hatta kızları bile bıraktı. Şimdi kardeşim, ben içkinin ve sarhoşluğun birbirinden ayrılmayacak kötülükler olduğuna inanırını. Peygamberimiz İsa bile, bir bar işletiyor olsaydı müşterilerinin ayık kalmasını sağlayamazdı. Ama kimse. Kaptan Willy, insanları dünyevi zevkleri terk etmeye çağırıyor dememeli.”</p>

    <p>“.Jim Higgins ne yaptı?”</p>

    <p>“Son duyduğumda keşiş olmuştu.”</p>

    <p>“Keşiş mi?”</p>

    <p>“Bir manastıra kapanmış.”</p>

    <p>James Dashwood hemen not defterini çıkardı.</p>

    <p>“Hangi mezhep?”</p>

    <p>“Emin değilim. Aziz bilmem ne, falan gibi bir şey. Daha önce adlarını hiç duymamıştım. Tanınmış bir mezhep değil, sonradan ayrılmış bir grup olabilir.”</p>

    <p>“Nerede?”</p>

    <p>“Sahilin kuzeyinde bir yerde. Duyduğuma göre epey yayılmışlar”</p>

    <p>“Hangi şehir?”</p>

    <p>“Sanırım, Morro Bay’ın kuzeyinde bir yerde.”</p>

    <p>“Tepelerde mi, yoksa deniz kenarında mı?” diye üsteledi Dashwood.</p>

    <p>“Her iki tarafta da. Epey yayılmışlar.”</p>

    <p>İlk Atlantik ötesi telgraf kablosunun kuruluşundan bu yana kırk yıl geçmişti. 1907 yılma gelindiğinde, İrlanda ve Newfoundland arasında bir düzineden fazla hat vardı. Bunların en son çekileni bir dakikada yüz yirmi kelime iletebiliyordu. Isaac Bell hızla batıya doğru giderken bu hattın kapasitesinin önemli bir kısmı, Van Dom Dedektiflik Şirketimin, Sabotajcının Avrupalı bankerleri hakkında bilgi toplaması için kullanılmaktaydı.</p>

    <p>Her ekip değişiminde ve su ikmalinde trene yığınla telgraf geliyordu. Bell kiraladığı Atlantic 4-2-4’üyle Buffalo’ya vardığında, bavulu kâğıtlarla dolmuştu. Yol boyunca ona; Van Dom ajanları, sözleşmeli araştırmacılar, bankacılık uzmanlarıyla Fransızca ve Almanca çevirmenler katıldı. Önce Çin’de, Güney Amerika’da, Afrika’da ve Anadolu’da demiryollarını finanse eden Avrupa bankaları hakkında genel raporlar vardı. Derken, soruşturma derinleştikçe ve raporlar daha ayrıntılı olmaya başlayınca, az tanınan bir Alman yatırım bankası olan Schane&amp;Simon’un adı sık sık geçer oldu.</p>

    <p>Bell giderek artan personeli için Toledo’da yataklı bir pulman kiraladı. Bunun Baldwin 4-6-0 lokomotifi daha güçlüydü. Illinois ve Iowa’ya doğru yol alırlarken, soruşturmacılarının raporlarını masalara yayabilmeleri için Chicago’da buna bir de restoran vagonu ekledi.</p>

    <p>Kansas’ı geçtikten sonra Great Plains’in amansız yokuşları için lokomotif değiştirdiler. Her durdukları yerde gelen telgrafları alıyorlardı. Restoran vagonunun masaları sarı kâğıtların altına gömülmüş gibiydi. Isaac Bell’in ajanları, muhasebecileri ve mali denetçileri bu trene Van Dom Ekspresi adını vermişlerdi.</p>

    <p>Tepeleri karlı Rocky Dağları göründü. Şirketin dağ bölümü yöneticilerine yardımcı olabilmek için en iyi Prairie tipi lokomotiflerini verdiler. Kıtanın bir ucundan diğerine yapılan bu yolculukta Van Dom Ekspresi’ni o ana kadar on sekiz lokomotif ve on beş farklı ekip rekor sayılacak bir hızla taşımıştı.</p>

    <p>Bell merkezi Berlin’de olan Schane&amp;Simon Şirketi’nin artık her raporda adının geçtiğini fark etti. Yıllar önce bu şirket, Başbakan Otto von</p>

    <p>Bismarek sayesinde Alman hükümetiyle yakın ilişkiler içindeydi. Bu bağlar, şimdi başta olan Kayser Wilhelm yönetiminde daha da güçlenmişti. Van Dorn kaynaklarından gelen raporlara göre, bu yatırım bankası Bağdat Demiryolu inşası için devlet parasını yönlendirmişti; amaç Almanya’nın, İran Körfezi’ne kadar uzanan bu hattı; Britanya, Fransa ve Rusya’nın çıkarlarına çomak sokmak için kurmadığı masalını desteklemekti.</p>

    <p>“Yanlış hatırlamıyorsam, bu şirket Senatör Charles Kincaid’in işvereniydi” dedi çevirmenlerden biri. Bu adam Dışişleri Bakanlığında çalışırken Joesph Van Dorn tarafından transfer edilmişti.</p>

    <p>“Kahraman Mühendislik günlerinde.”</p>

    <p>Bell Sacramento’ya telgraf çekip, Schane&amp;Simon bankasıyla Hennessy’nin yakın çevresindekiler arasında son zamanlarda bir bağlantı olmuş mu diye araştırmalarını istedi.</p>

    <p>Babası yabancı holding şirketlerinin ve bunların gizli sahibinin rüşvetçi devlet yetkilileri tarafından korunacağını açıkladığından beri Charles Kincaid, Bell’in aklından çıkmıyordu. Bir senatör Sabotajcı’nın çıkarlarını ve onun sırlarını korumak için çok yararlı olabilirdi. Zaten parlak olan politik kariyerini bu şekilde tehlikeye atması için Kincaid’in ne gibi bir hedefi olabilirdi? Para mı? Southern Pacific Demiryolları hisselerinden kazandığı paradan çok daha fazlası mı? Lillian’ı onunla evlenmesi için zorlamıyor diye Hennessy’ye duyduğu öfke mi? Yoksa, sürekli hareket halinde olan Hennessy’nin yanında bulunabilmek için Lillian’ı mı kullanıyordu?</p>

    <p>Fakat, Sabotajcı adına casusluk yapmak onun başkanlık emellerine ters düşmüyor muydu? Yoksa, Preston Whiteway’yi kampanya için teşvik etme nedeni sadece gizli işlerine perde çekmek için miydi? Charles Kincaid rüşvetlerle oluşturduğu servetini artırmak için siyasi hayallerinden vaz mı geçmişti? Ya da Bell’in babasının dediği gibi, her iki işi de yapıp yaka-lanmayacağını sanacak kadar kendine aşırı güveni mi vardı?</p>

    <p>Ebenezer Bell’in “kendi imkânlarıyla” yaptığı soruşturma bir hayli kapsamlıydı. American States Bank başkanı; işe Boston, New York ve Washington’daki güvendiği dostlarına telefonla, telgrafla ve özel ulaklarla soru sorarak başladı. Üst tabakayla olan ilişkilerinden öğrenebileceği kadarını öğrendikten sonra, soruşturmasını ülkenin iç kısımlarına, özellikle de yanıp kül olan Union Pier&amp;Caisson Şirketinin merkezi Sı. Louis’e yöneltti. Batıda San Francisco, Denver ve Portland’in en önemli bankerlerinden topladığı istihbarat üzerine Kaliforniya ve Oregon’daki daha küçük bankalardan yardım istedi.</p>

    <p>Ebenezer’in ricası üzerine, San Francisco’nun üç yüz elli kilometre kuzeyinde, kereste ticaretinin hâkim olduğu bir liman şehri olan Eureka’da özel bir toplantı yapıldı. Northwest Coast Bankası Eureka Başkanı Stanley Perrone, kereste fabrikatörü A. J. Gottfried’in ofisine bir ziyarette bulundu. Gottfried daha önce, Humboldt Bay Kereste Şirketini modernize etmek için Perrone’den yüklü miktarda kredi almıştı. Ofisi limana tepeden bakan bir yerdeydi.</p>

    <p>Gottfried çekmecesinden bir şişe viski çıkardı; iki adam, bir süre havadan sudan konuşup viskilerini yudumladılar. Kırmızı bir işkampavyanın limanda demir atmış tekneler arasında mekik dokuması, kötü havanın daha da bozulacağının işaretiydi.</p>

    <p>“Korkarım yeni bir fırtına geliyor.”</p>

    <p>Amerikan Meteoroloji Dairesine ait olan kırmızı işkampavya, limandaki gemi kaptanlarına şiddetli fırtına tahminlerini bildirmekteydi.</p>

    <p>Perrone konuya girdi. “A. J., hatırladığım kadarıyla Humboldt Bay Kereste Şirketini, Oregon’da yaptığın satıştan kazandığın parayla yapmıştın.”</p>

    <p>Bankerin bu sürpriz ziyaretinden bir şeyler koparmayı uman Gottfried, “Aynen öyle olmuştu,” dedi. “Benim de hatırladığım kadarıyla, sen de eski donanımı yenilememde bana yardımcı olacağına söz vererek bu işi kolaylaştırmıştın”</p>

    <p>“A. J., senin East Oregon Kereste Şirketi’ni kim satın aldı?”</p>

    <p>‘Aklından daha çok parası olan bir adam “ dedi Gottfried gülerek. “O kişi karşıma çıkana kadar bunu nasıl elden çıkaracağımı bilmiyordum. Dağın tepesinden aşağıya kereste indirmek çok pahalı oluyor. Oysa, burada kerestemi kendi iskelemden teknelere yükleyebiliyorum. Tabii, gemiler limana girmeye çalışırken batmazlarsa... “</p>

    <p>Perrone sabırsızca başını salladı. Humboldt Körfezinin “Pasifik Mezarlığı” adını ne kadar hak ettiğini bilmeyen yoktu. Zaten eksik olmayan yoğun sis bir de kereste fabrikalarından yükselen dumanla karışınca, kanalı bulmak, gemi kaptanlarının saçlarını bir anda ağartan zorlu bir iş oluyordu. “Duyduğuma göre alanını genişletip pencere çerçevesi ve kapı üretmeyi de düşünüyormuşsun.”</p>

    <p>“Eğer kaynak bulabilirsem,” dedi Gottfred yanlış işitmediğini umarak. “Ortalıkta bu kriz paniği varken kredi bulmak kolay olmuyor.”</p>

    <p>Banker, onun gözlerinin içine baktı. “Sanırım, sevdiğimiz kredi borçlularımız paniğe rağmen yeni borçlar alabilirler. East Oregon’un işletmesini kim satın aldı?”</p>

    <p>“Sana onun hakkında her şeyi anlatamam. Tahmin edebileceğin gibi, hediye atın dişlerini kontrol edecek değildim. Anlaşıp, el sıkıştıktan sonra hemen oradan toz oldum.”</p>

    <p>Kadehindeki içkiyi bitirip yeniden doldurduktan sonra, bankerin daha yarısı bile bitmemiş kadehini de doldurdu.</p>

    <p>“East Oregon Kereste Şırketi’ni satan alan kişi hakkında ne biliyorsun?” diye üsteledi Perrone.</p>

    <p>“Her şeyden önce, epey nakit parası olduğunu.”</p>

    <p>“Çekini hangi bankadan almış?”</p>

    <p>“Bak, orası ilginçti işte. San Francisco veya Portland’da bir banka olacağını sanarken, bir New York bankası çıktı. Biraz kuşkulanmadım değil, ama çek sağlamdı.”</p>

    <p>“Adam New York’lu muydu?”</p>

    <p>“Olabilir. Ama kereste işi hakkında pek bir şey bilmediği belliydi. Şimdi düşünüyorum da, galiba bunu başka birisi için satın alıyordu.”</p>

    <p>Perrone başını sallayıp, onu daha çok bilgi vermesi için yüreklendirdi. Ebenezer Bell, hikâyenin tamamının tek bir kaynaktan öğrenilemeyeceğini söylemişti. Ama her küçük parçanın yararı vardı. Üstelik American States Bank başkanı, verebileceği her bilgi kırıntısı için Perrone’ye çok minnettar olacağını da belirtmişti.</p>

    <p><span>&nbsp;</span></p>
  </div>
</body>
</html>
