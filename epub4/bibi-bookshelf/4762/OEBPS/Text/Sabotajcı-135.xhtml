<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">54</h1>
  </div>

  <div>
    <p>Dashwood’un üstü bir anda yanmaya başladı. Pantolonu, ceketi ve şapkası alev alırken ortalığı yanık kumaş kokusu kapladı.</p>

    <p>Sabotajcı sevinçle güldü.</p>

    <p>“Seçimini yap Bell, ya çocuğu kurtarırsın ya beni yakalarsın.”</p>

    <p>Sonra da yan hatta duran lokomotiflere doğru koştu.</p>

    <p>Isaac Bell’in seçeneği yoktu. Ceketini çıkarıp dumana doğru atıldı.</p>

    <p>Ateşin en kuvvetli olduğu yer Dashwood’un göğsüydü, ama birinci öncelik onun gözlerini kurtarmaktı. Bell alevi boğmak için ceketini çocuğun başına sardıktan sonra kendi vücuduyla göğsündeki ve bacaklarındaki alevleri kapatmaya çalıştı. Dashwood çığlıklar atarak kendine geldi. Bell, onun acıdan ve başım saran ceketten korktuğu için bağırdığını sanmıştı, ama Dashwood sadece deli gibi özür diliyordu. “Çok üzgünüm Bay Bell, gafil avlandım.”</p>

    <p>“Ayağa kalkabilir misin?”</p>

    <p>Yüzü isle kararmış, saçlarının yarısı alazlanmıştı. Boğazından aşağıya kan akarken Dashwood hemen ayağa fırladı. “Ben iyiyim efendim. Özür dilerim... “</p>

    <p>“Archie Abbott’u bul. Ona, Van Dom dedektiflerini toplayıp peşimden dağlara gelmesini söyle.’’</p>

    <p>Bell yerden bıçağını, Derringer’ini ve Browning tabancasını aldı. Kincaid’in Derringer’i de yerdeydi; onu da aldı.</p>

    <p>“East Oregon’un sahibi Kincaid. Eğer oradan bir kaçış yolu varsa, o biliyordur. Archie’ye çabuk olmasını söyle.”</p>

    <p>Birden çınlayan lokomotif düdüğünü duyunca Bell hemen etrafına bakındı.</p>

    <p>Kincaid en yakındaki lokomotife çıkmıştı. Düdük kordonunu tutmuş, bunun ilmiğini bağlamaya çalışıyordu.</p>

    <p>Bell, Browning’i doğrultup dikkatlice nişan aldı ve ateş etti. Bu kadar isabetli bir silah için bile epey mesafe vardı. Kurşun çelikten sekti. Sabotajcı telaş etmeden kordonu bağlamayı bitirdi ve kabinin açık kapısından aşağıya atlamaya hazırlandı. Bell lokomotife varana kadar Sabotajcı’yı orada tutabilmek için açık pencereye ateş etti. Kincaid buna aldırmadan aşağıya atlayıp koşmaya başladı.</p>

    <p>Düdük sesi aniden kesilince Kincaid büyük bir hayal kırıklığı içinde dönüp lokomotife baktı.</p>

    <p>O ani sessizlik içinde Bell atışıyla Kincaid’i vuramadığını ama şans eseri kurşunun düdük kordonunu kopardığını anladı. Kincaid yine lokomotiflere doğru koşmaya başladı. Bell tekrar ateş etti. O düdük önemliydi, bir sinyal falan olmalıydı. Ateş altında olmasına rağmen Kincaid lokomotife koşuyordu. Bell bir el daha ateş etti.</p>

    <p>Bell’in kurşunuyla Kincaid’in şapkası başından uçtu. Hemen dönüp bir kömür vagonunun arkasına gizlendi. Kömür ve su taşıyan vagonun kare şeklindeki kütlesi Bell’in görüşünü engelliyordu. Bell var gücüyle kömür vagonuna doğru koştu. Etrafından dolanınca, epey uzaklaşmış olan Kincaid’i gördü. Kırma taşlı yol yatağının sonundaydı. Bell oraya vardığında Kincaid temizlenmiş yolun ortasına gelmişti. Sağa sola zikzaklar yaparak koşuyor, patikanın kenarındaki ağaçların gölgesine girerek kolay hedef olmamaya çalışıyordu.</p>

    <p>Bell de temizlenmiş yola vardı ve peşinden koşmaya devam etti.</p>

    <p>Bir dönemeci aştıktan sonra ileride parlak sarı renkli bir şey gördü. Bu, Kincaid’in Model 35 Thomas Flyer otomobiliydi... Bir süre sonra Kincaid otomobiline ulaştı.</p>

    <p>Kincaid elini kırmızı deri döşemeli sürücü koltuğunun altına sokup uzun namlulu revolverini çıkardı ve art arda üç el ateş etti. Kurşunlar başının üstünden geçerken Bell yere kapandı. Sonra bir ağacın arkasında siper alıp kendisi de bir el ateş elti. Kincaid otomobilinin önündeydi ve motoru çalıştırmaya uğraşıyordu. Sol eliyle farlardan birine dayanmış, sağ eliyle krankı çeviriyordu.</p>

    <p>Bell bir daha ateş etti. Altı atış yapmış, tek kurşunu kalmıştı. Az kalsın onu vuruyordu. Kincaid eğildi ama krankı çevirmeye devam etti.</p>

    <p>Motor çalıştı. Dört dev silindir teker teker hayata geçerken Bell çıkan homurtuyu duydu. Kincaid hemen direksiyonun başına geçti. Bell artık motorun çalışmasıyla sarsılan tamponları görebilecek kadar yakında duruyordu. Fakat otomobilin arka kısmı yüksek, tentesi de kapalıydı; küçük arka penceresi de üç yedek lastikle örtülmüştü. Bell sadece Kincaid’in yanda bulunan vites kolu üstündeki elini görebiliyordu. Son kurşununu harcamaya değmeyecek kadar zor bir hedefti.</p>

    <p>Motorun gürültülü patırtısı azaldı; tahrik zinciri devreye girmişti. Bell altındaki zeminin pürüzlü oluşuna aldırmadan deli gibi koştu. Thomas arkasından mavi bir duman çıkararak hareket ediyordu. Önce insan hızıyla. Sonra da at hızıyla.</p>

    <p>Bell sarı otomobilin peşinden koştu. Browning’in şarjöründe tek kurşunu kalmıştı; tentenin altında gizlenmiş, yedek lastikler arka pencereyi örtmüş durumdayken Kincaid’i doğru dürüst göremiyordu ve tekrar şarjör dolduracak zaman yoktu. Oysa, Thomas Flyer giderek hızlanıyordu.</p>

    <p>Southern Pacific’in demiryolu arazisinin East Oregon Kereste Şirketi’nin çamurlu patikasıyla kesiştiği yerde otomobilin önündeki açık alan birden genişledi. Thomas Flyer temizlenmiş yoldan ayrılıp patikaya girdi, fakat lastikleri yumuşak çamura ve katır arabalarının tekeri ekleriyle açtığı çukurlara girince yavaşladı. Motoru tam gücüyle çalışıyor, lastikler yerden toprak ve su sıçratıyor, egzoz borusundan duman püskürüyordu.</p>

    <p>Bell otomobile bir metre yaklaştığı anda atladı.</p>

    <p>Boş eliyle en arkadaki yedek lastiği tuttu ve kuvvetli parmaklarını kasnağa doladı. Arka tarafına Bell’in ağırlığı eklenince lastiklerin çekme gücü arttı ve Thomas Flyer hız kazandı.</p>

    <p>Çizmeleri çamura sürtünürken Bell bu defa iki eliyle birden tutunup kendini Öne doğru çekmeye çalıştı. Güç kazanmak için ayaklarını salladı ve arka yaprak yayların üstüne monte edilmiş bir sandığa uzanıp elini deri bir kayışa geçirdi ve kendini arka tamponun üstüne çekti. Onun ağırlığıyla tampon sarktı ve lastiğe sürtünmeye başladı. Kincaid metalin lastikten çı-kardığı sesi duyunca Bell’in orada olduğunu anladı.</p>

    <p>Kincaid, Bell’i düşürmek için ani bir fren yaptı. Frenle birlikte Bell, Kincaid’in yanına, öne doğru fırladı. Can havliyle vites kolunu tutmaya çalıştı ama başarılı olamadı. Onun yerine tahrik zincirine yağ gitmesini sağlayan pirinç boruyu yakaladı. Kincaid, Bell’i düşürmek için somun anahtarıyla eline vurmaya başladı. Bell tam düşeceği sırada marşpiye üstüne vidalanmış bir gereç kutusuna tutundu.</p>

    <p>Bedeninin bir kısmı arka tekerleğin önünde kalmıştı ve tekerlek her an onun üstünden geçebilirdi. Ceketinin cebinden tabancasını çıkarıp tekerleğin önüne uzandı ve namlusunu zincirin üst yarısının altına tıkadı. Böylece zincir dişlisi çarkı engellenmiş oldu. Kilitlenmiş tekerlekler yerde kayarken otomobil şiddetle sarsıldı.</p>

    <p>Kincaid vitesi boşa aldı. Zincir atlayınca Bell’in tabancası oradan düştü ve otomobil Öte doğru fırladı. Sol eliyle direksiyonu kullanan Kincaid somun anahtarını Bell’e doğru salladı. Gelen darbeyle birlikte Bell’in şapkası düştü. Bell sağ koluyla gereç kutusuna tutunurken sol kolunu tampona dolamıştı; sağ çizmesindeki atma bıçağını çıkardı. O sırada Kincaid somun anahtarını bir kez daha salladı.</p>

    <p>Kincaid kemiklerini kırmadan sağ kolunu çekmek zorunda kalan Bell; bıçağını lastiğin yan yüzüne sapladı. Hızla dönen tekerlek bıçağı elinden düşürünce Bell yola kapaklandı.</p>

    <p>Thomas Flyer hızlanarak tepeye tırmandı ve bir dönemecin ardında gözden kayboldu. Bell üstü başı çamura bulanmış halde ayağa kalkıp tabancasını aramaya başladı. Önce şapkasını bulup başına geçirdi, sonra da tabancasını gördü. Silahını söküp iyice temizledi, yeni bir şarjör yerleştirdi. Şimdi namlunun ucunda altı kurşun vardı. Çamurla ağırlaşmış ceketini yere attıktan sonra Sabotajci’nın ardından tepeye doğru koşmaya başladı.</p>

    <p>Arkasından nal sesleri geliyordu.</p>

    <p>Archie Abbott Winchester tüfekleriyle birlikte at üstünde on Van Dorn dedektifiyle dönemeci döndü. Archie, onun için de bir at getirmişti. Bell binmek için davranınca hayvan bacağını ısırmaya çalıştı.</p>

    <p>“Lillian Hennesy binerken sorun çıkarmamıştı,” dedi Abbott.</p>

    <p>Bell sağlam koluyla Thunderbolt’un başını eğdi ve kulağına yaklaşıp konuştu. “Thunderbolt. Yapacak işimiz var.” Hayvan, Bell’in binmesine izin verdikten sonra yola koyuldu ve grubun önüne geçti.</p>

    <p>Üç kilometre sonra Bell ağaçların arasında sarı bir parıltı gördü.</p>

    <p>Thomas Flyer yolun ortasında durmuştu. Sağ arka lastik sönmüş, yarısı janttan çıkmış durumdaydı. Buna Bell’in, hâlâ üstünde saplı duran bıçağı neden olmuştu. Kincaid’in ayak izleri patikanın yukarısına doğru uzanıyordu. Bell bir adamın arkada kalıp lastik değiştirmesini ve sonra da otomobili yukarıya getirmesini emretti.</p>

    <p>Dağın tepesine doğru beş kilometre daha yorucu bir tırmanıştan sonra, East Oregon Kereste Şirketi’nin kampına bir kilometre kala atlar bitkin düştü. Bellin altındaki huysuz aygır bile zorlukla nefes alıyordu. Ama Sabotajcı, onları pusuya düşürdüğünde hâlâ Bell ve atı en önde gidiyordu.</p>

    <p>Karanlık ağaçların arasından alevler belirirken Winchester tüfekleri gümbürdedi. Kurşun yağmuru başlamıştı. Bir mermi Bellin yüzünü yaladı, başka biri kolunu sıyırdı. Arkasında bir adamın inleme sesiyle atından düştüğünü duydu. Van Dom dedektifleri eyer kılıflarındaki tüfeklerini kapıp yayılarak siper aradılar. Bell at üstünde kalıp saldırının geldiği yöne doğru hiç durmadan ateş etti. Adamlarının hepsi bir ağaç arkasında siper aldıktan sonra kendisi de atından inip kalın bir katran ağacının arkasına geçti.</p>

    <p>“Kaç kişiler?” diye seslendi Abbott.</p>

    <p>Buna cevap olarak bir yaylım ateşi geldi.</p>

    <p>“Sese bakılırsa altı veya yedi kişiler,” dedi Bell. Tüfeğini doldurdu. Sabotajcı iyi yer seçmişti. Tepeden aşağıya kurşun yağdırıyorlardı. Onun adamları Van Dorn dedektiflerini görebiliyordu, ama ajanlar onları görmek için başlarını kaldırmak zorundaydılar.</p>

    <p>Bu durumda tek bir yol kalıyordu.</p>

    <p>“Archie?” diye seslendi Bell. “Hazır mısın?”</p>

    <p>“Hazırım.”</p>

    <p>“Çocuklar?”</p>

    <p>“Hazırız Isaac,” diye cevap verdiler koro halinde.</p>

    <p>Bell bir dakika bekledi.</p>

    <p>“Şimdi!”</p>

    <p>Van Dom dedektifleri saldırıya geçti.</p>

    <p>Sabotajcı gayet soğukkanlı davranıyordu. Artık Van Dorn Dedektiflik Şirketi’nin yaptığı hiçbir şey onu şaşırtmıyordu. Cesur olduklarını biliyordu. Bu nedenle, onların bu disiplinli ve yoğun karşı saldırısını beklemiyor değildi. Philip Dow da sakindi, sadece ağaçların arasında kıpırdayan bir hedef görürse ateş ediyordu. Silahlı çatışmalarda daima en güvenilir adam olmuştu. Fakat Dow’un emrindeki kereste işçileri sadece kurbanlarını ikiye bir yakaladıkları zaman dövüşmeye alışkın olan serserilerdi. Yumruk veya balta sapıyla kavga etmeyi severlerdi, tüfekle değil. Tepeye doğru koşan on tüfekli adamın yaylım ateşi karşısında paniğe kapıldılar.</p>

    <p>Sabotajcı onların çözülmekte olduklarını hissediyordu. Nitekim, birkaç saniye sonra tamamen dağıldılar, bazıları tüfeklerini bile bırakıp sanki gizlenmekle kurtulacaklarmış gibi, daha yüksek yerlere çıkmaya çalıştı. Dow ateş etmeye devam ediyordu, fakat ağaçların arasına gizlenerek yaklaşan hedefleri vurabilmesi mümkün değildi.</p>

    <p>“Geri çekiliyoruz,” dedi Sabotajcı. “Onları suda boğabilecekken neden vurmaya çalışalım?”</p>

    <p>Isaac Bell, onun lokomotif düdüğüyle Dow’a işaret verme planını bozmuştu. Bell kordonu koparmadan önce Dow o birkaç saniyelik düdük sesini duymuş olsaydı bile, bunun Lillian Gölü’nü tutan barajı uçurma sinyali olduğunu anlayamazdı.</p>

    <p>İki adam pusu noktasından geri çekilip Dow’un adamlarını kamptan getirdiği patikayı tırmanmaya başladı. Kampa vardıkları zaman Dow’un çetesinden olmayan kereste işçileri ve katır arabacıları silah seslerinin geldiği yolun alt tarafına doğru bakıyorlardı. Sabotajcı’yı ve Dow’u ellerinde tüfekle görünce akıllıca davranıp yatakhanelerine çekildiler ve silahlı adamlara soru sorma budalalığını yapmadılar.</p>

    <p>“Philip,” dedi Sabotajcı. “Barajı uçurma işinde sana güveniyorum.”</p>

    <p>“O işi olmuş bil.”</p>

    <p>“Sana fena yüklenecekler.”</p>

    <p>“Önce yakalamaları gerekecek.” Dow elini uzattı.</p>

    <p>Sabotajcı bu eli bir tören havasıyla ve ciddi bir yüzle sıktı. Oysa hiç duygulanmış değildi, sadece rahatlamıştı. Dow’un tuhaf kuralları her neyse, buna uygun olarak son nefesinde bile olsa, bombayı patlatacağına emindi.</p>

    <p>“Seni korurum,” dedi Dow’a. “Tüfeğini bana ver. Cephanem bitene kadar onları yaklaştırmam.”</p>

    <p>Sular, Cascade Kanyonu Köprüsü’nü koyağa çökertirken o da son kaçışını yapacaktı. Şansı yardım ederse, o köprüyü son geçen insan kendisi olacaktı.</p>

    <p><span>&nbsp;</span></p>
  </div>
</body>
</html>
