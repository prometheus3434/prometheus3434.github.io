<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">42</h1>
  </div>

  <div>
    <p>Isaac Bell, Cascade Kanyonu Köprüsü üstünde yürüyordu.</p>

    <p>Etrafta hiç ses yoktu. Bütün trafik durdurulmuştu. Bell’in işittiği tek ses, çizmelerinin çıkardığı takırtıyla aşağıda hızla akan nehrin uğultusuydu. Henüz köprünün ne kadar dayanıksız olduğunu kimse kestiremiyordu, ama bütün mühendislerin ortak görüşüne göre zamanla ve su seviyesinin artışıyla çökmesi kaçınılmazdı. Bell tam orta noktaya, koyağın iki dudağı araşına gelince eğilip nehrin defolu köprü ayaklarını örseleyişini seyretti.</p>

    <p>Sabotajcı’nın korkusuzluğu onu sersemletiyordu.</p>

    <p>Bell, Sabotajcı’nın köprüye nasıl saldıracağını tahmin edebilmek için günlerce kafa patlatmış, her noktayı kollamış, köprü ayaklarını emniyete almış, ekipleri şahin gibi izlemişti. Alçak adamın bu saldırıyı iki yıl önce, köprü inşaatı başlamadan önce yapmış olduğu aklının ucundan bile geçmemişti.</p>

    <p>Bell, onu New York’ta durdurmuştu. Rayların üstünde durdurmuştu. 13 Numaralı Tünel’den köprüye kadar olan onca yolda durdurmuştu. Ama burada, bu köprünün altında, Sabotajcı diğer hamleleri boşa çıkar diye, uzun vadeli bir karşı hamle yaparak ne kadar kararlı olduğunu gösteriyordu.</p>

    <p>Bell başını iki yana salladı; içinde hem öfke, hem de düşmanının becerisine karşı duyduğu buruk bir hayranlık vardı. Sabotajcı iğrenç bir insandı, acımasız bir katildi ama aynı zamanda müthişti. Böyle bir planlama New York’taki dinamit saldırısını bile gölgede bırakıyordu.</p>

    <p>Kendi lehine söyleyebileceği tek şey, Cascade Kanyonu Köprüsü çöktüğü zaman hiç değilse kimse şaşırmayacaktı. Felaket gerçekleşmeden önce sabotajı ortaya çıkarmıştı. Masum işçilerle dolu bir tren, köprüyle birlikte sulara gömülmeyecekti. Ama kimse hayatını kaybetmese bile, bu hâlâ bir felaket sayılırdı. Korumaya yemin ettiği ekspres yol projesi, ölmüş gibi bir şeydi artık...</p>

    <p>Arkasından birinin geldiğini hissetti ve daha parfüm kokusunu duymadan kim olduğunu anladı.</p>

    <p>“Sevgilim,” dedi Bell gözlerini nehirden ayırmadan. “Karşımda bir dâhi var.”</p>

    <p>“Suç dünyasının Napolyon’u mu?” diye sordu Marion Morgan.</p>

    <p>“Archie, ona bu adı vermişti. Haklı galiba.”</p>

    <p>“Napolyon, askerlerine maaş ödüyordu.”</p>

    <p>“Biliyorum,” dedi Bell. “Banker gibi düşünmeli. Ama böyle düşünmek bana pek bir şey kazandırmadı.”</p>

    <p>“Unutmaman gereken bir şey daha var,” dedi Marion. “Napolyon belki bir dâhiydi, ama sonunda kaybetti.”</p>

    <p>Bell, ona bakmak için döndü. Marion’un ona acıyan bakışıyla karşılaşacağını düşünürken nişanlısının ümit ve inançla dolu ışıltılı gülümsemesini gördü. Marion nefes kesecek kadar güzeldi, gözleri ve saçları parlıyordu. Bell de elinde olmadan ona gülümsedi. Sonra da ağzı kulaklarında gülmeye başladı.</p>

    <p>“Ne var?” diye sordu Marion.</p>

    <p>“Napolyon’un kaybettiğini hatırlattığın için teşekkür ederim.”</p>

    <p>Marion bir kez daha ona düşünecek bir kapı aralamıştı. Uzanıp onu kollarının arasına aldı; Philip Dow’un kurşunuyla delinen sağ kolu acıyınca yavaşça Marion’u sol yanına çekti.</p>

    <p>“Seni yine gelir gelmez yalnız bırakmak zorundayım. Ama bu defa senin suçun, çünkü beni gerçekten düşünmeye zorladın.”</p>

    <p>“Nereye gideceksin?”</p>

    <p>“New York’a gidip, demiryolu işinde ne kadar banker varsa sorguya çekeceğim. Sabotajcinın neden ısrarla bu demiryoluna saldırdığı sorusunun cevabı Wall Street’ten gelecek.”</p>

    <p>“Isaac?” Marion, onun elini tuttu. “Neden Boston’a gitmiyorsun?”</p>

    <p>“En büyük bankalar New York’ta. Hennessy ve Joe Van Dorn’un nüfuzu işime yarar. J. P. Morganla başlayıp, aşağıya doğru ineceğim.”</p>

    <p>“American States Bankası Boston’da.”</p>

    <p>“Hayır.”</p>

    <p>“Isaac neden babana sormuyorsun? Finans konusunda oldukça tecrübesi var. Ben bankada çalışırken baban bir efsaneydi.”</p>

    <p>Bell başını iki yana salladı. “Sana anlattım; babam benim dedektif olmamdan hiç hoşlanmamıştı. Hatta kalbi kırıldı bile diyebilirim. Alanında efsane olan adamlar oğullarının da onların kurduğu temel üzerinde ilerleyeceklerini umarlar. Ben kendi yolumu seçtiğim için pişman değilim. Ama ondan beni bağışlamasını istemeye hakkım yok.”</p>

    <p>Bell New York’taki soruşturmasını ayarlaması için hemen Osgood Hennessy’nin özel trenine gitti. Hennessy yenik ve endişeli görünüyordu. Yanında Franklin Mowery vardı. İki adam da perişandı. Ve sanki birbirinin kötümserliğini besler gibiydiler.</p>

    <p>“Ekspres yolumun yüzde doksanlık kısmı köprünün uzak tarafında kalıyor,” diye yakındı Hennessy. “Her şey son hamle için yerli yerinde.</p>

    <p>Hat, kömür, katranlama tesisi, bakım ve makine atölyeleri, lokomotifler... Hepsi de bir el arabasını bile taşıyamayacak olan bir köprünün yanlış tarafında bulunuyor. Mahvoldum.”</p>

    <p>Her zaman neşeli olan Bayan Comden bile yenik görünüyordu. Buna rağmen yaşlı adamı yatıştırmaya çalışıp, “Belki de işi doğanın kendi akışına bırakmak daha iyi olur,” dedi. “Kış geliyor. Gelecek yıl yeniden başlayabilirsin. İlkbaharda başlarsın.”</p>

    <p>“İlkbahara kadar ölmüş olurum.”</p>

    <p>Lillian Hennessy’nin gözleri öfkeyle parladı. Isaac Bell’le bir an bakıştıktan sonra telgraf masasına oturdu ve parmaklarını klavyenin üstüne yerleştirdi.</p>

    <p>“Baba,” dedi. “Sacramento’daki atölyeye bir telgraf çeksem iyi olacak.”</p>

    <p>“Sacramento mu?” dedi Hennessy. “Neden?”</p>

    <p>“Cascade Kanyonu Köprüsü için sap çubukları yapma işini bitirdiler. Artık bir çift sallanan koltuk yapacak zamanları var.”</p>

    <p>“Sallanan koltuk mu? O da nereden çıktı?”</p>

    <p>“Emeklilik günlerin için. Hayatımda gördüğüm en kötümser iki adam için. Demiryolu atölyesine bir veranda yapalım, orada oturup koltuğunda sallanırsın.”</p>

    <p>“Dur bakalım Lillian.”</p>

    <p>“Tam Sabotajcının istediğim yapıp, pes ediyorsun.”</p>

    <p>Hennessy yandaki Mowery’ye döndü ve sesinde bir ümit kırıntısıyla, “Sence o ayakları destekleme ihtimali var mıdır?” diye sordu.</p>

    <p>“Kış yaklaşıyor,” dedi Mowery. “Yakında Pasifik fırtınaları patlar, sular şimdiden yükselmeye başladı.”</p>

    <p>“Bay Mowery,” dedi Lillian dişlerinin arasından. “Siz sallanan koltuğunuzun ne renk olmasını istersiniz?”</p>

    <p>“Anlamıyorsun küçükhanım.”</p>

    <p>“Pes etmekle karşı koymak arasındaki farkı anlıyorum.”</p>

    <p>Mowery gözlerini yerdeki halıya çevirdi.</p>

    <p>“Babama cevap verin!” diye bastırdı Lillian. “O ayaklar çökmeden önce destekleme ihtimali var mı?”</p>

    <p>Mowery gözlerini kırpıştırdı. Cebinden yelken gibi bir mendil çıkarıp gözlerini sildi.</p>

    <p>“Akıntı saptırıcısı yapmayı deneyebiliriz,” dedi.</p>

    <p>“Nasıl?”</p>

    <p>“Nehrin yakasına akışı kontrol edecek mahmuz yapıp, nehrin kıyısını taşla doldurarak sağlamlaştırabiliriz. Sonra da nehrin iki tarafından ayaklara taş dolgu yaparız. O kalleş puşt herifin doğru dürüst yapmış olması gereken taş dolgular. Yardımcı plakalar yerleştirmeyi de deneyebiliriz herhalde.” Bir kalem alıp, isteksizce akıntı saptırıcılarının, nehir akıntılarını nasıl ayakların etrafında dolaştırdığını çizdi.</p>

    <p>“Ama bu sadece kısa vadeli bir önlem,” dedi Hennessy. “İlk taşkına kadar. Uzun vadeli ne yapılabilir?”</p>

    <p>“Uzun vadeli çözüm için bir şekilde köprü ayaklarının dayanaklarını daha derine çekmeyi denemeliyiz. Yerini bulabilirsek, ta ana kayaya kadar. Hiç değilse nehir yatağındaki oyuktan daha derine.”</p>

    <p>“Ama ayaklar zaten yerleşmiş durumda,” diye inledi Hennessy.</p>

    <p>“Biliyorum,” dedi Mowery; Lillian’a baktı. “Bakın, Miss Lillian, işçilerin kazı yapabilmesi için o büyük su germe sandıklarım yeniden suya batırmamız gerekecek.” Kalemi alıp, köprü ayakları etrafında suya batırılmış, içinde işçilerin çalışacağı sugeçirmez sandıkların resmini çizdi. “Ama daha onları suya batırmadan önce geçici korunma olarak nehrin akışını durdurmak için, köprü ayaklarının etrafına batardolar0 dikmek zorundayız. Buraya ve şuraya. Anlatabildim mi? Bunu yapacak zamanımız yok.”</p>

    <p>Mowery kalemi bırakıp bastonuna uzandı.</p>

    <p>Mowery ayağa kalkmadan Bell, onun yanından uzanıp parmağını resmin üstüne bastırdı.</p>

    <p>“Bu batardolar flanş plakalarına benziyor. Batardolar akıntıyı saptırabilir mi?”</p>

    <p>“Elbette!” dedi Mowery. “Ama mesele...”</p>

    <p>Yaşlı mühendisin sesi cümlesi bitmeden kesildi. Boş boş baktı. Sonra birden gözleri parladı. Bastonunu bir yana bırakıp bir kez daha kalemi eline aldı.</p>

    <p>Isaac Bell, onun önüne boş bir kâğıt sürdü.</p>

    <p>Mowery telaşla bir şeyler karalıyordu.</p>

    <p>‘Şuna bak Osgood! Kısa vadenin canı cehenneme. Doğrudan kesonlan(,) yapmaya başlayacağız. Bunların batardolarına da akıntı saptırıcısı görevi yapacak şekilde biçim vereceğiz. Düşünecek olursak, flanş plakalarından daha da iyi.”</p>

    <p>“Ne kadar sürer?” diye sordu Hennessy.</p>

    <p>“Batardoları yerine koymak, yirmi dört saat çalışıldığı takdirde en az iki hafta sürer. Üç de olabilir.”</p>

    <p>“Havalar bozuyor.”</p>

    <p>“Bana verebileceğin her adama ihtiyacım olacak.”</p>

    <p>“Yapacak hiçbir işi olmayan bin işçim var.”</p>

    <p>“Şuraya ve buraya taş doldurup nehir kenarını güçlendireceğiz “</p>

    <p>“Dua edelim de bir taşkın olmasın.”</p>

    <p>“Saptırıcıyı şuraya doğru uzatıp...”</p>

    <p>İki adam da Isaac Bell’le Lillian Hennessy’nin, sessizce bu hararetli konuşmanın bulunduğu yerden ayrıldıklarını fark etmedi.</p>

    <p>“İyi iş çıkardın Lillian,” dedi Bell. “Onları yeniden canlandırdın.”</p>

    <p>“Eğer meteliksiz bir dedektif bana kur yapacaksa, parasal geleceğimi güvence altına almam gerektiğini fark ettim.”</p>

    <p>“Bunu istiyor musun?”</p>

    <p>“Galiba istiyorum Isaac.”</p>

    <p>“Bir Başkan adayından daha fazla mı?”</p>

    <p>“İçimde bir ses böylesinin daha heyecan verici olacağını söylüyor.”</p>

    <p>“O halde sana iyi bir haberim var: Benim yerimi alması için Archie’ye telgraf çektim.”</p>

    <p>“Archie buraya mı geliyor?” Bell’in ellerini tuttu. “Oh, Isaac, teşekkür ederim. Bu harika bir şey.”</p>

    <p>Köprü ayaklarının sabote edildiğini öğrendiği andan beri ilk defa Bell rahatlamıştı.</p>

    <p>“Ama onun dikkatini fazla dağıtmayacağına söz ver. Sabotajcıyı hâlâ yakalamış değiliz,”</p>

    <p>“Ama Archie buraya senin yerine almaya geliyorsa, sen nereye gideceksin?”</p>

    <p>“Wall Street’e.”</p>

    <p><span>&nbsp;</span></p>
  </div>
</body>
</html>
