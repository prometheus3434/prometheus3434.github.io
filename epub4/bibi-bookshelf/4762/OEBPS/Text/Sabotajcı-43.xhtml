<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">23</h1>
  </div>

  <div>
    <p>Yirminci yüzyılın başlarında Hudson Nehrinde korsanlık ender görülen bir hadiseydi. Kaptan Whit Petrie yağan yağmurun içinden üstüne doğru gelen tekne pruvasını görünce, yegâne tepkisi o tekneyi fazla yaklaşmaması için uyarmak amacıyla Lillian I‘in düdüğünü Öttürmek oldu. Bu gürültü kaptan köşkünün arkasında bir bankın üstünde uyumakta olan demiryolu polisi McColleen’i uyandırdı. O sırada Lillian I Yonkers’i geçmiş, ters akıntıya karşı kuzeye doğru ilerliyordu.</p>

    <p>“Bu neydi?”</p>

    <p>“Bir uşkuna... Ahmak herif, sağır herhalde.”</p>

    <p>Teknenin pruvası yaklaşmaya devam ediyordu; artık karanlıkta yelkenlerinin silueti görünüyordu. Whit Petrie, daha iyi görebilmek için kaptan köşkünün pencerelerinden birini indirirken, yardımcı motorun tam gaz çalıştığını duydu. Düdüğünü bir kez daha öttürüp, çarpışmayı önlemek için dümen kırdı. Diğer tekne de onun yönünde dümen kırdı.</p>

    <p>“Ne halt ediyor?”</p>

    <p>McColleen artık ayaktaydı, ceketinden revolverini çıkardı.</p>

    <p>Bir tüfek patladı; parçalanan pencerenin camları McColeen’in gözlerine doğru savruldu. Adam acı içinde inleyerek elini yüzüne götürdü ve arkaüstü düşerken rasgele ateş etmeye başladı. Kaptan Petrie eski sokak kavgacısı içgüdüsünü devreye sokup, saldırgana toslamak için dümene asıldı.</p>

    <p>Taktiği doğruydu. Yükü ağır olan şilebin yelkenliyi ikiye ayıracağı kesindi. Ne var ki Lillian I’in, hem New Jersey Central Demiryolları Şirketi, hem de Southern Pacific Şirketi tarafından yıllardan beri bakımı yapılmamış dümen mekanizması bu sert manevrayı kaldıramadı. Dinamit yüklü şilep, bu keskin dönüşü ancak yarım yapabildi ve olduğu yerde hareketsiz kaldı. Uşkuna şilebe bordaladı ve bir grup adam vahşi çığlıklar atarak, kıpırdayan herkese ateş edip gemiye saldırdı.</p>

    <p>Jardin de Paris Hammerstein’s; Olympia’nın çatısında kurulmuş derme çatma bir tiyatroydu. O yağmurlu gecede rüzgâra karşı indirilen branda perdeler, alttaki Broadway Caddesi’ndeki benzinli otobüslerin çıkardığı gürültüyü bastıramıyordu. Ama bilet bulup da oraya gelebilmiş seyircilerin hiçbiri durumdan şikâyetçi değildi.</p>

    <p>Düz zemin üstüne yerleştirilen masalar ve koltuklarla bir tiyatro salonundan çok, dans salonuna benziyordu. Ama yönetim buraya, Archie Abbott’un “üst sınıf seyirciler” dediği insanlar için süslü localar eklemişti. Yeni yapılmış bu localar at nah biçimindeki bir platform üstüne kondurulmuştu. Follies’in yapımcısı olan Florenz Ziegfield, Van Dorn dedektiflerine bu koltuklardan en iyilerini tahsis etmişti. Bulundukları yerden hem sahneyi çok yakından, hem de beyaz smokinli erkeklerle şık tuvaletler içindeki kadınların doldurmakta olduğu diğer locaları görebiliyorlardı.</p>

    <p>Salona gelen seyircileri izlemekte olan Bell’in gözleri, birden Lillian Hennessy üstünde kilitlendi. Genç kadın, altın renkli tuvaleti ve tepede toplanmış sarı saçlarıyla her zamankinden güzel görünüyordu. Bell, ona bir gülücük gonderince, Liilian’ın yüzü sevinçle ışıldadı; Packard otomobilini parçaladığı için Bell’i bağışladığı belliydi. Dahası, genç kadının, ona gülümseyişi sırılsıklam âşık olmanın eşiğinde olduğunu gösteriyordu; Bunu fark eden Bell endişe duydu; böyle bir şey ikisi için de kötü olurdu.</p>

    <p>“Şu kıza bak!” dedi Abbott.</p>

    <p>“Archie, biraz daha sarkarsan aşağıdaki ucuz koltukların üstüne düşeceksin.”</p>

    <p>“Eğer o kız üstüme kapanıp ağlayacaksa buna değer. Ona nasıl Öldüğümü anlatırsın. Aa, dur bakayım, kız, sana gülümsüyor.”</p>

    <p>“Adı Lillian “ dedi Bell. “Bu öğlen senin hayranlıkla gösterdiğin Southern Pacific şilebi, onun adını taşıyor. O şirketin sahip olduğu diğer bütün deniz araçları gibi. O genç kadın, Hennessynin kızı”</p>

    <p>“Üstelik zengin, öyle mi? Vay canına. Yanındaki kasıntı kim? Tanıdık geliyor.”</p>

    <p>“Senatör Charles Kincaid.”</p>

    <p>“Tabii ya. Kahraman Mühendis.”</p>

    <p>Bell soğuk bir baş hareketiyle Kincaid’in selamına karşılık verdi. Kincaid’in pokerde kaybettiği miktarı, hâlâ Yale Kulübü’ne göndermemiş olması Bell’i şaşırtmamıştı. Oyunda destenin altından kart çalanlar genellikle borçlarım ödemekten kaçınırlardı.</p>

    <p>“Senatör şanslı adammış.”</p>

    <p>“Sanmam,” dedi Bell. “Kız, onun ağına düşmeyecek kadar zengin ve bağımsız.”</p>

    <p>“Bunu neye dayanarak söylüyorsun?”</p>

    <p>“Bana kendisi söyledi.”</p>

    <p>“Kız neden sana içini döksün ki Isaac?”</p>

    <p>“Üçüncü şarap şişesine başlamıştı.”</p>

    <p>“Demek ki piyango sana vurmuş.”</p>

    <p>“Bana, Marion’la piyango vurdu ve ben de onunla birlikte olacağım.”</p>

    <p>“Aşk,” dedi Archie şakacıktan kederli bir ses çıkararak. “Ölüm ve vergiler gibi peşimizi bırakmıyor”</p>

    <p>İpekli tuvaleti içinde, tüylü şapkası ve her yanından sarkan elmaslarıyla zengin, yaşlı dul bir kadın, kendi locasından uzanıp dürbünüyle Archie’nin omzuna dokundu.</p>

    <p>“Artık susar mısın, genç adam? Gösteri başlamak üzere... Aa, Archie, senmişsin. Annen nasıl?”</p>

    <p>“Çok iyi, teşekkür ederim Bayan Vanderbilt. Hatırını sorduğunuzu ona söyleyeceğim.”</p>

    <p>“Lütfen söyle. Ha Archie? İstemeden kulak misafiri oldum. Yanındaki bey haklı. O genç kız o iğrenç senatörden hiç hazzetmiyor. Şunu da eklemek isterim ki, o genç kız mali durumu bozulan ailenize çok yardımcı olabilir.”</p>

    <p>“Annem çok sevinir,” dedi Archie. Sonra da sadece Bell’in duyabileceği bir sesle ekledi. “Annem Vanderbilt’lere bile sonradan görme çapulcular gözüyle bakar. Bir de demiryolunda çalışan bir amelenin kızını eve getirecek olursam, annemin yaşayacağı şoku düşünebiliyor musun?”</p>

    <p>“Çok talihli sayılırdın,” dedi Bell.</p>

    <p>“Farkındayım. Ama annemin karan kesin. Gelin olarak mutlaka asil birini getirmemi istiyor.”</p>

    <p>Lillian’ın oturduğu locaya bir göz attıktan sonra Bell’in aklına parlak bir fikir geldi. Böylece hem Miss Lillian’ın kendisine duyduğu aşkın yönünü saptırabiiir, hem de zavallı Archie’yi annesinin dırdırından kurtarabilirdi. Ama bu iş bir diplomat ustalığı ve kuyumcu titizliği istiyordu. Bu nedenle şimdilik sadece, “Artık susalım, gösteri başlıyor,” dedi.</p>

    <p>Hudson Nehri’nin ortasında, Broadway’in iki kilometre kadar batısında korsanların ele geçirdiği Southern Pacific şilebi Lillian I, hızla yol alıyordu. Akıntı yönünde gittiği için hızı ikiye katlanınca, dümen donanımını onarmak için kaybedilen zaman telafi edilebiliyordu. Şilebe saldıran uşkuna da yanı başında seyrediyordu. Yelkenleri toplanmış benzinli motoru, Lillian I’in hızına ayak uydurabilmek için tam güçle çalışıyordu.</p>

    <p>Yelkenli uşkuna kaptanı olan Yonkers’li kaçakçı, birazdan paramparça olacak teknesi için üzülmeden edemiyordu. Ne var ki, uşkuna bedelinin iki katını cebine indirdiği için üzüntüsü hafiflemişti. Şilebin mürettebatını yelkenliyle birlikte nehrin dibine gönderecekler, fakat Çinli’yi kurtaracaklardı. Parayı Ödeyen patron iş tamamlanana kadar Çinli’yi kollamalarını istemiş, onu sapasağlam geri getirmelerini söylemişti. Patronun patlayıcı uzmanıyla yapacağı başka işler vardı.</p>

    <p>Yapımcı tarafından tek bir gösteride toplanmış dünyanın en güzel kadınları olarak tanıtılan Anna Held Kızları; kısa beyaz elbiseleri, geniş kenarlı şapkaları ve kırmızı fularlarıyla dans ederek “Gözlerime Bir Türlü Hâkim Olamıyorum” şarkısını söylüyorlardı.</p>

    <p>“Bu kızların bazılarını Paris’ten getirmişler,” diye fısıldadı Archie.</p>

    <p>“Anne Held’i göremiyorum,” dedi Bell. Ülkede yaşı doksanın altında olan her erkek gibi o da Fransız aktrisin kocaman gözleri, incecik beli ve biçimli kalçalarını iyi biliyordu. Cildinin bu kadar pürüssüz olmasını her gün yaptığı süt banyolarına borçluydu. Bell bütün dikkatiyle gösteriyi izleyen Lillian’a bir göz attı ve o anda aklına, Bayan Comden’in de kendini Anne Held’e benzetmeye çalıştığı geldi. Başkan Hennessy, ona da günlük süt banyosu yaptırıyor muydu acaba?</p>

    <p>Archie alkışlamaya başlayınca diğer seyirciler de ona eşlik etti. “Ancak Bay Ziegfeld’in bilebileceği nedenlerle Anne Held, Anna Held Kızları’ndan biri değil,” dedi Archie. “Her ne kadar nikâhsız eşi olsa da.”</p>

    <p>Follies of1907bütün hızıyla devam ediyordu. İki komedyen, tıpkı Weber ve Fileds gibi Alman aksanıyla bir bar faturası hakkında tartıştılar; Bell o anda Mack ve Wally’yi düşünerek hüzünlendi. Daha sonra sahneye siyah bir mayoyla Annabelle Whitford çıktı. Archie, Bell’i dürterek, “Çocukken seyrettiğimiz filmi hatırladın mı? Bu kadın kelebek dansı yapmıştı,” dedi.</p>

    <p>Bell’in aklı başka yerlerdeydi; Sabotajcı’nın ne planladığını tahmin etmeye çalışıyordu. Sözde her önlemi almışlardı, o halde nereye saldırabilirdi? Bell kendi gözünden kaçan bir şey var mı, diye kafa patlattı. Eğer gözünden kaçırdığı bir şey varsa Sabotajcı mutlaka bunu görecekti.</p>

    <p>O sırada orkestra “Demiryolunda Çalışıyorum,” adlı parçayı seslendirmeye başladı. Archie bir kez daha Bell’i dürttü.</p>

    <p>“Bak. Bizim patronu sahneliyorlar.”</p>

    <p>Komedyenler arkalarından hızla geliyormuş gibi görünen bir Southern Pacific lokomotifi dekoru önünde duruyorlardı. Aklı başka yerde olduğu halde Bell sömürge dönemi kıyafeti içindeki komedyenin Paul Revere’yi temsil ettiğini anladı. Makinist: tulumu ve kepi gıyen de Başkan Osgood Hennessy’ydi.</p>

    <p>Paul Revere, elinde bir telgrafla Hennessy’nin yanına geldi.</p>

    <p>“ABD Senatosu’ndan bir telgraf var Başkan Hennessy.”</p>

    <p>“Ver bakalım Paul Revere!” Hennessy telgrafı kaptı ve yüksek sesle okumaya başladı. “Lütfen, telgrafla talimat verin efendim. Bize nasıl oy vereceğimizi söylemeyi unuttunuz.”</p>

    <p>“Senatörlere talimatınız nedir Başkan Hennessy?”</p>

    <p>“Demiryolu geliyor. Demiryolu geliyor.”</p>

    <p>“Nasıl oy versinler?”</p>

    <p>“Karadan gelirse bir.”</p>

    <p>“Demiryolu karadan gelirse tek fener mi yaksınlar?”</p>

    <p>“Rüşvet ahmak herif! Fener değil. Rüşvet!”</p>

    <p>“Denizden kaç rüşvet?”</p>

    <p>“İki olabilir...”</p>

    <p>Isaac Bell yerinden fırladı.</p>

    <p><span>&nbsp;</span></p>
  </div>
</body>
</html>
