<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">55</h1>
  </div>

  <div>
    <p>Sabotajcı’nın çetesi ateşi kestiğinde Abbott, Bell’in yanına geldi.</p>

    <p>“Isaac, yukarıda bir barajın ardında kocaman bir göl var. Eğer bunu uçurursa, köprüyü sular altında bırakabilir.”</p>

    <p>Bell ormana kaçanların peşinden gitmeleri için dört adam gönderdi. Yaralanan üç ajanı yolun kenarında oturttu; saldırganlar geri dönecek olursa, içlerinden biri onları koruyabilecekti. Yolda iki at ölüsü vardı. Diğerleri kaçmıştı. Yanında Abbot ve Dashwood ile patikadan yukarı doğru koşmaya başladılar.</p>

    <p>“Kamp şurada işte,” dedi Abbott.</p>

    <p>Yol tam keresteci kampına çıkarken ağaçların arkasından bir yaylım ateşi başladı.</p>

    <p>“Bu oyalama ateşi olmalı,” dedi Bell. “Barajı uçurmak için zaman kazanıyor.”</p>

    <p>Ateşin geldiği yöne doğru tüfeklerini boşalttılar. Karşıdan gelen atışlar kesilince tabancalarını çekip ilerlediler.</p>

    <p>Tüfek sesleri kesildiğinde baraj kütüklerinin altına çökmüş olan Philip Dow, hayatının sonuna geldiğini biliyordu. Kincaid, dedektifleri elinden geldiğince oyalamıştı.</p>

    <p>Katilin hiçbir pişmanlığı yoktu.</p>

    <p>İlkelerine sadık kalmıştı. Dünyayı çok sayıda plutokrattan, aristokrattan ve diğer sıçanlardan temizlemişti. Ama sahneden ne zaman çekilmesi gerektiğini bilirdi. Şerefiyle çekilmek için de yapacağı tek şey bu son işi bitirmekti. Van Dorn ajanları onu öldürmeden önce barajı uçuracaktı ya da onu canlı yakalamadan önce... ki, bu ölmekten beterdi. Tabii, fitili ateşlemeden önce karşısındaki sıçanlardan birkaçını daha tepelemek istiyordu.</p>

    <p>Üçü ellerinde tabancalarıyla ağaçların arasından fırladı. Ateş edecek olursa onu hemen hak kıyacaklardı. Bu bir bomba işiydi ve neyse ki, barajın içinde yeterince bomba vardı. İki kütük arasından altı tane dinamit çubuğu çekip çıkardı. Sonra fitilden kısa bir miktar koparıp, fünyelerden birini çıkardı.</p>

    <p>Dedektifler onu gördüler. Suyun gümbürtüsü arasında Dow, onların birbirlerine seslendiklerini işitti. Kaygan zeminde düşe kalka ona doğru koşmaya başladılar. Dow’un sadece birkaç saniyesi vardı. Heykel gibi sabit parmaklarıyla kısa fitili fünyeye ekledi, sonra da fünyeyi dinamit demetinin içine tıktı. Yandan sıçrayan suları vücuduyla engelleyip bir kibrit çaktı ve alevini fitile değdirdi. Sonra bu altı dinamit çubuğunu arkasında tutarak hızlı adımlarla dedektiflere doğru yürüdü.</p>

    <p>“Silahını yere at!” diye bağırdılar.</p>

    <p>Dow boş olan elini havaya kaldırdı.</p>

    <p>“Elini göster!”</p>

    <p>Üç dedektif ona nişan aldı. Dow yürümeye devam etti. Tabanca atışı için mesafe hâlâ çok uzaktı.</p>

    <p>Isaac Bell Browning’in tetiğini çekti ve Dow’u omzundan vurdu.</p>

    <p>Dow, dedektiflere yaklaşmak için öylesine kendini kaptırmıştı ki, hafif kalibreli mermiyi hissetmedi bile. Durmadı, dinamitleri onlara doğru atmak için omzunu o yana çevirip kolunu kaldırdı. Dedektiflerden biri, diğerlerinin önüne geçip büyükçe, parlak bir revolveri doğrulttu. Bu silah Dow’u durdurabilecek kadar büyüktü. Tabii, koşmakta olan bir adam o mesafeden bir hedefi vurabilirse...</p>

    <p>“Geri çekil Dash” diye bağırdı Bell. “Elinde bir şey var.”</p>

    <p>Dow dinamiti atmak için hazırlandı. Bell’in Dash diye seslendiği adam, birden durup sakin bir şekilde nişan aldı. Sonra boş elini yumruk yapıp göğsünün üstüne yerleştirdi; bu şekilde kalbini ve ciğerlerini kapatarak silahını sabit tutabiliyordu. Dow yiyeceği kurşun için kendini hazırladı. Dash denen adam ateş etmesini biliyordu.</p>

    <p>Kurşun Dow’un tam gövdesine isabet etti ve bombayı fırlatamadan onu sendeletti. Dow’un görüş alanındaki her şey hareketsiz kalmıştı. Duyduğu tek ses barajın üstünden geçen suyun gürültüsüydü. O anda barajı uçuracak olan bombanın fitilini hâlâ ateşlememiş olduğunu hatırladı. Tutuşturduğu tek şey elindeki dinamitlerin fitiliydi. İşini bitirmeden sahneden nasıl çekilebilirdi ki?</p>

    <p>Kolları ve bacakları kütük gibi olmuştu. Ama bütün gücünü toplayıp tabancalara sırtım döndü ve baraja doğru yürüdü.</p>

    <p>“Dash! Çekil aradan!”</p>

    <p>Dowun ne yapmakta olduğunu hemen anladılar. Üçü birden ateş etti. Dow omzuna ve sırtına birer kurşun yedi. Bir tanesi de bacağının arkasına isabet edince yere yıkılacaktı. Fakat, sırtına isabet eden kurşunlar onu öne doğru itip baraja düşürdü. Dinamitleri ıslak kütüklerden korumak için göğsüne bastırmıştı; alevin, fitilden fünyeye sıçradığını gördü. Hayatının son anlarında görevinin bittiğini, yanında üç Van Dorn sıçanını da birlikte götüreceğini anladı.</p>

    <p><span>&nbsp;</span></p>
  </div>
</body>
</html>
