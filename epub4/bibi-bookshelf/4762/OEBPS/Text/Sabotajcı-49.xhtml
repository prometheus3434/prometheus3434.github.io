<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">25</h1>
  </div>

  <div>
    <p>Marion Morgan, New Jersey Central feribotunun açık güvertesinde parmaklıklara tutunmuş, manzarayı seyrediyordu; yağmura aldırdığı yoktu. İçinde tatlı bir heyecan ve sevinç vardı. Küçükken babasıyla birlikte gelişinden beri New York’u görmemişti. Şimdi nehrin karşısında, pencerelerinden ışık saçan düzinelerce gökdelen yükselmekteydi. Ve bu masal ülkesi adanın bir yerinde, sevgili Isaac Bell’i vardı.</p>

    <p>Marion, ona önceden haber vermek veya sürpriz yapmak arasında bir süre kararsız kalmış, sonunda sürpriz yapmaya karar vermişti. Preston Whiteway’in yoğun çalışma trafiği yüzünden Marion yolculuğunu birkaç kez iptal etmek zorunda kalmış, ama sonunda bu imkân doğmuştu. Patronu son anda Kaliforniya’da kalmaya karar verip, Resim Dünyası Projesini finanse etmelerini umduğu, New York’lu bankerlere sunum yapmak üzere Marion’u göndermişti. Gözü pek gazete patronu, ona böylesine Önemli bir görev verdiğine göre, bankacılık tecrübelerine epey saygı duyuyor olmalıydı. Ama Marion, onun bir kadını göndermesindeki asıl sebebin, Whiteway’in ona kur yapması olduğunu sanıyordu. Marion’un kalbini kazanmak için onun bağımsızlığına saygı göstermesi gerektiğini düşünmüş olabilirdi. Marion, adamın usanmadan asılmasına karşı, Isaac’le olan bağlılığını vurgulamak için tek bir cümle ezberlemişti. Kalbimin sahibi var.</p>

    <p>Bu cümleyi şimdiye kadar iki kere söylemek zorunda kalmıştı. Her şeyi açıkça ifade ediyordu. Gerekirse on kere daha söyleyebilirdi.</p>

    <p>Yağmurun şiddeti azalmış, şehrin ışıkları daha parlak görünmeye başlamıştı. Oteline varır varmaz, hemen telefonla Yale Kulübü’nde Isaac’i arayacaktı. Astor gibi saygın oteller, bekâr kadınların erkek ziyaretçi kabul etmelerini hoş karşılamazdı. Ne var ki, ülkenin hiçbir yerinde bir Van Dorn dedektifine zorluk çıkaracak otel polisi olamazdı. Isaac, bunu profesyonel nezaket olarak tanımlıyordu.</p>

    <p>Feribot düdüğünü öttürdü. Marion uskurların sarsıntısını ayaklarının altında hissetti. New Jersey kıyısından uzaklaşırlarken ışıklı iskelenin önünde eski tip bir uskunanın siluetini gördü.</p>

    <p>Ağır makineli tüfeği yük vagonunun tepesine çıkarmak için, dört adam tam on dakika uğraşmak zorunda kaldı. Ve Isaac Bell’in tahmin ettiği gibi, dinamit treninin tepesindeki Vickers makineli tüfeğinin başına geçen demiryolu polisleri, değil uyumak, gözlerini bile kırpmıyorlardı. Ama yine de kırk yaşındaki, saçı çok erken ağarmış olan Van Dom dedektifi Eddie Edwards, ikide bir vagonun üstüne çıkıp onları kontrol ediyordu.</p>

    <p>Silahları da aynı derecede güven vericiydi. Afrikalı yerli ordularını biçmekte kullanılan Maxim silahının geliştirilmiş bir modeliydi. Demiryolu polislerinden biri İngiliz asıllıydı ve 011 yıl önceki sömürge savaşlarında bu makineli tüfeklerle “yerlilerin” nasıl sürüyle katledildiklerini anlatırdı. Edwards, ona, Jersey yerlilerine bulaşmamasını söyledi. Tabii, bir yaramazlık yapmadıkları takdirde... Buradaki çeteler, Edwards’] n Van Dorn ekibiyle birlikte istasyonları temizlerken karşılaştıkları kadar güçlü değildiler, ama yine de dikkatli olmak gerekirdi.</p>

    <p>Vagonun tepesinde topukları üstünde dönüp, makineli tüfeğin artık tam bir daire biçiminde olan ateş menzilini gözden geçirdi ve Edwards külçe altın nakliyatı sırasında yaptığı güvenlik görevlerini hatırladı. Tabii, o zaman Lav Yatağı Çetesi silah olarak sadece kurşun borular, muştalar ve tek tük namlusu kesik çifteler kullanırdı. O sırada ışıklar saçan bir feribo-tun Communipaw Terminali’nden kalkışını seyretti. Üç kömür vagonunun kapattığı ana giriş kapısına döndü. Vagonlar tüfekli demiryolu polislerince korunuyordu; yük treni istasyonlarında her şey sakin görünüyordu. Her lokomotifte silahlı bir dedektif vardı. Nehir tarafına baktı. Yağmur dinmek üzereydi. Artık New York şehrinin ışıkları bütün parlaklığıyla ortaya çıkmıştı.</p>

    <p>“Şu uşkuna, o buharlı şilebe çarpacak mı?”</p>

    <p>“Hayır. Birbirlerine çok yakındılar, ama şimdi ayrılıyorlar. Bak, gördün mü? Uşkuna uzaklaşıyor, şilep de bu yöne döndü.”</p>

    <p>“Gördüm,” dedi Edwards gerginleşerek. “O şilep nereye gidiyor öyle?”</p>

    <p>“Bize doğru geliyor.”</p>

    <p>Edwards şüphelenmiş bir halde gözlemeye devam etti.</p>

    <p>“O kırmızı şamandıra ne kadar uzağımızda?” diye sordu.</p>

    <p>“Kırmızı ışık mı? Herhalde iki yüz metre vardır.”</p>

    <p>“O şamandırayı geçecek olursa, pruvasının önüne dört el ateş et.”</p>

    <p>“Ciddi misiniz?” diye sordu demiryolu polisi kuşkuyla.</p>

    <p>“Elbette ciddiyim. Ateş açmaya hazır ol.”</p>

    <p>“Şamandırayı geçiyor, Bay Edwards.”</p>

    <p>“Ateş et! Hemen!”</p>

    <p>Su soğutmalı Vickers’tan boğuk boğuk pop-pop-pop-pop gürültüsü çıktı. Karanlıkta kurşunların tam olarak nereye isabet ettiği görünmüyordu. Şilep, patlayıcı iskelesine doğru ilerlemeye devam etti.</p>

    <p>“Kaptan köşkünün üstüne on el ateş et.”</p>

    <p>“Bu onu iyice uyandırır,” dedi İngiliz polis. “Bu mermiler gök gürültüsü gibi gelecek.”</p>

    <p>“Aman dikkat, kimseyi vurmayasın.”</p>

    <p>“Hazırım.”</p>

    <p>“Ateş et! Şimdi! Bekleme!”</p>

    <p>Fişeklik sarsıldı. Namlu on tane mermi kustu. Soğutma kısmından duman yükseldi.</p>

    <p>Tekne gelmeye devam ediyordu.</p>

    <p>Eddie Edwards dudaklarını ıslattı. Kim bilir, tekneyi kim kullanıyordu? Sarhoşun biri miydi? Kaptan uyurken dümene geçmiş bir çocuk muydu? Nereden ateş edildiğini kestiremeyen, korku içindeki yaşlı bir adam mıydı?</p>

    <p>“Şuraya, aydınlığa çıkın. Onlara el sallayın... Hayır, sen değil! Sen makinelinin başında kal.”</p>

    <p>İki adam yük vagonunun tepesinde hoplayıp zıplamaya, deli gibi el sallamaya başladılar. Tekne aynı hızla iskeleye doğru ilerliyordu.</p>

    <p>“Kenara çekilin!” dedi Edwards, onlara. “Kaptan köşküne ateş et.” Makineli tüfek aralıksız gümbürderken o da fişekliği tuttu.</p>

    <p>Namludan püsküren iki yüz mermi, yüz metre ötedeki şilebin kaptan köşkünü delik deşik edip camları ve ahşap duvarlarını parçaladı. İki mermi dümen tekerleğini parçaladı. Başka bir tanesi dümeni sabit tutan halatı kopardı; artık dümen tekerleği serbest kalmıştı. Fakat dümen kanadı üstünden geçen su, onu sabit tutarak iskele yönünden döndürmedi. Derken bütün kaptan köşkü çökünce tavanı dümen tekerleğinin üstüne çöktü ve dümen dolabı kavelatasını aşağıya bastırdı, böylece buna bağlı olan dümen tekerleğini ve kanadını döndürdü.</p>

    <p>Follies in ikinci perdesi büyük bir şamatayla açıldı ve gösteri her geçen an daha renkli olmaya başladı. Önce Japonya’dan gelen Prens Tokio’nun</p>

    <p>“Ju... Jitsu Valsı” vardı, ardından komik şarkı “Galiba Artık Otomobillerden Uzak Durmalıyım” seslendirildi:</p>

    <p>...kızın otomobilinin altına girmiştim ve sigara içiyordum, Depodan sızan benzin sigaramın üstüne düşünce, kız öyle bir uçtu ki, onu yıldız sandım...</p>

    <p>Şarkı bittikten sonra tek bir trampet patırdamaya başladı. Mavi gömlek, kısa beyaz etek ve kırmızı çoraplı bir koro kızı, boş sahnenin bir ucundan diğerine yürürken, ikinci trampetle birlikte ikinci koro kızı sahneye çıktı. Ardından başka bir trampet ve başka bir kız onlara katıldı. Altı trampet çalarken, altı kız uygun adımla sahnenin bir ucundan diğerine yürü-yorlardı. Bunlara yenileri de katıldı. Derken bas davullar devreye girince çıkan gümbürtü, seyirci koltuklarını sarstı. Birden elli koro kızı dansı bırakıp sahne kenarından elli tane trampet alarak merdivenlerden indiler ve koltuklar arasındaki koridorda trampet çalıp bacak sallamaya başladılar.</p>

    <p>“Geldiğimiz için memnunsun, değil mi?” diye bağırarak sordu Archie.</p>

    <p>Bell başını kaldırıp baktı. Gökyüzünde bir an parıltı gördü; sanki tiyatro, sahnedeki ışıklara ek olarak çatıdan da projektör tutma denemesi yapıyor gibiydi. Gökyüzü yanıyormuş gibi bir görünüm vardı. Birden binanın sert bir şekilde sarsıldığını hissedince, bunun bir depremin şok dalgası olduğunu sandı. Sonra muazzam bir patlama sesi duydu.</p>
  </div>
</body>
</html>
