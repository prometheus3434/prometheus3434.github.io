<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">36</h1>
  </div>

  <div>
    <p>Marion Morgan, Preston Whiteway’in Osgood Hennessy şerefine vereceği ziyafetten sadece bir saat önce San Francisco’dan gelebilmişti. Onu özel trende Lillian Hennessy karşılayıp C4 vagonundaki kompartımanına götürdü. Marion’a tuvaletini giymesinde yardımcı olmayı önerdi, ama Isaac Bell’in nişanlısı çok geçmeden bu genç ve güzel vârisin asıl niyetinin Archie Abbot hakkında sorular sormak olduğunu anladı<br /></p>
  </div>

  <div>
    <p>Bu sırada Isaac Bell, Cascade Kanyonu Köprüsü’nün ayaklarını koruyan görevlilerin nöbet noktalarını denetlemek için kasabaya inmişti. Muhafızların amiriyle konuşup, bir saldırganın neyle karşılaşacağını önceden tahmin etmesini engellemek için, ona üçüncü defa nöbetçilerin düzensiz aralıklarla yer değiştirmesi gerektiğini hatırlattı. Gördüklerini yeterli bul-duktan sonra da hızla Cascade Kır Oteli’ne gitti.</p>

    <p>Bu otel geniş, ahşap bir binaydı. Kızılderili halılar, doldurulmuş av postları ve göründüğünden daha rahat olan rustik mobilyalarla döşenmişti. Aydınlatma Louis Comfort Tiffany abajurlarıyla süslü gaz lambalarıyla yapılıyordu. Bell içeri girip üstündeki tozlu pardösüyü çıkarırken orkestra “There’ll Be a Hot Time in the Old Town Tonight” acili parçayla ısınmaya başlamıştı. Bell gece mavisi, tek düğmeli bir smokin giymişti. Az sonra Osgood Hennessy, Bayan Comden, Lillian, Franklin ve Marion geldiler.</p>

    <p>Marion derin dekolteli kırmızı tuvaletiyle nefes kesiciydi. Bell, sanki onu daha önce hiç görmemiş gibi, neredeyse yanına gidip evlenme teklif edecekti. Yeşil gözleri ışıl ışıldı. Sarı saçları başının üstünde toplanmış, dekoltesiyse Bell’in armağanı olan yakut kolyeyle şık bir şekilde gizlenmişti. Marion alnındaki bandı çıkarmıştı; biraz makyajla Bell’den başka kimsenin fark edemeyeceği bir iz kalmıştı.</p>

    <p>“Cascade Canyon’a hoş geldiniz Miss Morgan,” dedi Bell gülümseyerek. Herkesin gözü onlarda olduğu için onu kollarının arasına alamıyordu. “Sizi hiç bu kadar güzel görmemiştim.”</p>

    <p>“Ben de seni gördüğüme çok sevindim,” dedi Marion mutlu bir gülücükle.</p>

    <p>Peşinde şampanya servisi yapan garsonlarla Preston Whiteway, onları karşılamak için yaklaştı. Yüzünün pembeleşmesinden birkaç kadeh içmiş olduğu belliydi. “Selam Marion.” Eliyle san saçlarını düzeltti. “Harika görünüyorsun... Aa, selam Bell. Senin o Locomobile nasıl gidiyor?”</p>

    <p>“Canavar gibi.”</p>

    <p>“Eğer satmayı düşünecek olursan...”</p>

    <p>“Düşünmüyorum.”</p>

    <p>“Her neyse, afiyet olsun. Marion, seni, Senatör Kincaid’le benim arama oturtuyorum. Konuşmamız gereken çok iş var.”</p>

    <p>Osgood Hennessy mırıldanarak, “Bunu ben hallederim “ dedi ve doğruca baş masaya gidip, kimseyi umursamadan yerleştirme kartlarını değiştirdi.</p>

    <p>“Baba,” dedi Lillian, “O kartları değiştirmek çok yakışıksız.”</p>

    <p>“Ziyafet benim şerefimeyse, salonda, kızım hariç en güzel iki kadın arasında oturmamı sağlasınlar. Seni, Kıncaid’in yanına yerleştirdim Lillian. Sevimsiz iş, ama birinin yapması gerek. Bell, seni de Whiteway’le</p>

    <p>Mıss Morgan’ın arasına koydum; böylece o adam ikide bir Miss Morgan’ın dekoltesine bakmaz. Hadi, yiyelim artık!”</p>

    <p>Philip Dow, muazzam Cascade Kanyonu İstasyonu’na ayak bastığı anda bir demiryolu polisi, onu durdurdu. “Nereye gidiyorsunuz bayım?”</p>

    <p>Dow, polise buz gibi gözlerle baktıktan sonra gümüş yıldızını gösterdi.</p>

    <p>Demiryolu polisi tokat yemiş gibi oldu ve bir adım geri çekildi.</p>

    <p>“Özür dilerim komiserim. Sizi daha önce gördüğümü unutmuşum.”</p>

    <p>“İşi sağlama alman daha iyi” dedi Dow. Rozeti olduğu için çok memnundu. Daha önce onu hangi polis görse, ödül vaat edilen afişleri hatırlardı.</p>

    <p>“Yardımcı olabilir miyim, komiserim?”</p>

    <p>“Evet. Yarın sabaha kadar beni burada gördüğünü kimseye söyleme. Adın ne?”</p>

    <p>“McKinney efendim. Darren McKinney.”</p>

    <p>“Raporumda senden iyi bahsedeceğim, McKinney. Bu alana adımımı attığım anda beni hemen durdurdun. Aferin.”</p>

    <p>“Teşekkür ederim komiserim.”</p>

    <p>“Devriyene devam et.”</p>

    <p>“Başüstüne, efendim.”</p>

    <p>Dow, takım elbisesi ve melon şapkasıyla resmi bir görevliye benzemesinin verdiği güvenle lokomotiflerin, üstü açık ve kapalı yük vagonlarının arasında kaygısızca dolaştıktan sonra, hattın en sonunda, Hennessy’nin yüksekçe bir tali hatta park edilmiş yaldızlı kırmızı trenini buldu.</p>

    <p>Bell yemek servisleri arasında Marion’la dans ediyordu.</p>

    <p>“Bana ne zaman o yavaş Boston valsini öğreteceksin?”</p>

    <p>“Şu anda bu parça çalarken olmaz.”</p>

    <p>Preston Whiteway araya girip Marion’la dans etmek için dolanıp duruyordu, ama Bell’in ters bakışıyla karşılaşınca gidip Bayan Comden’i dansa kaldırdı.</p>

    <p>Tatlı olarak, Fırında Alaska adında, kremalı pasta içinde dondurma geldi. Daha önce Mississippi’nin doğusuna geçmemiş olan konuklar, bu tatlının New York’taki ünlü Delmonico Restoranı’nda yapılan kadar iyi olduğunu iddia ettiler.</p>

    <p>New York adı geçince Lillian, Archie Abbott’u hatırladı.</p>

    <p>“Ne güzel gülümsüyorsun,” dedi Charles Kincaid, Lillian’ın düşüncelerini bölerek.</p>

    <p>“Yapacağın konuşmayı düşünüyordum,” dedi Lillian sertçe.</p>

    <p>Bu konuşmaya kulak misafiri olan Bell, genç kadına gizlice bir gülücük gönderdi.</p>

    <p>Lillian, yanında nişanlısı olmasına rağmen Bell’in fazla sessiz ve ciddi olduğunu fark etti. Neredeyse Franklin Mowery kadar sessiz ve endişeli görünüyordu. Yaşlı mühendisin ciddi bir sorunu olmalıydı. Kincaid’in üzerinden uzanıp Mowery’nin elini sıktı. Adam dalgın bir bas işaretiyle karşılık verdi. O anda Preston Whiteway kaşığıyla kadehine vurunca iki sıra halindeki pembeleşmiş, gürbüz yüzler beklenti içinde ona çevrildi.</p>

    <p>“Baylar ve bayanlar.” Whiteway salondaki üç kadına; Emma Comden’e, Lillian Hennessy’ye ve Marion Morgan a eğilerek selam verdi. “Southern Pacific Demiryolu Şirketi’nin kurucularını saygıyla selamlarken davetimi kabul ettiğiniz için minnettarım. Onlar durmak bilmeden nihai hedeflerine doğru koşarlarken, dualarımızla yanlarında olduğumuzu bilmelerini isterim; umarım bizim bu hayranlığımız onları daha da şevkle çalışmaya yöneltir. Amerika’yı inşaatçılar büyütür, biz de batının en yürekli inşaatçısını aramızda görmekten onur duyuyoruz.”</p>

    <p>“Doğru! Doğru!” diyen coşkulu sesler yükseldi. Kaliforniyalılar hep birlikte ayağa kalkıp alkışlarken, Osgood Hennessy baş hareketiyle teşekkür etti.</p>

    <p>“Ülkemizi elleri ve yürekleriyle inşa eden bu adamları alkışladığımız gibi, bu muhteşem ziyafet salonunda bulunan başka bir adamı da önderliği ve bilgeliğiyle ülkemizin geleceğini inşa etmesi için alkışlayalım. Bahsettiğim kişi, tabii ki, dostumuz Senatör Charles Kincaid’dir. Sanırım kendisi bu salonda bulunan herkesi mutlu eden bir duyuru yapacak. Senatör Kincaid “</p>

    <p>Kincaid gülümseyerek ayağa kalktı ve baş selamıyla alkışlara karşılık verdi. Tezahürat son bulurken başparmaklarını beline takıp kendisini hayranlıkla izleyen yüzlere baktı. Yan dönüp Lillian Hennessy’ye gülümsedi. Osgood Hennessy’nin yüzüne baktı. Sonra da duvarları süsleyen geyik ve ayı kafalarına göz gezdirdi.</p>

    <p>“Buraya Kaliforniya ve Oregon’un en başarılı işadamlarının daveti üzerine geldim. Bu toprakları geliştirip daha iyi bir dünya yaratmak için uzun zamandır çalışan adamlar. Gerçekten de bu rustik dekor, Amerika Birleşik Devletleri’nin refahı için Amerika’nın batısında doğayı işlemenin ne kadar önemli olduğunu hatırlatıyor. Kerestecilik, madencilik, tarım ve hayvancılık... bütün bunlar demiryollarıyla sağlanabiliyor. Şimdi bu baylar ülkemizin daha ileriye gitmesi ve düşmanlarına karşı korunabilmesi için, benim, onları yeni başarılara doğru yönlendirmemi istiyorlar... Bu konuda çok inandırıcıydılar.”</p>

    <p>Gözleriyle masaları taradı.</p>

    <p>Bell, onun herkesin yüzüne ayrı ayrı baktığını fark edip, yetenekli bir siyasetçi olduğuna karar verdi. Birden, Kincaid yakasını tersyüz edip içinden, Belle daha önce göstermiş olduğu rozeti ortaya çıkardı: BAŞKANLIK İÇİN KINCAID.</p>

    <p>“Ve ben ikna oldum!’’ dedi Kincaid, yakışıklı yüzü gülümsemeyle ışıldayarak. “Beni ikna ettiniz. Sizlerin uygun gördüğü biçimde ülkeme hizmet edeceğim.”</p>

    <p>Salon alkışlarla çınlarken Osgood Hennessy, “Başkan mı?” diye sordu Bell’e.</p>

    <p>“Öyle dedi, efendim,” dedi Bell.</p>

    <p>“Amerika Birleşik Devletleri başkanı mı?”</p>

    <p>Preston Whiteway seslendi. “Aynen öyle Bay Hennessy. Biz Kaliforniyalı işadamları bütün kalbimizle Senatör Kincaid’i, ‘Kahraman Mühendisi’ destekleyeceğiz.”</p>

    <p>“Vay canına.”</p>

    <p>“Ben de şaşırdım,” dedi Marin County’li zengin bir kereste fabrikatörü. “Bizi çok uğraştırdı. Kabul ettirmek için neredeyse kafasına silah dayayacaktık.”</p>

    <p>Preston Whiteway alkışlar sona erdikten sonra, “Sanırım Senatör Kincaid’in bu konuda söyleyeceği birkaç şey daha var,” dedi.</p>

    <p>“Çok kısa olacak,” dedi Kincaid. “Tarihe en kısa konuşmalar yapan başkan olarak geçmek isterim.” Kahkahaların dinmesini bekledikten sonra ciddileşerek devam etti. “Dediğiniz gibi, bu teklifi bana getirdiğinizde onur duydum, ama tereddütler içindeydim. Ancak iki hafta önce New jersey ve New York’u sarsan korkunç olaylara tanık olunca her devlet görevlisinin ayağa kalkıp, Amerikan halkını San Tehlike’ye karşı koruması gerektiğine karar verdim. O hain patlamaların sorumlusu bir Çinli’ydi. Şehrin bütün sokakları cam kırıklarıyla dolmuştu. Yaralılara yardıma koştuğum sırada ambulans tekerleklerinin cam kırıkları üstünde çıkardığı sesleri unutamayacağım. Hiçbir zaman unutamayacağım...”</p>

    <p>Kincaid konuşmasını bu tonda sürdürürken Isaac Bell can kulağıyla dinliyordu. Acaba Kincaid söylediği şeylere inanıyor muydu? Yoksa Sarı Tehlike konusundaki uyarısı onu destekleyenlerin duymayı umdukları siyasi palavralar mıydı? Marion’a bir göz attı. Gözlerinde muzip pırıltılar vardı. Marion, onun bakışını hissedince başını öne eğip dudağını ısırdı. Lillian, onun kulağına bir şey fısıldamak için babasının üzerinden eğildi. Bell, iki kadının gülmelerini bastırmak için elleriyle ağızlarını kapadıklarını gördü. Onların birbirlerinden hoşlanmalarına şaşırmamış, ama memnun olmuştu.</p>

    <p>“...Karşımızdaki San Tehlike, sayıları çığ gibi büyüyen, Amerikalıların işlerini kapan, Amerikan kadınlarını korkutan Çinli göçmenlerdir.</p>

    <p>Onların son marifetini o korkunç gecede New York’ta gördük. O alçak Çinli, hiçbir beyaz adamın anlayamayacağı bir nedenle, tonlarca dinamiti şehrin çok yakınındaki işlek bir demiryolu deposunda patlattı...”</p>

    <p>İp gibi dizili yük vagonlarının gölgesi altında Philip Dow, Hennessy’nin özel trenindeki ışıklı pencereleri izledi. Senatör Kincaid, ona trende yaşayan personelin yemek saatlerini gösteren bir çizelge vermişti. Dow restoran görevlileri konuklara servis yapana kadar bekledi. Sonra, beyaz personel restoran vagonunda yemeklerini yerken, onlar da vagon görevlileriyle birlikte, bagaj vagonunda kendi yemeklerini yemeye başladılar. O sırada Dow üçüncü vagonun ön tarafından içeri girdi. Krokisinde C3 ve C4’ün yerleşme planına bir kez daha baktı ve her iki vagondan kaçış yollarını gözden geçirdi.</p>

    <p>C4’ün vagon görevlisinin oturma kabini, kapısı perdeli küçük bir dolaptı. Bunun içi temiz havlular, peçeteler soğuk algınlığına iyi gelen ve akşamdan kalma ilaçlarla doluydu. Ayrıca bir ayakkabı boyama takımıyla su ısıtmak için ispirtolu ocak vardı. Dow koridora gölge düşsün diye ampullerden birini gevşetti; buradan Marion’un 4 numaralı kompartımanına dalacaktı. Sonra bir prova yaptı.</p>

    <p>Vagon görevlisinin kabinindeki perde aralığından Isaac Bell’in ön taraftan gelişini gözetlemenin provasını yaptı; prova etti; sonra da sessizce koridora çıkıp copu kafasına indirişini. Koridor çok dar olduğu için yukarıdan aşağıya doğru savurması gerekecekti. Üç adım koşmanın devinimi ve elini savurması, içi kurşun dolu kesenin öldürücü bir şiddetle Bell’in şakağına inmesine yeterdi.</p>

    <p>Isaac Bell, parmaklarıyla şakaklarını ovuşturdu.</p>

    <p>“Baş ağrısı mı?” diye fısıldadı Marion.</p>

    <p>“Bir an önce ‘kısa konuşmasının’ bitmesini umuyorum,” dedi Bell.</p>

    <p>“Anarşi mi?” diye haykırdı Charles Kincaid harareti artırarak. “İmparatora tapınma mı? Bir Çinli’nin ne düşüneceğini kim bilebilir? Beyazlara karşı duyduğu nefret ya da en büyük zaafları olan afyonu çekerek sapıtmış... “</p>

    <p>Hayranları ayağa kalkmış, alkışlıyorlardı.</p>

    <p>Epey şarap içtiği için burnu kızarmış olan Preston Whiteway, eğilip Osgood Hennessy’nin kulağına bağırdı. “Senatör, Sarı Tehlike’yi çivi gibi çaktı, değil mi?”</p>

    <p>“Biz bütün kıtayı kaplayan demiryollarını Amerikalı Çinlilerle inşa ettik,” diye tersledi Hennessy. “Bu da onları benim gözümde iyi adam yapar”</p>

    <p>Franklin Mowery masadan kalkıp Whiteway’ye baktı. “Bir daha Donner Zirvesinden geçersen oradaki kaya işçiliğine bir bak,” dedi.</p>

    <p>Karşı fikirlere kulağı tıkalı olan Whiteway, Marion’a dönüp sırıttı. “Bahse girerim, bizim Isaac, bu tehdidi açıkladığı için Senatör Kincaid’i yürekten alkışlıyordur Ne de olsa o afyon çekmiş Çinli’yi durduran kendisiydi.”</p>

    <p>Bell, Whiteway’in Marion’a sırıtış şeklini tehlikeli bir biçimde sulanmaya yakın görüyordu. Tabii, bu aslında Whiteway için tehlikeliydi.</p>

    <p>“O Çinli’nin bu işi para için yaptığı ortaya çıktı,” dedi Bell ciddi bir ifadeyle. Masanın altından Marion’un salladığı tekmeyi savuşturup devam etti. “Ona para veren kişinin de tütünden daha sert bir şey kullandığını gösteren delil yok.”</p>

    <p>Mowery bastonunu alıp verandaya doğru yürümeye başladı.</p>

    <p>Asistanı ziyafete davetli olmadığı için, Bell hemen koşup ona kapıyı açtı. Mowery verandanın karşı ucuna gidip nehre bakan parmaklıklara dayandı.</p>

    <p>Bell merakla adamı inceliyordu. Yaşlı mühendis bütün gün tuhaf davranmıştı. Şimdi de elektrikli lambalarla aydınlatılmış olan köprü ayaklarına bakıyordu. Büyülenmiş gibi bir hali vardı.</p>

    <p>Bell yanına gitti.</p>

    <p>“Buradan bakınca nefis bir manzara, değil mi?”</p>

    <p>“Efendim? Ha, evet, gerçekten öyle.”</p>

    <p>“Bir sorun mu var efendim? Kendinizi iyi hissetmiyor musunuz?”</p>

    <p>“Sular yükseliyor,” dedi Mowery.</p>

    <p>“Son zamanlarda çok yağmur yağdı. Hatta, galiba şimdi yine başlıyor.”</p>

    <p>“Yağmur daha da kötüleştiriyor.”</p>

    <p>“Anlayamadım efendim?”</p>

    <p>“Binlerce yıldan beri nehir dağlardan aşağıya dik bir eğimle iner,” dedi Mowery bir ders kitabından okur gibi. “Böyle bir eğimle akarken tonlarca döküntü suya karışır. Toprak, kum, çakıl, kaya parçaları. Bunlar nehir yatağını her geçen dakika daha fazla kazırlar. Bunu yaparken de daha fazla döküntü ortaya çıkar. Eğimin azaldığı yerlerde nehir bu döküntüleri bırakır. Bu kasabanın inşa edildiği düzlüklerden geçerken nehir kollara aynlm. Bu kollar tıpkı bir örgü gibi birbirine dolanır. Sonra da bu koyak gibi bir yerde birleşirler ve tonlarca çökelti bırakırlar. Burasıyla dip kaya arasında ne kadar çökelti birikmiş olduğunu Tanrı bilir”</p>

    <p>Birden dönüp Bell’in yüzüne baktı. Hoyrat elektrik ışığında, yüz hatları bir iskeleti andırıyordu.</p>

    <p>“incil, bize kum üstünde ev yapmanın budalalık olduğunu söyler. Ama kumda yapmaktan başka çaremiz olmayınca ne yapacağımızı söylemez.”</p>

    <p>“Sanırım bu nedenle mühendislere ihtiyacımız var,” dedi Bell gülümseyip ona cesaret vermeye çalışarak. Yaşlı mühendisin söylemeye çekindiği bir şey var gibiydi.</p>

    <p>Mowery kıkırdadı, ama gülmedi. “Tam üstüne bastın evlat. Bu nedenle mühendislere güveniriz. “</p>

    <p>Arkalarındaki kapı açıldı.</p>

    <p>“Trene dönüyoruz,” diye seslendi Marion. “Bay Hennessy yorulmuş.”</p>

    <p>Hep birlikte davet sahiplerine teşekkür edip vedalaştılar. Charles Kincaid, Franklin Mowery’nin koluna girip onlarla beraber geldi. Yağmur altında yük vagonları arasından yürürken Bell, nişanlısının elini tuttu.</p>

    <p>“Yol yorgunluğumu öne sürüp izin isteyeceğim ve hemen yatacağım,” dedi Marion.</p>

    <p>“Kapını tıklatmamı istemeyecek kadar yorgun değilsindir umarım.”</p>

    <p>“Tıklatmazsan, ben senin kapına gelirim.”</p>

    <p>Onları oraya getiren Yılan Hattı yolcu vagonuna bindiler. Önde üç, arkada iki motoru olan tren; onları sarp yokuşun üstüne çıkarıp Hennessy’nin özel treninin bulunduğu tali hatta getirdi.</p>

    <p>“Hadi baylar, içeri gelin” dedi Hennessy. “Konyak ve puro zamanı... “</p>

    <p>“Yorgunsun sanıyordum,” dedi Lillian, babasına.</p>

    <p>“İşadamlarının palavralarını dinlemekten yoruldum,” dedi Hennessy. “Hanımlar, restoran vagonunda sizlere şampanya var; biz erkekler de puro içeceğiz.”</p>

    <p>“Beni başından savamazsın,” dedi Lillian.</p>

    <p>Bayan Comden de onların yanında kaldı ve bir köşeye ilişip tığ işi yapmaya başladı.</p>

    <p>Marion Morgan herkese iyi geceler dileyip kompartımanına gitti.</p>

    <p>Isaac Bell âdet yerini bulsun diye beklerken, Kincaid’i de yakından incelemeye devam etti.</p>

    <p>Ön taraftan birinin vagona bindiğini işitince Philip Dow perdeyi kaldırıp baktı. Bulunduğu yere doğru yürüyen güzel bir kadın gördü. Kadın kırmızı bir tuvalet giymişti ve boynunda yakut bir kolye vardı. Böyle zenginlik gösterileri sendikacıyı müthiş öfkelendirildi. Ama, kadının yüzündeki mutlu gülümseme Dow’u yumuşattı. San saçları, uzun ve zarif boynu, daracık beli ve yeşil gözleriyle güzel bir kadındı. Onun kadar güzel olan kadınların güzel göründükleri için gülüşlerinde bile bir kasıntılık olurdu. Oysa bu kadın farklıydı; mutlulukla gülümsüyordu.</p>

    <p>Gelen kadının Marion Morgan’ın kapısında durmaması için dua etti. Bu kadar güzel bir varlığı öldürmek istemiyordu. Ama kadın 4 numaralı kompartımanın önünde durdu. Dow daha önce hiç kadın Öldürmemişti. Buna şimdi başlamak da istemiyordu. Özellikle de bu kadınla. Ama celladın önüne çıkmayı da istemiyordu.</p>

    <p>Çabucak saldırı planını bir kez daha gözden geçirdi, Isaac Bell kapıyı çaldıktan sonra kadının kapıyı açmasını beklemek yerine, Bell kapıya geldiği anda saldıracaktı. Tabii, kadının kollarına atıldığı ana göre tetikte olurdu ve kendini savunabilirdi, ama bu da Dow’un kadını öldürmek istemeyişinin bedeli olacaktı. Bell cop darbesini savuşturursa diye düşünüp, kolayca çıkarabilmek için revolverini kemerine taktı. Silah sesi kaçışını zora sokacaktı, ama kadını öldürmemek için bu bedeli de ödemeye hazırdı. Tabii, kadın onu mecbur etmezse...</p>

    <p><span>&nbsp;</span></p>
  </div>
</body>
</html>
