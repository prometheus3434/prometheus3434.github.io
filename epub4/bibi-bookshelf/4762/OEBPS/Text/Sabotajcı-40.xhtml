<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">22</h1>
  </div>

  <div>
    <p>Aristokrat ailesi tarafından aktör olmasına izin verilmeyen Archie Abbott, Gramerey Park’ta “Oyuncular” adındaki bir kulübün üyesiydi. Bu kulüp on dokuz yıl önce, önceki yüzyılda Hamletl en iyi yorumlamış bir tiyatro oyuncusu ve Başkan Lincoln’ü vuran adamın kardeşi olan Edwin Booth tarafından kurulmuştu. Kulübün kuruluşunda içsavaşın sona ermesinde büyük çabalan olan Mark Twain ve General William Tecumseh Sherman’ın da katkıları vardı. Booth, kulüp binası olarak kendi evini tahsis etmiş, ünlü mimar Stanford White da, çelik baronu Harry Thaw tarafından vurulup öldürülmeden önce bu yapıyı güzel bir kulüp mekânı haline getirmişti.</p>

    <p>Bell ve Abbott alt kattaki ocak başında buluşup ızgara yediler. Jersey barındaki kahvaltılarından beri yedikleri ilk yemek buydu. Kırk İkinci Sokak ve Broadway’in kesiştiği yerdeki gösteriyi, Follies of1907yi seyretmeye gitmeden önce, gösterişli bir merdivenden birinci kata çıkıp kahve içtiler.</p>

    <p>Bell okuma odasında, Edwin Booth’un tam boy portresine bakıp hayran kaldı. Ressamın stili ve gerçekçilikle romantik empresyonizmi karıştırması Bell’i çok duygulandırdı.</p>

    <p>“Bu resmi oyuncu biraderlerden biri yapmış,” dedi Abbott. “Çok güzel, değil mi?”</p>

    <p>“Ressam John Singer Sargent,” dedi Bell.</p>

    <p>“Ya tabii, sen, onun eserini tanırsın,” dedi Abbott. “Annenin, Boston’daki evinizde babanın çalışma odasında asılı olan portresini de Sargent yapmıştı.”</p>

    <p>“Annem ölmeden kısa bir süre önce,” dedi Bell. “Ama resimdeki o genç, güzel kadına bakınca yakında öleceğini asla tahmin edemezsin.” Anıları düşünürken gülümsedi. “Bazen orada oturup o tabloyla konuşurdum. Annem resimde sabrı taşmış gibi görünüyor; onun Sargent’e, ‘Hadi bitir artık, elimde bu çiçekle oturmaktan sıkıldım,’ deyişini duyar gibi olurdum.”</p>

    <p>“Doğrusunu istersen,” dedi Abbott. “Annemle konuşmaktansa bir tabloyla konuşmayı tercih ederim.”</p>

    <p>“Hadi, çıkalım! Yolda ofise uğrayıp, beni nerede bulacaklarını bildirmem lazım.” Büyük şehirlerdeki bütün Van Dorn ofisleri gibi, Times Square’daki büro da yirmi dört saat açıktı.</p>

    <p>Beyaz smokinleri ve melon şapkalarıyla yürüyerek Park Avenue’ye vardılar. Cadde; otomobiller, taksiler ve tramvaylarla tıklım tıklımdı. “Metroyla gidersek bu trafiği çekmeyiz.”</p>

    <p>Yirmi Üçüncü Sokak’taki metro tren istasyonu beyaz fayans duvarları ve ışıklandırmadan dolayı pırıl pırıldı. Tren platformunda bekleyen kadınlı erkekli kalabalık, gece gezmesine çıkmış ya da işinden evine dönen insanlardan oluşuyordu. İçi tıklım tıklım dolu bir ekspres, perondan yıldırım hızıyla geçti. Abbott yine böbürlenmeye başladı. “Metro trenlerimiz sayesinde milyonlarca New York’lu gökdelenlerdeki işyerlerine kolayca gidebilecek.”</p>

    <p>“Sizin metro trenleriniz sayesinde,” dedi Bell. “Hırsızlar şehir merkezinde bir banka soyup, daha polisler suç mahalline gelemeden şehir dışında kutlama yapmaya başlayacaklar.”</p>

    <p>Metro treni, onları göz açıp kapayana kadar Kırk İkinci Sokakla Broadway’in kesiştiği yere getirdi. Merdivenlerden çıkıp caddeye vardıklarında, gecenin var olmadığı bir dünyaya geldiler. Times Square; elektrikli panoların, tiyatroların, otellerin ve restoranların reklam p anolarıyla öğlen vakti gibi aydınlıktı. Caddeler; otomobiller, taksiler ve otobüslerle dolu, kaldırımlarsa hevesle bir yerlere koşturan insanlarla cıvıl cıvıldı.</p>

    <p>Bell doğruca Knickerbocker Oteli’ne girdi. Bu birinci sınıf otelin lobisini, ressam Maxfield Parrish taralından yapılmış Old King Cdle freski süslüyordu. Van Dom ofisi, ikinci katta büyük merdivenden uygun bir uzaklıktaydı. İşini iyi bilen, briyantinli saçları geriye taranmış, papyonlu genç bir adam zevkle döşenmiş ön odada ziyaretçileri karşılamaktaydı. Ceketinin cebinde, kullanmasını iyi bildiği bir tabanca vardı. Kısa namlulu bir çifte ise masasının çekmecesinde, hemen ulaşabileceği bir yeldeydi. Dizinin yanındaki bir elektrikli düğmeyle arka odanın kapısını kilitleyebiliyordu.</p>

    <p>Arka oda bir reklam müdürünün ofisi gibiydi; daktilolar, yeşil abajurlu masa lambaları, çelik dosya dolapları, duvarda büyük bir takvim, bir telgraf maniplesi ve nöbetçi memurun masasında bir sıra telefon. Ne var ki, daktilolarının başında beyaz bluzlu kadınlar yerine, masalarda ya evrak işlerini yapan ya da stratejilerini tartışan altı dedektif vardı. Uygun olmayan kıyafetleriyle otele kabul edilmeyecek ziyaretçiler veya bir dedektiflik şirketine gelişlerini gizli tutmak isteyenler için yan sokaktan buraya ayrı bir giriş vardı.</p>

    <p>Bell ve Abbott ofise girince kostümlerine neşeli bir tezahürat yapıldı.</p>

    <p>“Kapıları açın! Opera züppeleri geliyor!”</p>

    <p>“Daha önce hiç beyefendi görmediniz mi, serseriler?” dedi Abbott.</p>

    <p>“Penguen gibi giyinmiş nereye gidiyorsunuz?”</p>

    <p>“Hammerstein Tiyatrosu’nun çatısındaki Jardin de Paris’e,” dedi Abbott, ipekli şapkasına dokunup bastonunu sallayarak. “Follies of1907’yi seyretmeye.”</p>

    <p>“Ne? Follies’e biletiniz mi var?” dedi ofistekiler hayretle. “Nasıl buldunuz?”</p>

    <p>“Patronun armağanı,” dedi Abbott. “Yapımcı Bay Ziegfeld’in, Bay Van Dorn’a bir iyilik borcu varmış. Eşi olduğunu iddia eden bir kadınla ilgili. Hadi, Isaac. Perde neredeyse açılacak.”</p>

    <p>Ne var ki, Isaac Bell hiç kıpırdamadan duruyor, gözlerini asker gibi sıralanmış telefonlardan ayıramıyordu. İçini kemiren bir şey vardı. Unutulmuş olan bir şey, gözden kaçan bir şey ya da ters giden bir şeyin anısı.</p>

    <p>Gözünün önüne Jersey’deki iskele geliyordu. Fotoğraf makinesi gibi bir hafızası vardı; iskeleyi, başladığı noktadan denizde son bulan ucuna kadar adım adım taradı. Kapıya yerleştirilen Vickers makineli tüfeği gördü. Kapıyı koruma amacıyla önüne yerleştirilen kömür vagonlarını gördü. Yüklü vagonları, dumanları, metle kabaran nehir suyunu, kırmızı tuğlalı Communipaw Terminalini...</p>

    <p>Eksik olan bir şey vardı.</p>

    <p>Bir telefon çaldı. Nöbetçi memur hemen tam ortadakini alıp açtı. “Evet, Bay Van Dorn! Evet efendim! Burada kendisi... Evet efendim! Kendisine söylerim. Hoşça kalıtı Bay Van Dorn.”</p>

    <p>Telefonu yerine koyan nöbetçi memur, Isaac Bell’e döndü. “Bay Van Dorn ofisi derhal terk etmezseniz, sizi işten atacağını söylüyor.”</p>

    <p>Bell ve Abbott hemen Knickerbocker Oteli’nden ayrıldılar.</p>

    <p>Broadway’e doğru yürürlerken şehrin kılavuzluğunu gururla yapan Archie Abbott, iki katlı Rector’s Restoranı’nın ön cephesini işaret etti. Özellikle de öndeki büyük heykeli gösteriyordu. “Şu ejderha heykelini görüyor musun?”</p>

    <p>”Görmemek mümkün değil.”</p>

    <p>“Koca şehirdeki en büyük ıstakoz sarayını koruyor!”</p>

    <p>Lillıan Hennessy, Rector’s Restoranı’na giriş anına bayılırdı. Kaldırımdaki ejderha heykelinin yanından geçtikten sonra kapıda karşılanır, dev avizelerle aydınlanan, altınla kristallerin ışıldadığı bu harikalar diyarına girerken, kendisini çok büyük ve sevilen bir aktris gibi hissederdi. En iyi yanı, yerden tavana kadar uzanan aynalardan, restorana giren herkesin görülebilmesiydi.</p>

    <p>Bu gece herkes onun yaldızlı muhteşem tuvaletine ve göğüslerini süsleyen elmaslarına hayranlıkla bakmış, göz kamaştıracak kadar yakışıklı kavalyesi hakkında aralarında fısıldaşmışlardı, ya da Marion Morgan’ın deyişiyle, akıl durduracak kadar yakışıklı kavalyesi. Ne yazık ki, bu adam Senatör Charles Kincaid’den başkası değildi ve hâlâ servetine konmak için usanmadan ona kur yapıyordu. Oysa, bu restorana Isaac Bell gibi biriyle girmek ne kadar heyecan verici olurdu. Isaac Bell yakışıklıydı ama güzel değildi, kuvvetli ama zorba değildi, sertti ama hoyrat değildi.</p>

    <p>“Aklından neler geçiyor?” diye sordu Kincaid.</p>

    <p>“Bence hemen ıstakozlarımızı yiyip gösteriye gidelim... Aa, orkestraya bak... Anna Held geliyor!”</p>

    <p>Orkestra bir Broadway sanatçısı geldiği zaman, hemen onun son parçasını seslendirirdi. Bu şarkı, “Gözlerime Bir Türlü Hâkim Olamıyorum” adını taşıyordu.</p>

    <p>Lillian güzel bir sesle şarkıya eşlik etmeye başladı.</p>

    <p>Yüzümün kuzeydoğu köşesinde Ve aynı yerin kuzeydoğu köşesinde...</p>

    <p>O anda Fransız aktris Anna Held göründü; incecik beliyle, sahnede giydiğinden çok daha uzun, muhteşem yeşil bir tuvalet giymiş, gülücükler dağıtıyor, kirpiklerini titretiyordu.</p>

    <p>“Ah, Charles çok heyecanlıyım. İyi ki gelmişiz.”</p>

    <p>Charles Kincaid gülümsedi; karşısında oturmuş masanın üstüne eğilen bu zengin kız ne kadar genç ve ne kadar saftı. Bütün o göz süzmelerini ve kadınsı jestleri Held’i taklit ederek yaptığına bahse girebilirdi. Ama çok başarılı oluyordu doğrusu.</p>

    <p>“Bana telefon ettiğin için çok memnun oldum,” dedi Kincaid.</p>

    <p>“Follies sahneye dönmüş,” dedi Lillian. “Mutlaka seyretmem gerekirdi. Kim bu gösteriye yalnız gitmek ister ki?”</p>

    <p>İşte bu da genç kadının, ona karşı tutumunu gösteriyordu. Kincaid, Lillian’ın ona burun kıvırmasına kızıyordu. Ama babasıyla işini bitirdiği zaman, yaşlı adamın miras bırakacağı hiçbir şeyi kalmayacak, Kincaid de kazandığı servetle Lillian’a sahip olabilecekti. Bu arada, ona kur yapma numarasıyla babasının yanında daha çok zaman geçirebiliyordu. Aksi takdirde, sadece senatoda demiryolu şirketlerinin yararına oy kullanan yandaş bir senatör olarak, Hennessy’ye bu kadar sokulması mümkün değildi. Lillian Hennessy istediği kadar yaşlı bulduğu bu servet avcısı senatöre burun kıvırsın, onu değersiz bir eşya gibi görsündü... Sonunda Kincaid, ona sahip olacaktı... Karısı olarak değil, bir nesne olarak, canı çektiği zaman tadını çıkaracağı güzel bir heykel olarak.</p>

    <p>“Benim de mutlaka seyretmem gerekirdi,” dedi Kincaid. İçinden Bell’i öldürmeyi başaramayan boksörlere küfrediyordu.</p>

    <p>Özellikle bu gece halkın arasında görünmesi lazımdı. Bell henüz kuşkulanmaya başlamamışsa bile, yakında başlardı. Artık dedektifin kafasında bir terslik olduğu sezgisi dolanıyor olmalıydı. Bell’in herkese gösterdiği o afişi, onu sabotaj hazırlığı içinde gören birinin hatırlaması an meselesiydi. Resimdeki fazlasıyla büyük kulaklar onu sonsuza dek koruyamazdı.</p>

    <p>Follies of1907’de herkes onu görecekti; bundan daha iyi tanık olabilir miydi?</p>

    <p>Senatör Charles Kincaid’in New York’un en gözde vârisiyle birlikte Rector’s’ta yemek yediğini yüzlerce kişi hatırlayacaktı. “Kahraman Mühendissin kolunda göz kamaştıran bir kızla Broadway’deki en muhteşem gösteriye geldiğini bin kişi görecekti.</p>

    <p>“Neye gülüyorsun Charles?” diye sordu Lillian.</p>

    <p>“Gösteriyi seyretmeye can atıyorum.”</p>

    <p><span>&nbsp;</span></p>
  </div>
</body>
</html>
