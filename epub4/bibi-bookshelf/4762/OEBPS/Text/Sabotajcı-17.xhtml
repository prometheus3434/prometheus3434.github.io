<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">11</h1>

    <div>
      <br />
    </div>

    <p>Kahredici bir dizi gecikme nedeniyle, Bellin; ekspres hattının başındaki Cascade inşaat alanına varması kırk sekiz saat sürdü. Çökmüş telgraf hatlarının sıkıntısı içindeki Southern Pacific’in sevk memurları, gelişigüzel tarifeler uygulamaktaydı. Lillian pes etmiş ve özel treniyle tekrar Sacramento’ya dönmüştü. Bell yol üstündeki malzeme trenlerine otostop yaparak buraya gelebilmişti; son bindiği tren dinamit ve branda bezi taşıyordu.</p>

    <p>Southern Pacific Şirketi zamanı ondan daha iyi kullanmıştı. Yangında harap olan lokomotif atölyesini yıkıp enkazı ortadan kaldırmışlar; yüz marangoz, tepedeki kereste fabrikasından getirilen malzemelerle yeni bir binanın yapımına başlamıştı. İriyarı bir ustabaşı olan Winter neden bu kadar hızlı çalışmak zorunda olduklarını, “Kar yağarken lokomotif tamir etmek hiç hoş olmaz,” diye açıklamıştı.</p>

    <p>Üstü açık yük vagonunun parçaladığı makasın bulunduğu yere yeni raylar döşenmiş; yamulmuş eski raylar, üstü açık vagonlara tepeleme doldurulmuştu. Devrilen yük vagonları vinçler vasıtasıyla yeni döşenen rayların üstüne yerleştiriliyordu. İşçiler atölyeden sıçrayan kıvılcımlarla tutuşup yanan yemekhanenin yerine devasa sirk çadırları kuruyorlardı. Öğlen yemeklerini ayakta yemekte olan işçilerin yüzlerinden düşen bin parçaydı. Bell, bazılarının işlerine devam etmek istemediğini işitti. Adamların moralini bozan şey; yemek yerken masa veya tabure olmayışı değil, sadece korkuydu. “Eğer şirket bizi koruyamazsa kim koruyacak?” diye sordu işçilerden biri. Bunun cevabı birkaç kişiden birden geldi. “Kendimizi koruyacağız. Çekip gidelim, maaş zamanı geliriz.”</p>

    <p>Bell o anda, Osgood Hennessy’nin kırmızı özel treninin, inşaat alanına girdiğini gördü. Her ne kadar bu görüşmeye pek istekli olmasa da o tarafa doğru hızla yürüdü. Yolculuk sırasında Hennessy’ye eşlik etmiş olan Joseph Van Dom Bell’i kapıda karşıladı; yüzü asıktı. “Yaşlı adam öfkeden çıldıracak gibi,” dedi. “İkimize birden kükreyecek, biz de dinleyeceğiz.”</p>

    <p>Hennessy gerçekten de kükredi. Ama hemen değil. İlk başta sadece yenik bir adam gibi konuşuyordu. “Hiç abarttığım yok, çocuklar. Eğer kar başlayana kadar Cascade Kanyonu Köprüsü’ne bağlanamazsam, ekspres yol projesi ölür. Ve o aşağılık bankerler beni de o projeyle birlikte gömerler.” Hüzünlü gözlerle Bell’e baktı. “İşe babamla birlikte somun sıkarak başladığımı söylerken yüzündeki ifadeyi görmüştüm. Aklından, bu sıska, fosil herif balyozu nasıl kaldırabilir kı diye geçiyordu, değil mi? Hep böyle bir deri bir kemik değildim. O günlerdeki halimle seni ikiye katlayabilirdim. Ama hasta bir kalbim var; beni elden ayaktan kesip bu hale getirdi.”</p>

    <p>“Hadi canım,” diye avutmaya çalıştı Van Dorn.</p>

    <p>Hennessy, onu susturdu. “Bana zaman sınırı var mı, diye sormuştun. Zaman sınırı olan benim. Benden başka hiçbir demiryolu işletmecisi Cascade Cutoffu bitiremez. Bu işe yeni girenlerde azim yok. Tren seferlerini aksatmadan yapabiliyorlar, ama sadece benim döşediğim rayların üstünde.”</p>

    <p>“İmparatorlukları muhasebeciler kurmuyor,” diye araya girdi Bayan Comden.</p>

    <p>Kadının, onu yatıştırma çabası nedense bir anda Hennessy’nin parlamasına yol açtı. Cascade Kanyonu Köprüsü planını göstermek için yelinden çıkardı. “Batının en güzel köprüsü neredeyse bitmek üzere,” diye bağırdı. “Ama benim ekspres yolumla birleşmezse hiçbir işe yaramayacak. Dünya kadar para ödediğim dedektiflerimin koruduğu bu yere gelince karşımda ne buluyorum peki? Daha önce inşa ettiğim şeyi bir daha yapmak için bir hafta daha kaybedeceğimi. İşçilerim dehşet içinde, çalışmaya korkuyorlar. İki frencim ve bir atölye teknisyenim öldü. Dört madencim yandı. İnşaat alanı amirimin kafatası çatlak halde yatıyor. Bir de kornadaki kereste işçisi var.”</p>

    <p>Bell ve Van Dorn göz göze geldiler.</p>

    <p>“Kereste işçisinin demiryolu inşaat, alanında ne işi varmış? Fabrika dağın tepesinde.”</p>

    <p>“Kim bilir?” diye patladı Hennessy. “Kendine gelip de bunun cevabım verebileceğini hiç sanmıyorum.”</p>

    <p>“Nerede bu adam?”</p>

    <p>“Bilmiyorum. Liliian’a sor... Hayır, ona soramazsın lanet olsun. Kızımı, o alçak bankerlere dil dökmesi için New York’a gönderdim.”</p>

    <p>Bell hemen Özel vagondan çıkıp, şirketin bir pulman vagonda oluşturduğu sahra hastanesine gitti. Yanık yaraları olan madenciler beyaz samlar içinde yatıyorlardı; yine her yanı sargılı olan inşaat alanı amiri, artık iyileştiğini ve onarması gereken bir demiryolu olduğunu haykırıyordu. Ama kereste işçisi yoktu.</p>

    <p>“Arkadaşları onu götürdüler,” dedi doktor.</p>

    <p>“Neden?”</p>

    <p>“Kimse benden izin almadı. Ben o sırada yemek yiyordum.”</p>

    <p>“Kendinde miydi?”</p>

    <p>“Arada sırada.”</p>

    <p>Bell hemen emniyet şefinin ofisine gitti; oradaki sevk memuru ve her şey hakkında bilgisi olan kâtiple daha önce ahbaplık kurmuştu. Kâtip, “Duyduğuma göre onu kasabada bir yere götürmüşler,” dedi.</p>

    <p>“Adı nedir?”</p>

    <p>“Don Albert.”</p>

    <p>Bell demiryolu polislerinin ahırından bir at ödünç aldı ve dörtnala hattın başladığı yerde kurulmuş olan kasabaya gitti. Burada çukur bir alanda çadırlardan, barakalardan ve terk edilmiş yük vagonlarından oluşan yük vagonları inşaat işçileri için bar ve genelev haline getirilmişti. Geçici bir yerleşim yeriydi. Hafta ortası, öğleden sonra daracık sokaklar boştu; kasaba sakinleri sanki cumartesi günü maaş alana kadar dinlenmeye çekilmiş gibiydi.</p>

    <p>Bell barlardan birinin kapısından başını içeri uzattı. Viski fıçılan üstüne konmuş bir tahta üzerinde oturan asık suratlı, barmen, elindeki bir haftalık gazeteden başını kaldırıp ona baktı. “Kereste işçileri nereye takılırlar?” diye sordu Bell.</p>

    <p>“Sokağın başındaki Double Eagle’a. Ama şu anda orada kimseyi bulamazsın. Dağda traversleri kesiyorlar. Kar başlayana kadar çift vardiya çalışacaklar”</p>

    <p>Bell, adama teşekkür edip harap haldeki bir yük vagonu olan Double Eagle’a yöneldi. Vagonun tepesinde kızıl renkte bir kartal resmi vardı. Bir önceki barda olduğu gibi, burada da asık suratlı bir barmenden başka kimse yoktu. Bell barın üstüne bir sikke atınca adamın yüzü ışıldadı.</p>

    <p>“Ne içersiniz, bayım?”</p>

    <p>“Kazada yaralanmış bir kereste işçisini arıyorum. Adı Don Albert.”</p>

    <p>“Komada olduğunu duydum.”</p>

    <p>“Arada bir kendine geliyormuş,” dedi Beli. “Onu nerede bulabilirim?”</p>

    <p>“Siz demiryolu polisi misiniz?”</p>

    <p>“Hiç demiryolu polisine benziyor muyum?”</p>

    <p>“Bilemiyorum, bayım. Leş üstüne üşüşen sinekler gibi buralarda dolanıyorlar.” Bell’i gözleriyle şöyle bir tarttıktan sonra kararını verdi. “Dere yolunun ilerisindeki bir barakada yaşlı bir kadın, onu tedavi ediyor. Suya doğru tekerlek izlerini takip edin, karşınıza çıkar.”</p>

    <p>Bell atını bağladığı yerde bırakıp, lağım kokan dereye doğru yürümeye başladı. Bir zamanlar sarı renkte olan eski bir Central Pacific yük vagonunun yanından geçti. Pencere niyetine kesilmiş bir delikten burnu akan genç bir kadın başını uzatıp ona seslendi. “Aradığın burada yakışıklı. Tam yerine geldin.”</p>

    <p>“Teşekkür ederim, ama hayır,” dedi Bell nazikçe.</p>

    <p>“Tatlım, buralarda bundan iyisini bulamazsın.”</p>

    <p>“Yaralı kereste işçisini tedavi eden hanımı arıyorum.”</p>

    <p>‘”Bayını, o kadın çoktan emekli oldu.”</p>

    <p>Bell ambalaj sandıklarından yapılmış; her an devrilecek gibi görünen bir sıra barakanın bulunduğu yere kadar yürüdü. Bazı sandıkların üstünde hala eskiden içinde ne bulunduğu yazılıydı; SOMUN, PAMUK YÜNÜ, TULUMLAR.</p>

    <p>Üstünde BALYOZ yazan bir barakanın dışında, ters çevrilmiş bir kovaya oturan yaşlı bir kadın gördü. Saçları bembeyazdı. Üstünde soğuk havada giyilemeyecek kadar ince, pamuklu bir elbiseyle omuzlarını örten bir şal vardı. Kadın, Bell’i görünce korku içinde yerinden fırladı.</p>

    <p>“Burada değil!” diye bağırdı.</p>

    <p>“Kim? Sakin olun bayan. Size zarar verecek değilim.”</p>

    <p>“Donny!” diye seslendi. “Kanuncular geldi.”</p>

    <p>“Ben kanuncu falan değilim. Ben...”</p>

    <p>“Donny! Kaç!”</p>

    <p>Barakanın içinden iki metre boyunda bir kereste işçisi fırladı. Çenesine kadar inen pos bıyıkları, uzun yağlı saçları ve elinde uzun bir bıçak vardı.</p>

    <p>“Sen Don Albert misin?” diye sordu Bell.</p>

    <p>“Donny benim kuzenim olur,” dedi kereste işçisi. “Vaktin varken buradan gitsen iyi olur bayım. Biz bir aileyiz.”</p>

    <p>Don Albert’in arka kapıdan kaçacağından endişe eden Bell, elini şapkasına götürüp 44’lük Deringer marka tabancasını çıkardı. “Bıçakla kavga etmek benim de hoşuma gider, ama şu anda buna zamanım yok. At elinden onu!”</p>

    <p>Kereste işçisi gözünü bile kırpmadı. Geriye doğru dört adım attıktan sonra, bu kez sapı olmayan daha kısa bir bıçak çekti. “Bunu senin o yüksük gibi şeyle yapacağın atıştan çok daha isabetli atarım, bahse var mısın?”</p>

    <p>“Ben kumarbaz değilim,” dedi Bell ve hızla ceketindeki Browning’i çıkarıp, adamın eline vurarak bıçağı düşürdü. İşçi acı içerisinde bağırıp yere düşen bıçağına şaşkın gözlerle baktı. “Uzun bıçaklan kolayca vurabilirim,” dedi Bell. “Ama elindeki o kısa olan... o kadar emin değilim. Bu yüzden, garantiye almak için elinden vuracağım.”</p>

    <p>Kereste işçisi fırlatma bıçağını yere bıraktı.</p>

    <p>“Don Albert nerede?” diye sordu Bell.</p>

    <p>“Onu rahat bırak, bayım. Kötü yaralanmış.”</p>

    <p>“Yarası kötüyse, hastanede olması gerekir.”</p>

    <p>“Hastaneye gidemez.”</p>

    <p>“Neden?”</p>

    <p>“Demiryolu polisleri üstü açık yük vagonu için onu suçlarlar.”</p>

    <p>“Neden?”</p>

    <p>“Donny o üstü açık yük vagonunun üstündeydi.”</p>

    <p>“Üstünde miydi?” dedi Bell hayretle. “O şiddetteki bir çarpışmadan sağ çıktığına inanmamı mı bekliyorsun?”</p>

    <p>“Evet, bayım, çünkü öyle oldu.”</p>

    <p>“Donny’nin kafası top güllesi gibidir,” dedi yaşlı kadın.</p>

    <p>Bell olup bitenleri, kereste işçisinin ve Don Albert’ın annesi olduğu ortaya çıkan yaşlı kadından dinledi. Albert sarhoş halde üstü açık yük vagonunun üstünde uyurken, bir adam gelip üstü açık yük vagonunu yokuş aşağıya yuvarlamış, sonra ela adam elindeki levyeyle Albert’ın kafasına vurmuştu.</p>

    <p>“Kafatası çelik gibidir,” dedi kereste işçisi. Domun annesi de bunu doğruladı. Kadın gözyaşları içinde oğlunun hastanede gözünü her açtığında, bir polisin başına dikilip ona bağırdığını anlattı. “Donny, onlara kafasına vuran adamdan bahsetmeye korkmuş.”</p>

    <p>“Niçin korkmuş?” diye sordu Bell.</p>

    <p>“Ona inanmayacaklarını düşünmüş, bu yüzden de olduğundan daha kötü yaralıymış gibi rol yapmış. Buralarda oturan kuzeni John’a haber verdim. O da arkadaşlarını toplayıp doktor yemekteyken Donny “yi kaçırdılar.”</p>

    <p>Bell, demiryolu polislerinin oğlunu rahatsız etmeyeceklerine güvence verdi. “Ben, Van Dorn soruşturmacısıyım, bayan. O adamlar benim emrimde, sizi rahat bırakmalarını söyleyeceğim.” Bir hayli dil döktükten sonra, barakaya girebilmek için kadını ikna edebildi.</p>

    <p>“Donny? Seni görmek isteyen bir adam var.”</p>

    <p>Bell, her yanı sarılı olan Don Albert’ın üzerinde yattığı suntanın yanındaki sandığın üstüne oturdu. O da iriyarı bir adamdı, hatta kuzeninden daha iriyarıydı, kocaman yuvarlak bir yüzü ve kuzenininki gibi pos bıyıkları, büyük ve nasırlı elleri vardı. Annesi elinin üstünü ovunca Don kıpırdamaya başladı.</p>

    <p>“Donny? Seni görmek isteyen bir adam var.”</p>

    <p>Don bulanık gözlerle Bell’e baktı. Bilinci yerine geldikçe inat mavi gözlerinde zekâ pırıltıları belirmeye başladı. Bell’in ilgisi gitgide artıyordu. Adamın keskin bir gözlemci olmasının yanında hayatta kalmak için gösterdiği çaba da takdire değerdi. Her şey bir yana o, Sabotajcı’nın birkaç adım yakınında olup da hayatta kalan tek insandı.</p>

    <p>“Nasılsın?” diye sordu Bell.</p>

    <p>“Kafam acıyor.”</p>

    <p>“Şaşırmadım.”</p>

    <p>Don Albert bir kahkaha attı, sonra bunun verdiği sancıyla yüzünü buruşturdu.</p>

    <p>“Anladığım kadarıyla birisi kafana vurmuş.”</p>

    <p>Albert yavaşça başını salladı. “Levyeyle vurdu galiba. En azından ben öyle hissettim. Tahta değil, demirden bir şeydi. Balta sapı falan olmadığına eminim.”</p>

    <p>Bell de başını salladı. Konuşmasına bakılırsa, Don Albert geçmişinde birkaç kez balta sapıyla darbe almış birine benziyordu; bu da bir kereste işçisi için normal sayılırdı. “Adamın yüzünü görebildin mi?”</p>

    <p>Albert. kuzenine ve annesine baktı.</p>

    <p>Annesi, “Bay Bell, demiryolu polislerini bizden uzak tutacağını söylüyor.” dedi.</p>

    <p>“Adam iyi nişancı,” dedi John.</p>

    <p>Don Albert “evet” anlamında başını sallayınca yine canı yandı. “Evet, yüzünü gördüm.”</p>

    <p>“Ama geceydi,” dedi Bell.</p>

    <p>“Gökteki yıldızlar projektör gibiydi. Vagonun üstünde ateş de yakmamıştim; yani gözümü alacak bir şey yoktu ve yüzünü görebildim. Ayrıca ben, ona yukarıdan bakıyordum -traverslerin üstündeydimbana bakmak için yüzünü yıldızlara doğru kaldırmıştı. Onu yakından gördüm.”</p>

    <p>“Nasıl olduğunu hatırlıyor musun?”</p>

    <p>“Çok şaşırmıştı. Aklı çıkacak gibiydi. Kimseyi göreceğini beklemiyordu.”</p>

    <p>Bu kadar şanslı olduğuna inanamayan Bell’in heyecanı artmaktaydı. “Onu tarif edebilir misin?”</p>

    <p>“Temiz tıraşlıydı, sakalı yoktu, başında bir madenci kepi vardı. Sanırım saçları siyahtı. Kulakları büyük, burnu sivri, gözlerinin arası açıktı. Göz rengini göremedim, yeteri kadar aydınlık değildi. Yanakları dardı, yani biraz çökük gibiydi. Geniş bir ağzı vardı, biraz seninki ne benziyordu, ama bıyığı yoktu.”</p>

    <p>Bell, görgü tanıklarının bu kadar ayrıntılı tarifler yapmasına alışkın değildi. Çoğu zaman, bu ince ayrıntıları alabilmek için onları çok dikkatli dinlemek ve onlara yönlendirici sorular sormak gerekirdi. Ama bu kereste işçisinin tıpkı bir gazete muhabiri ya da bir ressam gibi belleği vardı. Bu da Bell’in aklına başka bir şey getirdi. “Sana bir ressam getirsem, adamın resmini çizmesi için ona gördüklerini anlatabilir misin?”</p>

    <p>“Kendim çizebilirim.”</p>

    <p>“Ne dedin?”</p>

    <p>“Donny çok güzel resim çizer,’” dedi annesi.</p>

    <p>Bell, adamın kocaman ellerine kuşkuyla baktı. Parmaklan sosis gibiydı ve nasır içindeydi. Ama ressam olması, ayrıntıları bu kadar iyi hatırlayabilmesini açıklıyordu. Bell bir kez daha bu kadar şanslı oluşuna inanmakta zorlandı.</p>

    <p>“Bana bir kâğıt ve kalem verin,” dedi Don Albert. “Resim yapmasını bilirim.”</p>

    <p>Bell, ona not defteri ve bir kurşunkalem verdi. Don Albert, iri elleriyle şaşırtacak çabuklukta ve ustalıkla sert hatlı, güzel bir yüz çizdi. Bell resmi incelerken ümitleri biraz kaybolmaya başlamıştı. Bu gerçekten doğru olamayacak kadar iyiydi.</p>

    <p>Hayal kırıklığını gizleyerek yaralı devin omzunu okşadı. “Sağ ol, ortak. Çok yardımcı oldun. Şimdi bir de benim resmimi yapsana.”</p>

    <p>“Senin mi?”</p>

    <p>“Benim resmimi yapabilir misin?” diye rica etti Bell. Adamın gözlem yeteneğini sınamak istiyordu.</p>

    <p>“Tabii, yaparım.” Bir kez daha, iri parmaklar uçar gibi çalıştı. Birkaç dakika sonra Bell, biten resmi ışığa doğru tuttu. “Aynaya bakıyormuş gibi oldum. Sen gerçekten ne görürsen çizebiliyormüşsün.”</p>

    <p>“Yoksa neden resim yapayım ki?”</p>

    <p>“Çok teşekkür ederim, Donny. Artık rahatça dinlen.” Bell yaşlı kadının avucuna birkaç altın sikke sıkıştırdı; iki yüz dolar onlara kış boyu</p>

    <p>yeterdi. Hemen atını bağladığı yere dönüp hızla inşaat alanına gitti. Joseph Van Dorn, Hennessy’nin özel vagonunun dışında, puro içiyordu.</p>

    <p>“Ee?”</p>

    <p>“Kereste işçisi ressammış,” dedi Bell. “Sabotajcı’yı, görmüş. Bana yüzünü çizdi.” Defterini açıp birinci resmi Van Dorn’a gösterdi. “Bu adamı tanıyor musun?”</p>

    <p>“Elbette,” diye homurdandı Van Dorn. “Sen tanımadın mı?”</p>

    <p>“Broncho Billy Anderson.”</p>

    <p>“Aktör.”</p>

    <p>“Bu zavallı onu Büyük Tren Soygunu filminde görmüş olmalı.”</p>

    <p>Büyük Tren Soygunu birkaç yıl Önce gösterilen çok güzel bir sinema filmiydi. Haydutlar, treni soyduktan sonra vagonları ayırıp hattın başında bekleyen atlarına kadar lokomotifle kaçıyorlardı. Amerika’da bu filmi hiç görmeyen çok az insan vardı.</p>

    <p>“O filmi ilk gördüğüm günü unutamam,” dedi Van Dorn. “New York’ta, Hammerstein’in Broadway Kırk ikinci Sokak’takı Vodvil Tiyatrosu’ndaydım. Gösterilerin arasına sinema filmi sıkıştırırlardı. Film başlayınca her zaman olduğu gibi sigara içmek için yerimizden kalkmıştık. Derken birkaç kişi film nasılmış diye ekrana baktı; az sonra herkes tekrar yerine oturmuştu. insanı hemen büyülüyordu.”</p>

    <p>“Hatırladığım kadarıyla Broncho Billy birkaç rolü birden oynamıştı,” dedi Bell.</p>

    <p>“Duyduğuma göre şimdi kendi treniyle batıyı gezip film yapıyormuş.”</p>

    <p>“Evet,” dedi Bell. “Broncho Billy kendi film stüdyosunu kurdu.”</p>

    <p>“Herhalde, onca işi varken tren yollarını sabote edecek zaman bulamaz,” dedi Van Dorn. “Böylece yine elimiz boş kaldı “</p>

    <p>“O kadar boş değil,” dedi Bell.</p>

    <p>Van Dom hayretle ona baktı. “Bizim keresteci, sinemada gördüğü ünlü bir aktörün görüntüsünü belleğinde iyi saklamış.”</p>

    <p>“Şuna baksana. Ne kadar iyi hatırlayabiliyor diye onu sınadım.” Van Dorn’a kendisinin resmini gösterdi.</p>

    <p>“Vay kerata. Bayağı iyi, o mu çizdi bunu?”</p>

    <p>“Ben orada otururken. Gördüğü bir yüzü gerçekten çok iyi çiziyor.”</p>

    <p>“O kadar da değil. Kulaklarını tamamen yanlış çizmiş. Ayrıca çene de tıpkı Broncho Billy’ninki gibi çukur. Seninki yara izidir, çene çukuru değil.”</p>

    <p>“Kusursuz değil tabii, ama çok iyi. Hem zaten Marion, bunun tıpkı çukur gibi göründüğünü söylüyor.”</p>

    <p>“Marion önyargılı şanslı kerata. Demek istediğim, bizim keresteci Broncho Billy’nin tümlerinden herhangi birini mutlaka görmüştür ya da onu sahnedeyken görmüş olabilir.”</p>

    <p>“Ama yine de Sabotajcının yüzü hakkında bir fikrimiz var.”</p>

    <p>“ Yani sence, bu adam gerçekten Broncho Billy’ye ikiz kardeşi kadar benziyor mu?”</p>

    <p>“Daha çok kuzeni gibi.” Bell kereste işçisinin taslağı üstünde ayrıntılı bir açıklama yaptı. “ikizi kadar değil. Ama Sabotajcı’nın yüzü, Albert’ın belleğine Broncho Billy’nin yüzü gibi yerleştiyse, o zaman aradığımız adamın da geniş bir alnı, çene çukuru, delici bakışları, sert hatlı zeki bir yüzü ve iri kulakları var. Pek Broncho Billy’nin ikizi sayılmaz, ama bana kalırsa Sabotajcı pekâlâ yakışıklı bir adam.”</p>

    <p>Van Dorn öfkeli bir şekilde purosundan bir nefes çekip dumanı üfledi. “Yani, dedektiflerime çirkin herifleri yakalamayın mı diyeceğim?”</p>

    <p>Isaac Bell ısrarla patronunun bütün ihtimalleri göz önünde bulundurmasını istiyordu. Bu konuyu düşündükçe, bir iz bulduklarına inancı artıyordu. “Sence bu adam kaç yaşındadır?”</p>

    <p>Van Dorn çatık kaşla bir kez daha resme baktı. “Yirmili yaşların sonuyla kırklı yaşların başları arasında bir yerde.”</p>

    <p>“O halde, otuz kırk yaşlarında yakışıklı bir adam arıyoruz. Bu resmin kopyalarını çıkaralım. Etrafa dağıtıp işçilere gösterelim. Trenle kaçabileceği yerlerdeki istasyon şeflerine ve gişe memurlarına gösterelim. Onu görme ihtimali olan herkes görsün.”</p>

    <p>“Şu ana kadar hayatta kalan böyle biri yok. Hayatta olan kimse. Senin Michelangelo keresteci hariç “</p>

    <p>“Ben hâlâ o Glendale’deki çapaya delik açantan ümitliyim,” dedi Bell.</p>

    <p>“Sander’ın adamları belki birşey çıkarabilirler,” dedi Van Dorn, ona katılarak. “Gazetelerde yeterince haber oldu. Sander’a da Los Angeles’taki rahat işinin tehlikede olduğunu, onu Missoula, Montana’ya tayin edebileceğimi yeterince açık anlattım. Eğer o soruşturmadan bir şey çıkmazsa, belki bir dahaki sefere Sabotajcı’yı biri görür ve hayatta kalır. Artık, yeni bir eylem yapacağını biliyoruz.”</p>

    <p>“Bir eylem daha yapacağı doğru,” dedi Bell. “Daha önce onu durduramazsak tabii.”</p>

    <p><span>&nbsp;</span></p>
  </div>
</body>
</html>
