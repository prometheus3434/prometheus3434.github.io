<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2" id="sigil_toc_id_2" style="text-align: center;"><br />
    AYRICALIKLI AZINLIK</h1>

    <p>&nbsp;</p>
  </div>

  <div>
    <h1 class="para-style-override-2">15</h1>
  </div>

  <div>
    <h1 class="para-style-override-2 sigil_not_in_toc" id="sigil_toc_id_3"><span class="KOYU char-style-override-3">4 EKİM 1907</span></h1>

    <p><span class="KOYU">DOĞU YÖNÜNE GİDEN OVERLAND LIMITED TRENİ</span></p>

    <p><span class="KOYU"><br /></span></p>

    <p>“Beni hemen Özel kompartımanıma götür!”</p>

    <p>Isaac Bell, mutlaka trene son anda binenin kim olduğunu görmek için oraya gelecekti. Sabotajcı, onunla kendi seçeceği bir zamanda karşılaşmak istiyordu.</p>

    <p>Kondüktör bir prense hizmet eden saray dalkavuğu yağcılığıyla Sabotajcıyı trenin en az sarsılan orta vagonundaki büyük bir süite götürdü.</p>

    <p>“İçeri gir! Kapıyı kapat!”</p>

    <p>Şirketin ayrıcalıklı konuklarına tahsis edilen bu özel süit, el oymalı dolapları ve kabartmalı deriden tavanıyla saraylara özgü bir şekilde dekore edilmişti. İçinde bir oturma odası, yatak odası ve küveti mermer, armatürleri saf gümüşten bir banyosu vardı. Sabotajcı, Gladstone çantasını yatağın üstüne bıraktı.</p>

    <p>“Treninde hiç ‘yaldızlı’ var mı?” diye sordu kondüktöre. Trende başka önemli şahsiyetler var mı, demek istiyordu. Bu soruyu sorarken sıcak bir tebessümle adamın avucuna altın bir sikke koydu.</p>

    <p>Southern Pacific Demiryolu Şirketi konuklarının bu lüks muameleyi görmek için bahşiş vermeleri gerekmiyordu. Ama bunun gibi kıta aşırı bir trenin kondüktörü yararlı bir müttefik olabilir, ülkeye gelen nüfuzlu yolcular hakkında istediği her şeyi öğrenebilirdi. Yapmacık samimiyet ve altın sikkenin büyülü dokunuşu mutlaka meyvesini verecekti. Nitekim, öyle oldu ve kondüktör bülbül gibi ötmeye başladı.</p>

    <p>“First National Bankası Başkanı Bay Jack Thomas, yanında ünlü avukat Bay Bruce Payne’le birlikte Oakland’da bindiler.”</p>

    <p>“Şu petrol avukatı mı?”</p>

    <p>“Evet, efendim. Tahmin edebileceğiniz gibi. Bay Payne ve Bay Thomas’ın aralarından su sızmıyor.”</p>

    <p>“Ee, para ve petrol yasası çok iyi yatak arkadaşı olurlar,” dedi Sabotajcı, kondüktörü teşvik etmek için sırıtarak.</p>

    <p>“Yargıç Congdon ve kömür tüccarı Albay Bloom da Sacramento’dan beri bizimle birlikteler.”</p>

    <p>Sabotajcı başını salladı. Yargıç James Congdon, Andrew Carnegie’nin çelik tröstünü satın almak için J. P. Morgan’la birleşmişti. Kenneth Bloom da kömür işinde Pennsylvania Demiryolları Şirketi’yle ortaktı.</p>

    <p>“Providence’li fabrikatör Bay Moser da trende; onun oğlu senatördür, efendim.”</p>

    <p>“Önemli adamdır,” dedi Sabotajcı. “Babasının tekstil ticareti emin ellerde.”</p>

    <p>Kondüktör, bu kadar önemli insanları tanıyor olmaktan gurur duyuyordu; yüzü ışıl ışıldı. “Akşam yemeğinde onlara katılırsanız, eminim onur duyacaklardır.”</p>

    <p>“Kendimi nasıl hissedeceğime bağlı,” dedi Sabotajcı pek umursamadan. Belli belirsiz göz kırptı. “Oyun oynamaktan bahseden oldu mu hiç?”</p>

    <p>“Evet efendim. Yemekten sonra Yargıç Congdoriun özel odasında poker oynanacak.”</p>

    <p>“Peki, başka kimler var trende?”</p>

    <p>Kondüktör sığır patronlarının, batıdaki maden sahiplerinin ve demiryolu avukatlarının isimlerini sıraladı. Sonra da sır verirmiş gibi sesini alcatti. “Ogden’de sizden hemen önce binen bir Van Dorn dedektifi var, efendim.”</p>

    <p>“Bir dedektif ha? Çok heyecan verici. Adını öğrenebildin mi?”</p>

    <p>“Isaac Bell.”</p>

    <p>“Bell... hımm. Sana adını söylediğine göre gizli bir görevde değil.”</p>

    <p>“Onu görünce hemen tanıdım. Çok sık yolculuk yapar.”</p>

    <p>“Bir vaka üstünde mi çalışıyor?”</p>

    <p>“Bilmiyorum, ama Başkan Hennessy tarafından imzalanmış bir pasosu var. Ayrıca bütün Van Dorn ajanlarının isteklerini karşılamamız için yukarıdan talimat geldi.”</p>

    <p>Sabotajcının gözleri parlarken yüzüne haşin bir gülümseme yayıldı.</p>

    <p>“Isaac Bell senden ne istedi?”</p>

    <p>“Şu ana kadar bir şey istemedi efendim. Sanırım, Southern Pacific trenlerine yapılan sabotajları soruşturuyordur?”</p>

    <p>“Belki bizim küçük oyunumuza Bay Bell’i de katabiliriz.</p>

    <p>Kondüktör şaşırdı. “Bir dedektifte, sizin gibi insanlarla poker oynayacak kadar para olur mu?”</p>

    <p>“Bay Bell’in Öyle bir sıkıntısı olacağını sanmam,” dedi Sabotajcı. “Hakkında onca şey duyduğum Isaac Bell’le aynı kişiyse, oldukça zengin biri. Bize katılmak ister mi diye ona sorar mısın?” Aslında bu bir sorudan çok emirdi. Kondüktör yemekten sonra Yargıç Congdoriun özel odasında oynanacak olan yüksek kavli pokere dedektifi de davet edeceğine söz verdi.</p>

    <p>Bir adamın poker oynayış tarzı, onun hakkında bilinmesi gereken her şeyi ifşa ederdi. Sabotajcı bu fırsattan yararlanıp Bell’i tartacak, onu nasıl öldüreceğine karar verecekti.</p>

    <p>Isaac Bell’in yataklı kompartımanının ön kısmında, eğimli aynaları, nikel armatürü ve büyük mermer lavaboları oları bir banyo vardı. Oda iki tane koltuk alacak kadar büyüktü. Tren, Wasatch Sıradağlarına doğru Weber Nehri boyunca hızla yol alırken ortada, saksının içindeki palmiye de trenin ritmiyle sallanıyordu.</p>

    <p>Bell akşam yemeği için giyinmeden önce tıraş oldu. Her ne kadar kendi özel banyosu ve odası varsa da, yolculuğu sırasında ortak alanlarda bulunmayı tercih ederdi. Böyle ortamlar, tıpkı kadınların bulunmadığı spor salonlarının soyunma odalarında ve özel kulüplerde olduğu gibi, erkek leri böbürlenmeye yöneltirdi. Böbürlenen erkeklerde yabancılarla konuşurken bir şey gizlemezler, bu sohbetlerin sonunda mutlaka işe yarayacak bir iki bilgi öğrenmiş olurdu. Nitekim, Bell, Wootz marka çelik usturasıyla yanağını kazırken, Chicago’lu bir mezbaha sahibi olan neşeli tombul adam purosunu ağzından çekip, “Vagon görevlisinin söylediğine göre Ogden’de Senatör Charles Kincaid trene binmiş,” dedi.</p>

    <p>“O ‘Kahraman Mühendis’ mi?” diye sordu başka bir deri koltukta oturmakta olan iyi giyimli satış temsilcisi. “Onun elini sıkmak isterim.”</p>

    <p>“Bunun için restoran vagonuna gidip yanma yaklaşman yeter.”</p>

    <p>“O senatörlerin davranışı hiç belli olmuyor,” dedi satış temsilcisi. “Kongre üyeleri ve valiler kendilerine uzatılan her eli sıkarlar, ama senatörler bazen çok kasıntı olabiliyorlar.”</p>

    <p>“İşte atanmışla seçilmiş arasındaki fark.”</p>

    <p>“Son saniyede trene atlayan o uzun boylu adam mı?” diye sordu Bell aynadan diğerlerine bakarak.</p>

    <p>Chicago’lu tombul adam o sırada gazete okuduğunu ve bunu fark etmediğini söyledi.</p>

    <p>Ama satış temsilcisi görmüştü. “Kaçak yolcu bir serseri gibi atladı trene.”</p>

    <p>“Çok iyi giyimli bir serseri,” dedi Bell. Chicago’lu ve satış temsilcisi güldüler.</p>

    <p>“İyi benzetme,” dedi Chicago’lu kıkırdayarak. “İyi giyimli berduş. Sen ne işle uğraşırsın evlat?”</p>

    <p>“Sigortacıyım” dedi Bell. Aynadan satış temsilcisine baktı. “Son saniyede trene atlayan kişi Senatör Kincaid miydi?”</p>

    <p>“Olabilir,” dedi satış temsilcisi. “Yakından görmedim. O sırada vagonun önünde oturan biriyle konuşuyordum, kondüktör de görüşümü engelliyordu. Ama bir senatör için treni bekletmezler mi?”</p>

    <p>“Öyle olması lazım,” dedi mezbaha sahibi olan adam. Ağır gövdesini koltuktan kaldırıp purosunu söndürdü ve, “Hoşça kalın arkadaşlar,” dedi. “Ben geniş pencereli vagona gidiyorum. Bir kadeh içki isteyen varsa buyursun, ben ısmarlayacağım.”</p>

    <p>Bell kendi kompartımanına gitti.</p>

    <p>Trene son anda atlayan her kimse, Bell geniş pencereli vagona varana kadar gözden kaybolmuştu, bu da normaldi, çünkü trenin tamamı özel kompartımanlardan oluşuyordu. Ortak alanlar sadece restoran ve geniş pencereli vagonlardı. Restoran vagonunda akşam yemeği için sofraları kuran garsonlardan başka kimse yoktu; geniş pencereli vagonda sigara içen yolculardan hiçbiri, Bell’in uzaktan gördüğü iyi giyimli adama benzemiyordu. Kereste işçisinin yaptığı resimdeki tipe benzer kimse de yoktu.</p>

    <p>Bell, zile basıp vagon görevlisini çağırdı. Gelen orta yaşlı zenci, kölelik düzeni sırasında doğmuş, yetişkin olana kadar da bu dönemi yaşamış olmalıydı. “Adın nedir?” diye sordu Bell. Pulman görevlilerine hep onların patronu George Pullman’ı anarak “George” diyesi geliyordu.</p>

    <p>“Jonathan efendim.”</p>

    <p>Bell, adamın avucuna on dolarlık altın bir sikke tutuşturdu. “Jonathan, şu resme bir bakar mısın? Bu adamı trende gördün mü?”</p>

    <p>Jonathan resmi inceledi.</p>

    <p>Aniden, batı yönüne gitmekte olan bir ekspres tren, pencerelerden kayar gibi geçti; iki trenin hızı yüz seksen kilometreyi bulurken gümbürtüyle birlikte trenin rüzgârı ve buharı da hissedildi. Osgood Hennessy, Omaha Yolu’nun büyük bir kısmına çift yönlü hat döşemişti; böylece tali hatlarda yol vermek için beklemek gerekmiyordu.</p>

    <p>“Hayır efendim,” dedi görevli başını iki yana sallayarak. “Resimdekine benzeyen kimseyi görmedim.”</p>

    <p>“Bir de buna bak,” dedi Bell, görevliye sakallı olan resmi göstererek. Cevap yine aynıydı. Bell hayal kırıklığına uğradı, ama şaşırmamıştı. Overland Limited, ahırdaki kanun kaçağı öldürüldüğünden beri Ogden’den doğuya giden yüz elli trenden sadece bir tanesiydi. Tabii, bu seferlerden çok azının, Sabotajcı’nın gönderdiği notta hedefi olduğunu belirttiği New York’la bağlantısı vardı.</p>

    <p>“Teşekkür ederim Jonathan.” Bell görevliye kartını verdi. “Lütfen, kondüktöre en kısa zamanda beni aramasını söyler misin?”</p>

    <p>Beş dakika sonra kondüktör kapıyı tıklattı. Bell, adamı içeri alıp adının Bill Kux olduğunu öğrendikten sonra, ona, biri sakallı, diğeri sakalsız iki resim gösterdi.</p>

    <p>“Ogden’de bu resimdekilerden birine benzeyen biri trene bindi mi?”</p>

    <p>Kondüktör her iki resmi de dikkatle inceledi, hava kararmaya başladığı için, resimleri lambaya doğru yaklaştırıp bir kez daha baktı. O sırada Bell de adamın tepkisini ölçmek için yüzüne bakıyordu. Trenin güvenliğinden ve bütün yolcuların biletlerini kontrol etmekten sorumlu olan kondüktörler, hafızaları kuvvetli ve iyi gözlemci olurlardı. “Hayır efendim. Gördüğümü sanmıyorum... Ama şu resimdeki tanıdık geliyor.”</p>

    <p>“Bu adamı gördün mü?”</p>

    <p>“Bilemiyorum... ama yüzü tanıdık.” Çenesini ovuştururken birden parmaklarını şıklattı. “Neden tanıdık geldiğini anladım. Onu sinema filminde gördüm.”</p>

    <p>Bell resimleri geri aldı. “Ama resimdekilere benzeyen hiç kimse Ogden’de trene binmedi, öyle mi?”</p>

    <p>“Hayır efendim binmedi.” Kondüktör güldü. “O filmi hatırlayana kadar bir anlam veremedim. Bu adamın kime benzediğini biliyorsunuz, değil mi? Aktör Broncho Bill Anderson. Benzemiyor mu?”</p>

    <p>“Trene son anda binen kişi kimdi?”</p>

    <p>Kondüktör gülümsedi. “İşte buna ‘tesadüf derim.”</p>

    <p>“Ne demek istiyorsun?”</p>

    <p>“Vagon görevlisi, bana kartınızı verdiğinde ben de zaten sizin kompartımanınıza geliyordum. Kimliğini sorduğunuz kişi, sizi yemekten sonra Yargıç Congdon’un kompartımanında poker oynamaya davet ediyor.”</p>

    <p>“Kim bu adam?”</p>

    <p>“Senatör Charles Kincaid!”</p>

    <p><span>&nbsp;</span></p>
  </div>
</body>
</html>
