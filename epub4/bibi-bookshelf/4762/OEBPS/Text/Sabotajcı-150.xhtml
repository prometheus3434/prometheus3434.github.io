<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">59</h1>
  </div>

  <div>
    <p>Şiddetli kar yağışına rağmen, 1908 kış sezonunun en önemli düğününe gelen davetlileri seyretmek için Otuz Yedinci Sokak’la Park Avenue’nin kesiştiği noktadaki konağın önünde büyük bir kalabalık toplanmıştı. New York’un köklü ailelerinden birinin oğlu demiryolu imparatorunun kızıyla evleniyordu. Karla kaplı kaldırıma geçip konağın merdivenlerine çıkmaya hazırlanan güzel çifti görenler; altın sarısı bıyığı olan, uzun boylu ve çok yakışıklı damadın, yanındaki güzel gelinin buzda kaymasın diye kolunu tuttuğunu zannederdi. Oysa doğru olan bunun tam tersiydi, ama kimse Isaac Bell’in Marion Morgan’a, “Destek alacağı kuvvetli bir kadın varken bastonu kim ister?” dediğini duymamıştı tabii.</p>

    <p>“Ciğeri delindikten sonra iyileşmeye çalışan bir dedektif.”</p>

    <p>“Biraz delindi, o kadar. Yoksa şimdi burada olamazdım.”</p>

    <p>“...kan kaybından, enfeksiyondan ve zatürreeden neredeyse ölecek olan adam.”</p>

    <p>“O kameraman beni çekecek olursa, onu vururum.”</p>

    <p>“Merak etme. Kamerayı sana yönelttiği anda işten atılacağını söyledim. Yüzük yanında mı?”</p>

    <p>“Yelek cebimde.”</p>

    <p>“Sıkı tutun sevgilim, merdivenlere geldik.”</p>

    <p>Nihayet kapıdan girdiler, ama çok yorulan Bell’in rengi kaçmıştı. Uşaklar onları içeri aldılar. Marion fuayeyi ve ana merdivenleri süsleyen çiçeklere hayran kaldı. “Bezelye çiçekleri, güller ve kiraz çiçekleri. Bunları nereden bulmuşlar?”</p>

    <p>“Gelinin babasının demiryolunun geçtiği ve ilkbaharın yaşandığı herhangi bir yerden.”</p>

    <p>Gelinin babası onları karşılamak için telaşla geldi. Osgood Hennessy yakasında gül olan inci grisi bir ceket giymişti. Bell tanıdık bir yüz gördüğüne sevindi, ama yanında Bayan Comden olmayınca yaşlı adamın biraz şaşkın göründüğünü düşündü. “Marion, San Francisco’dan buraya kadar gelmenize çok sevindim. Isaac, sen de iyileşmiş ve kuvvetli görünüyorsun.”</p>

    <p>“Sağdıç olmadan evlenmek ipsiz idam edilmeye benzer.”</p>

    <p>Marion, “Gelin adayı heyecanlı mı?” diye sordu.</p>

    <p>“Lillian mı heyecanlanacak? Bugüne kadar kovulduğu o süslü okullardan gelen on yedi nedimesi var; zaten kızımın damarlarından buzlu su akar.” Hennessy’nin yüzü gururla ışıldıyordu. “New York bugüne kadar böylesine güzel bir gelin görmedi. Görünce bana inanacaksınız,” Başını çevirip J. P. Morgan’a soğuk bir selam verdi.</p>

    <p>Bell, Marion’un kulağına eğilip, “Eğer düğünü New York’ta yaparsak bu rekor kırılmış olacak,” diye fısıldadı.</p>

    <p>“Ne diyor?” dedi Hennessy, Marion’un omzuna bir şaplak atarak.</p>

    <p>“Gidip de damadı bir göreyim diyordum. Marion’u size emanet edebilir miyim. Bay Hennessy?”</p>

    <p>“Sevinirim,” dedi Hennessy. “Gel canım. Uşak, bana evlilik yemini edilene kadar şampanya içilmeyeceğini söyledi, ama ben şişelerin nerede olduğunu biliyorum “</p>

    <p>“Önce Lillian’ı görebilir miyim?”</p>

    <p>Hennessy eliyle üst katı işaret etti. Marion kapıyı tıklatınca içeriden tiz çığlıklar ve kıkırdama sesleri geldi. Üç kız, onu Lillian’ın makyaj masasına götürdü; burada da birçok kız vardı. Marion, kızlardan birkaç yaş daha büyük olduğu için ondan çekindiklerini fark edip güldü.</p>

    <p>Lillian hemen kalkıp ona sarıldı. “Rujum fazla mı kaçmış?”</p>

    <p>“Evet.”</p>

    <p>“Emin inisin?”</p>

    <p>“Gelin odasına gideceksin, geneleve değil.”</p>

    <p>Lillian’ın okul arkadaşları gülmekten kırılıyorlardı. Lillian, onlara gitmelerini söyledi.</p>

    <p>Bir süre yalnız kaldılar. “Çok mutlu görünüyorsun,” dedi Marion.</p>

    <p>“Mutluyum. Ama biraz da heyecanlıyım... bu gece... daha sonrası...”</p>

    <p>Marion, onun elini tuttu. “Archie kadınları gerçekten seven nadir erkeklerden biridir. Senin arzuladığın gibi bir adam olacaktır”</p>

    <p>“Emin misin?”</p>

    <p>“Onun gibileri tanırım.”</p>

    <p>Bell, Archie Abbott’u yaldız kaplı resepsiyon odasında annesiyle otururken buldu. Bell bu güzel ve asil görünüşlü kadını üniversite yıllarından beri tanırdı. Kadın, onu yanağından öpüp babasını sordu. Sonra bir akrabasını karşılamak için odadan süzülerek çıktı. Bell, oğlunun gelin seçiminden memnun olduğunu fark etti.</p>

    <p>“Bunun için Hennessy’ye teşekkür borçluyum. Annemin süngüsünü düşürdü. Tabii, annem bu konağı çok abartılı buluyor; bana, ‘Bay</p>

    <p>Hennessy’nin çok hoş bir yontulmamışlığı var,’ dedi. Üstelik bunu söylediğinde daha Hennessy bize Altmış Dördüncü Sokak’ta, annem için özel dairesi olacak bir ev yaptırdığını açıklamamıştı.”</p>

    <p>“O halde seni iki defa tebrik ederim.”</p>

    <p>“Başlamışken üçlü tebrik olsun. New York’taki her banker bize bir düğün hediyesi gönderdi... Olur şey değil, şu kapıdan girene bak.”</p>

    <p>Uzun, sırım gibi vücuduyla Teksas Walt Hatfield önüne çıkan şehir züppelerine ters bakışlar atarak salonun karşı ucundan onlara doğru yürüyordu. Gözleri; yaldızlı tavan, duvardaki yağlıboya tablolar ve çizmelerinin altındaki halı arasında gidip geliyordu. “Tebrikler Archie. İyi vole vurmuşsun. Selam Isaac. Çok iyi görünüyorsun.”</p>

    <p>“Sağdıçlar öyle olmalıdır.”</p>

    <p>Hatfield New York sosyetesinin önde gelen isimlerine baktı. “Hennessy’nin uşağı, bana, piknik sofrasına gelmiş bir çıngıraklıyılanmışım gibi baktı.”</p>

    <p>“Ona ne yaptın?”</p>

    <p>“Beni hemen sizlere getirmezse kafa derisini yüzeceğimi söyledim. Isaac konuşmamız lazım.”</p>

    <p>Bell, onun yanına gelip sesini alçaktı. “Cesedi buldunuz mu?”</p>

    <p>Hatfield başını iki yana salladı. “Aramadığımız yer kalmadı. Büyük ihtimalle onun tabancasına ait olan bir omuz kılıfı bulduk. Bir de içinde bıçak kılıfı olan tek çizme, ama ceset yok. Çocuklar, sırtlanların yemiş olabileceğini düşünüyorlar.”</p>

    <p>“Buna inanmam,” dedi Bell.</p>

    <p>“Ben de. Leşçi hayvanlar geride mutlaka bir şey bırakırlar... bir ayak veya bir kol. Ama tazılarımız hiçbir şey bulamadı. Üç aydan beri arıyoruz.”</p>

    <p>Bell karşılık vermedi. O anda yüzüne sıcak bir gülümseme yayılıverdi, ama bunun nedeni odanın karşısında Marion’u görmesiydi.</p>

    <p>“Her şey kalın bir kar örtüsü alımda...” diye devam ediyordu Teksas Walt.</p>

    <p>Bell hâlâ bir şey söylemiş değildi.</p>

    <p>“Çocuklara sorarım, diye söz verdim. Aramayı ne zaman bırakalım?”</p>

    <p>Bell, bir elini Teksas Walt’in diğerini Abbott’un omzuna koydu, ikisinin de gözlerinin içine baktıktan sonra duyacaklarını tahmin ettikleri şeyi söyledi. “Hiçbir zaman.”</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>

    <p><span>&nbsp;</span></p>
  </div>
</body>
</html>
