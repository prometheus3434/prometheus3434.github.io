<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">26</h1>
  </div>

  <div>
    <p>Follies orkestrası aniden çalmayı bıraktı. Tiyatroyu ürpertici bir sessizlik kapladı. Derken, sac çatının üstüne yağan moloz parçalarından, yüzlerce trampet çalınıyormuş gibi bir gürültü çıktı. Gökten cam parçaları yağmaya başlayınca tiyatroda bulunan herkes -seyirciler, sahne görevlileri ve koro kızlarıçığlığı bastı.</p>

    <p>Isaac Bell ve Archie Abbott aynı anda yerlerinden fırlayıp yağmur tentesiyle kaplı dış merdivenleri koşarak dama çıktılar. Jersey yönünde, gökyüzünü kızıl bir aydınlık kaplamıştı.</p>

    <p>“Patlayıcı iskelesi,” dedi Bell büyük bir üzüntüyle. “Hemen oraya gitmeliyiz.”</p>

    <p>“Şuraya bak,” dedi Archie merdivenlerden inerlerken. “Her yerde kırık camlar var.”</p>

    <p>O sokakta bulunan her binanın camları kırılmıştı. Kırk Dördüncü Sokak baştan aşağıya kırık cam parçalarıyla doluydu. Broadway’i dolduran panik içindeki kalabalığı arkalarında bırakıp batıya, nehre doğru koştular. Sekizinci ve Dokuzuncu sokaklarla ve Cehennem Mutfağı denilen gecekondu semtini geçerken insanlar korku içinde evlerinden dışarı fırlayıp “ne oldu,” diye bağırıyorlardı.</p>

    <p>İki dedektif Onuncu Sokak’ı da kat ettikten sonra, New York Central Demiryolu Hattı üstünden geçip, itfaiye araçları ve panik halindeki atların arasından On Birinci Sokak’a doğru koştu. Suya yaklaştıkça daha fazla kırık pencere görüyorlardı. Bir polis memuru iskelelere doğru gitmelerine engel olmak istedi. Rozetlerini gösterip yollarına devam ettiler.</p>

    <p>“Yangın söndürme gemisi!” diye bağırdı Bell.</p>

    <p>New York Belediyesi’ne ait bir yangın söndürme gemisi seksen dört numaralı iskeleden kalkmak üzereydi. Bell ve Archie koşup gemiye atladılar.</p>

    <p>“Van Dorn dedektifleri,” diyerek tanıttılar kendilerini hayretle onlara bakan tayfaya. “Hemen Jersey’ye gitmeliyiz.”</p>

    <p>“Yanlış gemiye bindiniz. Şehir merkezindeki iskelelere su püskürtme görevi aldık.”</p>

    <p>Gemiye neden bu talimatın verildiği bir süre sonra belli oldu. Nehrin karşısında, Jersey iskelelerinden göğe doğru alevler yükseliyordu. Yağmur kesilince rüzgâr yön değiştirip batıdan esmeye başlamış, kıvılcımlar karşıdaki Manhattan iskelelerine doğru savruluyordu. Bu nedenle, yangın söndürme gemisi, Jersey’deki yangının söndürülmesine yardım etmek yerine, Manhattan’daki iskeleleri ıslatıp, çatıların ve iskeleye bağlı ahşap teknelerin alev almaması için çalışacaktı.</p>

    <p>“Adam bir dâhi,” dedi Bell. “Hakkını vermem gerek.”</p>

    <p>“Suç dünyasının Napolyon’u,” dedi Archie. “Karşımızda müthiş zeki bir cani var.”</p>

    <p>Bell o sırada Yirmi Üçüncü Sokak’taki Lackawanna Feribot Terminalinde, New York Polis Teşkilatı’na ait bir işkampavya gördü. “Bizi oraya götürsene!”</p>

    <p>New York polisleri, onlan nehrin karşısına geçirmeye razı oldular. Yolda yelkenleri kömürleşmiş, hasarlı teknelerin yanından geçtiler. Bazıları kontrolsüz sürükleniyorlardı. Bazılarının mürettebatı, onları kıyıya götürebilecek kadar onarım yapmaya çalışıyordu. Bir Jersey Central Demiryolu feribotu, üstyapısı kararmış, pencereleri parçalanmış halde Manhattan’a doğru ilerliyordu.</p>

    <p>‘”Eddie Edwards orada işte!’’</p>

    <p>Edwards’in beyaz saçları alazlanıp siyahlaşmıştı; isle kararan yüzünde ancak gözleri görünüyordu, ama yara almamıştı.</p>

    <p>“İyi ki telefon etmişsin Isaac. Makineliyi tam zamanında yerleştirdiğimiz için o alçakları durdurabildik.”</p>

    <p>“Durdurdunuz mu? Sen ne diyorsun?”</p>

    <p>“Patlayıcı iskelesini havaya uçuramadılar.” Edwards yoğun duman içindeki bir yeri işaret etti. “Dinamit trenine bir şey olmadı”</p>

    <p>Bell, dumanların arasında dizili vagonları gördü. Beş vagon, önceki gece Jersey’den ayrılırken bıraktığı gibi duruyordu.</p>

    <p>“Peki, neyi havaya uçurdular? Patlamayı Manhattan’da hissettik. Şehirdeki bütün camlar parçalandı.”</p>

    <p>“Kendi kendilerini uçurdular. Vickers sayesinde.”</p>

    <p>Edwards, onlara makineli tüfek ateşiyle buharlı şilebi nasıl iskeleden uzaklaştırdıklarını anlattı.</p>

    <p>“Şilep yön değiştirip bir uskunanın ardından gitti. Daha önce bu iki tekneyi yan yanayken görmüştük. Sanırım şilebin mürettebatı uskunaya geçmişti. Aşağılık katiller, dümeni kilitleyip şilebi doğruca iskeleye yönlendirmiş olmalılar.”</p>

    <p>“Dinamiti siz mi ateşlediniz?”</p>

    <p>“Sanmıyorum. Bizim ateşimizle kaptan köşkü paramparça oldu, ama tekne infilak etmedi. Yönü yüz seksen derece değişti ve iskeleden uzaklaştı. Aradan dört beş dakika geçtikten sonra dinamit infilak etti. Vickers’ın başındaki adamlardan biri şilebin uskunaya çarptığını görür gibi olmuş. Uşkuna yelkenlerinin alev aldığım hepimiz gördük.”</p>

    <p>“Dinamiti darbeyle patlatmak imkânsız gibi bir şeydir,” dedi Bell. “Bir çeşit tetik düzeneği yapmış olmalılar... Sen ne dersin Eddie? Sence Southern Pacific buharlı şilebini nasıl ele geçirmiş olabilirler?”</p>

    <p>“Tahminimce,” dedi Edwards. “Nehrin yukarı kısmında şilebe pusu kurdular, McColleen’i öldürüp bütün mürettebatı nehre attılar.”</p>

    <p>“Cesetlerini bulmalıyız,” dedi Bell kederli bir sesle. “Archie nehrin iki yanındaki polislere haber ver. Jersey, Hoboken, Weehawken, New York, Brooklyn, Staten Adası. Van Dom Şirketi kıyıya vuran her cesedi teslim almak istiyor. Adamımızın ve her şeyden habersiz şilep kaptanının cenaze masraflarını ben karşılayacağım. Sabotajcı hesabına çalışan canilerin kimliklerini belirlememiz gerekiyor.”</p>

    <p>Şafak sökerken limanın her iki yanındaki tahribat ortaya çıktı. Altı tane olan Communipaw iskelesi artık beş taneydi. Altıncısı su kesimine kadar yanıp kül olmuş, geriye kömür halinde sütunlarıyla yarıya kadar suya batmış yük vagonları kalmıştı. Jersey Central Terminali’nin nehre bakan yanında bütün pencereler parçalanmış, çatısının yarısı uçmuştu. İskeleye bağlı bir feribot yan yatmış, kontrolsüz kalıp ona çarpan bir çatananın pruvası feribotun gövdesi içine saplanmıştı. İskelelerin yanındaki gemilerin direkleri paramparça olmuş, civardaki barakaların sac çatıları ve duvarları dört bir yana saçılmıştı. Uçan cam parçaları ve molozların yaraladığı demiryolu işçileri, yüzlerinde sargılarla istasyonlarda dolaşıyorlardı. Korku içindeki gecekondu sakinleri eşyalarını sırtlamış, enkaz alanından ayrılıyorlardı.</p>

    <p>O sabah Bell’in gördüğü en şaşırtıcı manzara, sudayken havaya uçmuş olan ahşap bir uskunanın, kıç kısmının rayların üstüne konmuş haliydi.</p>

    <p>Hudson Nehri’nin karşısından gelen haberlere göre Manhattan’da binlerce pencere parçalanmış, caddeler cam kınklarıyla doluydu.</p>

    <p>Archie dirseğiyle Bell’i dürttü.</p>

    <p>“Patron geliyor.”</p>

    <p>Alçak kabinli bir New York emniyeti işkampavyası, bulundukları yere yaklaşıyordu. Joesph Van Dom kolunun arasına sıkıştırdığı bir gazeteyle teknenin önünde duruyordu.</p>

    <p>Bell doğruca o tarafa yürüdü.</p>

    <p>“İstifamı verme zamanı geldi.”</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>

    <p>&nbsp;</p>
  </div>
</body>
</html>
