<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">40</h1>
  </div>

  <div>
    <p>“Babacığım, Sevgili Babacığım, artık evimize dönelim ,”</p>
  </div>

  <div>
    <p>diyordu şarkıyı söyleyen Ventura County Yeşilay Derneği Korosu’ndaki altmış şarkıcı.</p>

    <p>James Dashwood boynunu uzatıp, omuzları çökük nalbant Jim Higgins’i görebilmek ümidiyle etrafına bakındı. Higgins, Sabotajci’nın taslak resmini görür görmez kaçmış, bir daha ortalıkta görünmemişti. Isaac Bell nalbandın, Yeşilay Derneği toplantısında bir daha içki içmeyeceğine dair yemin ettiğine inanıyordu. Bu toplantı ise tarım kasabası olan Oxnard’da bir sirk barındıracak kadar büyük bir çadırda yapılmaktaydı.</p>

    <p>Dashwood o ana kadar bunun gibi altı toplantıya katılmış olduğu için nasıl davranacağını biliyordu. Gülümseyerek kızlarını dürtüp onu gösteren annelerin arasından çabucak sıyrıldı. İçkiyi bırakma yemini edilen toplantılarda kadınların sayısı erkeklerden fazla olurdu. Az sayıda erkek arasında da Dashwood kadar genç, temiz ve eli yüzü düzgün olan pek yoktu. Daha çok, yanında oturan paltosu yamalı ve kenarları sarkık şapkalı adam gibi sırf yağmurdan kaçmak için oraya gelenler vardı.</p>

    <p>Koro nihayet şarkıyı bitirdi. Teşrifatçılar asetilenle ışıklandırılan bir projeksiyon makinesi getirdiler. Bunun ışığı çadırın öbür tarafındaki bir ekranı aydınlattı. Bütün gözler o tarafa çevrildi. Bir gösteri başlayacağa benziyordu.</p>

    <p>Sıradaki konuşmacı ateşli bir metodistti.</p>

    <p>“Kırmızı burunlu ayyaşlar bizi hayalperest olmakla suçluyorlar!” diye gürledi. “Ama dünyanın hiçbir yerinde sarhoş edici içkilerin bulunmaması gerektiğini iddia etmek bizi hayalperest yapmaz. Biz tehlikeli bir deney yapıyor değiliz. İçki içmeme yemini etmek yeni bir şey değildir. Asıl tehlike içki içerek yaşamaya çalışmaktır.”</p>

    <p>Eliyle projeksiyon makinesini işaret etti.</p>

    <p>“Gelişmiş bir mikroskop ve bu projeksiyon makinesi yardımıyla sizlere damıtılmış ispirtoyla kafa çekmenin zehir içmekle aynı şey olduğunu göstereceğim. Bunu içmekle kendi vücudunuzu zehirlersiniz. Ekranı seyredin baylar ve bayanlar. Bu mikroskobun altına kilise kuyusundan alınmış suyla dolu bardağı koyup, projeksiyonla ekranda gösteriyorum “</p>

    <p>Suyun içi yüzen mikroplarla doluydu.</p>

    <p>Konuşmacı bir göz damlasını havaya kaldırıp gösterdikten sonra, bunu, bir viski şişesi içine sokup içine kahverengi sıvı çekti.</p>

    <p>“Şimdi bu suyun içine bir damla viski damlatacağım. Sadece tek bir damla.”</p>

    <p>O bir damla viski, mercek altında tıpkı bir havuzu kirleten çamur gibi göründü. Suyu bir anda kahverengi bir bulut sardı. Mikroplar panik halinde yüzerek bardağın kenarlarına kaçıştılar. Ama kurtuluş yoktu. Bükülerek, kıvrılarak debelendikten sonra hepsi hareketsiz kaldı ve öldü. Dashwood’un yanında oturan pejmürde adam titredi.</p>

    <p>“Şu kımıl kımıl solucanlara bak,” dedi. “Bir daha içinde viski olmayan su içmeyeceğim.”</p>

    <p>Dashwood ön taraflarda oturan siyah paltolu, iriyan bir adam gördü ve ona doğru yürüdü.</p>

    <p>“Kim öne çıkacak?” diye seslendi konuşmacı. “Kim sertifikayı imzalayıp bir daha ağzına içki koymayacağına yemin edecek?”</p>

    <p>İyice yaklaştığı zaman Daswood, o adamın .Tim Higgins olmadığını anladı. Ama o anda konuşmacının yardımcılarına çok yaklaşmıştı. Güzel genç kızlar birden etrafını sarıp ona dolmakalemler ve boş sertifika kâğıtları uzattılar.</p>

    <p>“İki telgraf daha geldi Bay Bell,” dedi T. J. Meadows. “Kolunuz nasıl bu sabah?”</p>

    <p>“Bomba gibi.”</p>

    <p>Birinci mesaj; Bell’in, Kincaid’in neden West Point Askeri Akademisinden erken ayrıldığı sorusunun yanıtıydı. ABD Kara Kuvvetleri kayıtlarına gayriresmi erişimi olan Van Dorn Washington ofisi raporunda Kincaid’in eğitimini West Virginia Üniversitesinde sürdürmek için kendi isteğiyle ayrıldığını bildirmişti. Onun uygunsuz davrandığına ya da kovulduğuna dair hiçbir kayıt yoktu. Soruşturmayı yapan ajanın yorumuna göre, içsavaş öncesinde mühendislik eğitimi veren tek kaynak olan askeri akademi artık sivil mühendislik okullarının çok gerisindeydi.</p>

    <p>Franklin Mower^nin asistanı Eric Soares hakkında bilgileri. içeren ikinci mesaj Bell’in ilgisini daha çok çekti. Biraz derin bir soruşturma Soares’in Kansas’ta Mowery’nin desteklediği yetimhaneden kaçmış olduğunu ortaya çıkarmıştı. Birkaç yıl sonra Soares bir ıslahevinde bulunmuştu. Mowery, onun sorumluluğunu şahsen üstlenerek, eğitimindeki eksiklikleri özel öğretmenler tutarak kapatmış, sonra da onu Cornell’dekı mühendislik okuluna yerleştirmişti. Bu da onların amca yeğen ilişkisini açıklıyor, diye düşündü Bell.</p>

    <p>Bell öğleden sonra yaşlı mühendisi ziyaret etti. Soares her gün olduğu gibi, köprü ayaklarında sürdürülen çalışmalara nezaret etmek için nehir tarafındaydı. Mowery. Hennessy’nin özel trenindeki bir kompartımanı ofis haline getirmişti. Bell’i görünce şaşırdı.</p>

    <p>“Hastanede olursun sanıyordum. Kolunu askıya bile almamışsın.”</p>

    <p>“Askı daha çok canımı yakıyor.”</p>

    <p>“Seni vuran adamı yakaladılar mı?”</p>

    <p>“Henüz yakalanmadı. Bay Mowery, size bir soru sorabilir miyim?”</p>

    <p>“Elbette.”</p>

    <p>“Soruşturmamızın ne kadar geniş kapsamlı olduğunu tahmin edebilirsiniz. Bu nedenle, sorum biraz kişisel olursa, lütfen beni bağışlayın.”</p>

    <p>“Sakıncası yok Bay Bell. Aynı saftayız. Ben inşa ediyorum, siz de o cani bunu yıkmasın diye çalışıyorsunuz.”</p>

    <p>“Asistanınızın geçmişi beni kaygılandırıyor,” dedi Bell, hiç lafı gevelemeden.</p>

    <p>Mowery, piposunu ağzından çıkarıp öfkeli gözlerle ona baktı.</p>

    <p>“Eric’e yardım etmeye karar verdiğimde, on beş yaşında bir çocuktu ve sokaklarda yaşıyordu. İyi niyetli insanlar, onun, beni bayıltıp cebimdeki parayı çalacak biri olduğunu söyleyerek uyarmışlardı. Onlara da size şimdi söyleyeceğim şeyi söyledim: Suçlu sınıf diye bir şey olduğuna inanmıyorum.”</p>

    <p>“Suçlu sınıf diye bir şeyin olmadığı konusunda sizinle hemfikirim,” dedi Bell. “Ama ben suçlu tipini iyi tanırım.”</p>

    <p>“Eric diplomasını hakkıyla kazandı,” dedi Mowery. “Benim tavsiyemle girdiği işlerde hiç beni mahcup etmedi. Union Pier ve Caisson’dakiler onun çalışmalarından çok memnundurlar. Hatta, bu iş bitince gelip onların şirketinde çalışması için teklifte bile bulundular. Bana kalırsa, bu genç adam mesleğinde epey yükselmiş sayılır, ne dersin?”</p>

    <p>“Eğer, Union Pier ve Caisson’da çalışmaya giderse onu çok özlersiniz... “</p>

    <p>“Ona kariyerinde başarılar dilerim. Bana gelince, ben yine sallanan koltuğuma dönmek istiyorum. Hennessy’nin temposuna uyamayacak kadar yaşlıyım. Ona bir iyilik yaptım. İyi ki de yapmışım. Çok güzel bir köprü inşa ettik. Osgood Hennessy, ben, Eric Soares.”</p>

    <p>“Tuhaf bir şey var ama,” dedi Bell. “Geçenlerde polis şefi Jethro Watt’ın eski bir deyişi tekrarladığını duydum: ‘Southern Pacific için imkânsız diye bir şey yoktur.’”</p>

    <p>“Bundan daha gerçekçi ifade edilemez, İşte, bu yüzden de Southern Pacific için çalışmak daha çok gençlere göre bir iş.”</p>

    <p>“Jethro her şeyi şirketin yaptığını anlatmak istiyordu. Kendi motorlarını, kendi tünellerini, kendi köprülerini...”</p>

    <p>“Bununla ünlüdürler.”</p>

    <p>“O halde köprünüzün ayaklarını suya batırma işini neden Union Pier ve Caisson’a verdiler?”</p>

    <p>“Nehirde köprü ayağı çalışması uzmanlık gerektiren bir alandır. Özellikle de, burada karşımıza çıkan değişken koşullar söz konusu olunca. Union bu piyasanın en iyisidir. Mississippi Nehri’nde mükemmel işler yaptılar. Mississippi Nehri’nde köprü ayağı dikebiliyorsan, başka her yerde yapab ilirsin.”</p>

    <p>“İşin bu şirkete verilmesini siz mi istediniz?”</p>

    <p>Mowery duraksadı.</p>

    <p>“Şimdi siz sorunca düşünüyorum da...” dedi bir süre sonra. “Bu pek doğru sayılmaz. İlk başta bunu kendi şirketimizin yapmasını istiyordum. Ama sonra, buradaki jeolojinin karmaşık olması nedeniyle, çalışmanın Union’a verilmesi daha akıllıca olur, diye tavsiye edildi... size dün gece açıklamıştım. Cascade Kanyonu Nehri’nin dibi bizi oldukça zorladı. Şu dağları aşmaktan bile daha zor oldu.”</p>

    <p>“Union’u Eric mi tavsiye etti?”</p>

    <p>“Tabii. Onu alan etüdü yapsın diye önden göndermiştim. Nehir yatağını ve Union Şirketi’ni iyi tanıyordu. Neden bütün bu soruları soruyorsun?”</p>

    <p>Bell, yaşlı mühendisin gözlerine baktı. “Dün gece ziyafetten döndükten sonra Bay Hennessy’nin vagonundayken çok endişeli görünüyordunuz. Ondan önce de, birlikte otelin verandasındayken köprü ayaklarına uzun uzun bakmıştınız.”</p>

    <p>Mowery başını yana çevirdi. “Gözünden hiçbir şey kaçmıyor, değil mi Bay Bell? Ayakların etrafındaki suyun akışı hoşuma gitmedi. Nedenini tam anlamış değilim -hâlâ da çıkaramıyorumama bana olması gerektiğinden farklı geldi.”</p>

    <p>“Bir terslik olduğunu mu hissediyorsunuz?”</p>

    <p>“Belki de,” dedi Mowery isteksizce.</p>

    <p>“Galiba bu bakımdan benim gibisiniz.”</p>

    <p>“Nasıl?”</p>

    <p>“Elimdeki veriler yetersiz kalınca, içgüdüme güvenmek zorunda kalırım. Örneğin, dün gece beni vuran adam, pekâlâ Preston Whiteway’in kafasına bir tane vurup cüzdanını çalmak için onu bu trene kadar takip etmiş bir soyguncu olabilir. Onun aranan bir katil olduğunu sanıyorum. Ama, kolay yoldan para kazanmak isteyen biri olmadığını iddia edecek sağlam bir dayanağım yok. Whiteway’in sarhoş olduğu belliydi, zengin görünümü de cebinde yüklü bir para olabileceğini gösteriyordu. Soyguncu kaçtığına göre, elimde bunlardan başka veri yok. Ama içgüdüm o adamın, beni öldürmek üzere gönderilmiş olduğunu, yanlışlıkla Whiteway’ye saldırdığım söylüyor. Bazen içgüdülerimiz bize doğru yolu gösterir... “</p>

    <p>Mowery yine gözünü kaçırmaya kalkışınca, Bell bakışlarıyla onu mıhladı.</p>

    <p>“Sanki Eric’i bir şeyle suçlamak ister gibisin,” diye mırıldandı Mowery.</p>

    <p>“Evet öyle,” dedi Bell.</p>

    <p>Gözlerini yaşlı mühendisten ayırmadan koltuğa oturdu.</p>

    <p>Mowery itiraz edecek gibi oldu. “Bak evlat...”</p>

    <p>Bell’in gözlerinde bir anda beliren karanlık parıltıyı görünce Mowery vazgeçti. Bell, babasından başka kimsenin evladı değildi.</p>

    <p>“Bay Bell...”</p>

    <p>Bell sakin ve ölçülü bir tonda konuşmaya başladı. “Size, mühendislere ihtiyacımız var, dediğim zaman, bana, mühendislere güvenmeye ihtiyacımız var, diye karşılık vermiştiniz. Şimdi de köprü ayakları konusunda sizi endişeli gördüğümü söyleyince bana, Eric’i suçlar gibi konuştuğumu söylüyorsunuz.”</p>

    <p>“Benim Osgood Hennessy’yle konuşmam gerekiyor, izninle Bay Bell.”</p>

    <p>“Ben de size katılayım.”</p>

    <p>“Hayır,” dedi Mowery. “Bu mühendisler arasında bir konuşma olacak. Dedektiflik konusu değil. Sadece veriler, içgüdüler olmayacak.”</p>

    <p>“Onun vagonuna kadar size eşlik edeyim.”</p>

    <p>“Nasıl istersen.”</p>

    <p>Mowery bastonunu alıp zorbela ayağa kalktı. Bell kapıyı açıp, önden yürüdü; vagonlar arasındaki kapıları tutarak onun geçmesine yardım etti. Hennessy lambri kaplı ofisindeydi. Bayan Comden de oradaydı; bir köşede oturmuş kitap okuyordu.</p>

    <p>Bell bir anlığına kapının önünde durdu.</p>

    <p>“Soares nerede?” diye sordu Mowery’ye.</p>

    <p><span>&nbsp;</span></p>
  </div>
</body>
</html>
