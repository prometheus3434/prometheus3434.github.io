<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">30</h1>
  </div>

  <div>
    <p>Güneye giden ve içinde yüzlerce yorgun işçi taşıyan tren; kuzeyden gelen malzeme trenine yol vermek için tali hatta çekilmiş, bekliyordu. Yol izni aldıklarında, 13 Numaralı Tünel’in seksen kilometre güneyinde kalan ve çok geniş bir dönemeç olan Diamond Canyon Loop’a tırmanacaklardı. Tali hat, kanyon duvarı oyularak yapılmış sarp bir yamacın başındaydı ve bulunduğu yerden yukarıdaki virajı dönen tren görünüyordu. Trende bekleyen adamların biraz sonra görecekleri manzara ömür boyu akıllarından çıkmayacaktı.</p>

    <p>Uzun furgonları ve üstü açık yük vagonlarım çeken lokomotif, sekiz çeker tekerleğiyle dağlan kolayca aşan 2-8-0 Consolidation tipiydi. Dönemece saatte altmış kilometre hızla girerken, tekerlekleri birbirine bağlayan düzeneğin hareketleri bulanık bir çizgi halinde görünüyordu. Aşağıda bekleyen trenin sert tahta koltuklarında uyuklamakta olan yorgun işçiler, bu manzaraya ilgi göstermediler, ama başını kaldırıp bakan birkaç kişi tepelerinde dumanını püskürterek uçarcasına giden treni fark etmişti. Hatta birisi, “Sanki gaz kolunu Hennessy kullanıyormuş gibi hızlı gidiyor,” diye yorum yaptı.</p>

    <p>Lokomotif motorunun altındaki savrulmayı önleyen kısa ön tekerlekler. viraja girerken metalik çığlıklar çıkarıyordu. Makinist bu dönemeci avucunun içi gibi bilirdi ve Diamond Canyonün bu kısmında en korktuğu şey, gevşek bir raydan çıkacak metalik cırlama sesiydi. “Bu ses hiç hoşuma gitmiyor,” dedi ateşçisine. Bir şey daha söylemesine veya gaz kolunu çek-mesine fırsat kalmadan, yüz yirmi tonluk lokomotifin öndeki çeker tekerleği gevşek bir rayın üstüne geldi. Ray yüksek sesli bir gürültü çıkararak traversten ayrıklı.</p>

    <p>Onları bir arada tutan bağdan kurtulan raylar birbirinden ayrılınca, dönemecin dış tarafındaki dört çeker tekerlek çelik raydan çıktı ve lokomotif, etrafına, ezik taşlarla parçalanmış tahtalar saçarak saatte altmış kilometre hızla öne fırladı.</p>

    <p>Bu manzara, aşağıdaki trenden seyredenler için, lokomotif aniden uçmaya karar vermiş gibi görünüyordu. Olaydan yıllar sonra bile, buradan sağ kurtulanlar, lokomotifin saniyeler boyunca havada uçtuğuna yemin edeceklerdi. Bunu izleyenlerin bir kısmı Tanrı’nın araya girip, dağdan aşağıya uçan trenin alttaki işçi treninin tam üstüne düşmesini engellediğine inanarak kendilerini dine verdiler. Ne var ki, orada bulunanlardan başlarını kaldırıp bakanların çoğu, bir 2-8-0 Consolidation lokomotifinin elli furgon ve üstü açık yük vagonuyla birlikte uzun, siyah bir kamçı gibi uçurumun kenarından uçtuğunu görmüştü.</p>

    <p>Çoğu gürültüyü hatırlıyordu. Önce bir gök gürültüsü gibi başlamış, sonra sanki bir çığ yuvarlanıyor gibi ses çıkararak devam etmişti. Ardından onlara saatlerce sürmüş gibi gelen, bir süre sonra da işçi treninin üstüne yağan çelik ve tahta parçalarının gürültüsü gelmişti. O korkuyu hiç kimse unutamadı.</p>

    <p>Isaac Bell bir saat sonra olay yerindeydi.</p>

    <p>Hennessy’ye bir telgraf çekerek olayın büyük ihtimalle bir kaza olduğunu bildirdi. Sabotajcı’nın rayları gevşettiğini gösteren hiçbir delil yoktu.</p>

    <p>Aslında, lokomotifin hattan çıkıp uçtuğu yerde raylar öylesine bozulmuştu ki, rayın kazayla mı, yoksa somunları çıkarıldığı için mi gevşediğini kestirmek imkânsızdı. Southern Pacific Demiryolu polislerinin raporlarına göre, o bölgede at üstünde ve drezinlerle hiç aksatmadan devriye gezilmiş, bütün güvenlik önlemleri alınmıştı. Bell, Sabotajcinın bu sabotajı yapacak kadar yaklaşmış olabileceğine ihtimal vermiyordu.</p>

    <p>Bu olay işçilerini fena halde sarstığı için Hennessy öfkeliydi; olay yerini incelemesi için emekli olan mühendis Franklin Mowery’yi çağırmıştı. Mowery, gözlüklü asistanına tutunarak harap haldeki hat üstünde yürüyordu. Yaşlı adam konuşkandı; Bell’e, 1837 yılında Andrew Jackson hâlâ devlet başkanıyken doğduğunu anlattı. 1869 yılında doğuyla batıyı bağlayan ilk kıtasal demiryolu tesis edildiğinde orada olduğunu söyledi. “Neredeyse kırk yıl geçmiş. Zaman uçup gidiyor. O gün şimdi yürümeme yardım eden bu çakaldan bile genç olduğuma inanamıyorum.”</p>

    <p>Böyle derken asistanının omzunu dostça okşadı. Ona gülümseyerek karşılık veren Eric Soares tel çerçeveli gözlüğü, dalgalı siyah saçları, geniş alnı, ince bıyığı ve dar çenesiyle bir inşaat mühendisinden çok bir şaire benziyordu.</p>

    <p>“Ne dersiniz, Bay Mowery?” diye sordu Bell. “Sizce bu kaza mıydı?”</p>

    <p>“Karar vermek zor evlat. Traversler tamamen ezilip paramparça olmuş, üstünde bir alet izi var mı diye bakılacak büyüklükle parça yok. Kramponlar ya bükülmüş ya da ikiye ayrılmış. Bana 1883’teki raydan çıkan bir tren kazasını hatırlatıyor. Yolcu vagonları High Sierra Dağı ndan aşağıya uçmuş, arkadaki vagonlar da onların üstüne düşerek teleskop gibi, şu gördüğün personel vagonunun furgon içine girişine benzer şekilde iç içe geçmişti.”</p>

    <p>Bell ve iki mühendis furgonun içine dalmış olan personel vagonuna baktılar.</p>

    <p>“Bay Hennessy’ye nasıl bir rapor vereceksiniz?” diye sordu Bell.</p>

    <p>Mowery, asistanını dürttü. “Sence ne diyelim Eric?”</p>

    <p>Soares gözlüğünü çıkardı, bir an miyop gözlerle baktıktan sonra eğilip, lokomotifin çeker tekerleğiyle kesilmiş olan bir traversi inceledi.</p>

    <p>“Sizin de söylediğiniz gibi Bay Mowery,” dedi. “Somunları birisi sökmüsse bile, hiçbir alet izi görülmüyor.”</p>

    <p>“Ne var ki,” dedi Mowery. “Bahse girerim bizim patron kazanın bakımsızlıktan kaynaklandığım duymaktan hoşlanmayacaktır. Ne dersin Briç?”</p>

    <p>“Haklısınız Bay Mowery” dedi Soares gülümseyerek. Bell, onların dostluklarını amca yeğen ilişkisine benzetti.</p>

    <p>“Keza, aceleye getirilmiş inşaat sonucu, raylar hızla giden ağır bir lokomotifi taşıyamadı, diye bir yorum da hoşuna gitmez, değil mi Eric?”</p>

    <p>“Haklısınız Bay Mowery.”</p>

    <p>“Bay Bell, mühendisliğin özü uzlaşmadır. Bir şeyi elde etmek için başka bir şeyden ödün veririz. Çok hızlı inşa edersen, zayıf bir yapı ortaya çıkar. Çok titizlenerek inşa edersen, işi zamanında bitiremezsin.”</p>

    <p>Eric gözlüğünü tekrar takarak ayağa kalktı ve ustasının sözlerini destekledi.</p>

    <p>“Çok kuvvetli yaparsan fazla ağır olma tehlikesi var. Hafif yaparsan da zayıf kalabilir.”</p>

    <p>“Eric metalürji mühendisidir,” dedi Mowery. “Benim zamanımda mevcut olmayan kırk çelik çeşidi bilir.”</p>

    <p>Bell teleskop gibi katlanarak furgonun içine girmiş olan personel vagonunu incelerken aklına ilginç bir fikir geldi. Bu adamlar mühendisti. Bir şeyin nasıl yapıldığını bilirlerdi.</p>

    <p>“Kısa haldeyken uzayabilen bir kılıç yapılabilir mi?” diye sordu.</p>

    <p>“Anlayamadım?”</p>

    <p>“Teleskop gibi iç içe geçmekten ve çelikten söz ettiniz. Acaba kılıcın ağzı kendi içinde gizlenip istendiği zaman yine uzatılabilir mi?”</p>

    <p>“Sahnelerde kullanılan katlanabilir kılıç gibi mi?” diye sordu Mowery. “Aktör kılıcı saplamış gibi görünün ama aslında kılıcın ağzı kendi içine çekilir.”</p>

    <p>“Ama bu kendi içine çekilmiyor. Bir insanın vücudunu delip geçiyor.”</p>

    <p>“Ne dersin Eric? Sen Cornell’de metalürji okudun. Böyle bir kılıç yapılabilir mi?”</p>

    <p>“Para varsa her şey yapılabilir,” dedi Eric. “Ama bunu kuvvetli yapmak zor.”</p>

    <p>“Bir insanın vücudunu delip geçecek kadar kuvvetli olabilir mi?”</p>

    <p>“Batıracak kadar kuvvetli yapmak kolaydır. İnsanın etini delecek kadar kuvvetli olabilir. Ama yandan gelen darbeye dayanıklı olmaz.”</p>

    <p>“Yandan gelen darbe mi?”</p>

    <p>Mowery açıkladı. “Demek istediği şu. Gerçek bir kılıca karşı dövüşürken yana doğru vuramazsınız.”</p>

    <p>“Yani,” dedi Bell. “Rakibin kılıcını yana düşürmek için vurulamaz.”</p>

    <p>“Sıkı olabilmesi için sertliğinden vazgeçmek zorundasınız. İki veya üç çelik parçasını birleştirdiğiniz zaman tek bir parça kadar kuvvetli olmaz. Neden sordunuz Bay Bell?”</p>

    <p>“Bir bıçağın nasıl kılıç haline getirilebileceğini merak ediyordum,” dedi Bell.</p>

    <p>“Kılıcın karşısındaki kişi için çok şaşırtıcı olur,” dedi Mowery.</p>

    <p>Yaşlı mühendis son kez etrafa bakındıktan sonra, Eric’in koluna tutundu.</p>

    <p>“Hadi gidelim Eric. Daha fazla erteleyemeyiz. Patrona vereceğim rapor aynı Bay Bell’in raporu gibi olacak ki, bu da patronun duymak istemediği bir şey. Gerçekten ne olduğunu kim bilebilir? Sabotaj olduğunu gösteren tek bir delil bulamadık.”</p>

    <p>Mowery raporunu verirken Osgood Hennessy öfkeyle tısladı. “Makinist ölmüş mü?”</p>

    <p>“Bir iki sıyrıkla kurtulmuş. Hayattaki en şanslı makinistmiş.”</p>

    <p>“Onu derhal kovun! Bu iş bir radikalin sabotajı değilse, o zaman aşırı hız kazaya sebep olmuş. Böylece bütün işçiler, onların hayatını tehlikeye atan kaygısız makinistleri bağışlamayacağımı görür.”</p>

    <p>Ne var ki, makinistin kovulması, Cascade Cutoff Ekspres Yolu’nu bitirmek için tutulan korku içindeki işçileri yatıştırmadı. Olayın kaza veya sabotaj olması hiçbirinin umurunda değildi. Ama bir yandan da bu işi Sabotajcının yaptığına inanma eğilim indeydiler. Sivil polisler kampta grevin telaffuz edildiğini bildirdiler.</p>

    <p>“Grev mi!” diye patladı Hennessy. “Onlara herkesten çok ücret ödüyorum. Başka ne isteyebilirler ki?”</p>

    <p>“Evlerine gitmek istiyorlar,” diye açıkladı Bell. Adamlarını gizlice yemekhanelere ve barlara sokup nabız ölçüyor, Sabotajcının saldırılarıyla Southern Pacific işgücünü nasıl etkilediğini görmek için sık sık aralarına karışıyordu. “İşçi trenine binmeye korkuyorlar.”</p>

    <p>“Ama bu çılgınlık. Köprüye giden son tüneli açmak üzereyim.”</p>

    <p>“CutofFun batıdaki en tehlikeli hat olduğunu söylüyorlar.”</p>

    <p>Bell bir yandan da, farkında olmasa bile Sabotajcının bu raundu kazandığını düşünüyordu.</p>

    <p>Hennessy başını ellerinin arasına aldı. “Ulu Tanrım, tam kış bastırmak üzereyken bin tane adam nereden bulacağım?” Sonra öfkeyle başını kaldırdı. “Elebaşılarını toplayın. Birkaç tanesini hapse atalım. Bu diğerlerinin aklını başına getirir.”</p>

    <p>“Daha verimli olacak bir yol önerebilir miyim?” dedi Bell.</p>

    <p>“Hayır! Grev nasıl bastırılır bilirim.” Onu dikkatle izlemekte olan Lillian’a döndü. “Bana Jethro Watt’ı çağır. Valiye de bir telgraf çek. Sabah askerleri burada istiyorum.”</p>

    <p>“Bakın efendim,” dedi Bell. “Şimdi kamptan geldim. Herkes korku içinde. Watt’ın polisleri en iyi ihtimalle bir ayaklanmaya neden olur. Daha kötüsüyse, çok sayıda işçinin çekip gitmesine yol açar. Askerlerin gelmesi işi daha da kötüye götürür. Korku içindeki insanlardan düzgün iş çıkarmalarım bekleyemezsiniz. Ama korkularını hafifletmeye çalışabilirsiniz.”</p>

    <p>“Ne demek istiyorsun?”</p>

    <p>“Jethro Watt’ı getirin. Yanında beş yüz polis memuru da gelsin. Ama bu adamlar hat boyunca koruma görevi yapsınlar. Burasıyla 13 Numaralı Tünel arasındaki bölgeyi güvenlik çemberine alın ki, her noktanın Sabotajcı’nın değil, sizin kontrolünüzde olduğu açıkça belirlensin.”</p>

    <p>“Bir işe yaramaz,” dedi Hennessy. “O kışkırtıcı tipler bununla yetinmezler. İstedikleri tek şey grev yapmak.”</p>

    <p>Lillian söze karıştı.</p>

    <p>“Bir denesen baba.”</p>

    <p>Hennessy. kızının dediğini yaptı.</p>

    <p>Bir gün sonra hattın her bir kilometresi koruma altına alındı, her kilometresi gevşek ray veya dibine gömülmüş patlayıcı var mı, diye kontrol edildi. Daha önce Jersey’de olduğu gibi, burada da Van Dorn ajanları, Sabotajcı’nın suç ortaklarını ararlarken birçok kanun kaçağını yakaladılar; hat bakım işçileri raylarda bazı zafiyetler saptayıp gerekli onarımları yaptılar.</p>

    <p>Bell at sırtında otuz kilometrelik hattı dolaştı. Dönüşünü lokomotifle yaparken içi rahattı. Ekspres yolun bu kısmı artık batıdaki en tehlikeli değil, bakımlı ve en güvenli hat haline dönüşmüştü.</p>

    <p>Sabotajcı, iki kuvvetli katırın çektiği bir seyyar satıcının arabasını sürüyordu. Arabanın tepesi rengi solmuş bir brandayla örtülüydü. Brandanın altında tencereler, tavalar, yünlü kumaşlar, tuz, domuz yağı ve bir sandık içinde porselen tabaklar vardı. Seyyar satıcının bu mallarının altındaysa iki buçuk metre uzunluğunda, otuz santime otuz altılık yeni yapılmış bir travers gizliydi.</p>

    <p>Seyyar satıcı ölmüş, cesedi çırılçıplak halde bir tepeden aşağıya atılmıştı. Adam, Sabotajcı’yla aynı boyda olduğu için elbiseleri üstüne uymuştu. Traverste açılan bir deliğin içi dinamitle doluydu.</p>

    <p>Sabotajcı, arabasını tren yolu yapılmadan çok önce Kızılderililer tararından açılmış bir patikada sürmekteydi. Bu patika bir hayli dar olmasına rağmen engebeli arazideki en yumuşak yamaçlardan geçiyordu. Yol üstündeki bazı yerleşim merkezleri terk edilmişti. Sabotajcı meskûn alanların içinden geçmedi. Orada yaşayanlar katır arabasını tanıyıp, sahibine ne ol-duğunu merak edebilirlerdi.</p>

    <p>Patika bazı noktalarda yeni demiryolunun üstünden geçiyordu. Sabotajcı, Cutoff hattına ne zaman yaklaşsa, drezinin üstünde veya at sırtında devriye gezen polisleri görüyordu. Planı, gece karanlığında arabasını raylar boyunca sürüp derin bir kanyonun kenarına gitmek, hattaki traversi içi dinamit dolu olanıyla değiştirmekti. Ama hava kararmaya başladığı sırada, bu planın yürümeyeceğini kabullenmek zorunda kaldı.</p>

    <p>Isaac Bell’in nasıl önlem aldığı belliydi; Sabotajcı çuvalladıkları için Rawlins’te tuttuğu kiralık katillere bir kez daha sövdü. Ama ne kadar sövse de ne kadar hayıflansa da Bell’in muhafızları olduğu sürece, arabasını hat üstünde sürmenin çok tehlikeli olduğu gerçeği değişmiyordu. Kanyonun tepesindeki tren yolu çok dardı. Büyük bir kısmında bir yanı yalın kayalık, diğer yanındaysa dik bir uçurum vardı. Eğer bir devriyeye rastlayacak olursa, arabasını saklayacak yer bulamaz, çoğu yerdeyse rayların üstünden çekmesi bile mümkün olmazdı.</p>

    <p>Taşıdığı travers katran ağacındandı ve yüz kilo ağırlığındaydı. Raylann üstündeki bağı sökmek için kullanacağı somun kerpeteni on kiloydu. Bu kerpeteni yerdeki kırma taşları kaldırmak için levye olarak da kullanabilirdi, ama onunla somunları çakamazdı; bu yüzden en az altı kilo gelen bir balyoz taşımak zorundaydı. Sabotajcı kuvvetli bir adamdı. Yüz on altı kiloyu kaldırabilirdi. Traversi, balyozu ve somun kerpetenini omzunda taşıyabilirdi. Ama bu şekilde kaç kilometre dayanabilecekti?</p>

    <p>Traversi arabadan indirirken tahmininden de ağır olduğunu anladı. Katrana bulanmamış olduğu için şükretti; aksi takdirde ağırlığı on beş kilo birden artardı.</p>

    <p>Sabotajcı traversi bir telgraf direğine dayadıktan sonra somun kerpeteniyle balyozu buna bağladı. Ardından, arabayı rayların biraz uzağındaki ağaçların arkasına sürdü. Küçük tabancasıyla iki katırı da vurdu; gürültüsüyle yakınlarda olabilecek devriyelerin dikkatini çekmemek için namluyu hayvanların başına dayamıştı. Hemen raylara döndü, diz çöküp ağır yükü omzuna yerleştirdi. Sonra ayağa kalkarak yürümeye başladı.</p>

    <p>Kenarları keskin tahta omzuna batıyordu; yastık yapması İçin vagondan bir battaniye almadığına pişman oldu. Omzundaki acı önce hafif bir sızı olarak başladı. Sonra giderek arttı. Omuz adalesini kesip kemiğini eziyordu. Daha bir kilometre yol alamamışken omzu alev alev yanmaya başlamıştı. Yükünü yere bırakıp, bir koşu arabaya gitse ve bir battaniye mi getirseydi? Ama o zaman Bell’in polisleri, hattın kenarında traversi bulabilirlerdi.</p>

    <p>Sabotajcı’nın bacaklarında derman kalmamıştı. Dizleri titremeye başladı. Ama yükün ağırlığıyla omurları sinirlerini sıkıştırınca, dizlerinin titremesi ve omzundaki korkunç acı hafif kaldı. Ezilen sinirler bacaklarına doğru yakıcı bir his yayarken, kalçalarını ve baldırlarını müthiş bir sancı kapladı. Dinlenmek için durup traversi yere bıraksa acaba bir daha onu omzuna yükleyebilir miydi? Bunu tarttığı sırada karar kendiliğinden geldi.</p>

    <p>Traversi bir buçuk kilometre taşıdıktan sonra ileride, gökyüzünde bir ışıltı gördü. Parlaklığı giderek artıyordu. Bunun, hızla yol alan bir lokomotifin farı olduğunu anladı. Gürültülü solumasına rağmen trenin sesini de duyabiliyordu. Raylardan çıkmak zorundaydı. Ağaçlık alan yakındaydı. Yol yatağından inip ağaçların arasına girdi. Lokomotifin farı etrafı iyice aydınlatmıştı. Sabotajcı iyice gizlendikten sonra dizleri üstüne eğilip traversin ucunu yere dayadı.</p>

    <p>Sırtından o yükün kalkması onu çok rahatlattı. Bağın diğer ucunu da bir ağaca dayadıktan sonra dinlenmek için çam iğnelerinin üstüne uzandı. Lokomotif gümbürdeyerek geçti; arkasında içi boş vagonlar taşıyordu. Fazla çabuk geçmişti. Dinlenmenin tadını yeterince çıkaramadan kalkıp yine o yükü sırtlamak ve raylara çıkan o yamacı tırmanmak zorundaydı.</p>

    <p>Raylar arasından geçmek isterken topuğu rayın üstüne takıldı. One doğru tökezledi, yüzüstü düşecek gibi oldu. Dengesini bulmak için çabaladı, ama taşıdığı ağırlık buna izin vermiyordu. Traversin altında kalmamak için var gücüyle kendini yana atmaya çalıştı, ama kendini tamamıyla kurtaramadı. Travers kolunu ezince acıyla inledi.</p>

    <p>Yerde yüzüstü yatarken kolunu traversin altından kurtarmayı başardı; sonra dua eder gibi diz çöküp yükünü tekrar acıyan omzuna yükledi ve ayağa kalkıp yürümeye devam etti. Adımlarını saymayı denedi, ama ikide bir sayıyı şaşılıyordu. Sekiz kilometre yürümek zorundaydı, o ana kadar ne kadar yol kat ettiğini bilmiyordu. Yerdeki traversleri saymaya başladı. Morali bozulmuştu. Hattın her iki kilometresinde üç bin tane travers vardı. Yüz tane kadar saydıktan sonra artık öleceğini düşündü. Beş yüz travers saydıktan sonra, önünde daha ne kadar çok yolu olduğunu anlamıştı.</p>

    <p>Birçok şey düşünüyordu. Traversi 13 Numaralı Tünel’e kadar taşıdığını hayal etti. Ta, Cascade Kanyonu Köprüsü’ne kadar...</p>

    <p>Ben “Kahraman Mühendisim!”</p>

    <p>Çıldırmış gibi kahkahalar attıktan sonra ağlamaya başladı. Artık iyice kontrolünü kaybettiğini hissediyordu. Duyduğu acıyı ve devam edemeyeceği korkusunu aklından çıkarmalıydı.</p>

    <p>Zihnini, üniversite yıllarında öğrendiği matematik ve mühendislik bilgilerine yöneltti. Yapı; bir köprünün ayakta kalabilmesini sağlayan veya çökmesine neden olan şey. Destekler, bağlar, temel ayakları, konsol kolları, canlı yükler, ölü yükler...</p>

    <p>Fizik kanunları ağırlığı dağıtmayı emrederdi. Fizik kanunları... o traversi bir metre daha taşıyamayacağını söylüyordu. Bu çılgınlığı aklından atıp bu defa eskrim hamlelerini, bir kılıçla yapılacak hareketleri düşünmeye başladı. “Atak,” dedi yüksek sesle. “Vuruş. Hamle. Parad. Feyk. İkili fevk.” Kemiklerini pelteleştiren yüküyle yürümeye devam etti. Atak. Vuruş. Hamle. Parad. Birden ağzından Almanca kelimeler çıkmaya başladı. Öğrencilik yıllarından kalma mühendislik terimlerini söylüyordu. Derken öldürmeyi öğrendiği sırada Heidelberg’in lisanıyla bağırmaya başladı. “Angriff. Battutaangriff. Ausfall. Parade. Doppelfınte.” Birisinin bu eskrim terimlerini kulağına fısıldadığını hayal ediyordu. Önce mırıltı şeklinde başlayan bu ses giderek uğultu halini aldı. Şimdi sesi arkasında duyuyordu. Hızla geriye dönerken az kalsın traversi düşürecekti. O anda rayların üstünde hoyrat bir asetilen ışığı belirdi. Duyduğu ses, devriye gezen polislerin kullandığı drezinden geliyordu.</p>

    <p>Sol tarafında kayalık bir duvar yükselirken, sağında dik bir uçurum vardı. Bu uçurumu görmese de hissedebiliyordu. Karanlıkta küçük ağaçların tepesine bakınca en çok yedi metre aşağıda olduklarını tahmin etti. Başka seçeneği yoktu. Drezin neredeyse ona çarpacaktı. Traversi aşağıya bırakıp kendisi de peşinden atladı.</p>

    <p>Travers bir ağaca çarpıp gövdesini yardı; kendisi de esnek bir ağacın üstüne düşerken bir an soluğu kesildi.</p>

    <p>Duyduğu uğultu sesi seyrelmeye başlamıştı. Drezin yavaşlıyordu. Polisler durunca Sabotajcı büyük bir korkuya kapıldı. Yedi metre üstündeki adamların konuşmalarını duyuyor, fenerlerinin ışıklarını görebiliyordu. Çizmelerinin kırma taşlar üstünde çıkardığı sesi işitti. Adamlardan biri bağırdı. Sonra, aniden oradan ayrılmaya karar verdiler. Drezin, onu karanlık uçurumun dibinde bırakıp hareket etti.</p>

    <p>Sabotajcı aşağıya kaymamak için çizmelerinin topuklarını toprağa iyice gömüp el yordamıyla traversi aradı. Kırılan ağacın kokusunu duyabiliyordu. Bir metre kadar aşağıda traversin kare biçimindeki ucu eline geldi. Aletlerini yokladı. Hâlâ bağın üstündeydi. Yamacın yukarısına baktı.</p>

    <p>Omzunda traversle oraya nasıl tırmanacaktı?</p>

    <p>Bir ucunu yere dayadıktan sonra omzunu altına soktu ve ayağa kalkmaya çalıştı.</p>

    <p>Oraya kadar geldiği her kilometre, atlattığı her tehlike artık bir anlam taşımıyordu. Son sınavı buydu: yardan yukarı tırmanmak. Taşıdığı yükün ağırlığı, kat etmiş olduğu mesafe ve yamacın dikliği akıl durduracak gibiydi.</p>

    <p>Bir yandan kuvveti tükenirken zenginlik ve kudret hayallerinin de gözlerinin önünde solmakta olduğunu gördü. Ayağı kayıp düştü, kalkmak için debelendi. Ah, o Isaac, Bell’i öldürebilmiş olsaydı... Asıl savaş verdiği şeyin o travers, ekspres yol, hatta Southern Pacific değil, Bell’in kendisi olduğunu anlıyordu.</p>

    <p>Bell’in, ona engel olduğu düşüncesi Sabotajcı’ya yeni bir güç verdi ve ayağa kalkmayı başardı. Adım adım ilerlerken yine birileri sanki kulağına Almanca eskrim terimleri fısıldıyordu. Angriff. Battutaangriff. Ausfall. Parade. Doppelfinte. İki kere düştü. İkisinde de ayağa kalktı. Nihayet tepeye vardı ve güçlükle yürümeye devam etti. Doksan yaşına gelse bile bu zorlu tırmanışı unutmayacaktı.</p>

    <p>Kalbinin gümbürtüsü giderek daha yüksek sesli olmaya başlamıştı, bir ara o kadar yükseldi ki, bu sesin kalbinden gelemeyeceğini fark etti. Bir lokomotif miydi? Rayların ortasında çakılıp kaldı. Hayret ve hayal kırıklığı içindeydi. Başka bir devriye olamazdı. Gök gürlemesi miydi? O sırada bir şimşek çaktı. Duyduğu gümbürtü gök gürlemesiydi. Soğuk yağmur damlaları düşmeye başladı. Şapkasını kaybetmişti. Yağmur suları yüzün-den aşağıya akmaya başladı.</p>

    <p>Sabotajcı bir kahkaha attı.</p>

    <p>Yağmur yağdığı için devriye gezen polisler hemen bir çatı altına sığınacaklardı. Çılgın gibi gülüyordu. Kar yerine yağmur. Nehirler yükselirdi ama hatlar karla kapanmayacaktı. Osgood Hennessy seviniyor olmalıydı. Kışın erken geleceğini öngören hava uzmanları ancak bu kadar biliyorlardı işte. Hennessy, meteoroloji uzmanlarına güvenmediği için bir Kızılderili tıp adamına para verip hava tahmininde bulunmasını istemiş, adam da ona bu sene kar yağışının gecikeceğini söylemişti. Kar yerine yağmur yağması demek, ekspres yolu bitirmek için daha çok zaman olduğu anlamına geli-yordu.</p>

    <p>Sabotajcı omzundaki traversi dengeleyip yüksek sesle, “Asla” dedi.</p>

    <p>Çakan şimşek bir anda her yeri beyaz bir aydınlığa boğdu.</p>

    <p>O dar aralıkta raylar, keskin dönüşler yapıyordu. Aşağıda derin kanyonun altında görünen nehrin baş döndürücü bir manzarası vardı. Sabotajcı’nın islediği nokta burasıydı. Traversi omzundan indirip aletlerini tutan ipi çözdü. Yerdeki somunları söküp bir kenara dizdi. Sonra sıkıştırılmış kırma taşlan somun kerpeteniyle yerlerinden kaldırıp sert zemini gevşek hale getirdi. Bunları traversin altından alıp, kenarlara serpiştirdi.</p>

    <p>Sonuncu kırma taşı da çıkardıktan sonra somun kerpetenini levye gibi kullanıp yerdeki traversi rayların altından çıkardı. Sonra içi dinamitle dolu kendi traversini onun yerine yerleştirip kırma taşlan bunun altına sıkıştırdı. Son olarak da sekiz somunu bağladı. Artık traverslerin altında sımsıkı duruyor, kırma taşlar da etrafında duruyordu. Traverste açmış olduğu deliğe tetik mekanizmasını iliştirdi. Bu mekanizma, bağın ray altında kalan kısmına montelenmiş bir somundu.</p>

    <p>Bu somun, cıva fülminatlı fünyenin iki santim üstünde kalıyordu. Sabotajcı bunu titizlikle hesaplamıştı; rayların üstünde yürüyen bir devriye polisi veya drezin somuna fünyeyi patlatacak kadar basınç yapmıyordu. Ancak bir lokomotifin ağırlığı fünyeyi tetikleyebilirdi.</p>

    <p>Son bir sevimsiz işi kalmıştı. Aletlerini yerden çıkardığı traverse bağladı ve omzuna yükledi. Bunu titreyen bacaklarla tuzak yerinden iki yüz metre Öteye götürüp, hiçbir devriye polisinin göremeyeceği şekilde bir uçurumdan aşağıya attı.</p>

    <p>Yorgunluktan tükenmiş hakleydi, takat yüreğinde buz gibi bir kararlılık vardı.</p>

    <p>Ekspres yolu dinamitle, çarpışmayla ve yangınla sabote etmişti.</p>

    <p>Coast Line Limited’i raydan çıkararak koca Southern Pacific Şirketi’ni sarsmıştı.</p>

    <p>Bell, New York saldırısını Hennessy’nin lehine çevirdiyse, ne olmuştu yani?</p>

    <p>Sabotajcı yüzünü fırtınalı gökyüzüne çevirip yağmur suyuyla yıkadı. O sırada gök. gürledi</p>

    <p>“Benim!” diye bağırdı. “Bu gece bunu hak ettim!”</p>

    <p>Bu son raundu o kazanacaktı.</p>

    <p>O işçi treninde 13 Numaralı Tünel’i bitirecek tek işçi sağ kalmayacaktı.</p>

    <p><span>&nbsp;</span></p>
  </div>
</body>
</html>
