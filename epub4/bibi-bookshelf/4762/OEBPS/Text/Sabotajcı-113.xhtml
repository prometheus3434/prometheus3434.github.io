<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">46</h1>
  </div>

  <div>
    <p><span class="char-style-override-2">&nbsp;</span></p>
  </div>

  <div>
    <p>James Dashwood, Hıristiyan Kadınlar Derneği hatibi Kaptan Willy Abrams’ın “epey yayılmışlar” ifadesinden yararlanarak St. Swithuns Manastıri’nın yerini bulmayı başardı.</p>

    <p>Sekiz dönümlük arazi üzerinde Santa Monica Dağlan eteklerinden Pasifik Okyanusu’na kadar yayılan bir alan içindeydi. En yakın kasabanın kilometrelerce uzağında, çamurlu bir yol demir bir kapısı, içinde meyve ağaçları ve bağları olan bir platoda son buluyordu. Küçük kilisesi, vitraylı camlarıyla modern bir yapıydı. Aynı tasarımda inşa edilmiş taş evlerde de keşişler kalmaktaydı. Son zamanlarda onlara katılan Jim Higgins adındaki nalbandı görmek istediğini söyleyince James’i duymazlıktan geldiler.</p>

    <p>Cüppeli adamlar art arda yanından geçerlerken sanki orada yokmuş gibi davranıyorlardı. Ne söylerse söylesin, üzüm hasadını ve fındıkları toplayan keşişler ona hiç aldırmadan işlerine devam ediyorlardı. Nihayet içlerinden biri ona acıyıp bir değnek aldı ve toprağın üstüne SESSİZLİK YEMİNİ yazdı.</p>

    <p>Dashwood değneği alıp yere NALBANT yazdı.</p>

    <p>Keşiş yatakhanelerin karşısındaki ahırları işaret etti. Dashwood oraya yöneldiği sırada çekiçle demirin dövülme sesini duyunca adımlarını hızlandırdı. Ahırın köşesini dönünce bir kestane ağacının dalları arasından süzülen dumanı gördü. Higgins demir ocağının üstüne eğilmiş, örsü üstünde bir at nalını dövüyordu.</p>

    <p>Deri iş önlüğünün altında kahverengi cüppesi vardı. Bu cüppe, onu Dashwood’un hatırladığından da iri gösteriyordu. Devasa eliyle çok büyük olan çekici kaldırdı ve akkor halindeki demirin üstüne indirdi. Başını kaldırıp da elinde bavulu, şehirli kıyafetiyle Dashwood’u görünce stajyer ajanın içinden hemen oradan kaçmak geldi.</p>

    <p>Higgins uzun süre ona baktı.</p>

    <p>“Umarım sen de diğerleri gibi sessizlik yemini etmemişsındir,” dedi Dashwood.</p>

    <p>“Ben daha çaylak sayılırım. Beni nasıl buldun?”</p>

    <p>“İçkiyi bıraktığını duyunca, içkiye tövbe toplantılarına katıklım.”</p>

    <p>Higgins kahkahayla öfkeli hırlama karışımı bir ses çıkardı. “Van Dorn ajanlarının, beni en son bulacağı yer bir manastır olur sanıyordum.”</p>

    <p>“Sana gösterdiğim resimden korkmuştun.”</p>

    <p>Higgins akkor halindeki at nalını maşasıyla kaldırdı. “Galiba yanılmışım... “</p>

    <p>“Resimdeki adamı tanıdın, değil mi?”</p>

    <p>Higgins, at nalını su dolu bir kovaya attı. “Senin adın James, değil mi?”</p>

    <p>“Evet. İkimizin adı da Jim.”</p>

    <p>“Hayır, sen James’sin, ben Jim’im...” Maşasını örsün yanma koyup çekici de yanına dayadı. “Gel James. Sana etrafı gezdireyim.”</p>

    <p>Jim Higgins uçurumun olduğu tarafa doğru yürürken James Dashwood da peşinden gitti. Uçurumun kenarında durdular. Karşılarında uçsuz bucaksız, gri ve ürkütücü görünen Pasifik Okyanusu vardı. Dashwood aşağıya bakınca midesi büzüldü. Yüz metre altta, okyanus dalgaları kayalıkları dövüyordu. Higgins’in niyeti, onu uçurumdan aşağıya yuvarlamak mıydı?</p>

    <p>“Epey bir zamandan beri cehenneme gideceğimi biliyorum,” dedi Higgins. “Bu yüzden viski içmeyi bıraktım. Birayı bıraktım. Hâlâ cehenneme gideceğimi düşünüyorum.” Dönüp kızarmış gözleriyle James Dashwood’a baktı. “Seni karşımda gördüğüm zaman içim dışıma çıktı. Beni korkutup kaçmaya zorladın. Beni saklanmaya zorladın”</p>

    <p>James Dashwood ne diyeceğini bilemedi. Bu koşullar altında Isaac Bell ne yapardı acaba? Adamın kütük gibi bileklerine kelepçe takmayı mı denerdi? Yoksa konuşmasını mı sağlardı?</p>

    <p>“Bu manastırı bir grup önemli adam kurmuş,” diye anlatıyordu Higgins. “Bu keşişlerin çoğu eskiden çok zenginletmiş, sade bir hayat için bütün servetlerinden vazgeçmişler. Aralarından biri bana ne dedi, biliyor musun?”</p>

    <p>“Hayır.”</p>

    <p>“Bana nalbantlığı aynen İncil’de anlatıldığı gibi yaptığımı söyledi. Tek farkı, onlar odun kömürüvle çalışırlarmış, bense maden kömürüyle. İncil’de anlatılan insanlar gibi çalışmak ruhumuza iyi gelir diyorlar.”</p>

    <p>Higgins sırtını okyanusa dönüp gözlerini tarlalara ve otlaklara çevirdi. O ana kadar çiselemekte olan yağmur şiddetini artırmış, bağların ve meyve ağaçlarının üstünü kefen gibi örtmüştü.</p>

    <p>“Burada emniyette olacağımı düşünmüştüm,” dedi Higgins.</p>

    <p>Uzun süre konuşmadan, boş gözlerle baktı.</p>

    <p>“Buradan hoşlanacağımı hiç düşünmemiştim. Otomobillerle kamyonlarla dolu pis havalı bir yerde tıkılıp kalmaktansa açık havada, bir ağacın altında çalışmayı seviyorum. Açık havada olmayı seviyorum. Fırtınaları seyretmeyi seviyorum.,.” Birden dönüp yüzünü okyanusa çevirdi. Güneybatıda gökyüzü kömür gibi kararmıştı. “Şunu görüyor musun?” diye sordu eliyle karanlığı işaret ederek.</p>

    <p>Dashwood sadece kasvetli, soğuk ve gri renkli okyanusla, yüz metre aşağıda kayaları döven dalgalan görüyordu.</p>

    <p>“Baksana James. Gelişini görmüyor musun?”</p>

    <p>Stajyer dedektif nalbandın tren kazasından çok önce delirmiş olduğunu düşündü. “Neyi görüyor muyum Jim?”</p>

    <p>“Fırtınayı.” Nalbandın gözleri yanıyordu. “Çoğu zaman kuzeybatıdan gelirler; bunu bir keşiş söyledi: Pasifik’in soğuk olduğu yerden. Şimdi gelense havanın sıcak olduğu güneybatıdan. Güneyden gelen fırtına daha çok yağmur getirir... Ne var biliyor musun?”</p>

    <p>“Ne?” diye sordu Dashwood ümidi gittikçe azalarak.</p>

    <p>“Buradaki bir keşişin babasında Marconi telsiz telgrafı var. Şu anda, altı yüz kilometre açıkla bir gemi Meteoroloji Dairesi’ne oradaki havanın nasıl olduğunu telgrafla bildiriyor.” Bu hadiseye duyduğu hayranlıkla susup düşünmeye başladı.</p>

    <p>Onu yine konuşturmak isteyen James söze girdi. “Bu fikri Ben Franklin’den aldılar.”</p>

    <p>“Ne?”</p>

    <p>“Okulda öğrenmiştim. Benjamin Franklin fırtınaların hareket halindeki oluşumlar olduğunu fark etmiş, böylece nereye gittikleri takip edilebiliyor.”</p>

    <p>Nalbandın ilgisi uyanmıştı. “Öyle mi?”</p>

    <p>“Böylece, Samuel Mors telgrafı icat ettiğinde, fırtınanın güzergâhı üstünde bulunan insanları uyarmak mümkün olmuş. Senin de dediğin gibi, Jim, Marconi’nin telsiz telgrafı sayesinde açık denizdeki gemilere radyotelgrafla fırtına uyarısı göndermek mümkün oluyor.”</p>

    <p>“Demek ki, Meteoroloji Dairesi bunu epey bir zamandan beri biliyormuş öyle mi? Ne muazzam bir şey.”</p>

    <p>Dashwood artık hava muhabbetinin yeterli olduğuna karar verdi.</p>

    <p>“Seni nasıl korkutmuşum?”</p>

    <p>“O gösterdiğin resimle.”</p>

    <p>“Bu mu?” Dashwood resimlerden bıyıksız olanını çantasından çıkardı.</p>

    <p>Nalbant başını çevirdi. “Coast Line Limited’i raydan çıkaran kişi bu işte,” dedi alçak sesle. “Ama kulakları bu kadar büyük değil.”</p>

    <p>Dashwood çok sevindi. İşin sonuna geliyordu. Elini tekrar çantasına soktu. Isaac Bell, ona bir telgraf çekip, Tom Griggs ve Ed Bottomley adında iki demiryolu polisiyle temas kurmasını bildirmişti. Griggs ve Bottomley; Dashwood’u yemeğe götürüp sarhoş etmişler, sonra da onu müdavimi oldukları geneleve götürüp kızıl saçlı bir kadının kollarına atmışlardı. Sabah olunca onu kahvaltıya götürüp, Coast Line Limited’i raydan çıkaran kancayı vermişlerdi. Dashwood ağır dökme demir kancayı çantasından çıkardı. “Bunu sen mi yaptın?”</p>

    <p>Nalbant şöyle bir baktı. “Benim yaptığımı biliyorsun.”</p>

    <p>“Neden hiçbir şey söylemedin?”</p>

    <p>“Çünkü o zavallı insanların ölümünden beni sorumlu tutarlardı.”</p>

    <p>“Adamın adı neydi?”</p>

    <p>“Adını hiç söylemedi.”</p>

    <p>“Adını bilmediğin halde neden kaçtın?”</p>

    <p>Nalbant başını eğdi. Gözleri yaşarmış, damlalar yanaklarından süzülüyordu.</p>

    <p>Dashwood şimdi ne yapması gerektiğini bilemedi, ama konuşmasının hata olacağının farkındaydı. Adamın itirafını sürdürmesini umarak, sustu ve yüzünü okyanusa çevirdi. Ağlamakta olan nalbant, Daswood’un suskunluğunu bir suçlama gibi algıladı.</p>

    <p>“Kimseye zarar vermek istemedim. Kimsenin canı yansın istemedim. Ama kime inanırlardı ki? Bana mı, ona mı?”</p>

    <p>“Sana neden inanmasınlar?”</p>

    <p>“Ben sadece bir nalbandım. Oysa o önemli bir adam. Sen olsan hangimize inanırdın?”</p>

    <p>“Ne bakımdan önemli?”</p>

    <p>“Sen kime inanırdın? Ayyaş bir nalbanda mı, yoksa bir senatöre mi?”</p>

    <p>“Senatör mü?” Dashwood müthiş bir hayal kırıklığına uğradı. Onca çabası boşaydı: Onca zamandır peşinde olduğu nalbant bir kaçıktı.</p>

    <p>“Hep karanlıkta dururdu,” dedi Higgins gözyaşlarını silerek. “Ahırın yanındaki ara sokakta. Ama bizim çocuklar kapıyı açınca yüzü aydınlıkta kaldı.”</p>

    <p>Dashwood o ara sokağı hatırlıyordu, kapıyı da. Aydınlığı da gözünde canlandırdı. Nalbanda inanmak istiyordu ama bir türlü inanamıyordu.</p>

    <p>“Senatörü daha önce nerede görmüştün?”</p>

    <p>“Gazetede.”</p>

    <p>“Çok mu benziyordu?”</p>

    <p>“Şu anda seni gördüğüm gibi gördüm “ dedi Higgins. Dashwood, adamın söylediği her şeye inandığına karar verdi; tıpkı Coast Line Limited’in raydan çıkışı için kendini suçlaması gibiydi... Ama bunlara inanıyor olması onun kaçık olmadığını göstermezdi. “Karşımda gördüğüm adam tıpkı o ünlü senatöre benziyordu. O olamaz, diye düşündüm. Ama eğer oysa... senatörse, o zaman halim haraptı. Hem de nasıl. Bunu hak ediyordum aslında. Bu elin yaptığı iş yüzünden.”</p>

    <p>Hüngür hüngür ağlayarak kocaman elini kaldırdı.</p>

    <p>“Bu elin yaptığı iş yüzünden o insanlar öldü. Makinist. Ateşçi. O sendikacı adam. O küçük oğlan...”</p>

    <p>Aniden patlayan bir rüzgâr Higgins’in keşiş cüppesini savurdu; aşağıda kırılan dalgalara baktı; sanki aradığı huzuru orada bulacak gibiydi. Dashwood nefes almaya bile cesaret edemedi. “Hangi senatör?” gibi basit bir şey bile sorsa Higgins uçurumdan aşağıya atlayacak gibi görünüyordu.</p>

    <p>Osgood Hennessy, Wall Street’ten gelen kötü haberler nedeniyle bankerlerine yüklendikten sonra, avukatlarına isyan bastırma yasasını okuyordu. O sırada kısa boylu, üstünde yelek, ip kravat, başında geniş kenarlı fötr şapka, kalçasında bir 44’Iük tabanca olan sevimli bir adam toplantıyı böldü.</p>

    <p>“İzninizle baylar. Araya girdiğim için özür dilerim.”</p>

    <p>Şirketin avukatları başlarını kaldırıp ümit dolu gözlerle ona baktılar. Öfkeli patronlarını konudan saptıracak her şey, onlar için cennetten çıkmaydı.</p>

    <p>“Kondüktörümü nasıl geçtin?” diye çıkıştı Hennessy.</p>

    <p>“Kondüktörünüze ve elinde tüfeği olan dedektifinize polis müdürü Chris Danis olduğumu söyledim. Bay Erastus Charney’e Bay Isaac Bell’den bir mesaj var. Bay Charney burada mı acaba?”</p>

    <p>“Benim,” dedi Charney. “Mesaj neymiş?”</p>

    <p>“Sizi tutukluyorum.”</p>

    <p>Hain telgraf operatörü Ross Parker’ı neredeyse atının üstünden devirecek olan Winchester tüfek mermisi sağ kolunun pazusunu parçalayıp, adaleyi kemik parçalarıyla delik deşik etmişti. Doktor kurşunun kol kemiğini parçalamadığı için şanslı olduğunu söyledi; ama Parker kendini hiç de şanslı hissetmiyordu. İki buçuk hafta Ônœ o Teksas aksanlı Van Dorn dedektifi onu vurduğu gibi, en iyi iki adamını da öldürmüştü. Canı hâlâ o kadar çok yanıyordu ki, posta kutusunun anahtarını çevirme hareketi bile gözlerini karartmaya yetiyordu.</p>

    <p>Kolunu içeri sokup Sabotajcı’nın mektubunu almak acısını daha da artırdı. Çakısıyla zarfı açarken de canı çok yandı. Onu vuran özel dedektife küfürler yağdırarak, bagaj biletini almak için uzandı.</p>

    <p>Tezgâhın üstünde, metal bir çerçeve içinde Meteoroloji Dairesinin günlük hava tahmini vardı. Bu bilgi Parker’ın kaldığı çiftlik evine de her gün postayla gönderilirdi. Bugün de hava bir gün önceki gibi olacaktı: yine yağmur, yine rüzgâr. Bu da, işler daha da kötüleşmeden Sacramento’dan tüymek için başka bir nedendi.</p>

    <p>Parker bagaj biletini istasyon emanet bürosuna götürüp orada Sabotajcı’nın onun için bırakmış olduğu çantayı aldı. Her zamanki gibi yirmi dolarlık destelerin yanında bir de Kuzey Kaliforniya ve Oregon’da hangi telgraf hatlarının kesileceğini gösteren bir haritayla kısa bir not vardı: “Hemen başla.”</p>

    <p>Sabotajcı onun iki adamı öldürülmüş, bir kolunun yarısı kopmuş haliyle telgraf direklerine tırmanacağını düşünüyorsa çok yanılıyordu. Parker’ın bu ödeme karşılığında çalışmaya hiç niyeti yoktu. Hızlı adımlarla istasyonun karşı ucundaki gişeye gitti.</p>

    <p>İri bir adam onu itip önüne geçti. Palabıyıklı adamın üstünde bir yelek, yün örgü kep, kareli bir gömlek, işçi tulumu ve kabaralı postallar vardı. Kıyafetiyle ve terle karışık ıslak yün kokusuyla tipik bir kereste işçisine benziyordu. Bir tek omzunda taşıdığı baltası eksikti. Baltası olsa da olmasa da, adam çok iri yapılıydı ve Parker onunla tartışmayı göze alamadı; özellikle de bir kolu sakatken. Aynı şekilde kokan, daha da iri yapılı bir adam Parker’ın arkasına geçti.</p>

    <p>Önündeki kereste işçisi, Redding’e üç bilet aldıktan sonra kenarda durup parasının üstünü saydı. Parker Chicago’ya bir bilet aldı. Saate baktı. Bir şeyler atıştırmak ve bir bira içmek için bol zamanı vardı. Bar bulmak amacıyla istasyondan çıktı. Aniden iki kereste işçisi yanında bitiverdi.</p>

    <p>“Chicago’ya mı?”</p>

    <p>“Ne?”</p>

    <p>“Bay Parker, Chicago’ya giden trene binemezsiniz.”</p>

    <p>“Adımı nereden biliyorsun?”</p>

    <p>“Buradaki insanlar size güveniyorlar.”</p>

    <p>Ross Parker hızla düşündü. Bu iki adanı, ona bagaj emanet odasında izlemiş olmalıydılar. Bu da, her kimse, o Sabotajcı denen adamın ondan birkaç adım önde olduğunu gösteriyordu.</p>

    <p>“Yaralandım,” dedi. “Vuruldum. Direğe tırmanamam.”</p>

    <p>“Biz tırmanırız.”</p>

    <p>“Hat işçisi misiniz?”</p>

    <p>“Bir telgraf direğinin yüksekliği ne kadardır?”</p>

    <p>“Beş metre.”</p>

    <p>“Bayım, beş metre bize çocuk oyuncağı gelir. Biz elli metrelik ağaçlara tırmanıp öğlen yemeğimizi orada yeriz.”</p>

    <p>“İş sadece tırmanmakla bitmiyor. Kabloları birbirine bağlayabilir misiniz?”</p>

    <p>“Bize öğretirsin.”</p>

    <p>“Bilmiyorum. Kolay değil.”</p>

    <p>“Önemli değil. Zaten bağlamaktan çok kesme işimiz var.”</p>

    <p>“Aynı zamanda bağlamak da gerekiyor,” dedi Parker. “Sistemi kapatıp kapalı kalmasını istiyorsan, sadece kabloları kesmek yetmez. Onarım ekibi hattın nereden koptuğunu anlamasın diye, kesilen yerleri gizlemek lazım.”</p>

    <p>“Bize nasıl bağlanacağını öğretemezsen,” dedi kereste işçisi sohbet eder gibi. “Seni öldürürüz.”</p>

    <p>Ross Parker kaderine razı oldu.</p>

    <p>“Ne zaman başlamak istiyorsunuz?”</p>

    <p>“Haritanda yazıldığı gibi. Hemen.”</p>

    <p><span>&nbsp;</span></p>
  </div>
</body>
</html>
