<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">4</h1>

    <p>&nbsp;</p>

    <p>Santa Monica’nın Venice Rıhtımı’ndaki elektrik lambaları, iskelede devamlı yatan üç direkli bir geminin armasını, ve büyük bir müzikholün çatısını aydınlatıyordu. Nefesli sazlar orkestrası John Philip Sousa’nın “Gladialor March’ adlı parçasını çalıyordu.</p>

    <p>Lodosçuluk yapan adanı bu buruk müziğe arkasını döndü ve sert kumun üstünde ışıkların erişmediği karanlığa doğru yürüdü. Serin Pasifik rüzgârı hırpani elbisesini savururken, kıyıya vuran dalgalar lambaların ışığını yansıtıyor; bu, adamın gölgesini önüne düşürüyordu. Deniz çekilmişti; adam çalabileceği bir çapa bulmaya çalışıyordu.</p>

    <p>Küçük kulübelerden oluşan bir köyün yanından geçti. Burada yaşayan Japon balıkçılar, kayıklarına göz kulak olabilmek için hepsini kulübelerine yak m bir yerde kumsala çekmişlerdi. Adam, Japon köyünü geçtikten hemen sonra aradığı şeyi buldu: ABD Cankurtaran Teşkilatı’nın, karaya oturan gemicilerin ve boğulma tehlikesi yaşayan turistlerin kurtarılması için, kıyılara serpiştirdiği altı düz kayıtan biri duruyordu. Bu kayıklar, gönüllüler tarafından acil durumda kullanılabilmesi için daima tam donanımlı olurdu. Adam kayığın üstündeki brandayı çekip açtı ve karanlıkta el yordamıyla içindekileri yokladıktan sonra, nihayet çapanın soğuk demiri eline değdi.</p>

    <p>Çapayı alıp iskeleye doğru taşıdı. Buradaki yumuşak kumların üstünden geçtikten sonra şehir yönünde yürümeye başladı. Sokaklar boş, evler karanlıktı. Gece bekçisine görünmeden geçip hiçbir engelle karşılaşmadan bir ahıra geldi. Burası da bölgedeki diğer ahırlar gibi restore edilip motorlu taşıtlar için garaj haline getiriliyordu. Onarım için getirilmiş olan kamyonlar ve otomobiller, at arabaları ve faytonlarla birlikte rasgele yerleştirilmişti. İçeride benzinle karışan saman ve dışkı kokusu hâkimdi.</p>

    <p>Gündüzleri sigara içen, tütün çiğneyen ve çalışan seyisler, şoförler, arabacılar ve makine tam ire ileriyle cıvıl cıvıl olan bu yerde, bu gece sadece bir nalbant vardı. Nalbant, o çapa için tam bir dolar ödeyerek lodosçuyu şaşırttı. Ona sadece elli sent vaat etmişti, ama o sırada epey içmişti ve viskinin cömertleştirdiği insanlardan biriydi.</p>

    <p>Nalbant, çapanın çalındığını kimsenin fark etmemesi için, ona yeni bir biçim vermek üzere işe koyuldu. Önce dökme demir tırnakları balyozla iyice ezdikten sonra keskiyle kesip çıkardı. Kopma yerini düzleştirene kadar törpüledi. Çapadan geriye kalanı ışığa doğru tuttuğunda sadece kancaya benzer bir şey kalmıştı.</p>

    <p>Gece ayazına rağmen ter içindeydi; bir şişe bira içtikten sonra viskiden de bir yudum aldı ve müşterisinin istediği gibi, demir gövdede delik açmaya başladı. Dökme demir üstünde delik açmak kolay iş değildi. Soluklanmak için mola verdiğinde bir bira daha içti. Nihayet işini bitirdiğinde, bir yudum viski daha içtiği takdirde, kanca yerine elini delebileceğini fark etmişti.</p>

    <p>Kancayı müşterisinin vermiş olduğu battaniyeye sardı ve onun bohçasına koydu. Yere düşen çapa tırnağını almak için eğildi, başı dönmeye başlamıştı. Tam bu parçayla ne yapacağını düşünürken müşterisi kapıyı tıklattı. “Onu dışarıya getir.’’</p>

    <p>Adam karanlıkta duruyordu; nalbant bu gece, bir önceki geceye nazaran yüz hatlarının o kadar sert olmadığını fark etti. Ama onun kalın sesini, Doğululara özgü diksiyonunu, üstünlük taslayan havasım, boyunun uzunluğunu ve şehir züppelerinin giydiği, dizlerine kadar inen tek düğmeli frak ceketini tanıdı.</p>

    <p>“Dışarıya getir dedim.”</p>

    <p>Nalbant bohçayı kapının dışına çıkardı.</p>

    <p>“Kapıyı kapat!”</p>

    <p>Nalbant dışarı çıkıp kapıyı kapatınca ışığın gelmesini önlemiş oldu. Müşterisi bohçayı elinden alıp, “ Teşekkür ederim, adamım,” dedi.</p>

    <p>“Bir şey değil,” diye mırıldandı nalbant. Bu frak ceketli züppenin yarım bir çapayla ne yapacağını merak ediyordu.</p>

    <p>Gölgelerin arasında on dolarlık bir altın sikke ışıldadı. Nalbant, bunu havada yakalamak için hamle yaptı, ama ıskalayınca yerden almak için diz çöktü. O sırada adamın ona yaklaşmakta olduğunu hissetti. Tedirgin bir şekilde dönüp bakınca üstündeki züppe kıyafetiyle hiç uyuşmayan, partal çizmelerini gördü. Tam o anda arkasındaki kapı sonuna kadar açıldı ve ahırın ışığı adamın yüzünü aydınlattı. Nalbant bu yüzü daha önce görmüş gibiydi. Adamakıllı sarhoş olmuş üç seyis ve bir otomobil tamircisi sallanarak dışarı çıktılar ve nalbandı dizleri üstünde görünce kahkahayı patlattılar. “Şu işe bak,” diye bağırdı tamirci. “Galiba bizim Jim de şişenin dibini bulmuş.”</p>

    <p>Müşteri hemen oradan ayrılıp ara sokakta kayboldu; nalbant, sırf kendini emniyete almak için gözünü kırpmadan öldüren bir adamın elinden saniye farkıyla kurtulduğunu bilmiyordu.</p>

    <p>Kaliforniya eyalet başkentinin Sacramento olduğu kırk yedi yıl süresince, Anne Pound’un beyaz konağı, meclis üyelerine ve lobicilere samimi bir konukseverlik göstermişti. Victorian tarzda inşa edilmiş olan konak, epey büyük ve çok güzeldi. Beyaz ahşaptan üçgen çatıları, çıkma kuleleri, verandaları ve parmaklıklar! pırıl pırıl parlıyordu. Ceviz kapıdan içeri girildiğinde, büyük salonu, evin hanımının gençlik yıllarında yapılmış olan yağlıboya resmi süslüyordu. Konağın kırmızı halı kaplı merdivenleri o kadar ünlüydü ki, siyasi çevrelerde bir adamın devletle olan bağlantıları, “Cennete Çıkan Basamaklar” ifadesini duyunca verdiği tepkiye göre ölçülürdü.</p>

    <p>Evin hanımı bu akşam saat sekizde; resimdeki halinden daha yaşlanmış ve şişmanlamış olarak, ahşap doğramalar kadar beyazlaşırı iş saçları ve üstündeki yesil ipekten elbisesiyle arka salonda, bordo renkli kanepeye ku rulmuş oturuyordu. Salonda bunun gibi kanepeler, ferah koltuklar, yaldızlı çerçeveler içinde çıplak kadın tabloları ve kristallerle dolu şık bir bar vardı. Bu gece burası, sekiz santimetre kalınlığındaki maun kapıyla ön salondan .soyutlanmıştı. Kapıda, bir zamanlar “Centilmen Jim” lakaplı Corbett’i devirmiş olan eski bir profesyonel boksör nöbet tutmaktaydı.</p>

    <p>Joseph Van Dorn’un, hâlâ çok güzel olan konak sahibini görünce yaşadığı şaşkınlık karşısında, Isaac Bell belli etmeden gülümsedi. Van Dorn’un kızıl sakallan yüzünün pembeliğini gizleyememişti. Her ne kadar yoğun saldırılar karşısında cesaretini defalarca kanıtlamış olsa da, Van Dorn kadınlar ve kadınlarla samimiyet konusunda bir hayli tutucuydu. O anda Kaliforniya’nın bu üst düzey “sportif’ mekânında olmak yerine herhangi bir yeri tercih edeceği belliydi.</p>

    <p>“Başlayalım mı?” diye sordu Van Dorn.</p>

    <p>“Miss Anne,” dedi Bell, kadının kanepeden kalkmasına yardım etmek için nazikçe elini uzatarak. “Konukseverliğiniz için çok teşekkür ederiz.”</p>

    <p>Bell onunla kapıya kadar yürürken, Miss Anne, Virginia aksanlı alçak sesiyle kızlarına musallat olan acımasız katilden kurtardıkları için Van Dorn Dedektiflik Şirketi’ne ne kadar minnettar olduğunu ifade ediyordu. Van Dom ajanları, kadın katili olan bu canavarın izini sürüp Sacramento’nun seçkin ailelerinden birinin üyesi olduğunu tespit etmişler, adamın suçlular için tahsis edilen akıl hastanesine ömür boyu kapatılma-</p>

    <p>sını sağlamışlardı. Hadise sessizce sonuçlanmış, Miss Anne’in müşterilerinin hiçbir şeyden haberi olmamıştı.</p>

    <p>Joseph Van Dorn ayağa kalkıp toplantıyı açan konuşmasını yaptı. Başlayabiliriz. Bu soruşturmanın başında Isaac Bell olacak. Söyleyeceği her şey için ona yetki verdim. Isaac ne düşündüğünü arkadaşlara açıklar mısın?”</p>

    <p>Bell konuşmaya başlamadan önce toplantıda bulunan herkesin yüzüne tek tek baktı. Batı şehirleri şube başkanlarının bazılarıyla birlikte çalışmıştı ve hepsini iyi tanıyordu. Bu adamlar Phoenix, Salt Lake, Boise, Seattle, Spokane, Portland, Sacramento, San Francisco, Los Angeles, Denver şehirlerinde şirket müdürleriydiler.</p>

    <p>Göze çarpanlar arasında iriyan yapısıyla San Francisco Ofisi Müdürü Horace Bronson ve şişman Arthur Curtís vardı Kasap Haydut Vakası’nda Bell onlarla birlikte çalışmıştı ve Curtis’in partneri aynı zamanda her ikisinin de ortak arkadaşları olan Glenn Irvine’i kaybetmişlerdi.</p>

    <p>Eski bir atlı polis ve uzmanlık alanı tren soygunlarını önlemek olan “Teksas” Walt Hatfield bu vakada özellikle çok yararlı olacaktı. Saçları çok erken ağarmış olan Kansas Kenti Müdürü Eddie Edwards’in uzmanlık alanı; tren bakım istasyonlarında soyguna ve sabotajlara karşı korunmasız durumdaki trenlere dadanan şehir çetelerini temizlemekti. Bu soruşturmada onun varlığı da çok önemliydi.</p>

    <p>Odadaki en yaşlı ajanlar, ülkedeki bütün kasa hırsızlarını tanıyan Boston’lu Mack Fulton, onun partneri ve her zaman üç parçalı takım elbisesi içindeki Wally Kisley’di. Mack ve Wally şirketin ilk günlerinden beri birlikte çalışmışlardı ve ikisi de esprileriyle Broadway’in ünlü komedyenleri Weber ve Fields’e benzetiliyorlardı.</p>

    <p>Son olarak da Bell’in yakın dostu New York’lu Archie Abbott vardı. Dilenci bir berduş kılığındaki Abbott, gizli kimliklerle çalışarak çok başarılı işler çıkarmıştı.</p>

    <p>“Bugün burada bir bomba patlasa, kıtadaki bütün kanun kaçakları bugünü bayram ilan eder,” dedi Bell.</p>

    <p>Ölçülü kahkaha sesleri uzun sürmedi. Teksas Walt Hatfield, herkesin aklındaki soruyu sordu. “Isaac aylarca kadın yüzü görmemiş denizciIermişiz gibi, neden bizi bu yatak sporları merkezinde topladığını açıklar mısın?”</p>

    <p>“Çünkü karşımızda büyük düşünen, akıllıca planlar yapan ve kimi öldürdüğüne aldırmayan bir sabotajcı var.”</p>

    <p>“Eh, madem öyle diyorsun...”</p>

    <p>“Adam acımasız bir katıl. Şu ana kadar o kadar çok masum insanı öldürüp o kadar büyük zarar verdi ki, işçiler ona ‘Sabotajcı’ diyor. İlk bakışta hedefi Southern Pacifism Cascade CutofFtaki ekspres hattı. Bizim müşterimizin demiryolu şirketi. Hedefimiz ise Sabotajcı. Van Dorn Dedektiflik Şirketi’nin iki görevi var: Sabotajcının müşterimize daha fazla zarar ver-mesini önlemek ve ipe götürecek yeterli delillerle onu yakalamak.”</p>

    <p>Bell bir baş işareti yaptı. Ceketsiz bir erkek sekreter gelip çıplak su perileri tablosunun üstüne bir demiryolu haritası astı. Haritada Salt Lake’den San Francisco’ya kadar Kaliforniya, Oregon, Washington, Idaho, Utah, Nevada ve Arizona eyaletlerine ulaşan demiryolu hatları görünüyordu.</p>

    <p>“Demiryollarının en korunmasız noktalarını bize göstersin diye, Demiryolları Emniyet Şefi Jethro Watt’i davet ettim.”</p>

    <p>Dedektiflerden alaycı homurtular yükseldi.</p>

    <p>Isaac Bell, onlara soğuk bir bakış attıktan sonra, “Demiryolu polislerinin eksikliklerini hepimiz biliyoruz,” dedi. “Ama Van Dorn’un on iki bin kilometrelik ray hattını koruyacak insan gücü yok. Jethro, bizim öğrenemeyeceğimiz bilgilere sahiptir. Bu nedenle, Emniyet Şefi Watt’in bize yardım etme hevesini kaçıracak birisi olursa, hesabını bana verir.”</p>

    <p>Bell’in talimatı üzerine sekreter, Emniyet Şefi Watt’i içeriye aldı. Adamın görünüşü, dedektiflerin önyargılı beklentilerini doğrular gibiydi. Yağlı saçları alnına yapışmış, asık suratı tıraşsız, yakası kirli, -ceketi ve pantolonu buruşuk, paçaları çizmelerinin içine tıkıştırılmıstı. Belindeki tabancalar ve coplanyla Jethro Watt, Isaac Bell’in boyunda ve onun iki katı cüssedeydi. Bu haliyle ülkedeki bütün demiryolu polislerinin bir numunesi gibiydi. Ama konuşmaya başlayınca herkesi şaşırttı.</p>

    <p>“Eski bir deyiş vardır. ‘Southern Pacific için imkânsız diye bir şey yoktur’</p>

    <p>“Demiryolu çalışanlarının söylemek istediği şey şu: Her şeyi biz yaparız. Kendi yolumuzu kendimiz yaparız. Hattı kendimiz döşeriz. Lokomotiflerimizi ve katarlarımızı kendimiz yaparız. Köprülerimizi kendimiz inşa ederiz, Cascade Kanyonu dahil, yeni genişleme kapsamında tam kırk köprümüz var. Tünellerimizi kendimiz açarız, işimiz bittiğinde tam elli tane olacak. Makinelerimizin bakımını bizler yaparız. High Sierra’nın karlı tepeleri için ve yazları sıcakta çalışacak trenlerimiz için, özel makineler yaparız.”</p>

    <p>Watt yüzündeki ifadeyi hiç değiştirmeden devam etti. “Oakland ve kent arasında, San Francisco Körfezi’ni aşan feribot yolcularımızın yediği çörekler bile bizim fırınlarımızda yapılır. Yolcular beğense de beğenmese de bunları yerler. Southern Pacific inanılmaz bir kuruluştur. Bizi ister beğenin ister beğenmeyin.”</p>

    <p>Jethro Watt’ın kan çanağı olmuş gözleri bir an kristal sürahilerin dizili olduğu bara yönelince, dudaklarını ıslattı.</p>

    <p>“Böyle muazzam bir kuruluş pek çok düşman kazanır. Adam o sabah yatağın ters tarafından kalkarsa demiryolunu suçlar. Beklediği miktarda ürün toplayamazsa demiryolunu suçlar. Çiftliğini kaybederse demiryolunu suçlar. Sendikası yevmiyesini artıramazsa demiryolunu suçlar. İşten atılırsa demiryolunu suçlar. Banka kapanır ve ona parasını geri veremezse demiryolunu suçlar. Bazen de kafası iyice bozulur ve trenlere zarar vermeye kalkışır. Tren soymaya çalışır. Ama soygundan daha kötü olanı, sabotajdır.</p>

    <p>Bu hem daha kötü, hem de engel olması daha zordur, çünkü böyle muazzam bir kuruluş devasa bir hedef oluşturur.</p>

    <p>“İşte, tepesi atmış kişilerin sabotajlarına karşı, şirket kendini korumak için bir polis ordusu çalıştırıyor. Kalabalık bir ordu. İhtiyacımız olan askerleri tek tek seçip almamız mümkün olmadığından, biz de ayrıcalıklı olanların ‘posa’ dedikleri adamları işe almak zorunda kalıyoruz.”</p>

    <p>Jethro Watt öfkeli gözlerle odada bulunanları inceledi; dedektiflerin bazısı, onun copunu çıkarıp saldıracağını bile düşündü. Oysa, Watt soğuk ve alaycı bir gülümsemeyle devam etti. “Amirlerimiz, ordumuzun, siz nazik dedektiflere yardımcı olacağını emrettiler. Sizin yönetiminizdeyiz, adamlarımıza da sizlerden talimat alacakları bildirildi.</p>

    <p>“Bay Bell’le birlikte şirketin üst düzey mühendisleri ve denetçileriyle uzun bir görüşme yaptık. Bay Bell de bizim bildiğimiz her şeyi biliyor. En önemlisi de bu Sabotajcı denen adamın Cascade Cutoff inşaatını engellemek istemesi. Bunun için bize altı yoldan saldırabilir:</p>

    <p>“Makasları kurcalayıp, hat değiştirecek trenlerin çarpışmasına yol açabilir ya da bölüm kontrolörlerinin tren güzergâhlarını yönettikleri telgrafları değiştirebilir.</p>

    <p>“Köprü yıkabilir. Şimdiye kadar zaten bir tüneli havaya uçurdu, başka birini daha havaya uçurabilir.</p>

    <p>“Cutoff Ekspres Yolu inşaatına hizmet veren dökümhanelere ve atölyelere saldırabilir. En kuvvetli ihtimalle Sacramento’dakilere ve Cascade Kanyonu Köprüsü için makas çubukları yapılan Red Bluffa.</p>

    <p>“Bakım altına alınan lokomotiflerle doluyken atölyelerimizi kundaklayabilir.</p>

    <p>“Raylara mayın döşeyebilir.</p>

    <p>“Başarılı olacağı ve insanların öleceği her eylemde işçilerimize panik yaşatacaktır.</p>

    <p>“Bay Bell’in arzusu üzerine, ‘ordumuzu’ demiryollarımızın en fazla tehlike altında olduğu yerlere sevk ettik. Askerlerimiz’ yerlerini aldılar ve sizlerin emirlerini bekliyorlar. Şimdi ben., kendime bir kadeh içki alırken Bay Bell; sizlere bu yerleri gösterecek.”</p>

    <p>Watt, izin istemeden doğruca kristal sürahilerle dolu bara gitti.</p>

    <p>‘’İyi dinleyin” dedi Isaac Bell. “Yapacağımız iş belli oldu.”</p>

    <p>Gece yarısı olduğunda, Miss Anne’in arka salonundaki ağır hava yerini genç kadınların kahkahalarına bırakmıştı. Van Dorn dedektifleri dağılmışlar, yalnız veya çift olarak otellerine gitmişlerdi. Geride sadece Isaac Bell ve Archie Abholt kalmış, Miss Anne’in penceresiz kütüphanesinde hala harita üzerinde kafa patlatmaktaydılar.</p>

    <p>Archie Abbott, üstündeki berduş kıyafetiyle hiç de bağdaşmayan bir havayla on iki yıllık Napoleon konyağını kristal balon kadehe boşalttı ve burnuna götürüp kokusunu içine çekti.</p>

    <p>“ Weber ve Fields... barut imalathaneleri soygunlarını hatırlatmakla iyi bir noktaya dikkat çektiler. Çalınan patlayıcı varsa bu önemli bir uyarıdır.”</p>

    <p>“Tabii, eğer adam bunları dükkânlardan satın almıyorsa.”</p>

    <p>Archie kadehini kaldırdı. “Sabotajcı’ya ölüm! Rüzgâr yüzüne essin, sıcak güneş gözlerini yaksın!”</p>

    <p>Archie, o anda New York batakhanelerine özgü bir aksanla konuşuyordu. Ama üstündeki kıyafete uygun birçok aksanı kusursuz bir şekilde kullanabilirdi. 1893’teki panik döneminde bütün servetini kaybetmiş soylu bir ailenin oğluydu; bu nedenle aktör olmak yerine dedektif olmak zorunda kalmıştı. İlk karşılaştıklarında Isaac Bell Yale Üniversitesi boks takımındaydı, rakip Princeton Üniversitesi takımındaysa, Archibald Angell Abbott vardı.</p>

    <p>“Bütün ihtimalleri hesaba kattık mı?”</p>

    <p>“Öyle gibi.”</p>

    <p>“O halde, neden daha mutlu görünmüyorsun Isaac?”</p>

    <p>“Watt’m da dediği gibi demiryolları çok büyük “</p>

    <p>“Orası öyle.” Archie, konyağından bir yudum alıp haritanın üstüne eğildi. Kaşları çatılmıştı. “Redding Yards’ı kim kolluyor?”</p>

    <p>“En yakında Lewis ve Minalgo vardı,” dedi Bell; verdiği cevaptan memnun değildi.</p>

    <p>“Pek hoşuma gitmedi,” dedi Archie.</p>

    <p>Bell başını sallayarak aynı fikirde olduğunu belirtti. “Onları Glendale’e çekip Redding’in başına Hatfield’ı getiririm.”</p>

    <p>“Glendale de olmaz. Yerinde olsam onları Meksika’ya gönderirdim.”</p>

    <p>“Yeterli adamım olsaydı, ben de öyle yapardım. Ama Glendale bir hayli uzakta. Orasını fazla sorun haline getirmiyorum. Cascade yolundan bin kilometre ötede... “ Bell altın saatini çıkardı. “Bu gecelik yapabileceğimiz her şeyi yaptık. Oteldeki dairemde fazladan bir oda daha var. Tabii seni bu kılıkta otel güvenlik memuruna çaktırmadan yukarı çıkarabilirsem.”</p>

    <p>Abbott başını iki yana salladı. “Sağ ol, ama daha önce mutfak kapısından girerken Miss Anne’in aşçısı, bana bir gece ziyafeti çekeceğini vaat etmişti.”</p>

    <p>Bell, eski dostuna bakıp başını salladı. “Geceyi bir genelevde geçirip de aşçıyla yatan bir tek sen varsındır Archie.”</p>

    <p>“Tren tarifesine baktım,” dedi Abbott. “Miss Marion’a selam söyle. San Francisco’ya giden son trene yetişecek zamanın var hâlâ “</p>

    <p>“Ben de öyle düşünüyordum,” dedi Bell. Hızlı adımlarla dışarı çıkıp tren istasyonunun yolunu tuttu.</p>

    <p><span>&nbsp;</span></p>
  </div>
</body>
</html>
