<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">33</h1>
  </div>

  <div>
    <p>Makinist hemen Johnson çubuğunu geri vitese aldı.</p>

    <p>Sekiz çeker tekerlek geriye dönerken raylardan kıvılcımlar çıkıyordu. Bir an sanki iki kuvvetli adam elleriyle kocaman lokomotifi durdurmuş gibi bir manzara belirdi. Lokomotif sarsıla sarsıla nihayet durabildiğinde, Isaac Bell kuşkulu travers üstünde dikilmiş, motor pilot kısmıysa bağın birkaç karış üstünde kalmıştı. Ön tekerlekler sadece iki metre gerisindey-</p>

    <p>“Geri al!” diye bağırdı Malone. “Yavaşça!”</p>

    <p>Bell bağın her iki ucundaki kırma taşları özenle sıyırdıktan sonra dikkatle bakınca bağın üstüne yerleştirilmiş, bir santim çapında bir tıpa gördü.</p>

    <p>“Herkes geri çekilsin” dedi Malone’ye. “Bağın içini dinamitle doldurmuş.”</p>

    <p>Tetik düzeneği fünyenin üstüne yerleştirilmiş bir somundan oluşuyordu. Lokomotifin altındaki rayları havaya uçuracak miktarda dinamit vardi. Patlama gerçekleşseydi, bütün tren uçurumdan aşağıya uçacaktı. Ama bu olmadı; bunun yerine Bell, Osgood Hennessy’ye bir telgraf çekip Van Dorn Dedektiflik Şirketi’nin, Sabotajcı’ya karşı bir zafer daha kazanmış olduğunu bildirdi.</p>

    <p>Hennessy özel treniyle hattın başına geldi; işçiler buraya güvenli bir şekilde ulaşmışlar, 13 Numaralı Tünerin son otuz metresini deliyorlardı.</p>

    <p>Osgood Hennessy ertesi sabah erkenden Bell’ özel vagonuna çağırdı. Lillian ve Bayan Comden kahve ikram ettiler. Hennessy’nin ağzı kulaklarındaydı. “Tüneli bitirmek üzereyiz. Uzun tünellerde son engeli de aştıktan sonra bir tören düzenleme âdetimiz vardır. Bu defa işçiler, bir temsilci gönderip dün yaptıklarından dolayı son kayayı senin devirmeni istediler. Bu büyük bir şereftir. Yerinde olsam kabul ederim.”</p>

    <p>Bell tünele girip Hennessy’yle birlikte yürüdü; moloz yüklü vagonuyla bir lokomotife yol vermek için bedenlerini duvara dayadılar. Yüzlerce metre boyunca yan kısımlar ve kemerli tavan payandayla desteklenmişti. Tünelin sonuna doğru örgü biçimi verilmiş keresteler, tavanı geçici olarak destekliyordu. Son metrelerde işçiler dökülen kayalardan onları koruyan dökme demir bir kalkan altında çalışıyorlardı.</p>

    <p>Bell ve Hennessy yaklaşırken sondaj gürültüsü kesildi. Kazıcılar kürekleriyle yol üstündeki taş parçalarını çektikten sonra kalan son duvarın önünden ayrıldılar.</p>

    <p>Uzun kollu, dev yapılı bir maden işçisi gülerek Bell’in yanına geldi ve ona sekiz kiloluk bir balyoz uzattı.</p>

    <p>“Daha önce böyle bir şey kullandınız mı?”</p>

    <p>“Sirkte çalışırken çadır kazıkları çakmıştım.”</p>

    <p>“O halde zorluk çekmezsiniz.” Madenci kulağına eğildi. “Şu tebeşirle işaretli yeri görüyor musunuz? Tam oraya vurun. Tören vuruşundan önce hep doğru noktayı işaretleriz... Çekilin çocuklar! Adama yer açın.”</p>

    <p>“Bunu yapmak istemediğinize emin misiniz?” diye sordu Bell. Hennessv’ye.</p>

    <p>Hennessy bir adım geri çekildi. “Zamanında yeterince tünel açtım. Bu senin hakkın.”</p>

    <p>Bell balyozu omzunun üstünden savurup tebeşirle işaretlenmiş noktaya indirdi. Duvarda çatlaklar yayılırken karşı taraftan ışık sızdı. Bir kez daha vurdu. Kaya duvar yıkılıp içeriye gün ışığı dolunca işçiler tezahürat yaptılar.</p>

    <p>Bell açılan gedikten dışarıya bir adım atınca güneş altında parıldayan Cascade Kanyonu Köprüsünü gördü. Uzun, katmanlı çelik çit örgü Cascade Nehri’nin derin koyağı üzerinde uzanıyordu. Ekspres yolun en önemli köprüsü neredeyse tamamlanmak üzereydi. Çelik rayların tünelden çıkmasını beklemeden çapraz bağlar döşenmişti.</p>

    <p>Bell köprünün çok iyi korunmakta olduğunu göıdü. Otuz metrede bir, bir demiryolu polisi bulunuyordu. Her iki uçtaki payandanın önünde bir nöbet kulübesi vardı. Bell manzarayı seyrederken güneş bir an bir bulutun arkasında kalınca, gümüş gibi parlayan direkler birden karardı.</p>

    <p>“Ee, nasıl buldun evlat?” diye sordu Hennessy gururla.</p>

    <p>“Şahane görünüyor.”</p>

    <p>Sabotajcı bu köprüye nasıl saldırırdı?</p>

    <p>Cascade kasabası köprünün gölgesi altında kalıyordu. Çölden gelen eski demiryolunun dağların altında bittiği yerde kurulmuştu. Bell zarif yapısıyla Cascade Kır Oteli’ni gordü. Dağa tırmanmayı göze alan turistlerin tercih ettikleri bir mekândı. Hennessy, köprü inşaat alanına malzeme taşınması için bu sık dönemeçli yamaca geçici bir nakliye hattı inşa etmişti. Son derece dik ve çok keskin dönemeçler olduğu için demiryolu işçileri buraya “Yılan Hattı” adını vermişlerdi. Eğim o kadar fazlaydı ki, Bell, bir dizi yük vagonunun ancak üç lokomotif tarafından çekilebildiğini gördü. Yılan Hattı lokomotiflerinin görevi sona ermişti. Bundan böyle malzemeler ekspres yoldan gelecekti.</p>

    <p>Sabotajcı Yılan Hattı’na saldırmazdı, çünkü artık onun işlevi bitmişti. Kasabaya da saldırmazdı. Onun hedefi köprü olacaktı. Bu köprüyü yok ederse, ekspres yol projesinin bitmesi yıllarca sürebilirdi.</p>

    <p>“Bu da nesi?” dedi Hennessy. Aşağıdaki kasabadan yukarı çıkan toprak yoldaki bir toz bulutunu gösterdi.</p>

    <p>Isaac Bell’in yüzüne hayranlık dolu bir gülümseme yayıldı. “Daha önce sizinle konuştuğumuz Thomas Flyer marka otomobil. 35 model, dört silindirli ve altmış beygir gücünde. Şu gidişine bakın!”</p>

    <p>Parlak sarı renkli otomobil dönemeci dönüp Bell ve Hennessy’nin beş metre ötesinde durdu. Branda tentesi arkada katlıydı, içinde sürücüsünden başka kimse yoktu. Bu kişi uzun boyluydu; tozdan korunmak için ayaklarına kadar inen bir pardösü, başında şapka, gözlerinde koruyucu gözlük vardı. Ahşap direksiyon simidinin arkasından atlayıp onlara doğru yürüdü.</p>

    <p>“Tebrikler!” diye seslendi, seri bir hareketle gözlüğünü çıkararak.</p>

    <p>“Senin ne işin var burada?” dedi Hennessy. “Kongre tatilde değil ki.”</p>

    <p>“Tünelin açılışını kutlamaya geldim,” dedi Charles Kincaid. “Cascade Kır Oteli’nde Kaliforniyalı çok önemli kişilerle toplantıdaydım. Sizi tebrik etmek için, onlara beni biraz beklemek zorunda olduklarını söyledim.”</p>

    <p>Kincaid, Hennessy’nin elini tutup salladı.</p>

    <p>“Tebrikler efendim. Müthiş bir başarı. Artık sizi kimse durduramaz.”</p>

    <p>&nbsp;</p>

    <p><span>&nbsp;</span></p>
  </div>
</body>
</html>
