<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">3</h1>

    <p>&nbsp;</p>

    <p>Tünel faciasından dört gün sonra Joseph Van Dorn; hareket halindeki Osgood Hennessy’ye, Hennessyville şehrindeki Great Northern Tren Bakım İstasyonun’da yetişti. Idaho sınırının yakınında, Washington Spokane’in dışında yeni kurulmuş olan bu şehre; yaş kereste ve kömür kokusu hâkimdi, ama daha şimdiden bu yerleşim merkezine “Kuzeybatının Minneapolis! denmeye başlanmıştı. Van Dorn, Hennessy’nin bu şehri burada kurmasının asıl nedeninin kendine ait hatları iki katına çıkardıktan sonra planına uygun bir şekilde, kuzeydeki bütün diğer hatları kontrolü altına almak olduğunu biliyordu.</p>

    <p>Ünlü Van Dorn Dedektiflik Şirketi’nin kurucusu olan Joseph Van Dorn; kırklı yaşlarında, iriyarı, kel, şık bir adamdı. Bu haliyle yeraltı dünyasının kâbusu olmaktan çok zengin bir işadamına benziyordu. Kişilikli bir burnu, gözlerindeki melankolik ifadeye rağmen, her an gülümsemeye hazır bir ağzı ve kızıl sakalına kadar inen kızıl favorileriyle cana yakın biri gibi görünüyordu. Hennessy’nin özel trenine yaklaştığı sırada kulağına</p>

    <p>gramofonda çalınan ragtime0 müziği geldi. Scott Joplin’in “Search-Light Rag”i çalıyordu. Van Dom müziği duyunca, Hennessy’nin kızı Lillian’ın yakınlarda olduğunu anladı. Bu kız varken, Southern Pacific Demiryolları Şirketi’nin huysuz başkanıyla başa çıkmak nispeten daha kolay oluyordu.</p>

    <p>Platformun üzerinde bir süre bekleyince vagonun içindeki telaşlı ha-. vayı sezdi. Tam o sırada Spokane belediye başkanını kapıdan aşağıya iten Hennessy’yi gördü. “Defol git trenimden! Hennessyville’yi asla şirketleşmiş şehrine katamayacaksın. Bakım istasyonumu, Spokane’in vergi sistemine sokmayacağım!”</p>

    <p>Van Dorn’a dönerek çıkıştı. “Buraya gelmen amma da uzun sürdü.’’</p>

    <p>Van Dorn, onun kabalığına sıcak bir gülümsemeyle karşılık verdi. Hennessy’nin küçük elini avucuna alırken, kızıl bıyıklarının arasından bembeyaz dişleri ortaya çıktı. “Ben Chicago’daydım, sense haritanın her yerinde. Biraz huysuzluğun üstünde, ama iyi görünüyorsun. Güzeller güzeli Lillian nasıl?” diye sordu Hennessy, onu vagona davet ederken.</p>

    <p>“Hâlâ başımın belası olmaya devam ediyor.”</p>

    <p>“Ve işte, karşımızda! Şu işe bak, ne kadar da büyümüşsün genç hanım. Seni en son gördüğümde...”</p>

    <p>“New York’taydım, Miss Porter’ın okulundan kaçtığım için babam sizi görevlendirmişti.”</p>

    <p>“Hayır,” diye düzeltti Van Dorn. “Sanırım son görüşmemizde, Boston’ da kadınlara oy hakkı için düzenlenen gösteri yürüyüşü kontrolden çıktığı için, kefalet ücretini yatırıp seni hapisten çıkarmıştım.”</p>

    <p>“Lillian!” dedi Hennessy. “Bu toplantı tutanağının daktilo edilip Van Dorn Şirketi’yle yapacağım sözleşmeye eklenmesini istiyorum.”</p>

    <p>Lillian’ın gözlerindeki hınzır pırıltı birden söndü ve yerini iş ciddiyetine bıraktı. “Sözleşme imzaya hazır, baba.”</p>

    <p>“Joe, sanırım saldırılardan haberin vardır.”</p>

    <p>“Bu korkunç kazaların, Southern Pacific”in Cascade ekspres hattı inşaatında sürekli olduğunu biliyorum. İşçiler ve birçok masum tren yolcusu hayatını kaybetti.”</p>

    <p>“Bunların hepsi kaza olamaz,” dedi Hennessy öfkeyle. “Birisi demiryolunu sabote etmek için var gücüyle çalışıyor. Seni bu sabotajcıları yakalaman için tutuyorum. İster anarşist, ister grevci, ister yabancı olsun; onları as, kes, vur, ne yaparsan yap; ama kesinlikle durdur.”</p>

    <p>“Telgrafını alır almaz en iyi ajanımı bu vakayla görevlendirdim. Eğer durum senin kuşkulandığın gibiyse, bu ajanımı baş soruşturmacı olarak atayacağım.”</p>

    <p>“Hayır!”’ dedi Hennessy. “Bu işin basında senin olmanı istiyorum Joe. Sahsen senin yönetiminde olsun.”</p>

    <p>“Isaac Bell, benim en iyi adamımdır. Keşke onun yaşındayken ben de o kadar yetenekli olsaydım.”</p>

    <p>Hennessy, onun sözünü kesti. “Şunu iyi anlamalısın Joe. Trenim sabotaja uğrayan tünelden sadece beş yüz altmış kilometre uzakta, ama buraya dolambaçlı yollardan gelerek bin kilometreden fazla yol kat ettim. O kestirme hat, bu yolu tam bir gün kısaltacak. O ekspres yolun başarısı ve bütün bu demiryolunun geleceği, yabancı birine bırakılmayacak kadar önemli.”</p>

    <p>Van Dorn, bu adamın her istediğini yaptırmaya alışık olduğunu biliyordu. Ne de olsa, Atlantik’ten Pasifik Okyanusu’na kadar kıtanın bir ucundan diğerine demiryolu döşemeyi başarmış, bunu yaparken rakipleri olan Commodore Vanderbilt ve J. P. Morgan’ın üstünden silindir gibi geçmiş, Eyaletler Arası Ticaret Komisyonu’nu ve ABD Kongresi’ni kandırabilmiş, umut yıkıcı olarak bilinen Başkan Teddy Roosevelt’e nanik yapmıştı. Bu nedenle, vagonun kapısında Hennessy’nin kondüktörü görününce, Van Dorn rahat bir nefes aldı. Adam pırıl pırıl üniforması içinde kapı eşiğinde bekliyordu.</p>

    <p>“Rahatsız ettiğim için özür dilerim efendim. Treninize binmeye çalı-, şan bir serseri yakalandı.”</p>

    <p>“Beni neden rahatsız ediyorsun ki? Burada iş görüşüyorum. Adamı şerife teslim edin.”</p>

    <p>“Adam, Bay Van Dorriun ona kefil olacağını iddia ediyor.’”</p>

    <p>Uzun boylu bir adam, iki iri yapılı demiryolu muhafızı eşliğinde vagondan içeri girdi. Üstünde iş bulmak için yük trenlerine kaçak olarak binen ayaktakımının giydiği hırpani giysiler vardı. Kol ceketi ve pantolonu toz içinde, çizmeleri ise oldukça yıpranmıştı. Başındaki eski kovboy şapkasının epey yağmur yediği her halinden belli oluyordu.</p>

    <p>önce adamın gözleri dikkatini çekti Lillian Hennessy’nin. Menekşe tonundaki bu mavi gözler hızla salonu tarayıp her bir nesneyi aklına not etti. Önce babasına, sonra Van Dorn’a, en sonunda da kendisine yönelen bakışları akıllarından geçeni okumak ister gibiydi. Lillian da bu bakışlara karşılık verdi, ama etkisini büyüleyici bulmuştu.</p>

    <p>Adamın boyu iki metreye yakındı ve vücudu safkan bir Arap atı gibi yağsızdı. Ustdudağını örten bıyığı da gür saçları ve tıraşsız yüzündeki kısa sakallar gibi altın sarısıydı. Rahat bir duruşla iki yana sarkıttığı elleri uzun, parmaklan zarifti. Lillian, onun kararlılığını gösteren çene yapısına ve dudaklarına baktıktan sonra, yaklaşık otuz yaşında ve kendine güvenen biri olduğuna karar verdi.</p>

    <p>Adamın yanındaki koruma yakınında duruyor, ama ona dokunmuyordu. Lillian bakışlarını adamdan ayırabildikten sonra, muhafızlardan birinin burnuna bir mendil bastırdığını fark etti. Diğeri de morarmaya başlamış olan bir gözünü kırpıştırıp duruyordu.</p>

    <p>Joseph Van Dorn durumdan memnun bir gülümsemeyle baktı. “Osgood, seni bu soruşturmayı benim adıma yönetecek olan Isaac Bell’le tanıştırayım.”</p>

    <p>“İyi akşamlar,” dedi Isaac Bell. El sıkışmak için bir adım öne çıkınca muhafızlar da peşinden geldi.</p>

    <p>Hennessy bir el işaretiyle, “Dışarı çıkın,” dedi.</p>

    <p>Burnuna mendil bastıran muhafız, onları kapıya götüren kondüktörün kulağına bir şey fısıldadı.</p>

    <p>“Özür dilerim efendim,” dedi kondüktör. “Malzemelerini geri almak istiyorlar.”</p>

    <p>Isaac Bell cebinden deri kaplı bir cop çıkardı, “Adın nedir senin?”</p>

    <p>“Billy,” dedi adam asık bir yüzle. Bell copu ona verdikten sonra öfkesini zorla bastırdığını belli eden bir ses tonuyla, “Billy” dedi. “Bir daha birisi zorluk çıkarmadan gelmeyi kabul ederse, onun sözüne güven “</p>

    <p>Gözü moraran diğer adama döndü. “Ya senin adın?”</p>

    <p>“Ed”</p>

    <p>Bell öbür cebinden bir revolver çıkarıp Ed’e verdi. Sonra da adamın avucuna bıraktı. “Ustası olmadığın bir silahı asla çekme.”</p>

    <p>“Ustalaştığımı sanıyordum,” dedi Ed. Sesindeki yenilmişlik ifadesi uzun boylu dedektifi yumuşattı.</p>

    <p>“Demiryolunda çalışmaya başlamadan önce kovboyluk mu yapıyordun?” diye sordu Bell.</p>

    <p>“Evet efendim, iş bulmam gerekiyordu.”</p>

    <p>Bell’in gözleri sıcak bir maviye dönüşürken gülümsedi. Kemerinden bir altın sikke çıkardı. “Al bunu Ed. Gözüne koymak için bir biftek parçası al, kalanıyla da bir şeyler içersiniz.”</p>

    <p>Muhafızlar başlarını salladılar. “Teşekkür ederiz Bay Bell.”</p>

    <p>Bell kendisini hayranlıkla izleyen Southern Pacific Şirketi başkanına döndü. “Bay Hennessy, bir banyo yapıp üstümü değiştirdikten sonra karşınızda olacağım.”</p>

    <p>“Çantan hamalda,” dedi Joseph Van Dorn gülümseyerek.</p>

    <p>Dedektif yarım saat sonra tekrar geldiğinde bıyığı incelmişti; üzerinde hırpani kıyafetler yerine üç parçalı, sonbahar serinliğine uygun İngiliz</p>

    <p>yününden bir takım elbise vardı. Mat mavi bir gömlekle koyu eflatun bir kravat gözlerinin rengini iyice ortaya çıkarıyordu.</p>

    <p>Isaac Bell, bu göreve başlarken, ilk adımı doğru atmak için soruşturmayı şirket başkanının değil, kendisinin yöneteceği kesinlikle anlaşılsın istiyordu. Önce Lillian Hennessy’nin sıcak gülümsemesine karşılık verdi. Sonra sessizce deri koltukta oturmakta olan kara gözlü, seksi kadını eğilerek selamladı. Son olarak Osgood Hennessy’ye döndü.</p>

    <p>“Kazaların sabotaj olduğundan tam anlamıyla emin değilim.”</p>

    <p>“Sen ne diyorsun? Batıda işçiler grev yapıyor. Radikallerin kışkırtma: lan sonucu Wall Street panik içinde.”</p>

    <p>“Bu doğru,” dedi Bell. “San Francisco daki tramvay işçileriyle Western Union telgrafçılarının grevleri, işçi sendikacılarını iyice hırçınlaştırdı. Her ne kadar Boise’de mahkeme önüne çıkan Batı Madencileri Federasyonu liderleri gerçekten de Vali Steunenberg’in öldürülmesinde azmettirici olmuşlarsa da -aslında buradaki baştan savma dedektiflik çalışması bende kuşku uyandırıyorvalinin kapısına dinamit yerleştirmeye hevesli pek çok acımasız radikal olduğu bir gerçek. Başkan McKinley’yi öldüren katil de ‘ ülkedeki tek anarşist değil tabii. Ama... “</p>

    <p>Isaac Beli bir an susup bakışlarıyla Hennessy’nin kanını dondurdu. “Bay Van Dorn kıtanın her yerindeki katilleri ve banka soyguncularını yakalamam için bana para ödüyor. Çoğu insanın bir ömür boyu yapamayacağı kadar çok tren yolculuğu yapıyorum “</p>

    <p>“Yaptığın yolculukların benim demiryollarımın uğradığı saldırılarla ne ilgisi var?”</p>

    <p>“Tren kazaları çok yaygın. Geçen yıl Southern Pacific Şirketi kazalarda yaralananlara tam iki milyon dolar tazminat ödedi. 1907 yılı sonuna kadar on bin çarpışma, sekiz bin raydan çıkma ve beş binin üzerinde kaza sonucu ölüm olacak. Trenler ne zaman teleskop gibi birbirlerinin içine geçse, sık sık yolculuk yapan biri olarak bu beni kaygılandırıyor.”</p>

    <p>Osgood Hennessy’nin yüzü öfkeden kızardı. “Sana da demiryollarının her kötülüğün anası olduğunu iddia eden reformculara söylediğim şeyi söyleyeceğim. Southern Pacific Demiryolu Şirketi tam yüz bin işçi istihdam ediyor. Her yıl yüz milyon yolcu ve üç yüz milyon ton yük taşımak için arı gibi çalışıyoruz.”</p>

    <p>“Ben trenleri çok severim,” dedi Bell. “Ama demiryolu işçileri, tekerleği ray üstünde tutan o küçük çelik flanj için, “sonsuzlukla şimdi arasındaki iki santimetre’ derken pek abartmıyorlar.”</p>

    <p>Hennessy yumruğunu masanın üstüne vurdu. “Bu katil radikallerin gözünü nefret, bürümüş. Demiryolunun yaşayan her kadın ve erkek için Tanrı’nın bir armağanı olduğunu göremiyorlar mı? Amerika çok büyük! O dandik Avrupa’dan daha büyük. Bölünmüş Çin’den daha geniş. Demiryolları bizi birleştiriyor. Bizim trenlerimiz olmasa insanlar bir yerden bir yere nasıl gidecekler? Posta arabalarıyla mi? Ürünlerini pazara nasıl taşıyacaklar? Öküzlerle mi? Katırlarla mı? Benim lokomotiflerimden bir tanesi bile büyük yaylaları aşan bütün o at arabalarından daha fazla yük taşıyabilir. Bay Bell, Thomas Flyer nedir, bilir misin?”</p>

    <p>“Elbette. Thomas Flyer, Buffalo’da imal edilen dört silindirli, altmış beygirlik Model 35, Thomas otomobilidir. Gelecek yıl yapılacak New YorkParis yarışını Thomas Şirketinin kazanacağını umuyorum.”</p>

    <p>“Peki, sence neden bir otomobile bir treninin adını verdiler?” diye kükredi Hennessy. “Sürat! Bu otomobiller hızlandırılmış demiryolu treni gibi... “</p>

    <p>“Sürat harika bir şeydir,” diyerek onun sözünü kesti Bell. “İşte bu nedenle...”</p>

    <p>Hennessy’nin, özel vagonunun bu kısmını ofis olarak kullandığını gösteren en büyük belirti, ahşap kaplama tavandan sarkıtılan haritalardı. Bell, bunların etiketlerine baktıktan sonra Kaliforniya, Oregon. Nevada, Idaho ve Washington’u kapsayan bir haritayı alıp masanın üstüne yaydı. Kuzey Kaliforniya’yla Nevada arasındaki dağlık sınırı işaret etti.</p>

    <p>“Altmış yıl önce kendilerine Donner Party adını veren bir grup öncü aile, at arabalarıyla bu dağları aşmayı denediler. Niyetleri San Francisco’ya gitmekti, ama erken yağan kar Sierra Nevada’daki geçidi kapatmıştı. Donner grubu bütün kış orada mahsur kaldı. Yiyecekleri tükendi. Açlıktan ölmeyenler, daha önce ölenlerin cesetlerini yiyerek hayatta kalmayı ba-şardılar.”</p>

    <p>“O yamyamların benim demiryollarımla ne ilgisi var?”</p>

    <p>Isaac Bell güldü. “Bugün Donner Geçidi’nde acıkırsanız, sizin demiryollarınız sayesinde dört saatlik bir yolculuktan sonra, San Francisco’nun en güzel lokantalarından birine ulaşabilirsiniz.”</p>

    <p>Osgood Hennessy’nin yüzünden güldüğü mü yoksa somurttuğu mu pek anlaşılmıyordu, ama Joseph Van Dorn’a dönüp, “Sen kazandın Joe,” dedi. “Pekâlâ, Bell. Ne düşündüğünü söyle.”</p>

    <p>Bell haritayı gösterdi. “Son üç hafta içinde Redding’de ve şuradaki Roseville’le Dunsmuir’de, şüpheli raydan çıkma vakaları oldu ve Bay Van Dorn’u aramanıza yol açan tünel felaketi...”</p>

    <p>“Bana bilmediğim bir şeyi söylemiş değilsin,” diye çıkıştı Hennessy. “Dört ray işçisiyle bir makinist öldü. Onu kırık kol ve bacaklar yüzünden çalışamaz hale geldi. İnşaat sekiz gün gecikti.”</p>

    <p>“Ve öncü tünelde bir demiryolu polisinin cesedi bulundu.”</p>

    <p>“Ne? Ha, tamam. Unutmuşum. Benim hafiyelerimden biri.”</p>

    <p>“Adı Clarke’tı. Aloysius Clarke. Arkadaşları ona Wish derlerdi.”</p>

    <p>“O adamı tanıyordum,” dedi Joseph Van Dorn. “Bir zamanlar benimle birlikte çalışırdı. Çok yetenekli bir dedektifti. Ama özel sorunları vardı.”</p>

    <p>Bell herkesin yüzüne baktıktan sonra, “Wish Clarke, dört dörtlük bir adamdı,” dedi.</p>

    <p>Sonra Hennessy’ye döndü. “Buraya gelirken serserilerin ve işçilerin arasında dolaştım. Crescent’teki Siskiyou hattında.” Haritada Kaliforniya’nın kuzey sahilini gösterdi. “Serserilerin Sabotajcı adını verdikleri bir anarşistten söz ettiklerini duydum.”</p>

    <p>“Radikalin teki! Tahmin ettiğim gibi.”</p>

    <p>“Serseriler, onun hakkında fazla bir şey bilmiyorlar, ama ondan korkuyorlar. Davası için ona katılanlar bir daha hiç görünmemişler. Anlayabildiğim kadarıyla, tünel işi için yanına bir suç ortağı almış olabilir. Genç bir anarşist. Kevin Butler adında bir madenci Crescent’te güneye giden bir trene atlarken görülmüş.”</p>

    <p>“Eurekaya gitmiş!” diye patladı Hennessy. “Santa Rosa’dan Redding’e, Weed’e ve oradan da Cascade Culoffa geçmiş. Başından beri söylediğim gibi. radikal işçiler, yabancılar, anarşistler. Bu tahrik suçunu itiraf etmiş mi?”</p>

    <p>Kevin Butler itirafını cehennemde yapacak, efendim. Cesedi öncü tünelde.. Dedektif Clarke’ın cesedinin yanında bulundu. Ama adamın geçmişi incelendiğinde böyle bir saldırıyı tek başına yapabilecek biri olmadığı anlaşılıyor. Sabotajcı denen adam hâlâ serbest.”</p>

    <p>Yan odadan telgraf takırtısı duyulunca Lillian Hennessy hemen kulak kabarttı. Ses kesilince telgrafçı elinde bir kâğıtla içeri daldı. Lillian’ın gelen mesajı okumaya gerek görmeden babasına açıklama yapması, Bell’in gözünden kaçmadı. “Redding’den geliyor. Weed’in kuzeyinde çarpışma olmuş. Bir işçi treni sinyal hatası yapmış. Gelen malzeme treni, onun o hatta olduğunu bilmediği İçin arkadan çarpmış ve iki tren birbirine geçmiş. Personelden iki kişi ölmüş.”</p>

    <p>Hennessy Öfkeden kıpkırmızı bir yüzle ayağa fırladı. “Sabotaj değil, öyle mi? Sinyal hatası hikâyesini külahıma anlatsınlar. O trenler Cascade Cutoffa geliyorlardı. Şimdi yine bir gecikme olacak.”</p>

    <p>Joseph Van Dorn, Hennessy’yi sakinleştirmek için yanma gitti.</p>

    <p>Bell de Lillian’a doğru sokuldu.</p>

    <p>“Mors alfabesini biliyor musunuz?” diye sordu alçak sesle.</p>

    <p>“Çok dikkatlisiniz Bay Bell. Çocukluğumdan beri babamla yolculuk ediyorum. Babamın yanında her zaman bir telgraf cihazı bulunur.”</p>

    <p>Bell, genç kadını tekrar inceledi. Galiba, Lillian göründüğü gibi şımarık, inatçı, tek çocuk olmanın ötesinde biriydi. Ondan, babasının yakın</p>

    <p>çevresi hakkında çok değerli bilgiler alınabilirdi. “Bize katılan bu hanım kim?”</p>

    <p>“Emma Comden aile dostumuzdur. Bana Fransızca ve Almanca öğrettiği gibi davranışlarımı düzeltmek için de çok uğraştı.” Lillian uzun kirpiklerini kırpıştırdıktan sonra, “Piyano derslerinde,” diye ekledi.</p>

    <p>Emma Comden yuvarlak yakalı dar bir elbise giymişti, boynunda zarif bir broş vardı. Beden yapısı Lillian’ın tam tersiydi; genç kadının incecik olan yerleri onda yuvarlak ve dolgundu. Gözleri çok koyu kahverengi, gür saçlarıysa kızıla çalan kestane rengiydi.</p>

    <p>“Babanıza yardım edebilmek için eğitiminizi evde mi tamamladınız yani?”</p>

    <p>“Aslında o kadar çok okuldan kovuldum ki, sonunda babam eğitimimi tamamlamam için Bayan Comden’i tuttu.”</p>

    <p>Bell gülümsedi. “Babanızın özel sekreterliğini yaparken Fransızcaya, Almancaya ve piyano derslerine nasıl vakit buluyorsunuz?”</p>

    <p>“Artık bu dersleri almıyorum ki.”</p>

    <p>“Ama Bayan Comden hâlâ burada?”</p>

    <p>Lillian buz gibi bir ses tonuyla, “Eğer gözlerinizi açarsanız bay dedektif, babamın ‘aile dostumuzdan’ çok hoşlandığını görürsünüz,” dedi.</p>

    <p>Hennessy onların konuştuklarını fark etmişti. “Ne var?”</p>

    <p>“Miss Hennessy’nin ne kadar güzel bir kadın olduğunu söylüyordum.”</p>

    <p>“Lillian’ın güzelliği aileden gelmiyor. Dedektif olarak sana ne kadar ücret ödeniyor Bay Bell?”</p>

    <p>“Ortalamanın üzerinde.”</p>

    <p>“O halde, masum bir genç kız babası olarak sana o pahalı elbiseleri kimin aldığını sorarsam, beni anlayışla karşılarsın.”</p>

    <p>“Dedem Isaiah Bell.”</p>

    <p>Osgood Hennessy ağzı açık bakakaldı. Bell, ona Kral Midas’ın soyundan geliyorum deseydi, ancak bu kadar şaşırırdı. “Isaiah Bell, senin deden miydi? O halde baban da Boston’daki American States Bank’ın başkanı Ebenezer Bell oluyor. Ulu Tanrım! Yani sen banker misin?”</p>

    <p>“Babam bankerdir. Ben dedektifim.”</p>

    <p>“Benim babam ömründe tek bir bankerle karşılaşmadı. Ray işçisi olarak olarak somun takardı. Karşında bir demiryolu işçisi var Bay Bell. Ben de işe onun gibi, traversleri somunlayarak başladım. Günde on saat çalışarak yavaş yavaş yükseldim; frenci oldum, sonra makinist, kondüktör, telgrafçı, sevk memuru... Raylarda başlayıp buraya kadar geldim.”</p>

    <p>“Babamın söylemek istediği şey,” diye araya girdi Lillian. “Güneş allında somun sıkmakla başlayıp demiryolu imparatoru olduğu.”</p>

    <p>“Benimle dalga geçme kızım.” Hennessy tavandan başka bir harita indirdi. Bu, derin bir vadinin üstünden geçen, taş ve çelikten iki yüksek payanda üstüne oturtulmuş, aynı zamanda kolonlarla desteklenen makaslı bir köprünün ayrıntılı planıydı.</p>

    <p>“İşte güzergâhımız burası Bay Bell, Cascade Kanyonu Köprüsü. Birinci sınıf bir mühendis olan Franklin Mowery’yi emekli olmaktan caydırıp, benim için Mississippi’nin batısındaki en iyi demiryolu köprüsünü yapmasını istedim; Mowery işini bitirmek üzere. Zaman kazanmak için, inşaata genişlemeden Örne başlayıp Nevada Çölü’nden kıvrılarak çıkan terk edilmiş bir tren hattını kullandım.” Haritayı işaret etti. “Şuradan deldiğimiz zaman, 13 Numaralı Tünel’e çıkışta köprü bizi bekliyor olacak. Sürat Bay Bell. Her şey süratle ilgili.”</p>

    <p>“Zaman sınırı var mi?” diye sordu Bell.</p>

    <p>Hennessy birden Joseph Van Dorn’a döndü. “Joe gizlilik konusunda dedektiflerin de benim avukatlarım kadar güvenilir midir?”</p>

    <p>“Daha da güvenilirdirler.”</p>

    <p>“Zaman sınırı var,” dedi Hennessy.</p>

    <p>“Sınırı bankerleriniz mi koydu?”</p>

    <p>“Hayır, o şeytanlar değil. Tabiat Ana. Karakış geliyor, Cascade’ye vardığı zaman demiryolu inşaatı ilkbahara kadar durur. Demiryolu işinde verilebilecek en iyi krediyi aldım, ama kış bastırıp da çalışma durmadan önce, Cascade CutofFu, Cascade Kanyonu Köprüsü ne bağlayamazsam kredim kesilecek. Aramızda kalsın Bay Bell, eğer bu genişleme gecikirse, ilk kar düşmeden Cascade Cutoff Ekspres Yolu’nu bitirme ihtimali kalmayacak.”</p>

    <p>Joseph Van Dorn, “Merak etme Osgood,” dedi. “O adamı durduracağız”</p>

    <p>Hennessy sakinleşecek gibi değildi. Hırsla planı salladı. “Eğer bu sabotajcılar beni durdurursa, bir daha birisinin Cascade Cutoff Hattı’nda inşaatı göze alması için yirmi yıl geçebilir. Batıdaki gelişmenin önünde son engel bu ve bu engeli ortadan kaldırmaya cesaret edecek tek insan da benim.”</p>

    <p>Isaac Bell, bu adamın demiryoluna büyük bir sevgiyle bağlı olduğunu anlıyordu. Sabotajcı yüzünden hayatını kaybedecek veya sakat kalacak masum insanları da düşündüğünün farkındaydı. Masum insanlar onun gözünde kutsaldı. Ne var ki, Bell’in hiç aklından çıkaramadığı görüntü, hayatına kasteden bir bıçağın Önüne Wish Clarke’ın hiçbir şey yokmuş gibi kendini atmasıydı. “Söz veriyorum, onu durduracağım “ dedi.</p>

    <p>Hennessy uzun bir süre gözlerini onun üstünden ayırmadı. Sonra bir koltuğa oturdu. “Senin yeteneklerine sahip biriyle çalıştığım için memnunum Bay Bell.”</p>

    <p>Hennessy, değerlendirmesini paylaşıyor mu diye kızına baktığı zaman, genç kadının; bu yakışıklı ve zengin dedektife, babasının bir dahaki doğum gününde almasını istediği yeni bir yarış otomobilini inceler gibi baktığını fark etti. “Oğlun var mı?” diye sordu Hennessy. “Evli misin?”</p>

    <p>Bell de genç ve güzel kadının onu süzdüğünü fark etmişti. Gururu okşandı, hatta ona çekici bile geldi, ama bunu üstüne alınmadı. Nedenini tahmin etmek zor değildi. Belli ki, Lillian ilk defa babasının zorbalık edemediği bir erkek görüyordu. Ama genç kadının hayran bakışlarını ve babasının onu uygun biriyle evlendirme arzusunu sezen Bell, durumu iyice açıklığa kavuşturması gerektiğine karar verdi.</p>

    <p>“Evleneceğim kadınla nişanlıyım,” dedi.</p>

    <p>“Nişanlısın, ha? Nerede bu hanım?”</p>

    <p>“San Francisco’da yaşıyor.”</p>

    <p>“Depremde ne yaptı?”</p>

    <p>“Evini kaybetti “ dedi Bell. Birlikte geçirdikleri ilk gecenin o müthiş sarsıntıyla son bulmasını ve Marion’un piyanosunun ön duvardan sokağa uçmasıyla yaşadıkları şoku hatırlayarak.</p>

    <p>“Marion yetimlerin bakımıyla uğraşmak için orada kaldı. Çocuklar güvenli bir yere yerleştirildikten sonra da bir gazetede çalışmaya başladılar.”</p>

    <p>“Nikâh tarihi belirlediniz mi?” diye sordu Hennessy.</p>

    <p>“Yakında,” dedi Bell.</p>

    <p>Lillian Hennessy, “yakında” ifadesini bir meydan okuma gibi görmüşe benziyordu. “San Francisco’dan o kadar uzaktayız ki.”</p>

    <p>“Bin beş yüz kilometre,” dedi Bell. “Yolun çoğu da dik yamaçlara tırmanmayı ve sonu gelmeyen virajlardan geçmeyi gerektiriyor. Sizin Cascade Cutoff Ekspres Yolu’nun önemi de burada işte, o sayede yolculuk tam bir gün kısalacak.” Bell, ustalıkla konuyu evlilik çağındaki kız evlatlardan, sabotaja getirmişti. “Aklımdayken, bana bir tren pasosu verilirse çok işime yarar.”</p>

    <p>“Sana daha da iyisini veririm!” dedi Hennessy ayağa kalkarak. “Ülkenin her yerinde ücretsiz yolculuk yapacağın bir pasonun yanı sıra, kendi elimle yazacağım bir talimatla ihtiyacın olabilecek her yerden özel bir tren kaldırmanı sağlayacağım. Artık demiryolu hesabına çalışıyorsun.”</p>

    <p>“Hayır, efendim. Bay Van Dorn hesabına çalışıyorum. Ama bana sağlayacağınız bu ayrıcalıkları en iyi şekilde kullanacağıma söz veriyorum.”</p>

    <p>“Bay Hennessy, size bir çift kanat vermiş oluyor,” dedi Bayan Com-</p>

    <p>“Ah, bir de nereye uçacağınızı bilseydiniz...’” dedi güzel Lillian gülümseyerek. “Ya da kime.”</p>

    <p>Telgraf bir kez daha takırdamaya başlayınca Bell, hemen Van Dorn’a başıyla bir işaret çaktı, birlikte vagondan çıkıp platforma indiler. Soğuk kuzey rüzgârı bakım istasyonunu süpürerek eserken, duman ve cüruf birbirine karışıyordu. “Adamlarınızdan birçoğunu almam gerekecek,” dedi Bell.</p>

    <p>“İstemen yeterli. Kimi düşünüyorsun?”</p>

    <p>Isaac Bell uzun bir liste oluşturan isimleri saydı. Van Dorn dinlerken başını sallayarak onayladığını belirtiyordu. Bu bittikten sonra Bell, “Merkez üssü olarak Sacramento’yu kullanmak istiyorum,” dedi.</p>

    <p>“San Francisco’yu seçersin sanıyordum.”</p>

    <p>“Kişisel nedenlerden dolayı orayı seçerdim. Nişanlımla aynı şehirde olmak işime gelirdi. Ama Sacramento’nun Pasifik kıyısına ve iç kısımlara daha hızlı demiryolu bağlantıları var. Miss Anne’in yerinde toplanabilir miyiz?”</p>

    <p>Van Dorn şaşkınlığını gizleyemedi. “Neden bir genelevde toplantı yapmak istiyorsun?”</p>

    <p>“Eğer bu Sabotajcı denen adam bütün kıtadaki demiryollarında eylem yapabiliyorsa, çok geniş bir istihbarata sahip demektir. Onun ne kadar bilgisi olduğunu ve bunu nasıl edindiğini öğrenmeden, ekibimizin uluorta bir yerde toplanmasını istemiyorum.”</p>

    <p>“Eminim, Anne Pound arka salonunu bizim kullanmamız için açar,” dedi Van Dorn biraz tutuk bir şekilde. “Sen bunun en iyi yol olduğunu düşünüyorsan... Ama, bana söyler misin, az önce Hennessy’ye yaptığın açıklamaların ötesinde öğrenmiş olduğun bir şey var mı?”</p>

    <p>“Hayır efendim. Ama içimden bir ses Sabotajcı’nın çok temkinli olduğunu söylüyor.”</p>

    <p>Van Dorn sessizce başını sallamakla yetindi. Bildiği kadarıyla, Isaac Bell gibi önsezileri güçlü bir dedektif, içinden gelen bir sesten bahsediyorsa, bu; çoğu insanın farkına varmadığı ayrıntıları gördüğü anlamına geliyordu. “Aloysius için çok üzüldüm,” dedi neden sonra.</p>

    <p>“Ben de şok oldum. Bu adam Chicago’da hayatımı kurtarmıştı.”</p>

    <p>“Sen de New Orleans’ta onun hayatını kurtardın,” dedi Van Dorn. “Bir kere de Küba’da aynı şeyi yaptın.”</p>

    <p>“Çok yetenekli bir dedektifti.”</p>

    <p>“Ayıkken. Ama ölesiye içiyordu. Ona engel olmak da mümkün değildi. Sen de az uğraşmadın.”</p>

    <p>“En iyisiydi,” dedi Bell inatla.</p>

    <p>“Nasıl ölmüş?”</p>

    <p>“Kayaların altında ezilmiş. Wish’in tam dinamitin patlatıldığı yerde bulunduğu belli.”</p>

    <p>Van Dorn üzüntüyle başını iki yana salladı. “O adamın sarhoşken bile eşsiz içgüdüleri vardı. Onu işten çıkarmak bana çok zor gelmişti.”</p>

    <p>Bell ifadesiz bir ses tonuyla, “Tabancası, cesedinin bir metre yakınında bulundu. Demek ki, patlamadan Öme silahını kılıfından çıkarmıştı,” dedi.</p>

    <p>“Patlama sonucu kılıfından fırlamış olabilir.”</p>

    <p>“Çok sevdiği o kurma horozlu tabancalardandı. Kapaklı kılıf içinde. Oradan fırlamış olamaz. Mutlaka silahı elindeydi.”</p>

    <p>Van Dorn, Bell’in ısrarla Clarke’ın saldırıyı önlemeye çalıştığını kabul ettirmek istemesi üzerine, buz gibi bir soruyla karşılık verdi. “İçki matarası neredeymiş?”</p>

    <p>“Hâlâ ceketinin cebindeydi.”</p>

    <p>Van Dorn başını sallayıp konuyu değiştirmek istedi, ama Bell’in söyleyecekleri daha bitmemişti.</p>

    <p>“Onun tünel içindeki o noktaya nasıl gittiğini bilmem gerekiyordu. Patlamadan önce mi, yoksa o sırada mı öldü? Bunun için, cesedini bir trene yükleyip Klamath Falls’taki bir doktora getirdim. Adam incelerken başında durdum. Doktor, bana, Wish’in kayaların altında kalmadan önce boğazından bir bıçak yarası aldığını söyledi.”</p>

    <p>Van Dorn irkildi. “Boğazını mı kesmişler?”</p>

    <p>“Kesilmemiş, delinmiş. Bıçak, gırtlağına girip iki boyun omuru arasından kayıp omuriliğini kesmiş ve boynunun diğer tarafından çıkmış. Doktor bu işin tıpkı bir cerrah veya usta bir kasap elinden çıkmış gibi göründüğünü söyledi.”</p>

    <p>“Ya da şans eseri öyle olmuş.”</p>

    <p>“Eğer öyleyse, katil iki kez şanslıymış.”</p>

    <p>“Nasıl?”</p>

    <p>“Her şeyden Onœ, Wish Clarke’i gafil avlaması başlı başına bir şans işi, Öyle değil mi?”</p>

    <p>Van Dorn başını çevirdi. “Matarada içki kalmış mıydı?”</p>

    <p>Bell, patronuna bakıp buruk bir ifadeyle gülümsedi. “Merak etme Joe, yerinde olsam ben de onu işten atardım. Ama Wish o sırada alkollü değildi.”</p>

    <p>“Önden mi saldırıya uğramış?”</p>

    <p>“Öyle görünüyor,” dedi Bell.</p>

    <p>“Ama Wish o sırada zaten tabancasını çekmişti diyorsun.”</p>

    <p>“Doğru. O halde, Sabotajcı bıçağı ona nasıl saplamış olabilir?”</p>

    <p>“Attı mı?”</p>

    <p>Bell eğilip çizmesinin içindeki atma bıçağını çıkardı ve parmaklan arasında tutarak tarttı. “Bir atma bıçağını bir adamın boğazının öbür tarafından çıkarabilmek için mancınık falan kullanması gerekir.”</p>

    <p>“Elbette... Çok dikkatli ol Isaac. Dediğin gibi, bu Sabotajcı sarhoşken bile olsa, Wish Clarke gibi birini faka bastırabildiğine göre çok hızlı hareket ediyor olmalı.”</p>

    <p><span>“Ne kadar hızlı olduğunu bana da gösterme fırsatı olacak,” diye kendi kendine söz verdi Bell.</span></p>
  </div>
</body>
</html>
