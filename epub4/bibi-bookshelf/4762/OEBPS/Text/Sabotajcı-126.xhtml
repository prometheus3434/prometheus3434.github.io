<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">50</h1>
  </div>

  <div>
    <p>“Bütün gün bu sorunu yaşadık.”</p>

    <p>“Dunsmuir’c gönder,” dedi Bell. Oradaki demiryolu merkezine Van Dorn ajanları yerleştirmişti. Onlara hemen kuzeye gidecek bir lokomotif kaldırmalarını bildirecek, ajanlar da Archie’ye Sabotajciyı tutuklamasını söyleyeceklerdi.</p>

    <p>Telgraf operatörü yine mesajı iletemedi. “Dunsmuir hattı da kesik.”</p>

    <p>“Redding’i dene.” Redding’de Teksas Walt Hatfield vardı.</p>

    <p>“Üzgünüm Bay Bell. Galiba Sacramento’dan kuzeye doğru bütün hatlar kesik.”</p>

    <p>“Başka sistemleri dene.”</p>

    <p>Bell çoklu telgraf hatlarının, Sacramento’yu ülkenin geri kalanına bağladığını biliyordu. Büyük şehirleri birbirine bağlayan ticari şebekeler vardı. İkinci sistem de demiryolu şirketinin tren talimatlarını iletmesi için kullanılan özel bir şebekeydi.</p>

    <p>“Hemen denerim.”</p>

    <p>Bell tepesinde dikilmiş durumdayken telgraf operatörü sistemdeki çöküntünün boyutlarını anlayabilmek için talimat iletilen bütün istasyonları aradı.</p>

    <p>Endişe içindeki sevk memuru açıklamaya çalıştı. “Weed’in kuzeyinde Western Union hatları, eski Siskiyou Yolu’nu izleyerek Portland’a gidiyor. Yeni Cascade Ekspres Yolu’nda sadece demiryolu şirketinin hattı var.”</p>

    <p>“Sel altında kalmışlar,” dedi hâlâ cevap bekleyen telgraf operatörü. “Zemin ıslanıp yumuşayınca, direkler de yıkılıyor.”</p>

    <p>Bell odanın içinde volta atıyordu.</p>

    <p>Bütün hatlar mı çökmüş?</p>

    <p>Fırtına yüzünden olmadığına emindi.</p>

    <p>Bunu Sabotajcı yapmıştı. Kincaid, Bell, onun kim olduğunu anlayabilir diye hiçbir işini şansa bırakmıyordu. Ekspres yolu baltalamak için köprüye son bir saldırı düzenleyecekti, bu amaçla da Cascade Cutoff ray hattının başını tecrit etmişti. Köprü ayakları hâlâ zayıf durumdayken bunu güçlendirme çalışmalarına başlayacaktı.</p>

    <p>“Yağmur yüzünden çamur yığınları da oluyor,” dedi sevk memuru. “Üstelik yağmur daha dinmedi.”</p>

    <p>Sevk memuru öfke içinde odayı arşınlayan dedektifi yatıştırmak için masasının üstünde duran sabah gazetelerini kaptı. Sacramento Union un haberine göre, nehirler altı metre yükselmiş, daha şimdiden birçok yerde sel olmuş. Preston Whitewayin San Francisco Inquirer’i, işi yine abartıp, “Yüzyılın Fırtınaları” manşetiyle vermiş, art arda gelecek Pasifik fırtınalarının Meteoroloji Dairesinden gelen haritasını basmıştı.</p>

    <p>“Bu seller Oregon tarihinde görülmemiş şiddette olacaktır,” diye yüksek sesle okudu sevk memuru. “Vadilerdeki tren yolları su altında kaldı, bazılarının sel sularıyla sürüklenmiş olması mümkündür.”</p>

    <p>Bell volta atmaya devam ediyordu. O sırada geçen bir yük treni pencere çerçevelerini sarstı. Binanın üstünü karabulutlar sarmıştı; Bell’in lo</p>

    <p>komotifi hızla Cascade Kanyonu Köprüsü’ne gidebilmek için oluşturduğu buharın bir kısmını salıvermek zorunda kaldı.</p>

    <p>Telgraf operatörü, “San Francisco ve Los Angeles’a olan hatlar açık,” deyince, Bell’in en korktuğu şey gerçekleşmiş oldu. Sabotajcı -Kincaidtamamen Cascade Hattı’na odaklanmıştı.</p>

    <p>“San Francisco veya Los Angeles üzerinden dolanıp Portland’a uzan, oradan da aşağıya.”</p>

    <p>Ama Sabotajcıyım adamları bunu da düşünmüşlerdi. Telgraf hatları sadece Sacramento’nun kuzeyine kadar değil, daha da kuzeyde Dunsmuir’e, Weed’e ve Klamath Falls’a kadar da kesikti. Charles Kincaid, Cascade Kanyonu Köprüsü’ndeki ray hattı başını tamamen tecrit etmişti.</p>

    <p>Bell kapıda bir gürültü duyunca o yana döndü. American States Bank denetçisi Jason Adler heyecanla içeri girdi.</p>

    <p>“Bay Bell. Bay Bell. Buraya vardığımızda aldığım telgrafları inceledim. Schane&amp;Simon Şirketi aracılığıyla kontrol ettiği bir şirket bulduk. Bu şirket, Southern Pacific Demiryolu Şirketine travers üreten East Oregon Kereste Şirketi’ni satın almış.”</p>

    <p>“Neredeymiş?” diye sordu Bell yüreği sıkışarak. Ama adından belliydi zaten.</p>

    <p>“Cascade Nehri üstündeki kanyon köprüsünün yukarısında. Bu köprü de ona ait Union Pier and Caisson Şirketi’nin...”</p>

    <p>“Yolu boşaltın!” diye emretti Bell, sevk memuruna.</p>

    <p>“Ama ekspres yolda malzeme ve iş trenlerinin önceliği vardır efendim.”</p>

    <p>“Benim trenimin doğruca Cascade Kanyonu Köprüsüne gitme yetkisi var,” dedi Bell.</p>

    <p>“Ama telgraf hatları kesikken yolu boşaltamayız.”</p>

    <p>“Yol üstündeyken boşaltırız!”</p>

    <p>“Bunu protesto ediyorum,” dedi sevk memuru. “Bu şekilde bütün güvenlik kuralları ihlal edilmiş oluyor.”</p>

    <p>Bell emirler yağdırarak trene gitti.</p>

    <p>“Pulman vagonu çıkarın. Muhasebeciler, avukatlar, çevirmenler ve denetçiler burada kalacaklar. Kincaid’in planladığı her şeyi öğrenene kadar araştırmaya devam edin. Artık başka bir sürprizle karşılaşmak istemiyorum. Silahlı ajanlar trene binin!”</p>

    <p>Frenciler hemen işe koyuldu. Pulman vagon çıkarıldıktan sonra Bell, James Daswood’un mahzun bir ifadeyle ayrılan vagonun kapısında durduğunu gördü.</p>

    <p>“Ne bekliyorsun James? Trene binsene “</p>

    <p>“Tabancam yok.”</p>

    <p>“Ne?”</p>

    <p>“’Silahlı ajanlar’ dediniz Bay Bell. Van Dorn stajyer dedektifleri sadece kelepçe bulundurabiliyorlar.”</p>

    <p>Şaşıran dedektifler birbirlerine baktılar.</p>

    <p>Kimse Dashwood’a bunun ilk çiğnenen kural olduğunu söylememiş miydi?</p>

    <p>Bell sesini yükseltti. “Arkadaşlar, San Francisco ofisinin eski stajyer ajanı James Dashwoodla tanışın. Senatör Charles Kincaid’in, Sabotajcı olduğunu ortaya çıkarınca terfi etti. Ona bir tabanca ödünç verebilir misiniz?”</p>

    <p>Bir anda eller ceketlere, şapkalara, kemerlere ve çizmelere gitti. Lambanın altında otomatikler, revolverler, Derringer’Ierden oluşan bir cephanelik ortaya çıktı. Dashwood’a ilk yanaşan Eddie Edwards oldu ve eline nikel kaplı bir altıpatlar tutuşturdu.</p>

    <p>“Al bunu Dash. Basma horozludur. Ara vermeden tetiğe bas. Gürültüsü kesildiği zaman şarjörü doldurursun.”</p>

    <p>“Herkes trene binsin!”</p>

    <p>Bell de lokomotif kabinine bindi.</p>

    <p>“Cascade Cànyonu’na kadar yol bizim,” dedi makiniste.</p>

    <p>“Telgraf kesikken karşıdan gelen tren bizim geldiğimizi nasıl bilecek?”</p>

    <p>“Güzel soru. Lokomotif deposunda dur.”</p>

    <p>Bell yirmi tane lokomotifin onarım aşamasında olduğu mağara gibi karanlık ve dumanlı depoya girdi. Nöbetteki Southern Pacific Demiryolu polisleri onu üstü başı yağ içindeki ustabaşına götürdüler.</p>

    <p>“Sizin hakkınızda çok şey duydum Bay Bell,” dedi ustabaşı gürültüde sesini yükselterek. “Size nasıl yardımcı olabilirim?”</p>

    <p>“Şu iki lokomotifin farlarını söküp, benimkine takman ne kadar sürer?”</p>

    <p>“Bir saat.”</p>

    <p>Bell bir kese altın sikke çıkardı. “On beş dakikada yapabilirsen bunlar senin olur.”</p>

    <p>“Para istemez Bay Bell. İkramımız olsun.”</p>

    <p>On dört dakika sonra Van Dom Ekspresi, önündeki üçgen şeklini almış farlarıyla Sacramento’dan çıkarken kuyrukluyıldız gibi parlıyordu.</p>

    <p>“Artık gelişimizi görürler,” dedi Bell, makiniste.</p>

    <p>Ateşçiye küreğini uzattı.</p>

    <p>“Hadi, kömür at.”</p>

    <p>Jim Higgins’in James Dashwood’a gösterdiği Pasifik fırtınası, Kuzey Kaliforniya ve Güney Oregon’u çevreleyen dağ sırasına olanca gücüyle indi ve Siskiyous’u su altında bıraktı. Sonra sanki orada yükünü boşaltmış gibi Coast Range’ye sıçradı. Burada yağmur daha da şiddetlendi. Fırtına iç kesimlere doğru kayarak Klamath Nehri’ndeki dar vadilerde sele yol açtı. Van Dom Ekspresi’ndeki dedektifler yol boyunca nehir setlerinin ve çelik köprülerin sürüklenişini, uzun lastik çizme giymiş çiftçilerin suların altında kalmış tarlalardaki hayvanlarını kurtarma çalışmalarını seyrettiler.</p>

    <p>Güneybatıdan kuzeydoğuya kayan fırtına, Doğu Cascade’yi de etkiledi. Ekspres yola uzanan hatta felaket tehdidi vardı. Dereler ve çaylar yataklarından taşmıştı. Nehirler kabarıyordu. En büyük tehlikeyse, yağmurdan sırılsıklam olan tepe yamaçlarının kaymaya başlamasıydı.</p>

    <p>Hızla giden trenden bakınca Dunsmuir’deki Sacramento Caddesi kahverengi bir nehir gibi görünüyordu. İnsanlar kanolara binmişler, selin yerinden söktüğü tahta kaldırımlara çarpmamak için dikkat ediyorlardı. Weed’de evler suda yüzüyordu. Klamath Falls Yolu’nda çiftlikler göl haline gelmişti. Bir göl gemisi demirinden kurtulmuş, akıntının sürüklemesiyle demiryolu köprüsüne dayanmıştı. Bell’in treni aradan geçmeyi başardı.</p>

    <p>Gölün kuzeyine vardıklarında bir toprak kayması onları durdurdu.</p>

    <p>Rayların otuz metrelik bir kısmı diz boyu çamur ve taş altında kalmıştı. Chiloquin’den gelen bir hat ekibi yolu açmaya çalışıyordu. Yola çıktıklarında telgrafın kesik olduğunu söylediler. Onarınım ne kadar süreceğini bilen yoktu. Bell frencilerden birine direğe tırmanıp, kabloya dokunmasını istedi. Hatta hayat yoktu. Bell’in talimatıyla dedektifler de kolları sıvayıp birer kürek aldılar ve temizleme işine yardım ettiler. Bir saat sonra tekrar yola koyulduklarında herkes sırılsıklam ıslanmış, çamura bulanmış haldeydi ve burnundan soluyordu.</p>

    <p>Gece bastırırken sel altında kalan çiftliklerden kurtulanların ateş yakıp ısınmaya çalıştıklarını gördüler.</p>

    <p>Chiloquin Istasyonu’nda su ikmali için durdukları zaman Bell bir tali hatta duran drezinler gördü. Üç tekerlekli hafif olanlardan birini lokomotif pilotuna bağlamalarını istedi. Bu araç tıpkı Sabotajcı’nın Coast Line Limited’i raydan çıkarmak için çaldığı, kol manivelası ve pedalla çalışan velospite benziyordu. En kötü ihtimalle tren başka bir toprak kayması yüzünden duracak olursa, drezinle rayların kenarından geçip yola devam edebilirlerdi.</p>

    <p>Tam istasyondan çıkacakken sevk memurunun yardımcısı koşarak geldi ve Sacramento’dan öteye telgraf hattının açıldığım haber verdi. Southern Pacific hat işçileri, hattın üç ayrı yerden sabote edildiğini ve kesiklerin ustalıkla bağlanarak gizlenmiş olduğunu bildirmişlerdi. Bell, adamlarına Sabotajcı’nın bu eylemiyle Cascade Cutoffu son saldırısı için tecrit ettiğini anlattı.</p>

    <p>Onarılan telgraf hattından gelen ikinci mesaj San Francisco Meteoroloji Dairesi’ndendi ve rüzgâr hızının artacağını bildiriyordu. Şiddetli rüzgâr yeni fırtınaların ve yağmurun habercisiydi. Hemen bu mesajın ardından, Pasifik Okyanusu’nda, Eureka’da başka bir fırtınanın patladığını bildiren haber geldi. Eureka’nın caddeleri sular altında kalmıştı. Humboldt Körfezi ne girmeye çalışan bir buharlı gemi batmış, limandaki uskunalar halat koparmış, kontrolsüz sürükleniyordu.</p>

    <p>Kuzeyde kar yağıyordu. Demiryolu trafiği kapanmıştı. Portland felce uğramış, Scattle, Tacoma ve Spokane’le olan irtibat kopmuştu. Daha güneydeyse hava o kadar soğumamıstı, ama şiddetli bir yağmur vardı. İç kesimlerdeki nehirlerde, kasabaların sel altında kalmaması için setleri düzeltmek isteyen birkaç orman işçisi boğularak ölmüştü. Hızla ilerleyen yeni fırtına Klamath Dağları’nı dövmeye başlamış, öncekiyle birleşip şiddetini artırmıştı. Portland Hava Tahmin Bürosu kırk sekiz saat içerisinde kuzeyde kar yağışının, giineydeyse yağmurun artacağını öngörüyordu.</p>

    <p>Bell bir kez daha Archie Abbott’a telgraf göndermeyi denedi. Chiloquin’in kuzeyindeki hatlar hâlâ kesikti. Cascade Kanyonu Köprüsü’yle haberleşmenin tek yolu, oraya Van Dorn Ekpsresi’yle gitmekti.</p>

    <p>Üçlü farlarının kuvvetli aydınlığıyla özel tren kuzeye doğru ilerlemeye devam etti. Ne var ki, birkaç kez güney yönünde seyreden trenlerle karşılaştıklarında, şaşıran tren mürettebatı fren yapıp, kilometrelerce ötedeki bir tali hatta geri gidene kadar epey zaman kaybettiler. Güneye giden trenler emniyetli bir şekilde yoldan çekilene kadar Van Dorn Ekspresi hareket edemiyordu.</p>

    <p>Isaac Bell bütün geceyi lokomotif kabininde geçirdi. Ateşçiye yardım ediyordu, ama orada kalmasının asıl nedeni korku içindeki makiniste cesaret vermekti. Çarpışma olmadan geceyi geçirdiler. Güneş doğduğu sırada bir u;ummun kenarından geçiyorlardı. Rayların solunda dik bir yamaç yükselirken, sağ tarafta u;umm vardı.</p>

    <p>James Dashwood elinde bir demlik sıcak kahveyle kömür vagonunun üstünden zorbela yürüyerek geldi. Bell kahveyi kabin ekibine paylaştırdıktan sonra, kendisi kahvesinden bir yudum aldı. Dashwood’a teşekkür etmek için başını kaldırdığında genç adamın dağ tarafında bir yere dehşet dolu gözlerle baktığını fark etti.</p>

    <p>Bell lokomotifin gürültüsünü bastıran, yerin derinliklerinden çıkıyormuş gibi yükselen bir gümbürtü duydu. Ağır lokomotifin altındaki raylar şiddetle sarsıldı. Dağ yamacından bir kaya koptu.</p>

    <p>“Çabuk gazla!”</p>

    <p>Bütün bir çam ormanı raylara doğru kayıyordu.</p>

    <p><span>&nbsp;</span></p>
  </div>
</body>
</html>
