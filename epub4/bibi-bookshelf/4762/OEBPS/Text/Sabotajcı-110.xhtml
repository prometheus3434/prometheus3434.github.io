<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">45</h1>
  </div>

  <div>
    <p><span class="char-style-override-2">&nbsp;</span>Van Dorn Ekspresi; Denver’ın Union îstasyonu’nda durup, Londra ve Berlin’den son haberleri getiren kareli takım elbise ve melon şapka giymiş bir Van Dorn ajanını kadroya dahil etti. “Selam Isaac. Görüşmeydi çok oldu.”</p>
  </div>

  <div>
    <p>“Gel otur, Roscoe. Şu Schane&amp;Simon Şirketi’ni didik didik et bakalım. Bir sonraki durağımızda telgraf çekebilmemiz için sorularını hazırla.”</p>

    <p>Salt Lake’le bağlantısı olan bir avukat, Schane&amp;Simon hakkında yeni bilgiler getirdi. Bu Alman bankasının gücü, Osmanlı İmparatorluğu içindeki modernizasyon çalışmalarına yapmış olduğu yatırımlardan geliyordu. Ama, bin sekiz yüz doksanlı yıllarda Kuzey ve Güney Amerika’da da iş yapmaya başlamışlardı.</p>

    <p>Van Dorn Ekpresi Great Salt Çölü’nü geçerken, trene Denver’da binmiş olan Roscoe’nin, Schane&amp;Simon’la ilgili getirdiği yığınla telgraftan Önemli ipuçları elde etti.</p>

    <p>“Isaac! Erastus Charney kim?”</p>

    <p>“Demiryolu avukatı. Southern Pacific hisseleri sayesinde zengin oldu. Ne zaman alıp ne zaman satacağını çok iyi biliyordu.”</p>

    <p>“Evet, Schane&amp;Simon’a büyük bir satış yapmış. Charney’in borsa simsarındaki şu depozitolara bak.”</p>

    <p>Tren Wendover’de su ve kömür ikmali yaparken Bell, Sacramento’ya bir telgraf çekip Roscoe’nin bulgusu üzerine araştırma yapılmasını istedi. Ama çok geç kaldıkları için endişeliydi. Eğer, Schane&amp;Simon gerçekten de Sabotajciyı finanse etmişse, o zaman Charney’in rüşvet alıp Sabotajcı’ya Hennessy’nin planlan hakkında bilgi verdiği kesinleşlrdi. Ne yazık ki, bu dolandırıcı avukatın hâlâ hayatta olması, Sabotajcı’yla olan ilişkisinin do-laylı yollardan olduğunu ve onun hakkında hiçbir şey bilmediğini gösteriyordu. Ama hiç değilse Sabotajcinın suç ortaklarından birini daha devreden çıkarmış olacaklardı.</p>

    <p>İki saat sonra tren tam Nevada, Elko’dan kalkarken son anda tombul bir muhasebeci sonuncu vagona doğru hızla atıldı. En az on beş kilo fazlası olan ve böyle tehlikeli hareketleri yapma yaşı çoktan geçmiş Jason Adler’in ayağı tökezledi. Bir eliyle tırabzana asılırken, diğeriyle de sırt çantasını sımsıkı tutuyordu. Tren onu platform boyunca sürüklerken, Adler elini bırakırsa çok kötü düşeceğini biliyordu. Durumu fark eden bir kondüktör hemen vagon kapısına doğru koştu. İki eliyle muhasebecinin ceketine yapıştı. Fakat, Adler’in çok ağır olduğunu ve ikisini birden aşağıya çekeceğini fark etti.</p>

    <p>Neyse ki, Van Dom ajanları yardıma koştular.</p>

    <p>Nihayet vagon girişine çekilen Adler çantasını göğsüne bastırmıştı.</p>

    <p>“Bay Isaac Bell’e çok önemli bilgi getirdim,” dedi.</p>

    <p>Yirmi dört saatten beri ilk kez uyuyabilen Bell, pulman ranzasının perdesi açılınca hemen uyandı. Kondüktör, onu uyandırdığı için özür diledikten sonra takım elbisesiyle kömürlükte takla atmış gibi görünen şişman bir adamı tanıttı.</p>

    <p>“Bay Bell, bu adamın adı Bay Adler.”</p>

    <p>“Merhaba Bay Adler, kimsiniz siz?”</p>

    <p>“American States Bank için çalışan bir muhasebeciyim.”</p>

    <p>Bell ayaklarını ranzadan aşağıya sarkıttı. “Babam için çalışıyorsunuz.”</p>

    <p>“Evet efendim,” dedi Adler gururla. “Babanız bu denetlemeyi bizzat benim yapmamı istedi.”</p>

    <p>“Ne buldunuz?”</p>

    <p>“St. Louis’deki Union Pier&amp;Caisson Şirketi’nin gizli sahibinin kim olduğunu öğrendik.”</p>

    <p>“Devam edin!”</p>

    <p>“Özel konuşmamız gerekiyor Bay Bell.”</p>

    <p>“Bu adamlar Van Dom ajanları. Rahatça konuşabilirsiniz.”</p>

    <p>Adler çantasını daha da sıkı tuttu. “Baylar, sizlerden ve Bay Bell’den özür dilerim, ama sadece ve sadece sizinle konuşmam için patronum Bay Ebenezer Bell’in kesin talimatı var.”</p>

    <p>“İzninizle beyler,” dedi Bell. Dedektifler gittikten sonra, “Union Pier’in sahibi kimmiş?” diye sordu.</p>

    <p>“Berlinli bir yatırım bankası tarafından kurulan paravan bir şirket.”</p>

    <p>“Schane&amp;Simon.”</p>

    <p>“Evet efendim. Bilginiz doğru.”</p>

    <p>“Onları araştırıyoruz. Ama paravan şirketin sahibi kim?”</p>

    <p>Adler fısıltıyla konuştu. “Tamamı, Senatör Charles Kincaid’in kontrolünde.”</p>

    <p>“Emin misin?”</p>

    <p>Adler sadece bir saniye duraksadı. “Yüzde yüz değil, ama Senatör Kincaid’in onların müşterisi olduğuna emin gibiyiz. Parayı Schane&amp;Simon sağlamış. Ama bu yatırımı senatörün adına yaptıklarını gösteren sayısız kanıt var.”</p>

    <p>“O halde Sabotajcı’nın Almanya’yla çok yakın ilişkileri olduğu ortaya çıkıyor.”</p>

    <p>“Babanız da bu sonuca vardı,” dedi Adler.</p>

    <p>Bell, Kincaid’in Sabotajcı’ya hizmet verdiğini önceden tahmin ettiği için sevinerek zaman harcamadı. Southern Pacific Şirketi’nin Cascade Ekspres Yolu inşaatında çalışan bütün taşeron şirketlerin hemen soruşturulması için talimat verdi. Ayrı bir telgrafla senatörü kollaması için Archie Abbott’u uyardı.</p>

    <p>“Telgraf Bay Abbott.”</p>

    <p>“Teşekkür ederim Bay Meadows.”</p>

    <p>Telgrafın Bell’den geldiğini görünce Archie Abbott’un yüzünde bir gülümseme belirdi. Vagon penceresinden yansıyan görüntüsüne bakıp kızıl saçlarını taradı, papyonunu düzeltti. Miss Lillian’ı görmek için iyi bir gerekçesi olduğunu düşünerek doğruca Osgood Hennessy’nin özel ofisine yöneldi. Lillian’ın üstünde yakut rengi, inci düğmeleri olan kadife bir bluz vardı.</p>

    <p>Bu sabah Hennessy’nin huysuzluğu üstündeydi. “Ne istiyorsun Abbott?”</p>

    <p>Lillian; Archie’nin, babasının karşısında ne yapacağını merakla izlemekteydi. Hayal kırıklığına uğramayacaktı. Archie babaları çok iyi idare ederdi. Onun derdi annelerleydi.</p>

    <p>“Ekspres yolda çalışan taşeronlar hakkında bildiğiniz her şeyi bana anlatmanızı istiyorum,” dedi Abbott.</p>

    <p>“Union Pier&amp;Caisson’u zaten biliyoruz,” dedi Hennessy. “Ondan başka Cascade’de birkaç şirket var. Erzak toptancıları, oteller, çamaşırhaneler. Neden sordun?”</p>

    <p>“Köprü ayağındaki sorunun bir daha yaşanmasını ne Isaac istiyor ne de ben. Bu yüzden bütün taşeronları kontrol ediyoruz. Southern Pacific’in ekspres yol için travers üreten bir müteahhitle çalıştığı doğru mu?”</p>

    <p>“Elbette. Ekspres yol inşaatına başladığımız zaman, kanyon köprüsünün bu yanında bir travers stoku yapmayı düşündüm. Köprüyü aşınca hazır olalım diye.”</p>

    <p>“Bu fabrika nerede?”</p>

    <p>“Dağın on iki kilometre yukarısında. Yeni sahipleri eski su değirmenini yenilediler”</p>

    <p>“Vaat ettikleri traversleri teslim ettiler mi?”</p>

    <p>“Yeterli miktarda evet. Keresteleri oradan aşağıya indirmek zaman alıyor, ama genel olarak iş yürüdü diyebilirim. Onlara önceden yeterince zaman vermiştim; katranlama tesisinde fazlasıyla travers var.”</p>

    <p>“O tesis de taşeron mu?”</p>

    <p>“Hayır, bize ait. Hattımız ilerledikçe yıkıp, bize gereken yerde yine kuruyoruz.”</p>

    <p>“Geçmişte olduğu gibi, neden kendi bıçkıhanenizi kurmadınız?”</p>

    <p>“Çünkü köprü yolun geri kalanından çok uzaktaydı. Oysa, bu adamların hemen üretime hazır tesisleri vardı. İşi yaptırmanın en hızlı yolu buydu. Sana söyleyebileceklerim bu kadar.”</p>

    <p>“Sahi bugün Senatör Kincaid’i gördünüz mü?”</p>

    <p>“Dünden beri görmedim. O kereste işletmesi o kadar ilgini çekiyorsa, neden gidip bir bakmıyorsun?”</p>

    <p>“Zaten şimdi oraya gidiyordum.”</p>

    <p>Liilian hemen, “Ben de seninle gelirim,” dedi.</p>

    <p>Archie Abbot ve Osgood Hennessy aynı anda, “Hayır!” dediler.</p>

    <p>Babası kararlılığını göstermek için masaya vurdu. Archie yürek yakan bir gülümsemeyle özür diledi.</p>

    <p>“Benimle gelmeni çok isterdim Lillian,” dedi. “Ama Van Dorn kurallarına... “</p>

    <p>“Biliyorum. Daha önce de duydum. Silahlı çatışmalara arkadaş getirmiyorsunuz.”</p>

    <p><span>&nbsp;</span></p>
  </div>
</body>
</html>
