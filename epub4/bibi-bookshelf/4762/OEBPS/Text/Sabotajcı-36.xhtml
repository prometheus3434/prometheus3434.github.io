<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">20</h1>

    <div>
      <br />
    </div>
  </div>

  <div>
    <p>Worg Lee; New Jersey, Jersey Kenti’nde yaşayan yüzü asimetrik, bir gözü kör, ufak tefek bir adamdı. Yirmi yıl önce kollan tuğla taşımaktan kalas gibi olmuş İrlandalı bir amele, Wong’un şapkasına vurup başından uçurdu. Wong, ona bunu neden yaptığını sorunca ameleyle iki arkadaşı, Wong’u öylesine dövdüler ki, hastaneye ziyarete gelen arkadaşları onu tanımakta zorluk çektiler. Saldırıya uğradığı zaman yirmi sekiz yaşındaydı, ümit doluydu, bir yandan İngilizcesini ilerletiyor, bir yandan da para biriktirip Kowloon’daki karısını Amerika’ya getirebilmek için bir çamaşırhanede çalışıyordu.</p>

    <p>.Şimdi elli yaşındaydı. Geçen zaman içinde bir ara yeterince para biriktirip New York şehrinde, Hudson Nehri’nin karşısında kendi çamaşırhanesini açmıştı. Böylece daha çok para kazanıp, karısını daha çabuk yanma aldırabileceğini ummuştu. 1893’te yaşanan panik günlerine kadar güzel İngilizcesiyle epey müşteri çekiyordu, ama ekonomik kriz binlerce işletme gibi, Wong Lee’nin çamaşırhanesinin de iflasına yol açmıştı. Ekonomi düzeldiğinde onca zorlukla geçen uzun yıllar, Wong’u yeni bir girişim yapamayacak kadar bitkin bırakmıştı. Ama ümidini hiç kesmemişti; bir çamaşırhanede çalışıp, geceleri yerde yatarak para biriktiriyordu, ama bu paranın büyük bir kısmını oturma izni almak için harcıyordu. Bu 1902 yılında yenilenen Çinli Göçmenler Yasası gereğince uygulanan bir şeydi. Avukatının açıklamasına göre, yıllar önce hastanede yattığı sırada onu saldırı suçuyla mahkemeye vermişler, Wong savunmasını yapamamıştı. Bu nedenle sağa sola rüşvet verilmesi gerekiyordu; ya da bunu avukatı iddia etmekteydi.</p>

    <p>Derken, geçen şubat ayında Wong, patronunun çamaşırhanesinde yalnızken dükkâna bir yabancı geldi. Adam beyaz Amerikalı’ydı; soğuğa karşı öylesine örtünmüştü ki, paltosunun yakasıyla fötr şapkasının arasından sadece gözleri görünüyordu.</p>

    <p>“Wong Lee,” dedi adam. “Ortak arkadaşımız Peter Boa, sana selam söyledi.”</p>

    <p>Wong Lee yirmi beş yıl önce Central Pacific Demiryolları Şirketi’nde çalışırken, birlikte dağlarda yol açmak için dinamit patlattıkları zamandan beri Peter Boa’yı hiç görmemişti. O günlerde ikisi de köylerine zengin olarak dönmeyi hayal eden gözü pek gençlerdi; kayaların yamaçlarına tırmanıp patlayıcıları yerleştirir, birbirleriyle yarış ederlerdi.</p>

    <p>Wong, arkadaşının sağ ve iyi olduğunu duymaktan memnun olduğunu söyledi. Wong, onu son gördüğünde Peter, Sierra Nevada’da erken patlayan bir dinamit yüzünden bir elini kaybetmişti. Koluna doğru kangren ilerlemeye başlamış, çok hasta olduğu için Çinli göçmenlere saldıran çetelerle dolu Kaliforniya’dan kaçamamıştı.</p>

    <p>“Peter Boa, Jersey’de seni aramamı söyledi. Kendisi yapamadığı için bana, senin yardımcı olabileceğini söyledi.”</p>

    <p>Wong, adama şöyle bir baktı. “Kıyafetinize bakılırsa, benim gibi fakir birinden yardım istemeyecek kadar zengin birine benziyorsunuz.”</p>

    <p>“Zengin olduğum doğru,” dedi yabancı, ahşap tezgâhın üstüne bir avuç dolusu banknot koyarak. “Bu bir avans,” dedi. “Ben tekrar gelene kadar neye ihtiyacın varsa, bunu ödeyecek kadar zenginim.”</p>

    <p>“Sizin neye ihtiyacınız var?” diye sordu Wong.</p>

    <p>“Peter Boa, tahrip düzeneği hazırlamada üstün yeteneklerinin olduğunu söyledi. Çoğu adamın beş dinamit çubuğu kullandığı işi, sen tek bir çubukla halledebilirmişsin. Sana, ‘Ejderha Wong’ adını takmışlar. Sen, sadece imparatorlara ejderha denilir diye karşı çıkınca, adım ‘Dinamit İmparatoru’ olarak değiştirmişler.”</p>

    <p>Göğsü kabaran Wong, kendisi için söylenenlerin doğru olduğunu biliyordu. Bu yeni patlayıcıyla ilgili daha kimse pek bir şey bilmezken, dinamit hakkında sezgisel bir beceriye sahipti. O yeteneği hâlâ devam ediyordu. İleride bir gün taşocakları ve inşaat müteahhitleri eskiden olduğu gibi yine Çinli işçileri çalıştırırlar ümidiyle tahrip konusundaki gelişmeleri her zaman yakından takip etmiş, elektriğin patlayıcıları hem daha güvenli, hem de daha etkili kıldığını bile öğrenmişti.</p>

    <p>Wong, parasını patronunun işletmesinin yarı hissesini satın alarak kullandı. Ama bir ay sonra, geçen mart ayında Wall Street yeni bir panik dalgasıyla sarsıldı. Jersey’deki fabrikalar da ülkedeki diğer fabrikalar gibi kapanıyordu. Trenler daha az yük taşımaya, nehri geçen feribotlar da daha az yük vagonu almaya başlamıştı. İskelelerde işsizlik artıyor, parasızlıktan çok az insan elbiselerini çamaşırhanelere getirebiliyordu. Bahar ve yaz boyunca panik daha da arttı. Sonbahar geldiğinde artık Wong, karısını bir daha görme ümidini kaybetmişti.</p>

    <p>Şimdi buz gibi soğuk bir kasım günüydü ve kış bastırıyordu.</p>

    <p>Ve yabancı, nehirden esen soğuk rüzgâra karşı korunmalı kıyafetiyle bir kez daha Jersey’ye geldi.</p>

    <p>Wong’a avansı kabul etmenin, istenen hizmeti yapmayı taahhüt etmek olduğunu söyledi.</p>

    <p>Wong da ona verdiği söz gereği, neye ihtiyacı varsa, yapacağını bildirdi.</p>

    <p>“İş bitince sana beş bin dolar vereceğim. Buna razı mısın?”</p>

    <p>“Evet efendim.” Sonra Wong, yabancının ona gerçekten muhtaç olduğunu sezip hiç olmadığı kadar cesaretlenerek, “Siz anarşist misiniz?” diye sordu.</p>

    <p>“Neden sordun?” dedi yabancı buz gibi bakarak.</p>

    <p>“Anarşistler dinamit severler,” dedi Wong.</p>

    <p>“Grevciler de sever” dedi yabancı sabırla, Wong Lee’ye gerçekten ihtiyacı olduğunu hissettirerek. “Proletaryanın topları ifadesini duymuş muydun?”</p>

    <p>“Ama üstünüzde işçi kıyafeti yok ki.”</p>

    <p>Sabotajcı, sanki her bir kırışığı belleğine kazımak ister gibi uzunca bir süre Çinli’nin yüzünü inceledi.</p>

    <p>Aralarında çamaşır tezgâhı olmasına rağmen, Wong o anda birbirlerine fazla yakın durduklarını hissetti.</p>

    <p>“Beni ilgilendirdiği yok,” diye açıklamaya çalıştı. “Sadece merak ettim “ diye ekledi endişeyle.</p>

    <p>“Bir daha sorarsan öbür gözünü de oyarım,” dedi yabancı.</p>

    <p>Wong Lee, korku içinde bir adım geri çekildi. Yabancı, gözlerini Wong Lee’nin yüzünden ayırmadan, onun becerilerini sınayıcı bir soru sordu.</p>

    <p>“Yirmi beş tonla en büyük patlamayı sağlamak için neye ihtiyacın olur?”</p>

    <p>“Yirmi beş ton dinamit mi? Yirmi beş ton çok fazla dinamit demektir.”</p>

    <p>“Bir yük vagonu dolusu. En büyük patlamayı sağlamak için neye ihtiyacın olur?”</p>

    <p>Wong neye ihtiyacı olacağını tek tek anlattıktan sonra yabancı, “Bunları sana getiririm,” dedi.</p>

    <p>Manhattan Adası’na dönen feribotta Charles Kincaid, tek başına açık güvertede duruyordu; çoğu zaman limanın üstüne çökmüş kömür dumanını dağıtan soğuk rüzgâra karşı paltosuna sarınmış, kıs kıs gülmekteydi.</p>

    <p>Grevci mi, yoksa anarşist miydi?</p>

    <p>Her ne kadar arkasında öyle bir “kanıt” bırakmak için çaba gösterdiyse de, aslında ikisi de değildi. Radikal konuşmalar, kışkırtıcı afişler, şeytan yabancılar, yakında Wong Lee’nin cesediyle gündeme gelecek olan “Sarı Tehlike” hatta Sabotajcı adı bile düşmanlarını yanlış yönlendirmek için kullandığı şeylerdi. Aslında radikal falan değildi. Yıkıcı değil, yapıcıydı.</p>

    <p>Gülümsemesi arttığı halde gözleri buz gibiydi.</p>

    <p>“Ayrıcalıklı azınlık” düşmanı değildi. İşini bitirdiğinde onların arasında ilk sırayı alacak, hepsinin en sevdiği insan olacaktı.</p>

    <p><span>&nbsp;</span></p>
  </div>
</body>
</html>
