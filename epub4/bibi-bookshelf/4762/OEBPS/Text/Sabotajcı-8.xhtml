<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">5</h1>
  </div>

  <div>
    <h1 class="para-style-override-2 sigil_not_in_toc">&nbsp;</h1>

    <p>Gece yarısı yıldızlarla dolu bir göğün altında takım elbiseli, başında demiryolu memurlarının giydiği geniş kenarlı bir fötr şapka olan adam: elleri ve ayaklarıyla kumanda ettiği üç tekerlekli bir velespitle yol almaktaydı. Bu araçlar, Burbank ile Glendale arasında hatların denetlenmesi için kullanılırdı. San Francisco’yu Los Angeles a bağlayan yeni hatta raylar pürüzsüzdü; adam kolları ve ayaklarıyla pedal çevirerek saatte otuz kilometre hız yapabiliyordu. Gece sessizliğini bozan tek şey, tekerleklerin, raylardaki eklem yerlerinden geçerken çıkardığı ritmik tıkırtılardı.</p>

    <p>Velespit; yıpranmış traversleri değiştiren, rayları hizalayan, gevşemiş somunları ve cıvataları sıkıştıran işçi ekiplerini denetlemek için kullanılırdı. İki ana tekerlek ve onları yan tekerleğe bağlayan payandası, dişbudak ağacından; tekerlekleriyse dökme demirden yapılmıştı. Bu aracın bütün ağırlığı yetmiş beş kiloyu geçmiyordu. Tek kişi bunu rayın üstünden kaldırıp ters yöne çevirebilir veya gelmekte olan bir trenin önünden çekebilirdi. Kılık değiştirmediği zamanlar hiçbir sakatlığı olmayan Sabotajcı için, işi bittikten sonra velespiti bir hendekten aşağıya yuvarlamak zor olmayaçaktı. Yanındaki bos koltuğun üstünde demir bir levye, somun anahtarı, somun kerpeteni ve hiçbir işçi ekibinin raylar üstünde bırakmaya cesaret edemeyeceği bir alet vardı. Bu bir kancaydı; dökme demir bir tekne çapasından bozularak yapılmış, bir tırnağı çıkarılmıştı.</p>

    <p>Sabotajcı, velespiti çalmıştı. Southern Pacific denetçisinin, bu aracı bıraktığı Burbank deposunun yanındaki ahşap binaya gizlice girdikten sonra velespiti iterek raylara kadar getirmişti. Kazara bir demiryolu polisi, onu görüp gecenin bir yansı ana hatta ne yapıyor diye soracak olsa, üstündeki kıyafet ona en az birkaç saniye kazandırır, bu süre de Sabotajcının çizmesinde gizlediği bıçakla sessiz bir cevap vermesine yeterdi.</p>

    <p>Burbank’ın ışıklanın geride bırakıp karartılmış çiftlik evlerini geçtikten sonra, gözleri hemen yıldızların aydınlığına alıştı. Yarım saat sonra, Los Angeles’ın on beş kilometre kuzeyinde kurumuş bir nehir yatağının üstünden geçen demir köprünün çıkıntılı açılarını ve çit örgüsünü fark edince yavaşladı. Köprünün üstünden geçti. Raylar, nehir yatağına, paralel olsun diye sert bir şekilde sağa kıvrılıyordu.</p>

    <p>Rayları birleştiren eklem yerini birkaç metre geçtikten sonra durdu. Gereçlerini araçtan çıkarıp dizlerini tahta traverslere dayayarak, ezilmiş kırma taşların üstüne eğildi. Parmaklarının ucuyla rayın eklem yerini yoklayıp, rayları birbirine bağlayan metal bağlama lamasını buldu. Somun kerpeteniyle metal lamayı traverslere bağlayan somunu söküp çıkardı. Soma somun anahtarıyla lamayı raylara bağlayan dört cıvatayı söktü. Bunlardan üçünü ve bağ lamasını hendekten aşağıya fırlattı. Tren farlarının aydınlığında makinistin bunları görme ihtimali yoktu. Sonuncu cıvatayı kancanın sapındaki bir delikten geçirdi.</p>

    <p>Birden canı yanınca küfrü bastı.</p>

    <p>Metal çapanın üstündeki kenar pürüzü parmağını kesmişti. Açtığı deliğin kenarlarını törpülemediği için, nalbanda söverek parmağını mendille sarıp kanı durdurmaya çalıştı. Sonra, güçlükle cıvatanın somununu sıkıştırdı. İyice sıkıştırdıktan sonra kanca diklemesine durabiliyordu. Kancanın açık ucu batıya, Coast Line Limited trenininin geleceği yöne dönüktü.</p>

    <p>Coast Line “uçucu” olarak bilinen ve şehirlerarası uzun mesafelerde sefer yapan en hızlı yolcu trenlerinden biriydi. Santa Susana Dağlan tünellerinden geçmiş, yolu üstündeki Santa Barbara’yı, Oxnard’i, Burbank’ı ve Glendale’i kat ederek Los Angeles’a gitmekteydi.</p>

    <p>Sabotajcı birden rayın titrediğini hissetti. Hemen ayağa kalktı. Bu gece Coast Line Limited’in rötar yapacağı tahmin ediliyordu. Eğer gelen iren oysa, kayıp zamanı telafi etmek için hız yapmış olmalıydı. Eğer o değilse, Sabotajcı, değersiz bir süt trenini raydan çıkarmak için gereksiz yere yorulmuş, riske girmiş olacaktı.</p>

    <p>Bir tren düdüğü duyuldu. Hemen somun kerpetenini alıp rayları ahşap bağlara bağlayan somunları sökmeye başladı. Bunlardan sekiz tanesini söktükten sonra, hattın öbür tarafında tren farının ışığını gördü. Somun kerpetenini fırlattığı gibi velespite atladı ve hızla pedal çevirmeye başladı. Artık lokomotifin sesini işitebiliyordu. Ses uzaktan geliyordu, ama yine de bunun bir Atlantic 4-4-2 olduğunu anladı. Beklediği gibi, bu Limited’di ve büyük bir süratle yol aldığı belli oluyordu.</p>

    <p>Coast Line Limited trenini çeken Atlantic 4-4-2 sürat hedeflenerek tasarlanmıştı.</p>

    <p>Makinisti olan Rufus Patrick de bu nedenle lokomotifini çok severdi. Yapımcısı olan New York’lu Amerikan Lokomotif Şirketi, bu aracı iki metrelik çeker tekerleklerle donatmıştı. Motorun bulunduğu Ön kısım raylara adeta mıhlanmış ve dört tekerlekli, buhar üreten kazanın bulunduğu kısımsa iki tekerlekliydi.</p>

    <p>Rufus Patrick, her şeye rağmen lokomotifinin fazla kuvvetli olmadığını biliyordu. Yapımına başlanmış olan daha ağır, çelik yolcu vagonları için, kuvvetli Pacific lokomotifler gerekecekti. Ahşap vagonları çekerek düz hatlarda çalışırken hızına kimse yetişemiyordu, ama dağlara tırman ışlarda çok zorlanıyordu. Bunun ikizi olan lokomotif, geçen yıl saatte yüz doksan kilometre hız yaparak, kolay aşılamayacak bir sürat rekoru kırmıştı. Patrick bu rekoru kendisinin kıramayacağını biliyordu; gecikmiş olmasına rağmen birinci önceliği, tıka basa dolu on yolcu vagonunda bulunan insanları güvenli bir şekilde evlerine götürmekti. Saatte doksan kilometre hız yeterliydi.</p>

    <p>Lokomotifin kabini kalabalıktı. Rufos Patrick ve ateşçisi Zeke Taggert’ın yanı sıra iki de konuk vardı. Rufus’un arkadaşı ve Elektrik İşçileri Sendikası yöneticisi William Wright ile onun yeğeni olan adaşı Billy. Billy Los Angeles’ta sinema filmleri için selüloit film üreten bir laboratuvarda çalışmaya başlayacaktı. Su ikmali için son durdukları yerde Rufus, bedava yolculuk yaptıkları bagaj vagonuna gidip onları lokomotif kabinine davet etmişti.</p>

    <p>On dört yaşındaki Billy, lokomotifte yolculuk yapacak kadar talihli oluşuna inanamıyordu. Hayatı boyunca evinin önünden geçen trenlere hayranlıkla bakmış, bu yolculuk öncesindeyse heyecandan gözüne uyku girmemişti. Ama lokomotifte bulunacağına rüyasında görse inanmazdı. Çizgili bir kep giyen Bay Patrick, hayatında gördüğü en sakin ve kendinden emin insandı. Yol boyunca ona neyi, niçin yaptığını açıklıyordu. Düdüğü iki kez uzunca öttürdükten sonra yola koyulmuşlardı.</p>

    <p>“İşte kalktık Billy! Johnson kolunu tam öne itersem ileriye gideriz, geri gitmek için de kolu geri itmem lazım. İleri gittiğimiz hızda geriye de gidebiliriz.”</p>

    <p>Patrick yatay duran bir çubuğu tuttu. “Şimdi gaz kolunu açıyorum ve çeker tekerlekleri döndürmek için silindirlere buhar gönderiyorum. Tekerleklerin raylara iyice tutunması için kum vanasını açıyorum. Şimdi çok hızlı kalkış yapmamak için gaz kolunu geri çekiyorum. Hemen tepki verdiğini, ama hiç kaymadığım hissedebiliyor musun?”</p>

    <p>Billy hevesle başını salladı. Patrick yavaşça gaz kolunu Öne iterken lokomotif hiç sarsılmadan hız kazanmaya başladı.</p>

    <p>Tren, Los Angeles’tan birkaç kilometre uzaktaki Glendale’e doğru yol alırken kavşaklarda düdük öttürüyordu. Patrick hayranlık içinde seyreden çocuğa döndü. “Bundan daha iyi bir lokomotif yoktur,” dedi. “Harika bir motoru vardır ve kullanması kolaydır.”</p>

    <p>Yanma odasına hiç ara vermeden kömür atmakta olan ateşçi zeke Taggert dinlenmek için dışarı çıkıp kapıyı kapadı. İriyarı bir adamdı, her tarafı kömür tozu ve yağ içinde, fena halde ter kokuyordu. “Billy?” dedi kalın ve gür sesiyle. “Şu camı görüyor musun?” Taggert, parmağını bir göstergenin üstümle tıklattı. “Bu trende göreceğin en önemli penceredir. Kazandaki su seviyesini gösterir. Seviye çok düşerse üstteki sac çok ısınıp erimeye başlar, sonra da BOOM! diye patlar, hepimizi tahtalı köye gönderir!”</p>

    <p>“Ona aldırma Billy,” dedi Patrick. Kazanda yeterli su bulundurmak Zeke’ın işi. Şu anda bir depo dolusu suyumuz var.”</p>

    <p>“Neden şimdi gaz kolu ortada duruyor?” diye sordu Billy.</p>

    <p>“Normal seyir hızındayken ortada durur. Şu anda bize saatte doksan kilometre hız yapacak kadar buhar gerekiyor. Kolu ileri itersem hızımız yüz seksene çıkar.”</p>

    <p>Makinist, çocuğun dayısı Bill’e göz kırptı. “Gaz kolu, aynı zamanda keskin virajlarda lokomotifi yönlendirmemizi sağlar. Zeke ileride hiç viraj görüyor musun?”</p>

    <p>“Az ileride demir köprü var Rufus. Çıkışındaysa keskin bir viraj...”</p>

    <p>“Hadi sen kullan bakalım evlat.”</p>

    <p>“Ne?”</p>

    <p>“Virajda sen yönet. Hadi, çabuk! Kolu tut. Başını şuradan uzatıp öne bak.”</p>

    <p>Billy sol eliyle gaz kolunu tutup daha önce makinistin yaptığı gibi başını pencereden dışarıya uzattı.</p>

    <p>Gaz kolu sıcaktı ve sanki canlı bir varlikmiş gibi titriyordu. Lokomotifin far ışığı rayların üstüne yansımaktaydı. Billy gittikçe yakınlaşan köprüyü gördü. Çok dar görünüyordu.</p>

    <p>“Çok hafif dokun,” diye uyardı Rufus, diğerlerine bir kere daha göz kırparak. “Çok az oynatacaksın. Sakin, yavaş. Tamam, bu işi kıvırdın artık. Ama tam ortasından sürmek zorundasın. Köprü epey dar.”</p>

    <p>Zeke ve Bili dayı gülüştüler.</p>

    <p>“Şimdi dikkat et. Tamam, iyi gidiyor. Biraz daha yavaşla...”</p>

    <p>“İlerideki şey nedir Bay Patrick?”</p>

    <p>Rufus Patrick, oğlanın işaret ettiği şeye baktı.</p>

    <p>Lokomotifin far ışığı, köprünün demir çerçevesini etrafına gölgeler düşürerek yansıttığı için, görmeyi bir hayli zorlaştırıyordu. Herhalde bir gölgedir diye düşündü Rufus. Sonra, bir anda far ışığı tuhaf bir cismi aydınlattı.</p>

    <p>“Bu da nesi?” Rufus Patrick, çocuğun yanında ağzını bozmamak için kendini zor tutmuştu.</p>

    <p>Sağ taraftaki rayın üstünde tıpkı mezardan çıkmış el gibi yükselen bir metal parçası vardı.</p>

    <p>“Hava freni!” diye bağırdı Patrick, ateşçisine.</p>

    <p>Zeke, kendini hava freni kolunun üstüne atıp var gücüyle çekti. Tren aniden yavaşlayınca sanki bir duvara çarpmış gibi oldu. Ama bu durum çok kısa sürdü. Hemen ardından yolcularla dolu on vagon, tonlarca kömür ve suyun bulunduğu vagonun ağırlığı lokomotifi öne itti.</p>

    <p>Patrick de usta elleriyle hava frenine asıldı. Freni kullanırken bir yandan da Johnson çubuğunu geri sürüşe getirdi. Büyük çeker tekerlekler raylarda sürtünürken çelik parçacıkları kopartıp kıvılcımlar çıkarıyordu. Frenler ve geri vites Coast Line Limited’in hızını azalttı, ama çok geç kalınmıştı. Atlantic 4-4-2’nin yüksek tekerlekleri köprünün üstünden geçmiş, saatte seksen kilometre hızla kancaya doğru ilerlemekteydi. Patrick, bu cismin lokomotifin ön dingiline takılmaması ve trenin önündeki takoz biçimli koruyucu pilotun onu kenara fırlatması için dua etti.</p>

    <p>Ne var ki, Sabotajcının gevşemiş raya vidaladığı demir kanca, pilot kısmına sımsıkı kilitlenmişti. Böylece, doksan bin tonluk lokomotifin</p>

    <p>önündeki gevşek rayı söküp attı. Lokomotifin devasa çeker tekerlekleri seksen kilometre hızla traverslere çarparak ahşap ve kırma taşlar üzerinde çekmeye başladı.</p>

    <p>Hiz, ağırlık ve muazzam momentum traversleri un ufak etti. Tekerlekler havaya kalktı; öne doğru giden motor kısmı yana yatarken, arkasındaki kömür ve su vagonunu da beraberinde sürükledi. Kömür vagonu bagaj vagonunu kenara sürüklerken, bagaj vagonu aynı şeyi ilk yolcu vagonuna yaptığı sırada ikinci yolcu vagonunu tutan bağlantı manşonu koptu.</p>

    <p>Derken, mucizevi bir şekilde lokomotif, doğrulur gibi olduysa da bu durum çok sürmedi. Arkasındaki vagonların itmesiyle bükülerek hendeklen aşağıya kaymaya başladı. Öndeki pilot kısmı ve farlar nehir yatağının kayalık zemininde parçalandi.</p>

    <p>Bir süre sonra durabildiğinde dik bir açıyla burnu aşağıda, arka kısım havada kalmıştı. Sımsıkı kapalı olan kazanın içindeki üç yüz seksen derece çıkmış olan su kazanın arka kısmındaki akkor haline gelmiş plakaya savruldu.</p>

    <p>“Dışarı çıkın!” diye haykırdı makinist. “Çabuk çıkın, patlayacak!”</p>

    <p>Bill yanma odasının önünde baygın yatmaktaydı. Küçük Billy ise elleri başının üzerinde, sersemlemiş bir halde yerde oturuyor, parmaklarının arasından kan akıyordu.</p>

    <p>Zeke de Patrick gibi çarpmadan Ôhœ tutunduğu için ciddi bir yara almamıştı.</p>

    <p>“Sen Bill’i al,” dedi Patrick güçlü bir adam olan Zeke’e. Ben, çocuğu alıyorum.”</p>

    <p>Patrick, Billy’yi kolunun altına sıkıştırıp yere atladı. Zeke de Bill Wrigh’ı omzuna alıp yere atladı ve hendeğin yamacına tırmanmaya başladı. O sırada başta kalan eliyle tökezleyen Patrick’in doğrulmasına yardım etti. Çarpma gürültüleri aniden kesilmişti. O sessizlik içinde Noel hediye paketi kâğıtları gibi buruşmuş vagonlardan, yaralı yolcuların iniltileri duyuluyordu.</p>

    <p>“Koşun!”</p>

    <p>Zeke’in sürekli beslediği kömür ateşi lokomotifin sac plakası altında hâlâ kuvvetle yanmaktaydı. İki bin galon suyu kaynatmak için oluşturulan hararet, çeliği ısıtmaya devam ediyordu. Ama üstünde bu ısıyı soğutacak su olmadığı için, çeliğin normal olarak altı yüz derece olması gereken harareti, iki bin yüz derece olmuştu. Bu ısıda iki santimlik plaka, tereyağı gibi yumuşadı.</p>

    <p>Kazanın içindeki santimetre kareye düşen yüz kiloluk basınç, dışarıdaki normal hava basıncının on dört katıydı. Sıkışmış buharın plakada zayıf bir nokta bulup, delik açması sadece birkaç saniye sürdü.</p>

    <p>İçerideki buhar dışarı çıkarken, basınçla üç yüz seksen derece’ ısıya çıkmış olan iki bin galon su da serin Glendale havasına karışıp buhara dönüştü ve hacmi bin altı yüz kat arttı. Bir anda iki bin galon su, üç milyon galon buhar haline dönüştü. Lokomotifin kazanı içinde sıkışan buhar genleşerek, çelik lokomotifi bir milyon küçük şarapnel parçası haline gelecek şekilde infilak ettirdi.</p>

    <p>Billy ve dayısı gibi bagaj vagonundaki Wells Fargo Express görevlisi ve raydan fırlayan vagonda iskambil oynayan üç arkadaş da onları neyin öldürdüğünü anlayamadılar. Fakat bir kasırgayı oluşturan etmenler ve bu patlamaya yol açan korkunç nedenleri bilen Zeke Taggert’la Rufus Patrick, onları yok eden patlamadan hemen önceki kavurucu buharın müthiş acısını saniyenin onda biri kadar bir zaman içinde hissettiler.</p>

    <p>Dökme demirin taş üstünde çıkardığı takırtılarla velespit demiryolunun yanındaki hendekten aşağıya yuvarlandı.</p>

    <p>“Bu da nesi?”</p>

    <p>Doksan iki yaşındaki Jack Douglas; şirkette çalışmaya, demiryollarını Kızılderililere karşı koruma göreviyle başlamıştı. Şirket, ender gösterdiği bir vefa duygusuyla onun hâlâ çalışmasına izin veriyordu. Belinde 44”lük Colt tabancasıyla Douglas sessiz Glendale manevra istasyonunda gece bekçiliği yapmaktaydı. Hemen kemikli ve damarları görünen elini kılıfına götürüp tabancasını çekti.</p>

    <p>Sabotajcı inanılmaz bir hızla hamle yaptı. Yaptığı hamle o kadar hızlı ve ustacaydı ki, karşısındaki adam kendi yaşıtı bile olsa, yine gafil avlanırdı. Bekçinin tepki gösterecek fırsatı olmadı. Gez açıp kapayana kadar teleskop gibi uzayan bıçak gırtlağına girip öbür yanından çıkmış, onu yere devirmişti.</p>

    <p>Sabotajcı yerdeki cesede nefretle baktı. Bi bu eksikti, diye düşünüyordu. Az kalsın çoktan uyuyor olması gereken bir bunağın saldırısına uğrayacaktı. Cebinden bir afiş çıkarıp avucunda top haline getirdi. Sonra cesedin yanına eğilip adamın elini açtı ve buruşmuş kâğıdı avucuna sıkıştırdı.</p>

    <p>Karanlık ve boş sokaklar, onu Southern Pacific raylarının daracık Los Angeles&amp;Glendale elektrikli tramvay raylarının kesiştiği yere getirdi. Şehirlerarası sefer yapan bu büyük, yeşil renkli tramvaylar gece yarısından sonra yolcu almazdı. Bunun yerine, elektriğin ucuz olduğu bu saatlerde sadece yük taşırdı. Sabotajcı etrafta polislerin olmadığından emin olduktan sonra, Los Angeles’a giden içi süt kutuları ve taze havuçlarla dolu bir vagona atladı.</p>

    <p>Şehre varıp tramvaydan indiğinde hava ağanyordu. Doğruca Doğu İkinci Caddesi’ne yöneldi. Atchison’un Kubbesi, Topeka ve Santa Fe Demiryolları’na ait La Grande İstasyonu şafak kızıllığında siluet halindeydi. Emanete bırakmış olduğu bavulunu aldı ve erkekler helasına girip toz içindeki kıyafetini değiştirdi. Soma Santa Fe Şirketinin Albuquerque’ye giden hızlı trenine binip gümüş ve porselen sofra takımlarıyla donatılmış lüks restoran vagonuna girdi. Ve yumurtalı biftekle fırından yeni çıkmış ekmekten oluşan kahvaltısına başladı.</p>

    <p>Tren hızla yol aldığı sırada kondüktör yemek vagonuna girip, “Lütfen biletler,” diye seslendi.</p>

    <p>Sık sık iş yolcu hıkları yapan bir adamın kayıtsız tavrını takınan Sabotajcı, parmaklarını beyaz peçeteye sildikten sonra, yüzünü gizleyen Los Angeles Times gazetesini önünden çekmeden cüzdanını almak için elini cebine götürdü.</p>

    <p>“Parmağınızı kesmişsiniz!” dedi kondüktör peçetedeki parlak kırmızı kan lekesine bakarak.</p>

    <p>“Usturamı bilerken oldu,” dedi Sabotajcı, yüzünü gizlediği gazeteyi önünden çekmeden. İçinden nalbanda küfrediyor, onu öldürmediği için hayıflanıyordu.</p>

    <p><span>&nbsp;</span></p>
  </div>
</body>
</html>
