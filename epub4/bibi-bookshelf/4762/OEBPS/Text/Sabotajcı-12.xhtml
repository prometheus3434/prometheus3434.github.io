<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">7</h1>

    <div>
      <br />
    </div>
  </div>

  <div>
    <p>Isaac Bell, Marion Morgan’a telefon açıp, Sacramento trenine binmeden önce bir saat zamanı olduğunu söyleyip, mümkünse işten erken çıkmasını rica edince Marion, ona, “Saatin altında buluşalım,” dedi.</p>

    <p>Horn’dan buraya buharlı gemiyle taşınmış ve Mississippi’nin batısındaki ilk ana saat olan Büyük Magneta Saati daha bir hafta önce yerleştirildiği halde şimdiden ün kazanmıştı. St. Francis Oteli’nin Powell Caddesi’ne bakan lobisinin karşısında dikilen bu Viyana yapımı saat, oymalarla süslüydü ve Avrupa modasına uygun tarzda, büyükbaba tipi masa saatlerini andırıyordu. Aslında, elektrikle çalışıp Union Meydanı’nın üstünde yükselen muazzam otelin bütün saatlerini otomatik olarak kontrol etmekteydi.</p>

    <p>Lobide Dcğu motifli halılar üstünde kümeler halinde koltuklar ve kanepeler vardı. Parşömen ve cam abajurlarla kaplı elektrik lambalarının verdiği sıcak ışık, yaldızlı aynalardan yansıyarak lobiyi yeterince aydınlatıyordu. Büyük Deprem sırasında iç kısmı tamamen harap olduktan sonra, yenilenen doğramalardan kereste ve boya kokusu yayılmıştı. San Francisco’nun en yeni ve en büyük bu oteli dört yüz seksen odasıyla hizmete girmiş, gelecek ilkbahara da ana binaya yeni bir kanat yapılması planlanıyordu. Kısa sürede şehrin en popüler oteli oluvermişti. Lobideki koltukların ve kanepelerin çoğu gazete okuyan müşterilerle doluydu. Gazete manşetlerinde hep Coast Line Limited’ı sabote eden provokatörler ve yabancı radikaller hakkında yorumlar vardı.</p>

    <p>Lobiye önce Marion geldi; Isaac’i göreceği için o kadar heyecanlıydı ki, onu, saatin önünden geçerken seyreden erkeklerin hayran bakışlarının farkında bile değildi. San saçları günün modasına uygun biçimde tepesinde toplanmış, uzun boynu ve yüzünün güzelliği tüm dikkatleri üstüne çekecek şekilde sergilenmişti. Beli ince, elleri zarifti ve halının üstündeki yürüyüşüne bakılırsa eteğinin altındaki bacakları da uzundu.</p>

    <p>Mercan yeşili gözleri Büyük Magneta’ya çevrildiği sırada, tıpkı bir katedral çanı gibi çalan üç kuvvetli gonk sesi duvarları titretti.</p>

    <p>Bir dakika sonra uzun boylu, yakışıklı Isaac lobiye girdi; üstünde krem rengi bir yün takım elbise, mat mavi gömlek ve Marion’un hediye ettiği, saçları ve bıyığına uyan yaldız şeritli bir kravat vardı. Marion, onu görünce sevincinden ne diyeceğini şaşırıp sadece, “Daha önce geciktiğini hiç görmemiştim,” diyebildi.</p>

    <p>Isaac gülümseyerek altın cep saatini çıkardı. “Büyük Magneta tam altmış saniye ileri.” Marion’u tepeden tırnağa süzdükten sonra, “Ben de seni hiç bu kadar güzel görmemiştim,” dedi ve ona sarılıp öptü.</p>

    <p>Aynaların da yardımıyla bütün lobiyi görebilecekleri bir yerde oturup, üniformalı garsona çay ve limonlu pasta ısmarladılar.</p>

    <p>“Neye bakıyorsun?” diye sordu Bell. Marion güzel yüzünde yayılan bir gülümsemeyle ona bakıyordu.</p>

    <p>“Hayatımı altüst ettin.”</p>

    <p>“Bunu ben değil deprem yaptı,” diye takıldı Bell.</p>

    <p>“Depremden önce oldu. Deprem sadece araya girdi.”</p>

    <p>Marion’un yaşındaki kadınların çoktan evlenmiş olmaları gerekirdi, ama bu dik başlı güzel kadın bağımsız olmaktan hoşlanıyordu. Otuz yaçındaydı, Stanford Üniversitesinden hukuk diplomasını aldıktan sonra yıllarca bankacılık sektöründe çalışarak tecrübe kazanmış ve geçimini kendisi sağlamıştı. Onunla evlenmek için neredeyse yalvaran nice yakışıklı ve zengin genç adamı reddetmişti. Onu bu denli yürekli kılan şey, sınırsız imkânlarla dolu San Francisco havası olabilirdi. Belki de, annesinin ölümünden sonra üzerine titreyen babasının sağladığı mükemmel eğitimdi. Modern zamanlarda, yeni yüzyılın kaygısız ilk yıllarında yaşamanın ver-diği heyecan da olabilirdi. Nedeni her neyse, yalnız olmaktan büyük bir keyif aldığı belliydi.</p>

    <p>Bu durum, Isaac Bell’in hayatına girip, onu sanki on yedi yaşındaymış gibi hissettirmesine ve ilk kez bir erkekle çıkıyormuş gibi nabzını hızlandırmasına kadar sürmüştü.</p>

    <p>Çok talihliyim, diye düşündü Marion.</p>

    <p>Isaac uzanıp onun elini tuttu.</p>

    <p>Uzun bir an boyunca konuşmakta zorlandı. Marionen güzelliği ve zarafeti onu hep heyecanlandırırdı. Bakışlarını yeşil gözlerinden ayırmadan, “San Francisco’nun en şanslı erkeği benim,” dedi. “Şu anda New York’ta olsaydım, o zaman da New York’un en şanslı erkeği olurdum.”</p>

    <p>Marion gülümseyerek gözlerini kaçırdı. Tekrar dönüp ona baktığında Bell’in bir gazete manşetine baktığını gördü: HENDEĞE DEVRİLDİ!</p>

    <p>1907 yılında tren kazaları hayatın bir parçası olarak görülürdü, ama bir Los Angeles hızlı treninin devrilmesi ve Isaac’in sık sık tren yolculuğu yaptığını bilmek dehşet vericiydi. Marion nedense, onun işindeki tehlikeler konusunda o kadar endişe duymazdı. Oysa bu tehlikeler gerçekti ve onun vücudundaki yara izlerini görmüştü. Ne var ki, Isaac-tabancalı, bıçaklı saldırganlarla kapıştığı için kaygılanması tıpkı vahşi bir ormandaki kaplanların emniyeti için endişe etmek gibi anlamsız olurdu.</p>

    <p>Isaac gazeteye bakarken yüzü öfkeyle gerilmişti. Marion uzanıp onun eline dokundu. “Isaac bu tren sabotajı senin vakanla mı ilgili?”</p>

    <p>“Evet. En azından beşinci sabotaj.”</p>

    <p>“Ama yüzünde sanki bu iş kisiselmiş gibi çok öfkeli bir ifade var.”</p>

    <p>“Sana Wish Clarke’i anlattığımı hatırlıyor musun?”</p>

    <p>“Elbette. Hayatını kurtarmıştı. Bir gün onunla tanışıp şahsen teşekkür etmek isterim.”</p>

    <p>“O treni uçuran adam Wish’i Öldürdü,” dedi Bell.</p>

    <p>“Ah Isaac. Çok üzüldüm.”</p>

    <p>Bunun üzerine Bell, Sabotajcının Southern Cascade Cutoff Tüneli’ni çökertmesi hakkında bütün bildiklerini ve bu adamı durdurmak için nasil çalıştığını bütün ayrıntılarıyla anlattı. Marion’un çözümleyici, keskin</p>

    <p>bir zekası vardı. Olgulara odaklanabilir, bunlar daha gelişme halindeyken nasıl bir model oluşturduğunu görebilirdi. Hepsinden önemlisi, sorduğu eleştirel sorularla Bell’i doğru düşünmeye yönlendirirdi.</p>

    <p>“Bu işi yapmasının nedenini hâlâ bilmiyoruz,” diye bitirdi Bell açıklamasını. “Onu bu kadar büyük tahribat yapmaya sevk eden şey ne olabilir?”</p>

    <p>“Sabotajcının bir radikal olduğu varsayımına katılıyor musun?” diye sordu Marion.</p>

    <p>“Deliller ortada. Suç ortakları, o radikal afiş. Hedef bile bu varsayımı destekliyor, demiryolları radikallerin gözünde en büyük alçaklık simge-</p>

    <p>“Ama senin kuşkuların var gibi Isaac.”</p>

    <p>“Var,” diye itiraf etti Bell. “Kendimi onun yerine koymaya ve öfkeli bir kışkırtıcı gibi düşünmeye çalıştım, ama hâlâ masum insanları katletmekle ne kazanacağını anlayamıyorum. Bir grev veya ayaklanma sırasında öfkeyle polise saldırabilirler. Her ne kadar bu tür şiddet gösterilerini onaylamasam da bir insanın nasıl yoldan çıkabileceğini anlayabilirim. Ama sıradan insanların hayatına böyle acımasızca kastetmek... böyle bir alçaklığa hiç anlam veremiyorum.”</p>

    <p>“Delirmiş olabilir mi? Kaçığın teki?”</p>

    <p>‘’Mümkün. Ne var ki, bir kaçık için çok fazla hırslı ve melodik çalışıyor. Bunlar ani dürtülerle yapılan saldırılar değil. Hem hamlelerini, hem de kaçışını özenle planlıyor. Eğer gerçekten deliyse, deliliğini çok güzel kontrol altına almış.”</p>

    <p>“Belki bir anarşisttir.”</p>

    <p>“Biliyorum. Ama neden o kadar çok insan öldürsün ki? Aslında...” dedi Bell. “Sanki terör tohumlarını eker gibi davranıyor. Ama bunu yapmakla eline ne geçebilir ki?”</p>

    <p>“Southern Pacific Demiryolu Şirketi’ni halkın gözünde iki paralık etmek,” dedi Marion.</p>

    <p>“Doğrusu bunda da epey başarılı oluyor,” dedi Bell.</p>

    <p>“Belki de bir radikal, anarşist veya kaçık gibi düşünmek yerine, bir banker gibi düşünmen daha iyi olur.”</p>

    <p>“Ne demek istiyorsun?” dedi Bell şaşırarak.</p>

    <p>Marion sakin bir sesle cevap verdi. “Bu işin Osgood Hennessy’ye neye mal olduğunu bir düşünsene.”</p>

    <p>Bell başını salladı. Ailesinin bankasında çalışmayı reddeden bir adamın “bankacı gibi düşünmesi” fikri ilginçti. Uzanıp Marion’un yanağına dokundu. “Teşekkür ederim,” dedi. “Üstünde epey düşüneceğim bir şey verdin.”</p>

    <p>“Bunu duyduğuma sevindim,” dedi Marion, sonra da ekledi. “Silahlı çatışmalara gireceğine oturup düşünmeni tercih ederim.”</p>

    <p>“Silahlı çatışmalar hoşuma gider,” dedi Bell. “Aklımı toplamamı sağlar. Ama bu vakada kılıçla yapılan çatışmalar söz konusu.”</p>

    <p>“Kılıç çatışması mı?”</p>

    <p>“Çok tuhaf. Wısh’i ve başka bir adamı kılıç gibi bir şeyle öldürmüş. Soru şu: Tabancalı bir adama nasıl yaklaşıp onu öldürebiliyor? Kılıç öyle gizlenecek bir şey değil ki.”</p>

    <p>“Kılıç baston olamaz mı? San Francisco’da pek çok adam korunmak için kılıç baston taşıyor.”</p>

    <p>“Ama o kılıcı bastondan çıkarmak bile, tabancası olan bir adama ateş etmek için yeterli zamanı sağlar.”</p>

    <p>“Eh, kılıçla sana saldırmaya kalkarsa pişman olur. Sen Yale’in eskrim takımındaydın.”</p>

    <p>Bell gülüp başını iki yana salladı. “O zaman eskrim yapıyordum, düello değil. Sporla dövüşme arasında büyük bir fark vardır. Eskiden düellolar yapmış olan antrenörümü hatırlıyorum; eskrim maskesinin, rakibin gözlerini gizlediğini söylerdi. Anlattığına göre ilk defa düello yapan birisi, karşısında onu öldürmeye niyetli adamın buz gibi bakışlarını görünce şok olurmuş.”</p>

    <p>“Sen olmuş muydun?”</p>

    <p>“Ne olmuş muydum?”</p>

    <p>“Şok.” Marion güldü. “Sakın bana hiç düello yapmadığını söyleme.”</p>

    <p>Bell de güldü. “Sadece bir kere. ikimiz de çok gençtik. Akan kan görünüşü, çok geçmeden ikimizi de aslında birbirimizi öldürmek istemediğimize ikna etmişti. Aslında o kişiyle hâlâ arkadaşlığımız devam ediyor.”</p>

    <p>“Bir düellocu aramaya kalksan, bu zamanda kimseyi bulamazsın.”</p>

    <p>“Olsa olsa bir Avrupalı olur,” dedi Bell. “Bir İtalyan veya Fransız “</p>

    <p>“Ya da Alman. Yanağında o korkunç Heidelberg yara izlerinden olan biri. Maık Twain daha çirkin görünsün diye yanaklarındaki cerrah dikişini söküp yaralarına şarap döktüklerini yazmıştı, değil mi?”</p>

    <p>“Alman olduğunu sanmıyorum,” dedi Bell. “Onlar sıçrayarak hamle yaparlar. Wish’i ve öbür adamı Öldüren hamle daha çok İtalyan ya da Fransız tarzında yapılmış.”</p>

    <p>“Ya da onların bir öğrencisi olabilir,” dedi Marion. “Avrupa’da okumaya gitmiş bir Amerikalı. Fransa ve italya’da pek çok anarşist var. Belki o da orada anarşist olmuştur.”</p>

    <p>“Halâ tabancalı bir adamı nasıl gafil avlayabildiğim aklını almıyor.” Bell hareketi gösterdi. “Kılıcı çekene kadar yaklaşıp burnuna bir yumruk bile atabilirsin.”</p>

    <p>Marion çay fincanlarının üstünden uzanıp Bell’in elini tuttu. “Doğrusunu istersen, tek endişem senin burnunun kanaması olsaydı bunu seve seve kabullenirdim.”</p>

    <p>“Şu aşamada burnumun kanaması, hatta vücudumda bir iki kesik yarası bile hoşuma giderdi.”</p>

    <p>“Neden ki?”</p>

    <p>“Weber ve Fİelds’i hatırlıyor musun?”</p>

    <p>“O komik iki adam.” Wally Kisley ve Mack Fulton kısa bir şiire önce San Francisco dan geçerlerken Marionu yemeğe çıkarmışlar, bütün akşam onu güldürüp durmuşlardı.</p>

    <p>“Wally ve Mack’in her zaman söyledikleri bir şey vardır: ‘Burun kanaması, gelişmenin kesin bir belirtisidir. Burnuna sıkı bir yumruk yemişsen, takip ettiğin adama yeterince yaklaşmışsın demektir.’” Bu yorum ikisini de gülümsetti.</p>

    <p>Son moda şapkaları ve tuvaletleri içinde iki kadın lobiye girip kıyafetlerindeki tüylerle ipekleri hışırdatarak yürüdüler. Genç olanı o kadar güzeldi ki, onlara bakmak için indirilen gazetelerin çoğu sahiplerinin kucağında kaldı.</p>

    <p>“Ne kadar güzel bir kız!” dedi Marion.</p>

    <p>Bell, onu zaten aynada görmüştü.</p>

    <p>“Mat mavili olanı diyorum,” dedi Marion.</p>

    <p>“Osgood Hennessy’nin kızı Lillian,” dedi Bell. Kendisi St. Francis’ teyken Lillian’ın da oraya gelmesi tesadüf mü, diye geçirdi aklından, ama bundan şüpheliydi.</p>

    <p>“Onu tanıyor musun?”</p>

    <p>“Geçen hafta Hennessy’nin Özel treninde tanıştık. Babasının sekreterliğini yapıyor.”</p>

    <p>“Nasıl biri?”</p>

    <p>Bell güldü. “Kendisini baştan çıkarıcı bir kadın sanıyor. O Fransız aktris gibi kirpiklerini kırpıştırıyor”</p>

    <p>“Anna Held gibi mi?”</p>

    <p>“Ama çok da akıllı ve iş konusunda epey bilgili. Çok genç, babası tarafından şımartılmış ve sanırım gönül işlerinde bir hayli tecrübesiz. Yanındaki siyah saçlı kadın eskiden onun özel öğretmeniymiş. Şimdi Hennessy’nin metresi.”</p>

    <p>“Gidip merhaba demek istiyor musun?”</p>

    <p>“Seninle beraber sadece beş dakikam kalmışken istemem.”</p>

    <p>Marion, bu sözlerden memnun gülümsedi. “Gururlandım. O kız genç, inanılmayacak kadar güzel ve büyük ihtimalle çok da zengin.”</p>

    <p>“Sen de inanılmayacak kadar güzelsin ve benimle evlendiğin zaman sen de çok zengin bacaksın.”</p>

    <p>“Ama ben yüklü bir mirasa konmayacağım “</p>

    <p>“Boston’daki dans okulunda vals öğrenirken yeterince kadın vâris tanıdım,” dedi Bell gülerek. “Kayar gibi uzun adımlar atarak yapılıyor. İstersen düğünümüzde vals yaparız.”</p>

    <p>“Ah Isaac, benimle evlenmek istediğinden emin misin?”</p>

    <p>“Eminim.”</p>

    <p>“Çoğu insanın gözünde ben, evde kalmış bir kızım. Senin yaşında bir erkeğin de o kızın yaşında biriyle evlenmesi doğru olur, diyecekler”</p>

    <p>“Başkalarının doğru bulduğu şeyleri hiç yapmam. Hayallerimin kızını bulmuşken, neden şimdi böyle yapmaya başlayayım? Hayallerimin kızı ve hayat arkadaşım olacak kızı buldum.”</p>

    <p>“Ama ailen benim hakkımda ne düşünür? Hiç param yok. Benim bir servet avcısı olduğumu düşünecekler.”</p>

    <p>“Sadece benim Amerika’nın en talihli adamı olduğumu düşünürler,” dedi Isaac gülerek. Sonra ciddileşti. “Böyle düşünmeyenin de canı cehenneme. Bir tarih belirleyelim mi?”</p>

    <p>“Isaac,., seninle konuşmam gerek.”</p>

    <p>“Ne var? Bir şey mi oldu?”</p>

    <p>“Sana sırılsıklam âşığım. Umarım bunu biliyorsundur.”</p>

    <p>“Bunu her davranışınla gösteriyorsun.”</p>

    <p>“Ve seninle evlenmeyi de çok istiyorum. Ama bir şüre daha bekleyebilir miyiz?”</p>

    <p>“Neden?”</p>

    <p>“Çok heyecan verici bir iş teklifi aldım ve bu benim denemeyi çok istediğim bir şey.”</p>

    <p>“Nasıl bir iş bu?”</p>

    <p>“Preston Whiteway’in kim olduğunu biliyorsun tabii.”</p>

    <p>“Elbette. Preston Whiteway, San Francisco Inquirer dahil, Kaliforniya’nın önde gelen üç gazetesini miras alan sansasyon gazetecisi.” Bell merakla ona baktı. “Sen, onun gazetesinde çalışıyorsun. Adamın çok yakışıklı ve şehirde bir hayli popüler olduğu söyleniyor. Sansasyon yaratan manşetler yayımlayarak muazzam bir servet sahibi olmuş. Bir yandan da ulusal politikaya kancalarını takmış, gazetelerinin gücünü kullanarak ABD Senatosu’na arkadaşlarını seçtiriyor... bunların başında da Osgood Hennessy’nin sadık uşağı Senatör Charles Kincaid var. Hatta, yanılmıyorsam Kincaide ‘Kahraman Mühendis’ yakıştırmasını yapan da senin bu Bay Whiteway’indi.”</p>

    <p>“O benim Bay Whiteway’im değil; ama Isaac, onun yepyeni, harika bir fikri var. Gazete deprem haberlerini yayımlarken aklına gelmiş... sinemalarda haber filmleri. Buna Resim Dünyası diyor. Gerçek olayları filme alıp sinemalarda gösterecekler. Ve Isaac! Preston bu işi başlatmak için benim yardım etmemi istedi.” Marion heyecan içinde onun koluna yapıştı.</p>

    <p>“Ne kadar bir zaman için?”</p>

    <p>“Emin değilim. Altı ay veya bir yıl. Bunu yapabileceğimi biliyorum ve adam bana bu fırsatı verecek. Stanford Hukuk Fakültesi’nin ilk mezunlarından biri olduğumu biliyorsun, ama bu alanda bir kadının iş bulması mümkün olmadığı için dokuz yıl bankacılık sektöründe çalıştım. Pek çok şey öğrendim. Ömür boyu çalışmak istemiyorum. Ama bir şeyler yapmak istiyorum, bu da benim için fırsat.’”</p>

    <p>Marion’un heyecan verici bir işte çalışmak istemesi Bell’i şaşırtmadı.</p>

    <p>Onun sevgisinden kuşku duyduğu da yoktu. Her ikisi de birbirlerini buldukları için ne kadar şanslı olduklarının farkındaydılar ve aralarına kimseyi sokacak değillerdi. Bir şekilde uzlaşmak gerekiyordu. Diğer yandan, kendisi de Sabotajcı’yı durdurmak için çok yoğun olacaktı.</p>

    <p>‘’Altı ay sonra düğün tarihini belirlemeye ne dersin? Her şey yerli yerine oturmuş olur. Sen evli olarak da çalışmaya devam edebilirsin.”</p>

    <p>‘Ah, Isaac bu harika olur. Resim Dünyası başlarken işin içinde olmayı çok istiyorum.”</p>

    <p>Magneta Saati’nin çanları saat dördü vurdu.</p>

    <p>“Keşke daha çok zamanımız olsaydı,” dedi Marion üzüntüyle.</p>

    <p>Bell’e de sanki aradan sadece birkaç dakika geçmiş gibi geliyordu.</p>

    <p>“Seni ofisine götüreyim.”</p>

    <p>Lobiden çıkarken Lillian Hennessy’nin ısrarla başka yöne bakmakta olduğunu fark etti. Ama göz göze geldikleri anda Bayan Comden belli belirsiz gülümsedi. Bell de nazikçe bir baş selamı verdi; kadının son derece seksi oluşu bir kez daha dikkatini çekmişti. Marion’un koluna daha sıkı sarıldı.</p>

    <p>İtfaiye kırmızısı bir Locomobile yarış otomobili, tam St. Francis’in önüne park edilmişti. Bell, bu otomobili modifiye edip tampon ve projektör farlar ekleyerek şehir trafiğine uygun hale getirmişti. Otelin kapı görevlisi; merakla otomobilin başına üşüşmüş çocuklar, kirli parmaklarım radyatör üstündeki pirinç kartala ve kırmızı deri kaplı koltuklara sürmesinler diye tehditler savurmaktaydı.</p>

    <p>“Yarış otomobiline tekrar kavuşmuşsun! Çok güzel olmuş,” dedi Marion.</p>

    <p>Bell’in sevgili Locomobile’i Kaliforniya’nın taşlarla kaplı toprak yollarında, dümdüz raylar üstünde giden bir lokomotifle yarışmış, Sam Francisco Sarı Diego arasında sekiz yüz kilometrelik kovalamaca sonunda hurda haline gelmişti. Yarışı Bell kazanmış, ödülü de Kasap Haydut’u tutuklaması olmuştu.</p>

    <p>“Fabrikasında yeniden yaptırdıktan sonra buraya getirttim. Hadi binsene.”</p>

    <p>Bell, kocaman direksiyonun üzerinden eğilip ahşap panelin üstündeki kontak düğmesini çevirdi. Gaz kelebeğini ve bujileri ayarladıktan sonra basınçlı depoyu pompaladı. Kapı görevlisi krank kolunu çevirmeyi üstlendi. Otomobil daha yeni geldiği için dört silindirli motor sıcaktı ve ilk çevirişte gümbürdeyerek çalıştı. Bell gaz kolunu geri çekti. El frenini çekmeden önce, onu hayranlıkla izleyen çocuklardan en küçüğünü yanına çağırdı.</p>

    <p>“Bana yardım edebilir misin? Kornası çalmadan harekete geçemiyor.”</p>

    <p>Çocuk büyük lastik komayı iki eliyle birden sıktı. Locomobile canavar gibi bir kükreme sesi çıkarınca bütün çocuklar kaçıştılar; otomobil öne fırladı. Marion kahkahalar atarak arkasına yaslanıp, Bell’in kolunu tuttu. Bir süre sonra Market Caddesi’nde at arabalarının, tramvayların ve yavaş giden otomobillerin arasından hızla geçmeye başladılar.</p>

    <p>San Francisco Inquirer ‘ın on iki katlı binasının önüne vardıklarında, Bell kaldırımın yanında tek otomobillik bir park yeri kalmış olduğunu fark etti. Üstü açık bir Rolls-Royce içindeki san saçlı bir adam korna çalarak oraya doğru geliyordu.</p>

    <p>“Aa, bu Preston! Onunla tanışabilirsin.”</p>

    <p>“Bekleyemem,” dedi Bell. Peş peşe gaza ve frene basarak Preston’un beyaz Rolls-Royce’undan yarım saniye Ônœ kalan son park yerine girdi.</p>

    <p>“Hey! Orası benim park yerim.”</p>

    <p>Bell, adamın söylendiği kadar yakışıklı olduğunu fark etti. Whiteway; geniş omuzlu, tıraşlı ve dalgalı sarı saçları olan bir adamdı. Boyu Bell kadar uzundu, ama omuzları daha genişti; üniversitedeyken futbol oynamış gibi görünüyordu. Gözüne kestirdiği her şeyi elde etmeye alışkın bir tavrı vardı.</p>

    <p>‘’Ben daha önce geldim,” dedi Bell.</p>

    <p>“Bu bina benim!”</p>

    <p>“Kız arkadaşıma veda ettikten sonra sana bırakırım.”</p>

    <p>Preston Whiteway başını uzatıp Bell’in yanındaki kişiye baktı. “Marion? Bu sen misin?”</p>

    <p>“Evet! Bu da Isaac. Onunla tanışmanı isterim.”</p>

    <p>“Tanıştığımıza memnun oldum!” dedi Preston ama hiç öyle görünmüyordu “Marion. bir an önce yukarıya çıkmalıyız. Yapacak çok işimiz var.”</p>

    <p>“Sen çık “ dedi Marion soğuk bir sesle. “Isaac’le vedalaşmak istiyorum.”</p>

    <p>Whiteway otomobilinden çıkıp, park etmesi için kapıcıya seslendi. Yanından geçerken Bell’e döndü. “Bu Locomobile ne kadar hız yapabilir?”</p>

    <p>“Ondan daha çok,” dedi Bell başıyla Rolls-Royce’u işaret ederek.</p>

    <p>Marion gülmesini engellemek için elini ağzına götürdü; Whiteway yeterince uzaklaştıktan sonra da Bell’e dönüp, “Okul bahçesindeki iki küçük oğlan çocuğu gibiydiniz,” dedi. “Preston’u nasıl kıskanabilirsin? Aslında çok hoş bir insandır. Onu tanıdıkça sen de seveceksin.”</p>

    <p>“Eminim öyledir,” dedi Bell. Marion’un güzel yüzünü ellerinin arasına alıp, dudaklarından öptü. “Kendine iyi bak, olur mu?”</p>

    <p>“Ben mi? Asıl sen kendine iyi bak. Lütfen, dikkatli ol.” Zoraki bir gülümsemeyle, “Belki kılıçla daha fazla egzersiz yapsan iyi olur,” dedi.</p>

    <p>“Niyetim var.”</p>

    <p>“Ah Isaac keşke biraz daha zamanımız olsaydı.”</p>

    <p>“En kısa zamanda dönmeye çalışacağım.”</p>

    <p>“Seni seviyorum aşkım.”</p>

    <p>Cascade Cutoff inşaat alanından epey yüksek bir yerde tali hat üstüne bırakılmış üstü açık bir yük vagonu vardı. Bunun hemen ötesindeki makas kapatıldığı zaman bu tali hat; onu, dağın tepesindeki ormanda şirketin yeni inşa ettiği kereste fabrikasına götüren bir hayli dik eğimli ikmal hattına bağlıyordu. Hattın devamı aşağıdaki inşaat alanına inmekteydi. Yük vagonu yeni kesilmiş katran ağacından yapılan traverslerle tepeleme doluydu; bunlar, ekspres yolun kreozot tesisinde kömür katranıyla bulunarak güçlendirilecekti.</p>

    <p>Sabotajcı darbesini düşündüğünden de çabuk vurmak için bir fırsat olduğunu gördü; böylece bir taşla iki kuş vurmuş olacaktı. Bu saldırısı sadece Southern Pacific Şirketi’ni felç etmekle kalmayacak, Van Dorn Dedektiflik Şirketi’nin sağladığı korumanın ne kadar yetersiz olduğunu da kanıtlayacaktı.</p>

    <p>Sabotajcı soğukkanlı ve metotlu çalışan bir adamdı. Tünel sabotajını titizlikle planlamış, her aşamasına yeterli zaman ayırıp, suç ortağı olarak da hem gözü kara, hem de yeterince saf birini bulmuş, dinamiti jeolojik açıdan en doğru yere yerleştirerek kendi kaçışını da ayarlamıştı. Coast Line Limited sabotajı da buna benzer çabalarla başarılmıştı; bunun olağan bir tren kazası değil, bir sabotaj olduğu gözden kaçmasın diye, özellikle o kancayı kullanmıştı. Başka sabotajlar için çeşitli hazırlık düzeylerinde olan birçok planı vardı, ama Van Dorn dedektifleri, bakım istasyonlarında ve atölyelerde bekçilik yaptıkları için bu planlardan bazılarını iptal etmek zorundaydı.</p>

    <p>Ama her sabotaj eyleminin de planlanması gerekmiyordu. Ülkeyi ağ gibi ören demiryolu sistemi son derece karmaşıktı. Üstün bilgisi ve keskin gözleriyle en küçük bir hatayı ve ihmali yakaladığı sürece, sabotaj için sınırsız imkân vardı.</p>

    <p>Yeter ki, hızlı davranıp hiç beklenmedik şeyleri yapabilsin.</p>

    <p>Üstü açık yük vagonu, tali hatta kısa bir süre kalacaktı. Demiryolunun her kilometresine iki bin yedi yüz travers gerekiyordu. Aksi takdirde en</p>

    <p>fazla iki gün sonra aşağıdaki inşaat alanında çalışan malzeme şefi, “Benim traverslerim nerede?” diye haykırmaya başlar, korku içindeki memurlar da kayıp vagon için faturaları ve irsaliyeleri deli gibi aramaya başlarlardı.</p>

    <p>Yemeklerini yapan, yatacak yer ve ümitsizce iş arayan adamlarla dolu, Sabotajcı’nın göze çarpmayacağı kadar büyük en yakın işçi merkezi Duns-</p>

    <p>muir, Kaliforniya’daki bakım istasyonunun dışındaydı. Ama Dunsmuir iki yüz kilometre uzaktaydı. Davaya inanan birini kandırabilmesi için zamanı yoktu. Bu işi tek başına yapmak zorundaydı. Tek başına ve hızlı saldırmak tehlikeliydı. Ama o bir tek yük vagonuyla yapacağı tahribat muazzam olacaktı.</p>

    <p><span>&nbsp;</span></p>
  </div>
</body>
</html>
