<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">BİTMEMİŞ İŞ</h1>

    <p>&nbsp;</p>

    <p><span class="KOYU">12 ARALIK 1934</span></p>

    <p><span class="KOYU">GARMISCH PARTENKIRCHEN</span></p>

    <p><span class="KOYU"><br /></span></p>

    <p>Karla kaplı tepeleriyle Almanya Alpleri, tarihöncesine ait bir canavarın ağzı gibi göğü yırtarcasına yükselmekteydi. Fırtına bulutları rüzgârın hırpaladığı dorukların üstünde dolanırken, tırtıllı kayalıkların, sanki bu yaratık uyanıyormuşçasına, kımıldanır gibi bir görünümü vardı. Genç olmamalarına rağmen oldukça kuvvetli görünen iki adam, bir kayakçı otelinin balkonundan bu manzarayı seyrederken yakında harekete geçecek olmanın beklentisi içindeydiler.</p>

    <p>Hans Grandzau, yıpranmış yüzü tıpkı bu dağların dorukları gibi pütürlü bir kılavuzdu. Karla kaplı yamaçlarda geçirdiği altmış yılın ardından epey tecrübe sahibi olmuştu. Önceki gece rüzgârın doğuya kayacağım iddia etmişti. Buz gibi Sibirya soğuğu Akdeniz’den gelen nemli havayla karışıp, yoğun bir kar yağışı getirecekti.</p>

    <p>Hans’ın kar yağacak diye iddia ettiği uzun boylu, sarı saçları ve bıyığı hafifçe ağarmış adam Amerikalı’ydı. Üstünde bir Norfolk tüvit elbise, başında yünlü bir fötr şapka vardı. Boynundaki Yale Üniversitesi kaşkolü, Branford Koleji’nin amblemiyle süslüydü. Kıyafetiyle Alp Dağlarına kış sporları için gelmiş zengin bir turist gibi görünüyordu. Ne var ki, buz gibi mavi gözleri, vadinin on beş kilometre ötesindeki terk edilmiş şatoya mıhlanmıştı.</p>

    <p>Bin yıldan beri küçük bir vadinin tepesinde dikilen bu şato, kışın yağan karlar ve tepesinde yükselen dorukların altında neredeyse görünmez olurdu. Şatonun kilometrelerce aşağısında, çoğu kimsenin tırmanmayı göze alamayacağı kadar dik bir yamacın altında bir köy vardı. Amerikalı, köye doğru yaklaşmakta olan bir duman gördü. O mesafeden dumanı çı-karan lokomotifi göremiyordu, ama sınırın Ötesindeki Innsbrucks giden demiryolunun oradan geçtiğini biliyordu. Çember kapanıyor, diye geçirdi içinden. Suç zinciri yirmi yedi yıl önce dağlardaki bir demiryolunda başlamıştı. Bu gece, ne pahasına olursa olsun, yine dağlardaki bir demiryolunda son bulacaktı.</p>

    <p>“Bunu kaldırabileceğinizden emin misiniz?” diye sordu kılavuz. “Yamaçlar çok diktir. Rüzgâr da insanı bıçak gibi keser.”</p>

    <p>“En az senin kadar gücüm yerinde yaşlı adam.”</p>

    <p>Hans’ı ikna etmek için, ona dağda savaşma becerilerini geliştirmek amacıyla Norveç’in kayaklı askerleriyle eğitim yapan bir ABD birliğine katıldığını ve bir ay onlarla çalıştığını anlattı.</p>

    <p>“Amerikan askerlerinin Norveç’te eğitim yaptıklarını bilmiyordum,” dedi Alman kılavuz içi burkularak.</p>

    <p>Belli belirsiz bir gülümsemeyle Amerikalı’nın gözleri laciverde dönüştü. “Kim bilir, belki günün birinde yine buraya gelip bir savaşı bitirmemiz gerekebilir.”</p>

    <p>Hans donuk bir gülümsemeyle karşılık verdi. Amerikalı adam, onun Kayser Wilhelm tarafından Birinci Dünya Savaşı sırasında kurulan, Almanya’nın gururu Alpenkorps adlı dağ birliğinde savaşmış bir asker olduğunu biliyordu. Ama Hans son zamanlarda ülkenin yönetimini devralan ve Avrupa’yı bir savaşa daha sokmaya hevesli Nazilerden hiç hazzetmezdi.</p>

    <p>Amerikalı birilerinin olup olmadığım anlamak için gözleriyle etrafı taradı. Siyah elbiseli, beyaz önlüklü yaşlı bir temizlikçi kadın, halıları süpürüyordu. Kadının işini bitirip oradan uzaklaşmasını bekledikten sonra, içinde her biri yirmi İsviçre frangı değerinde altın sikkeler bulunan deri keseyi kılavuza uzattı.</p>

    <p>“Ödemenin tamamı peşin. Anlaşmamıza göre, devam edemeyecek olursam beni bırakıp evine döneceksin. Kayakları sen alıyorsun. Teleskide buluşur uz.”</p>

    <p>Amerikalı hemen ahşap lambri kaplı lüks odasına gitti; kalın tüylü hah ve şöminede çıtırdayarak yanan ateş, dışarıdaki havayı daha da soğukmuş gibi gösteriyordu. Adam hızlı hareketlerle sugeçirmez gabardin pantolonunu giydi. Paçalarını kalın yün çoraplarının ve bağcıklı botlarının içine tıkıştırdıktan sonra, üstüne iki ince yün kazak, rüzgâr geçirmez bir deri yelek ve kalçasını örtecek kadar uzun, fermuarını açık bıraktığı gabardin bir ceket giydi.</p>

    <p>O sırada Jeffrey Dennis kapıyı tıklatıp içeri girdi. Genç adamın başında turistlerin satın aldığı bir trol şapka vardı. Berlin ofisinde görevli zeki, hevesli ve düzenli çalışan bir ajandı. Ama saha ajanlığı ona göre değildi.</p>

    <p>“Hâlâ kar yok mu?”</p>

    <p>“Herkesi uyar,” dedi daha yaşlı olan Amerikalı. “Bir saat sonra gözünün önünü bile göremeyeceksin “</p>

    <p>Dennis, ona küçük bir sırt çantası uzattı. “Siz ve ‘bagajınız’ için gerekli belgeler. Tren gece yarısı Avusturya sınırını geçecek. Sizi Innsbruck’ta karşılayacaklar. Bu pasaport yarına kadar geçerlidir.”</p>

    <p>Adam pencereden dışarıya, uzaktaki şatoya baktı. “Karımdan haber var mı?”</p>

    <p>“Paris’e vardı. V. George Oteli’nde kalıyor.”</p>

    <p>“Mesaj nedir?”</p>

    <p>Genç adam bir zarf uzattı.</p>

    <p>“Sen okur musun?”</p>

    <p>Dennis tekdüze bir sesle okumaya başladı. “Bu muhteşem yirmi beşinci yıl kutlaması için çok teşekkür ederim sevgilim.”</p>

    <p>Adam gözle görünür bir şekilde rahatladı. Karısı iki gün önce böyle bir şifre seçmişti. Adamın kimliğinin ortaya çıkması ve acaba buraya görev icabı mı geldi diye sormaları ihtimaline karsı romantik bir ikinci balayı senaryosu güzel bir kılıf olmuştu. Şimdi karısı uzakta ve emniyetteydi. Artık yalan söylemek, zorunda değildi. Fırtına giderek yaklaşıyordu. Adam zarfı alıp şöminenin alevlerine tuttu. Sonra dikkatle pasaportu, vizeleri ve sınır geçiş izinlerini inceledi.</p>

    <p>“Tabanca?”</p>

    <p>Dennis, bunun kullanışlı ve hafif olduğunu söyledi. “Alman sivil polislerinin kullandığı yeni otomatik tabancalardan. Ama daha eski bir model isterseniz size bir subay revolveri ayarlayabilirim.”</p>

    <p>Bir kez daha vadinin karşısındaki şatoyu tarayan mavi gözler, genç ajana çevrildi. Adam hiç ellerine bakmadan tabancanın şarjörünü çıkardı, içinde mermi olup olmadığını kontrol ettikten sonra tetik mahfazasını kaydırarak söktü ve namludaki yayı çıkardı. Walther PPK marka tabancayı sökmesi sadece on iki saniye sürmüştü. Yüzü hâlâ genç adama dönük halde silahı tekrar monte etmesi on saniye sürdü.</p>

    <p>“Bu işimi görür.”</p>

    <p>Genç ajan huşu içinde onu seyrederken, karşısındakinin bir ilah olduğunu anlamaya başlamıştı. Kendini tutamayıp çocukça bir soru sordu. “Bunu yapabilmek için ne kadar zaman çalışmak gerekir?”</p>

    <p>Yaşlı adamın yüzünde hiç beklenmedik, sıcak bir gülümseme belirdi. Cevabı sevecen ve espriliydi. “Geceleri çalış Jeff, yağmur altında ve birisi sana ateş ederken bunu yaparsan çok çabuk öğrenirsin.”</p>

    <p>Adam teleskiye vardığında kar yağışı şiddetlenmişti; kayak pistinin tepesini belirleyen dağ sırtı belli belirsiz görülebiliyordu. Bunun üstünde kalan karlı doruklarsa görünmez olmuştu. Diğer kayakçılar yaklaşan fırtına yüzünden, kayak pisti kapatılmadan önce son bir iniş daha yapabilmek için, hevesle onları tepeye çıkaracak olan teleski halatına asılmaya çalışıyorlardı. Hans son model, kenarları çelik kaplı kayaklar getirmişti. “Rüzgâr hızlanıyor,” dedi kayakların kenarını açıklamak için. “Tepeler buz tutmuştur.”</p>

    <p>Ayakkabılarını bağlamalara sokup iyice oturttuktan sonra eldivenlerini giydiler, batonlarını alıp teleski halatına tutunmak için kalabalığın arasına daldılar. Gürültülü bir traktör motoruyla çalışan sistemde, halat bir makaranın içinden dolanmaktaydı. İki adam, halata tutunup yamacın tepesine doğru kayarak çıkmaya başladı. Onları uzaktan gören biri, orta yaşını geçmiş macera arayan zengin bir Amerikalı’yla, onu oteline, akşam yemeğine sağ salim geri getirecek kadar tecrübeli özel kayak hocası sanırdı.</p>

    <p>Tepedeki rüzgâr şiddetliydi ve sürekli yön değiştiriyordu. Kar tanecikleri, rüzgârın değişen şiddetine ve yönüne göre kimi zaman ufak kimi zaman iri taneliydi. Bir an, yamaçtan inmek için sıra bekleyen kayakçı grubunun ötesinde hiçbir şey görünmezken, bir süre sonra görüş açılıyor ve yamacın dibindeki otel, göğe tırmanan dorukların altında bir masal evi gibi görünüyordu. Amerikalı ve Hans balonlarını kullanarak tepe boyunca yana doğru ilerleyip kalabalıktan uzaklaştılar. Sonra, kimsenin onları görmediğinden emin olunca, tepenin arka tarafından hızla aşağıya kaymaya başladılar.</p>

    <p>Kayakla daha önce hiç kullanılmamış bu yamaçta yeni izler bırakıyordu.</p>

    <p>Bir anda kayakçıların sesleri ve teleski motorunun gürültüsü duyulmaz oldu. Sessizce yağan kar, yün giysilerine doluyordu. Ortam o kadar sessizdi ki, kayakların kar üstünde çıkardığı hışırtıyı, solumalarını ve hatta kalp atışlarını bile işitebiliyorlardı. Hans öndeydi. Yamaçtan aşağıya iki kilometre kadar indikten sonra çıkıntı yapan bir kayanın ardına sığındılar. Hans, buradaki oyuğun içinden kendi yaptığı, hafif bir kızak çıkardı.</p>

    <p>Kayın ve dişbudak ağaçlarıyla branda bezi kullanılarak yapılmış bu kızak, tasarım olarak, yaralı bir denizciyi geminin dar koridorlarında ve dik merdivenlerinde düşürmeden taşımaya yarayan sedyelere benziyordu. Sedyeye bir çift kayak eklenmişti; Hans bunu beline sardığı bir iple çekiyordu. Bu ipi, iniş sırasında fren yapmak için kullandığı uzun kayak balonunun etrafından dolamıştı. Daha az eğimli bir yamaçtan bir kilometre kadar indikten sonra, tırmanacakları dik bir tepenin altına vardılar. Tırmanış sırasında yere sağlam basabilmek için kayaklarını fok derisiyle sardılar.</p>

    <p>Kar taneleri iyice irileşmişti. İşte burada Hans, aklığı her altın sikkeyi hak ediyordu. Amerikalı pusula kullanmakta yeterince ustaydı, ama hiçbir pusula, bu rüzgârda ve dik açılarda kayarken rotayı muhafaza etmeyi garanti edemezdi. Oysa bu dağlarda çocukluğundan beri kaymakta olan Hans; bulunduğu yeri, her bir yamacın eğimine ve o yamacın rüzgârı etkileyişine bakarak, noktasına kadar biliyordu.</p>

    <p>Birkaç kilometre tırmandıktan sonra, tekrar iniş yaptılar, ardından bir kez daha tırmandılar. Arada bir dinlenmek ve fok derisine yapışan buzları temizlemek için duruyorlardı. Bir bayırın tepesine vardıklarında hava kararmak üzereydi. Amerikalı önlerindeki son vadinin karşısındaki şatonun pencerelerinden birinde ışık gördü. “Kızağı bana ver,” dedi. “Bundan sonrası bana ait.”</p>

    <p>Alman kılavuz, onun sesindeki kararlılığı fark etti. Tartışmanın yararı yoktu. Hans kızağın ipini ona uzattı, tokalaşıp iyi şanslar diledikten sonra, geri dönüp aşağıya, köye doğru kaymaya başladı.</p>

    <p>Amerikalı, ışığın olduğu yöne doğru yola koyuldu.</p>
  </div>
</body>
</html>
