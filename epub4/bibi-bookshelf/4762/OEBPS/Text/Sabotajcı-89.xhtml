<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">38</h1>
  </div>

  <div>
    <p>“İşin içinde siyaset olunca,” dedi Osgood Hennessy, Isaac Bell’in sorusuna karşılık olarak. “Ancak bir şey gerçekleştiği zaman inanırım.”</p>
  </div>

  <div>
    <p>“Ciddiyim efendim,” dedi Bell. “Sizce Kincaid gerçekten başkanlık için adaylığını koyacak mı?”</p>

    <p>“Politikacılar kendilerine yakıştırdıkları bir şeye kolayca inanabilirler. Kincaid seçilebilir mi? Sanırım. Seçmenlerden her şey beklenir. Neyse ki, kadınlar oy kullanamıyor. Yoksa, o parlak çocuk görünümüyle mutlaka seçilirdi.”</p>

    <p>“Ama aday olabilir mi?” diye üsteledi Bell.</p>

    <p>“Asıl mesele bu zaten.”</p>

    <p>“Arkasında Preston White way var. White way bunun mümkün olabileceğini söylüyor.”</p>

    <p>“O kışkırtıcı herif gazete satmak için her şeyi yapar. Unutma, sonunda kazansa da kazanmasa da Kincaid’in başkanlık adaylığı, partisinin son kongresine kadar haber olur.”</p>

    <p>Bell, Whiteway’in grubundaki Kaliforniyalı işadamlarından birkaçının adını verdi. “Bu adamların Kincaid’i partinin ağır toplarının Önüne geçirebileceklerine gerçekten inanıyor musunuz?”</p>

    <p>Osgood Hennessy hin bir şekilde kıkırdadı. “Başarılı işadamları zeki oldukları için başarılı olduklarına inanırlar. Oysa, çoğu kuş beyinlidir; sadece onlara para kazandıracak tek bir küçük şeyde akıllı davranmışlardır. Ama neden William Howard Taft’la yetinmiyorlar anlamış değilim. Partiyi bölecek olurlarsa seçimi Demokratlara ve o popülist şeytan William Jennings Bryan’a kaptıracaklarını bilmeleri gerek. Kim bilir, belki de sadece Whiteway’in parasıyla bedavadan tatil yapmaya gelmişlerdir.”</p>

    <p>“Olabilir,” dedi Bell.</p>

    <p>“Neden sordun?” dedi Hennessy kuşkulu gözlerle Bell’e bakarak.</p>

    <p>Bell hemen cevabı yapıştırdı. “Bana ters geliyor.”</p>

    <p>“Yoksa, arkadaşının, kızımla evlenebilmesi için onun rakibini karalıyor olmayasın?”</p>

    <p>Bell ayağa kalktı. “Ben öyle kurnazlıklar yapmam. Sinsi değilim. Size şimdi, burada açık açık söyleyeyim; kızınız Charles Kincaid’den çok daha iyilerine layıktır. İyi geceler efendim.”</p>

    <p>“Bekle,” dedi Hennessy. “Bekle... bekle... Özür dilerim. Söylediğim şeyi hiç hak etmedin ve doğru olmadığını da biliyorum. Sen açıksözlü bir insansın. Çok özür dilerim. Otursana. Bu yaşlı adama biraz daha arkadaşlık et. Emma birazdan yürüyüşten gelir.”</p>

    <p>Charles Kincaid, Emma Comden’i Osgood Hennessy’yle paylaştığı iki kişilik kompartımanın kapısına kadar götürdü. Ön vagonun salon kısmında Beli ve Hennessy’nin hâlâ konuşmakta olduğunu duydular.</p>

    <p>“Beni yıldızların altında gezdirdiğiniz için teşekkür ederim, senatör.”</p>

    <p>“Benim için her zamanki gibi büyük zevkti. İyi geceler Bayan Comden.”</p>

    <p>Kibarca cl sıkıştılar. Sonra, Kincaid birkaç vagon arkadaki kompartımanına doğru yürüdü. Dizleri titriyor, başı dönüyordu; Emma Comden’in onda daima böyle bir etkisi olurdu. Kapısını açıp içeri girdikten sonra kapadı ve o anda koltuğunda birisinin oturmakta okluğunu fark etti. Dow muydu? Peşindekilerden mi kaçıyordu? Asla. Dow gibi etik kuralları olan bir adam, dostuna ihanet etmektense kendi kafasına bir kurşun sıkardı. Kincaid cebindeki tabancayı çıkarıp lambayı açtı.</p>

    <p>“Sürpriz, senatör,” dedi Eric Soares.</p>

    <p>‘”Buraya nasıl girdin?” diye sordu Kincaid.</p>

    <p>“Kilidi maymuncukla açtım,” dedi Eric Soares.</p>

    <p>“Ne halt etmeye?”</p>

    <p>Eric Soares tel çerçeveli gözlüğünü çıkarıp mendiliyle uzun uzun camlarını sildi. Neden sonra tekrar takıp bıyığının ucunu da düzelttikten sonra cevap verdi. “Şantaj.”</p>

    <p>“Şantaj mi?” dedi Kincaid hızlı bir şekilde düşünerek.</p>

    <p>Senatör Kincaid kimliğiyle Eric Soares’in bir mühendis ve Franklin Mowery’nin asistanı olduğunu biliyordu. Ama Sabotajcı olarak bildiği başka bir şey vardı: Soares Cascade Kanyonu Köprüsünün taş ayaklarının durumu hakkında Mowery’ye gönderilen denetleme raporlarını değiştirmişti.</p>

    <p>Derringer tabancasını genç mühendisin başına dayadı. Soares gözünü bile kırpmadı.</p>

    <p>“Beni kendi kompartımanınızda vuramazsınız. Burası benim pulman vagondaki ranzama göre çok lüks bir yer. Bay Mowery’nınkinden bile daha şatafatlı.”</p>

    <p>“Seni vurabilirim ve vuracağım da,” dedi Kincaid buz gibi bir sesle. “Karanlıktı, içerideki kişinin Bay Soares olduğunu anlayamadım. Radikal bir suikastçı sandım ve kendimi savundum.”</p>

    <p>“Böyle söyleyerek yargıçları ikna edebilirsiniz. Ama ülkenin en ünlü köprü mühendisinin manevi evladı olan garip bir yetimi vurmak başkanlığa adaylığını koyacak biri için hiç iyi olmaz.”</p>

    <p>Kincaid tabancasını cebine soktu ve gidip kristal sürahiden kendine bir kadeh konyak doldurduktan sonra duvara yaslandı; konyağını yudumlarken karşısındaki genç adamı inceliyordu. Aslında rahatlamıştı. Soares de pek çok insan gibi, Kincaid’in başkan adaylığı numarasına inanıyordu. Yani, Soares, onun Sabotajcı olduğunu bilmiyordu. O halde, şantaj yapmasını gerektirecek ne olabilirdi ki?</p>

    <p>“Ben de bir kadeh isterim.”</p>

    <p>Kincaid bu isteği duymazlıktan geldi. Her ne kadar onu sarhoş etmek işine yarasa da bu küçük serseriye haddini bildirmek daha iyi olacaktı.</p>

    <p>“Siyasi hedeflerim konusunda haklısın,” dedi. “O halele oyun oynamayı bırakalım. Buraya bir amaçla geldin. Nedir o? Ne istiyorsun?”</p>

    <p>“Söylemiştim. Para.”</p>

    <p>“Sana neden para verecekmişim? Ne için?”</p>

    <p>“Bana aptal numarası yapmayın, senatör. Union Pier ve Missouri, St. Louis’deki Caisson Company şirketlerinin çoğunluk hisselerinin elinizde olduğunu bildiğim için.”</p>

    <p>Sabotajcı hayretini gizleyemedi. Dizlerinin bağı çözülür gibi olmuştu, bu defa nedeni Emma Comden değildi.</p>

    <p>“Bunu da nereden çıkardın?” diye sordu Soares’e.</p>

    <p>“Köprü ayakları konusunda yalan söylediğim için bana kimin para ödediğini merak ettim. Rüşvetin kimden geldiğini bilirsem, batının en büyük köprüsünü sabote etme karşılığında, birkaç dolar fazla kazanabilirim diye düşündüm. Yetimhaneden arkadaşım olan bir bankacıya gittim. Ben mühendislik okurken o da bankacılık eğitimi alıyordu. Bir sürü holdingi inceledi... birbiri içine girmiş onlarca büyük holding. Ama benim bankacı arkadaşım işinde çok iyidir. Sonunda iz sürerek size kadar geldi. Cascade Kanyonu Köprüsünün ayaklarını inşa eden şirketin çoğunluk hisselerini gizlice satın almışsınız”</p>

    <p>Er geç bu olacaktı, diye düşündü Kincaid. Ama bu felaketin böyle kötü bir şaka gibi gerçekleşmesi hiç hesapta yoktu: İyi kalpli bir köprü mühendisinin kanatları altına almış olduğu bir yetim, onu tuzağa düşürmüştü.</p>

    <p>Kincaid seçeneklerini gözden geçirdi. Bu gece veya yarın Soares’i öldürebilirdi. Ölmeden önce suç ortağı bankacının adını öğrenir, onu da öldürürdü. Ne var ki, köprü ayakları hakkındaki gerçeğin gizli kalabilmesi için Soares e ihtiyacı vardı. Ortadan kaybolduğu takdirde, Mowery hemen onun yerine birisini bulurdu. Onun yerine geçen herhangi bir mühendis de Eric’in tahrif edilmiş raporlarını biraz dikkatli inceleyince, nehir yükseldiği zaman bu ayakların köprüyü taşıyamayacağını görürdü.</p>

    <p>“Siz de benim gibi Sabotajcı hesabına çalışıyorsunuz,” dedi Soares.</p>

    <p>“Beni, Sabotajcının kendisi olmakla suçlamadığına da şükür.”</p>

    <p>“Beni güldürmeyin. Senatör olarak çok daha parlak bir geleceğiniz var. Sizi elevermediğim takdirde başkan bile olabilirsiniz.”</p>

    <p>Kurtuldum, diye düşündü Kincaid. Emniyetteyim.</p>

    <p>“Ne kadar istiyorsun?”</p>

    <p>“Sahte raporu görmezden geldiğim için Union Pier ve Caisson Company’nin verdiklerinin üç katı.”</p>

    <p>Kincaid elini cüzdanına götürürken, “Bunu halledebilirim,” dedi. Soares’in hayallerinin bu kadar küçük olduğuna şaşırmamıştı.</p>

    <p>Isaac Bell çok sonra, Osgood Hennessy’den kurtulup hızla kompartımanına doğru yürüyordu. Hennessy’ye ait Nancy 2 vagonundan geçerken, Lıllian elinde bir şişe şampanyayla kompartımanından çıkıp yolunu kesti. Tuvaletini çıkarıp bir sabahlık giymiş, incili elmaslı kolyesini de çıkardığı için güzel boynu açıkta kalmıştı. Serbest bıraktığı saçları omuzlarına dökülmüş, mavi gözlerinde bir sıcaklık vardı. Buz kovasından çıkarılan şampanya şişesinden sular damlıyordu.</p>

    <p>“Konuşmalarınıza kulak misafiri oldum,” dedi Lillian. “Archie hakkında söylediklerin için teşekkür ederim.”</p>

    <p>“Gerçeği söyledim.”</p>

    <p>Lillian şişeyi Bell’e uzattı.</p>

    <p>“Marion’a. Ona tatlı rüyalar dilediğimi söyle.”</p>

    <p>Bell uzanıp onu yanağından öptü.</p>

    <p>“İyi geceler”</p>

    <p>Bell bagaj vagonunda durup telgraf operatörüyle konuştu. Acil bir telgraf yoktu. Bagaj vagonunun arka kapısını açıp kompartıman vagonlarına giden koridora girdi. Yüzüne bir gülümseme yerleşmişti. Kendisini çocuk gibi hissediyordu. Marion’u düşünmek bile ağzını kurutmaya yetiyordu. İyi ki, Lillian’ın verdiği şampanya vardı.</p>

    <p>Bir yanında karartılmış pencereler, diğer yanındaysa cilalı ceviz kapıları... kompartımanların bulunduğu koridora girdi. Koridorun öbür ucunda bir adam hızla uzaklaşmaktaydı. Hareketlerinde kuşku çeken bir özellik vardı. Bell durup onu inceledi. Orta boylu, siyah saçlıydı. Siyah takım elbise giymişti. Bell, onun ince bıyıklarını ve tel çerçeveli gözlüğünü gördü.</p>

    <p>Mowery’nin asistanı Eric Soares’ti; yaşlı adamın kompartımanından çıkmış, pulman vagona dönüyor olmalıydı. Zaten ziyafetten geç dönmüşlerdi. Bir de üstüne toplantı yapmak için epey geç bir saat, diye düşündü Bell, onunla çene çalmak istemediği için genç adam uzaklaşana kadar bekledi.</p>

    <p>Sonunda Bell C3’ün koridorunu da aşıp 4 numaralı vagona ulaştı.</p>

    <p>Philip Dow yaklaşan ayak seslerini duyunca kabinin içinde iyice büzülüp perdedeki aralıktan baktı. Bu ayak sesleri, Bell’den daha ufak yapılı birine ait olmalıydı. Nitekim adam hiç yavaşlamadan perdenin önünden geçip yoluna devam etti. Dow’un kulakları yanılmamıştı. Zayıf, siyah takım elbiseli adam Marion Morgan’ın kompartımanım geçtikten sonra, pulman vagonlara giden kapıyı açıp yoluna devam etti.</p>

    <p>Bir dakika sonra daha ağır yürüyen birine ait ayak seslerini duydu. Adam önünden geçtikten sonra perdeyi araladı. Beklediği adam bu olmalıydı. Boyu Kincaid’den daha uzundu, ziyafetten dönen sarı saçlı, şık giyimli adam; Marion Morgan’ın kapısının önünde durdu. Elinde bir şişe şampanya, “There’ll Be a Hot Time in the Old Town Tonight” şarkısını mırıldanıyordu.</p>

    <p>Dow koşarak copunu sallarken kafasının içinde bu şarkının Chicago versiyonunu seslendiyordu:</p>

    <p>Yaşlı Bayan Leary gaz lambasını ağılda unuttu, inek bunu devirince kadın gözlerini kırpıştırıp, “Bu gece kasaba epey ısınacak, “ dedi. YANGIN! YANGIN! YANGIN!</p>

    <p><span>&nbsp;</span></p>
  </div>
</body>
</html>
