<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">47</h1>
  </div>

  <div>
    <p>Isaac Bell’in Van Dom Ekspresi. Donner Geçidine uzanan dik yokuşu ağır ağır çıktıktan sonra “Çin Şeddi” diye anılan taş duvarlar arasından geçti ve hızla Summit Tüneli’ne girdi. Sonra da yokuş aşağı, Sierra Nevada’ya doğru inişe geçti.</p>

    <p>Hızı saatte altmış kilometreye ulaşmıştı. Bell bir kere daha kömür ve su molası verilse bile bu hızla bir saat sonra Sacramento’ya varacaklarını hesap etti.</p>

    <p>Lokomotif değiştirerek zaman kaybetmek istemiyordu. Soda Springs’ te durdukları zaman Sacramento yetkilisine bir telgraf çekip, onları Cascade Kanyonu Köprüsü’ne götürecek bir motoru hazır etmesini istedi.</p>

    <p>Bell yol boyunca mali denetçileriyle, avukatlarıyla, dedektifleriyle ve araştırmaçılarıyla sürekli görüşüp, bilgi aldı. Sabotajcinın tahribatları için, hangi Avrupa bankalarının ödeme yaptığı bulmacasının sonuna geliyorlardı. Ama Sabotajcinın kendisine ne kadar yaklaşabilin işlerdi?</p>

    <p>Babasının muhasebecisi Charles Kincaid’in Sabotajcı adına çalışan bir ajan ve casus olduğunu doğruladığından beri, Bell’in aklına, hep trendeki poker oyununda Kincaid’i blöfle nasıl kaçırdığı geliyordu. Önce çelik imparatoru James Congdon’u kaçırmıştı. Kincaid’in de oyundan çekilmesi sürpriz olmuştu. Ama senatörün yaptığı akıllıcaydı. Adam çok hesaplı ve temkinli davranmıştı. Kurnaz bir oyuncuydu.</p>

    <p>Bell’in kafasının içinde tuhaf bir düşünce dolanır olmuştu: Düşünülemeyecek bir şeyi düşünüyorum.</p>

    <p>Sabotajcı East Oregon Kereste Şirketi’ne yukarıdan bakan bir yerde, kestane renkli atının üstünde gidişatın lehine dönmesini izliyordu. Bir sürü engelle karşılaştıktan sonra artık talihi dönmüştü. Kuzeydeki dağlarda kar fırtınaları eksik olmuyordu. Portland ve Spokane devamlı tipi altındaydı. Ama burada sadece Cascade Nehrini besleyen çayları ve dereleri taşıran yağmur vardı. Lillian Gölü uyduruk barajının üstünü aşmaya başlamıştı.</p>

    <p>Yağmur çok şiddetli olduğu için kereste kesilmiyordu. East Oregon Kereste Şirketi’nin buharlı vinci ve tüm iş gereçleri atıl haldeydi. Paragöz fabrika müdürü bir karış suratla ofisinde volta atıyordu. Katırlar ahırlarında uyuklarken, Öküzler sırtlarını yağmura çevirip, birbirlerine sokulmuşlardı. İşçiler de yatakhanelerinde kaçak viskiyle kafayı iyice bulmuşlardı.</p>

    <p>İşçilerin cumartesi geceleri kasabaya giderken kullandıkları kanolar, yağmur suyuyla dolmuş barajın altında duruyordu. İş olmayınca para da yoktu. Kış kapıdayken barlar veresiye iş yapmazlardı. Hele fahişeler hiç yapmazlardı.</p>

    <p>Sabotajcı atını döndürüp Philip Dow’un kulübesine giden dik yokuşu tırmandı.</p>

    <p>Dow, onu karşılamak için dışarı çıkmadı. Sabotajcı atını bağladıktan sonra eyer torbasını omuzlayıp kapıyı çaldı. Dow hemen açtı. Tüfek yarığından kapıyı gözetlemişti.</p>

    <p>Gözleri çakmak çakmaktı. Kulağından geriye kalan kısım iltihapIanmıştı. Asit fenik ve viski enfeksiyonu durduramamış gibiydi. Ama Sabotajcı’nın gördüğü kadarıyla sorun sadece enfeksiyon değildi. Bell’i öldürtneyi başar anı ay ışı ve onunla girdiği silahlı çatışma Dow’u tehlikeli bir şekilde dengesiz bırakmıştı.</p>

    <p>“Barut, fitil ve fünye,” dedi Sabotajcı torbayı şömineden uzak bir yere bırakarak. “Torba sugeçirmezdir. İşitmen nasıl?”</p>

    <p>“Bu taraftan iyi işitiyorum.”</p>

    <p>“Şu anda öten lokomotif düdüğünü duyuyor musun?” On beş kilometre uzaktaki bir Consolidation lokomotifinin düdük sesi hayal meyal işitilebiliyordu.</p>

    <p>Dow sağlam kulağım o yana çevirdi. “Sen söyleyince duydum.”</p>

    <p>“Senin adamlarından birisi burada olursa, barajı uçurman için göndereceğim sinyali duyabilir.”</p>

    <p>“Kapıyı açık bırakırım. Sağır değilim. Duvarım.”</p>

    <p>Sabotajcı bu konuyu tartışmadı. Dow’un sadık ve işbirliğine hazır durumda olması gerekiyordu; şu andaki haline bakılırsa, tertemiz kulübesi içinde pis kokan bir kereste işçisi, onu kızdırıp adamı öldürmesine yol açabilirdi.</p>

    <p>“Merak etme,” dedi Sabotajcı. “İki düdüğü aynı anda öttürürüm. Rahatça işitirsin.” Aynı anda öten iki lokomotif düdüğü müthiş bir gürültü çıkarırdı. “Sinyalin anlamı, Lillian Gölü Barajinı havaya uçur!”</p>

    <p>“Bunu nasıl başaracaksın?”</p>

    <p>“O istasyonlarda bulunan her işçinin Osgood Hennessy için çalıştığına inanıyor musun?” diye sordu Sabotajcı tuhaf bir şekilde. “İstasyonun bir ucunda, içinde kimsenin olmadığı iki lokomotifin yan yana park etmesini sağlayacağım. Birisi bunların neden düdük öttürdüklerini araştırana kadar sen fitilini ateşlemiş olursun.”</p>

    <p>Dow gülümsedi. Fikir hoşuna gitmişti.</p>

    <p>“Her yere erişiyorsun, değil mi?”</p>

    <p>“Olmam gereken her yere,” dedi Sabotajcı.</p>

    <p>Do w torbayı açıp uzman gözüyle içindekileri inceledi.</p>

    <p>“Patlayıcı jelatin,” dedi takdirle. “İşini iyi biliyorsun.”</p>

    <p>Baraj bölgesinde ıslak olmayan bir yer yoktu. Su normal bir dinamitin içindeki nitrogliserini dışarı sızdırırdı. Sabotajcı suya dayanıklı olan jelatinli dinamit getirmişti. Balmumuyla sıvanmış olan fünyeler ve fitil de sorun çıkarmayacaktı.</p>

    <p>“Yerinde olsam, fünyenin kuru kalmasını sağlama almak için patlayıcıları yarın öğlenden önce yerleştirmezdim,” dedi Sabotajcı.</p>

    <p>Her zaman çok kibar olan Dow ne kadar gergin olduğunu göstermek için, “Baraj uçurmasını bilirim,” dedi sertçe.</p>

    <p>Sabotajcı tekrar göle döndü. Birkaç kütük boşaltma kanalına sürüklenmiş, böylece akışı daha çok engellemişti. Harika, dedi Sabotajcı içinden. Yarın öğleden sonrasına kadar Lillian Gölü daha da büyüyecekti. Birden eyerinin önüne doğru eğilip, kulak kesildi.</p>

    <p>Cascade Kanyonu Köprüsünden oraya doğru bir atlı geliyordu. Sağanak yağmur altında kimse gezinti yapmak için o çamurlu on iki kilometrelik yolu kat etmeye çalışmazdı. At üstündeki adam belli ki, East Oregon Kereste Şirketi’ni arıyordu.</p>

    <p>Başında geniş kenarlı bir şapka, vücudunu ve kılıfındaki tüfeğini koruyan sarı bir yağmurluğu vardı. Ama Sabotajcı, onun kim olduğunu çıkaramadı. Onu, Jardin de Paris Tiyatrosu’nda Isaac Bell’in yanında görmüştü. Şapkası ve yağmurluğuna rağmen geniş omuzları ve duruşuyla New York’lu bir aktör kadar dikkat çekiciydi.</p>

    <p>Sabotajcı bu beklenmedik fırsatı nasıl değerlendireceğini düşünürken yüzünde iştahlı bir gülümseme belirdi.</p>

    <p>“Dedektif Archibald Angell Abbott IV,” dedi yüksek sesle. “Ne güzel tesadüf.”</p>

    <p>Archibald Angell Abbott IV, East Oregon Kereste Şirketinden nefret ediyordu. On iki kilometrelik çamurlu patikasından tut, atıl duran iş gereçleri ve yatakhane pencerelerinden onu seyreden asık suratlı kereste işçilerine kadar, burada ekonomik değeri olan hiçbir şey göremedi. Daha önce hiçbir kereste fabrikası görmemiş olsaydı bile -ki, annesiyle Maine ve Adirondacks’taki yaz kamplarına gittiğinde birçok tesis görmüştübu ıssız yerdeki işletmenin kâr etmek bir yana, onca yeni makinenin parasını çıkaracak kadar kereste üretemeyeceğini görebiliyordu.</p>

    <p>Atını sürüp ofisin ve yatakhanelerin yanından geçti.</p>

    <p>Yağmurdan korunması için ona kapı açan tek kişi olmadı.</p>

    <p>Gölden de hiç hoşlanmadı. O uyduruk baraj her an patlayacak gibiydi. Tepesinden aşağıya, boşaltma kanallarına yoğun bir şekilde su boşalıyordu. Bunun burada ne işi vardı? Daha yakından bakmak için dik yokuşu tırmandı. Patikanın sonu onu barajın tepesine, bütün gölü görebileceği bir noktaya getirdi. Göl çok büyüktü, olması gerekenden çok daha büyüktü. Suyu kanalize edecek bir şey de göremedi. Zaten görmüş olduğu testere bıçakları da buharla çalışıyordu.</p>

    <p>Abbott patikanın yukarısında bir hareketlenme gördü. Atlının biri tehlikeli sayılabilecek bir hızla tepeden aşağıya iniyordu. Yağmurluğu yana sıyrıldığı için tüfeği açıkta kalmıştı. Herhalde devriye gezen bir polis olmalı, diye düşündü.</p>

    <p>Abbot eyerinin üstünde eğildi, şapkasından sular damlarken tek eliyle bir sigara sardı. Bunu Teksas Walt Hatfield’den öğrenmişti; kılık değiştirdiği zaman çok işine yarıyordu. Sarma işini bitirip, ıslak bir kibritle sigarasını yaktıktan sonra gelen atlının Senatör Charles Kincaid olduğunu gördü.</p>

    <p>Bak sen şu işe... Isaac Bell’in kollamamı istediği adam.</p>

    <p>Abbott sigarasını bir su birikintisine attı.</p>

    <p>“Kincaid. Burada ne yapıyorsun?”</p>

    <p>“Ben de sana aynı şeyi sorayım.”</p>

    <p>“Ben işimi yapıyorum. Sen ne yapıyorsun?”</p>

    <p>“Bu işletmeyi merak ettim.”</p>

    <p>“Isaac Bell de merak ettiği için gelip bir bakmamı istedi.”</p>

    <p>“Ne düşünüyorsun?”</p>

    <p>“Tepeden bakarak benden fazlasını gördün,” dedi Abbott. “Sen ne düşünüyorsun?”</p>

    <p>“Bana tamamen modern bir işletme gibi geldi,” dedi Sabotajcı, bir yandan Abbott’u nasıl öldüreceğinin hesabını yaparken. “Tek eksiği, keresteleri demiryolu hattına ulaştıracak bir kablolu taşıma sistemi olmayışı.”</p>

    <p>Tüfek sesi yatakhanedekilerin koşarak buraya gelmelerine yol açardı. Omuz kılıfında taşıdığı revolver de aynı etkiyi yapacaktı. Derringer’ini dedektifin kafasına dayayıp ateş ederse gürültü boğulurdu, ama ona bu kadar yaklaşabilmesi için tecrübeli bir boksörle dövüşmeyi göze almak zorundaydı; Abbott, onu kolayca öldürebilecek güçteydi. O halde teleskop gibi uzayan kılıcını kullanacaktı. Ama o da yağmurluğuna takılabilirdi. En iyisi önce atlardan inip, yatakhanelerden mümkün olduğunca uzaklaşmaktı.</p>

    <p>Tam Abbott’a gölün üst kısmında ilginç bir şey gördüğünü söyleyecekken bir kadının seslendiğini duydu. Sabotajcı ve Abbot aynı anda sesin geldiği yöne döndüler.</p>

    <p>“Şu işe bak,” dedi Abbott gülerek. Sonra sesini yükseltip, “Baban burada olduğunu biliyor mu?” diye bağırdı.</p>

    <p>“Sence biliyor mudur?”</p>

    <p>Lillian Hennessy, Thunderbolt adındaki kocaman aygırın üstündeydi; ahırdaki atların içinde sadece bu hayvan Jethro Watt’ı taşıyabilecek büyüklükteydi. Lillian hayvanı mahmuzlayınca Thunderbolt uysalca Abbot ve Kincaid’in bulunduğu yere doğru tırmanmaya başladı.</p>

    <p>Soğuk yağmur altında genç kadının yanakları pembeleşmişti. Şapkasının kenarından bir tutam saç sarkıyordu. Her iki adam için de o ortamda bundan daha güzel bir manzara olamazdı. Her ikisi de en sevimli gülücüklerini sundu.</p>

    <p>“Charles burada ne yapıyorsun?”</p>

    <p>“Her ne yapıyorsam, babamın emirlerine karşı çıkmıyorum.”</p>

    <p>Oysa Lillian cevabı beklemeden gülerek Abbott’a dönmüştü bile. “Aradığın silahlı çatışmayı bulabildin mi bari?”</p>

    <p>“Henüz değil,” dedi Abbott ciddileşerek. “Fabrika müdürüyle konuşmam lazım. Lütfen beni bekle. Yalnız dönmeni istemiyorum.”</p>

    <p>“Yalnız olmayacak,” dedi Kincaid. “Ben onunla birlikte dönerim.”</p>

    <p>“Ben de onu kastetmiştim,” dedi Abbott. “İşim çok sürmez Lillian.”</p>

    <p>Abbott ofise benzettiği ahşap binaya gidip atından indi ve kapıyı tıklattı. Sıska, ters bakışlı, otuzlu yaşlarında bir adam kapıyı açtı.</p>

    <p>“Ne var?”</p>

    <p>“Archie Abbott. Van Dorn Şirketi’nden. Size birkaç şey sormak istiyorum, zamanınız var mı?”</p>

    <p>“Yok.”</p>

    <p>Kapı yüzüne kapanmak üzereyken Abbott ayağını araya soktu. “Demiryolu şirketi müşterim olur. Gördüğüm kadarıyla sizin de tek müşteriniz onlar; şikâyette bulunmamı ister misiniz?”</p>

    <p>“Neden başta söylemedin iz? İçeri gelin.”</p>

    <p>Müdürün adı Gene Garret’ti; bu işletmeden para kazanılmayacağının farkında olmayışı Abbott’u çok şaşırttı. Abbot bu siparişi yerine getirmek için ne kadar çok para harcandığını söyleyerek ısrar edince Garret, “Bana çok yüksek bir maaş ödüyorlar,” dedi. “Ayrıca zamanında teslim için ikramiye alıyorum. Bu da onların fazlasıyla kâr ettiklerini gösterir.”</p>

    <p>Archie tesise ve makinelere şöyle bir göz attıktan sonra Lillian ve Kincaid’in beklemekte oldukları yere döndü. Tehlikeli yoldan aşağıya inişleri epey sürdü.</p>

    <p>Babası fark etmeden trene dönebilmesi için Lillian’ın atını ahıra Abbott götürdü. Sonra da Isaac Bell’e telgraf çekmeye gitti. Van Dorn denetçilerinin East Oregon Kereste Şirketi’nin sahiplerini iyice araştırmalarını tavsiye edip, şirket arazisinde Kincaid’i gördüğünü ve onu yakından izleyeceğini bildirdi.</p>

    <p>“Hatlar onarılınca hemen göndereceğim’’ dedi J. J. Meadows. “Hatlar az önce kesildi. Yağmurda direklerden biri devrilmiş olmalı.”</p>

    <p>James Dashwood, Southern Pacific’in feribotundan Oakland Mole’de indi. Meteoroloji uyarısı olan ortası siyah, beyaz bayraklar San Francisco Körfezinden gelen rüzgarla dalgalanıyordu. Ortası siyah olan bu bayraklar sıcaklıkta ani düşüşler olabileceğini gösterirdi.</p>

    <p>Sacramento trenine yetişip, Isaac Belli orada yakalayabilmek için var gücüyle koştu. Tren kalkınış, platformda ilerliyordu. Dashwood arkasından koştu; son saniyede vagona atlamaya çalışacaktı. Nefes nefese koşarken, beyaz bayrakların indirilip yerine ortası siyah kırmızı bayrakların çekildiğini fark etli. Nalbant doğru tahmin etmişti.</p>

    <p>Bunlar fırtına uyarılarıydı.</p>
  </div>
</body>
</html>
