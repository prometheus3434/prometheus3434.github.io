<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR">
  <div>
    <h1 class="para-style-override-2">29</h1>
  </div>

  <div>
    <p>“Gönderdiğin o mesajı derhal iptal et,” dedi bir ses.</p>

    <p>Telgrafçı, hayretler içinde dönüp Van Dorn dedektifi “Teksas” Walt Hatfield’ın şahine benzeyen yüzüne baktı. Atı arkasındaydı, heykel gibi kıpırdamadan duruyordu. “Belki aklından geçiyordur, ben Mors alfabesini bilirim. Yanlış tek kelime gönderirsen kafanı uçurup mesajı ben çekerim. Sana gelince, bayım,” dedi Hatfield eli tabancasına doğru giden Ross’a. “Tek bir yanlış yaparsan sonun olur.”</p>

    <p>“Peki efendim,” dedi Ross ellerini havaya kaldırarak. Andy’n in kafasına dayadığı Winchester’in yanı sıra, Teksasli’nın kalçalarından sarkan yağlanmış kılıfları içinde iki tane altı patlar vardı. Adam tipik bir silahşor gibi giyinmişti.</p>

    <p>Andy de onun ciddi olduğuna inandı. Sahte talimatı iptal eden bir mesaj çekti.</p>

    <p>“Şimdi de yakaladığınız özgün talimatı ilet.”</p>

    <p>Andy, kuzey trenine yol vermesi için, güney treninin Azalea’da tali hatta çekilmesini bildiren özgün talimatı iletti.</p>

    <p>“Şimdi çok daha iyi oldu,” dedi Hatfield. “İki lokomotifin kafa kafaya çarpışmasını istemeyiz, değil mi?”</p>

    <p>Hatfield’ın sesi ve gülümsemesi çok hoştu, ama gözleri mezarlık gibi soğuktu.</p>

    <p>“Şimdi baylar, bu alçakça işi yapmanız için size kimin para verdiğini bana söyleyeceksiniz.”</p>

    <p>“Silahım yere at. “</p>

    <p>Lowell ahırın arkasından çıkmış, çiftesini ona doğrultmuştu.</p>

    <p>Watt .Hatfield, çifteyle gelen adamın gözünü kırpmadan onu doğrayacağından emindi, ama cıkan saçmalar kazayla arkadaşlarını da vurabilir diye endişe ediyor olmalıydı. Kendi budalalığına küfretti, her ne kadar bu adamı görmediyse de direğe tırmanmak için üçüncü birinin olacağını kestirmeliydisöyleneni yaptı ve tüfeğini yere bıraktı.</p>

    <p>Bir an herkesin gözü çeliğin yerde çıkardığı takırtıya çevrildi.</p>

    <p>Hatfield kendini yana atıp yıldırım hızıyla tabancalarını çekti. İlk atışı Lowell’in kalbini delip geçti. Fakat, Lowell ölürken bile tetiğe basıp çiftesini ateşledi. İkiz namlulardan çıkan saçmalar Andy’yi neredeyse ikiye ayıracaktı.</p>

    <p>Ross, bu arada atına doğru koşmaya başlamıştı. Andy, Hatfield’ın tüfeğinin üstüne devrildiği için, Hatfield silahını doğrultana kadar Ross atına atlamış dörtnala sürmeye başlamıştı. Tüfek kana bulanmış olduğu için kaygan olmasına rağmen Hatfield bir el ateş etti. İsabet ettirdiğini sanıyordu. Ross eyerin üstünde büzüldü. Ama o sırada artık ağaçların arasına girip gözden kaybolmuştu.</p>

    <p>“Hay lanet!” diye homurdandı Hatfield. Yerdeki cesetlere bakınca hiçbirinin Sabotajcı hakkında bilgi veremeyeceği belli oldu. Atına atlayıp, “Yürü!” dedi. At dörtnala koşmaya başladı.</p>

    <p>Sacramento’da Marión Morgan, Isaac Bell’e bir veda öpücüğü kondurdu. O San Francisco’ya devam edecek, Bell ise tren değiştirip kuzeye,</p>

    <p>Cascade CutoíTa gidecekti. Marica veda ederken, “Hiç bu kadar zevkli bir tren yolculuğu yapmamıştım,’’ dedi.</p>

    <p>Bell yarım gün Dunsmuir istasyonlarında, bakım atölyelerinde ve sevkıyat ofislerindeki demiryolu polislerini denetledi ve yeterince adam bulunduğunu görünce rahatladı. İstasyonda konuştuğu siyah takım elbiseli iki Van Dom ajanı, ona çeşitli kontrol noktalarını gösterdiler. Gördüklerinden tatmin olan Bell, onlara Watt Hatfield’ı nerede bulabileceğini sordu.</p>

    <p>Dunsmuir’in anacaddesi olan Sacramento Bulvarı, at arabalarının tekerlekleriyle açtığı çukurlarla dolu bir çamur deryasıydı. Bir kenarında dükkânları çamur yoldan ayıran dar bir tahta kaldırım vardı. Diğer taraftaysa Southern Pacific’in tren yolu, bir dizi telgraf ve elektrik direği bulunuyordu. Otel, verandaları kaldırıma kadar sarkan iki katlı bir yapıydı. Bell lobiye girdiğinde, Hatfield’ı bir çay fincanıyla viski İçerken buldu. Teksasli’nın kaşının üstünde bir bant vardı ve sağ kolu askıdaydı.</p>

    <p>“Kusura bakma, Isaac. Seni hayal kırıklığına uğrattım.”</p>

    <p>Bell’e korunmasız kabul ettikleri bölgede her zamanki gibi atla devriye gezerken, uzaktan bakınca telgraf hatlarına sabotaj girişimi sandığı bir manzara gördüğünü anlattı. “Önce sadece hatları kestiklerini sandım. Ama daha yakına gelince ellerindeki manipleyi gördüm ve tren talimatlarını yakaladıklarını anladım. Tabii, amaçları trenleri çarpıştırmaktı.”</p>

    <p>Hatfield’ın her yanının sızladığı belliydi; koltuğunda kıpırdadı. “İlk başta sadece iki kişi olduklarını sanmıştım. Direğe çıkacak bir hatçıları olduğunu aklımdan çıkarmışım. İşte o adam beni avladı. Neyse, o zor durumdan kurtulabildim, ama ne yazık ki, bu sırada ikisi öldü, üçüncüsüyse kaçtı. Onun şefleri olduğunu düşündüğüm için peşine düştüm, bize Sabotajcı hakkında bilgi verir diye umuyordum. Onu tüfeğimle yaraladım, ama bana yaptığı atışı saptıracak bir yara olmadı. Alçak herif altımdaki atı vurdu.”</p>

    <p>“Belki de sana nişan almış, senin yerine atını vurmuştur.”</p>

    <p>“Çok üzgünüm Isaac. Kendimi budala gibi hissediyorum.”</p>

    <p>“Ben de olsam öyle hissederdim,” dedi Bell. Sonra güldü. “Ama unutmayalım ki, bir tanesi tıka basa işçilerle dolu iki trenin kafa kafaya çarpışmasını önledin.”</p>

    <p>“Sabotajcıyı durdurmak, onu yakalamak anlamına gelmiyor,” diye hayıflandı Hatfield.</p>

    <p>Bunun ne kadar doğru olduğunu Bell de biliyordu. Ama ertesi gün Osgood Hennessy’yle ekspres tünelin girişinde buluştukları zaman, Southern Pacific Şirketi başkanının iyimser olduğunu gördü. İnşaat, hızla devam ediyordu, takvimin önüne bile geçilmişti. Cascade Kanyonu Köprüsüne açılan son uzun tünelin delinmesi 13 Numaralı Tünelneredeyse bitmek üzereydi.</p>

    <p>“Artık her defasında onu alt ediyoruz,” dedi Hennessy coşkuyla. “New York kötü oldu, ama herkes biliyor ki, çok daha kötüsü olabilirdi. Southern Pacific mis kokan bir gül gibi açıyor. Şimdi de sizin çocuklar korkunç bir çarpışmayı önlemişler. Ve bana söylediğine göre, Coast Line Limited’i raydan çıkaran kancayı yapan nalbandı yakalamak üzereymişsiniz.”</p>

    <p>Bell, ona Dashwood’un raporunu anlatmış, kaçan nalbandın o kanca hakkında, dolayısıyla Sabotajcı hakkında bir şeyler bilmesi gerektiğini açıklamıştı. Bell, Larry Sanders’ı aramış, hiçbir iz bırakmadan ortadan kaybolan nalbandın yakalanması için Dashwood’a Los Angeles şubesinin tam destek vermesini istemişti. Van Dorn’un Los Angeles’taki bütün adamları devreye girince nalbant çok geçmez ele geçirilirdi.</p>

    <p>“O nalbant sizi doğruca Sabotajcıya götürebilir,” dedi Hennessy.</p>

    <p>“Ben de öyle umuyorum,” dedi Bell.</p>

    <p>“Anladığım kadarıyla o radikal katili kaçmaya zorladınız. Size yakalanmamak için kaçarken yeni bir sorun yaratacak zamanı olmaz.”</p>

    <p>“Umarım haklısınızdır efendim. Ama, Sabotajcı’nın son derece zeki olduğunu aklımızdan çıkarmayalım. Ve bu adam çok ilerisini planlayabiliyor. New York’taki suç ortağını tam bir sene önce görevlendirdiğini biliyoruz. Bu nedenle, size sadece bir soru sorabilmek için bütün kıtayı kat ettim.”</p>

    <p>“Neymiş o soru?”</p>

    <p>“Konuşmamızın gizli kalacağına söz veriyorum. Ama sizden de tamamen açık olmanızı rica edeceğim.”</p>

    <p>“Bu başından belliydi zaten,” diye homurdandı Hennessy. “Neymiş bu soru bakalım?”</p>

    <p>“New Jersey Central Demiryolu Şirketi’nin hisse çoğunluğunu alma planınızı kim bilebilir?”</p>

    <p>“Hiç kimse.”</p>

    <p>“Hiç kimse mi? Hiçbir avukat? Hiçbir banker?”</p>

    <p>“Çok gizli tutmak zorundaydım.”</p>

    <p>“Ama, bu kadar çetrefilli bir girişim için çeşitli uzmanların görüşü gerekir.”</p>

    <p>“Bir avukata planın bir kısmını anlattım, diğerine başka bir kısmını. Aynı şeyi bankerlerle uyguladım. Değişik yönlerini değişik bakış açılarından anlattım. Eğer bu bilgi sızsaydı, J. P. Morgan ve Vanderbilt tepeme çökerlerdi. Gizli tutabildiğim sürece, Jersey Central’ın kontrolünü elde etme şansım artacaktı.”</p>

    <p>“O halde hiçbir avukat veya banker planın tamamından haberdar değildi, Öye mi?”</p>

    <p>“Evet... Ama tabii,” dedi Hennessy. “Şeytan gibi zeki biri bu bilgileri birleştirip sonuca varabilirdi.”</p>

    <p>Bell defterini çıkardı.</p>

    <p>“Lütfen, sizin niyetinizi kestirme ihtimali olan bankerlerin ve avukatların isimlerini verin.”</p>

    <p>Hennessy, bir çırpıda dört isim söyledi, ama bunlardan sadece ikisinin büyük tabloyu görme ihtimali olduğunu da ısrarla belirtti. Bell isimleri kaydetti.</p>

    <p>“Bu anlaşma hakkındaki bilgileri, yeni hatta görev alacak mühendislerinizle ve müdürlerinizle paylaştınız mı?”</p>

    <p>Hennessy bir an duraksadı. “Bir dereceye kadar. Ama bunlara da sadece işlerini yapmaya yetecek kadar bilgi verdim.”</p>

    <p>“Bana bunların içinden de niyetinizi kestirebilecek olanların isimlerini verir misiniz?”</p>

    <p>Hennessy, iki mühendisin adını verdi. Bell bunları da kaydettikten sonra defterini cebine soktu.</p>

    <p>“Lillian biliyor muydu?”</p>

    <p>“Lillian mu? Elbette. Ama o boşboğazlık etmez.”</p>

    <p>“Bayan Comden?”</p>

    <p>“O da Lillian gibidir.”</p>

    <p>“Planlarınızdan Senatör Kincaid’e söz ettiniz mi?”</p>

    <p>“Kincaid’e mi? Şaka mı ediyorsun? Tabii ki hayır, neden söz edeyim?”</p>

    <p>“Senatoda sizi desteklemesini sağlamak için.”</p>

    <p>“Ben istediğim zaman beni destekler. Ona prim vermem gerekmez.”</p>

    <p>“Neden, Tabii ki, hayır,’ dediniz?”</p>

    <p>“O adam salağın teki. Kızıma kur yapmak için etrafımda dolandığını bilmiyorum sanıyor.”</p>

    <p>Bell, telgrafla bir Van Dorn dedektifini çağırdı; adam geldiği zaman ona Sacramento şubesine iletilmek üzere mühürlü bir zarf verdi. Southern Pacific’in başmühendisi, Lillian Hennessy, Bayan Comden, iki banker, iki avukat ve Senatör Charles Kincaid hakkında kapsamlı bir soruşturma yürütülmesini istiyordu.</p>

    <p><span>&nbsp;</span></p>
  </div>
</body>
</html>
