<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">9</h1>

    <div>
      <br />
    </div>

    <p>Isaac Bell keten çarşaflar içinde uyandığı zaman, Lillian’ın özel treninin; boş bir malzeme trenine yol vermek için bir tali hatta çekilmiş olduğunu gördü. Pencereden bakınca ıssız bir yerde olduklarını anladı. Görebildiği tek uygarlık belirtisi, rayların kenarından uzayan toprak bir patikaydı. Buz gibi bir rüzgâr; ağaçları kamçılıyor, yerdeki kuru toprakla karışmış kömür tozlarını uçuruyordu.</p>

    <p>Hemen giyindi. Lillian hatların açık olduğunu söyleyerek bobürlenmiştı, fakat Sacramento’dan çıktıklarından beri dördüncü kez yan hatta çekiliyorlardı. Bell bugüne kadar sadece bir kez özel trenle bu kadar sık durdurulduğunu hatırlıyordu; o zaman Büyük Deprem nedeniyle kurtarma trenlerine yol vermek için yan hatlara çekilmişlerdi. Yolcu ve özel trenlerin yük trenlerine yol vermek zorunda kalışı, Cascade Cutoff Ekspres Yolu’nun Southern Pacific’in geleceği için ne kadar önemli olduğunu göstermekteydi.</p>

    <p>Archie Abbott’tan yeni bir haber beklemek için, bir önceki gecenin büyük bir kısmını geçirmiş olduğu bagaj vagonuna gitti. Son mesajında</p>

    <p>Archie, ona boşuna Dunsmuirde durmamasını bildiriyordu. Sahte kimlikle işçiler arasında yaptığı soruşturmadan bir şey elde edememişti. Özel tren, faal durumdaki bakım istasyonunda ve ötesindeki amele merkezinde yavaşlamadan yoluna devam etti; sadece su ve kömür ikmali yapmak için duruyordu.</p>

    <p>Özet trenin bembeyaz üniforması içindeki aşçısı James, Bell’i mutfağın önünden hızla geçerken görünce hemen peşinden gitti ve ona sabah kahvaltısının, bütün geceyi çalışarak geçiren biri için ne kadar önemli olduğu hakkında bir ders verdi. Kahvaltı fikri Bell’e de cazip gelmişti, ama bu teklifi kabul etmesine fırsat kalmadan hem kondüktör, hem telgrafçı olan Barrett, elinde bir mesajla bölmesinden seslendi. Yüzünde acılı bir ifade vardı.</p>

    <p>“Lütfen, gelin, Bay Bell.”</p>

    <p>Telgraf Archie’den değil, Osgood Hennessy’dendi.</p>

    <p><span class="ITALIK">SABOTAJCILARIN TREN SALDIRISI.</span></p>

    <p><span class="ITALIK">STOP.</span></p>

    <p><span class="ITALIK">HATTIN BAŞI HARAP OLDU.</span></p>

    <p><span class="ITALIK">STOP.</span></p>

    <p><span class="ITALIK">İNŞAAT ALANI ALEVLER İÇİNDE.</span></p>

    <p><span class="ITALIK">STOP.</span></p>

    <p><span class="ITALIK">İŞÇİLER PANİK İÇİNDELER.</span></p>

    <p>îsaac Bell, Barrett’in omzunu öyle kuvvetli sıktı ki, adamın yüzü acıyla buruştu.</p>

    <p>“Bir yük treninin Cutofftan buraya gelmesi ne kadar sürer?’”</p>

    <p>“Sekiz on saat.”</p>

    <p>“Az önce geçen boş yük treni. Bu saldırıdan sonra mı yola çıkmıştır?”</p>

    <p>Barrett cep saatine baktı. “Hayır efendim. Çok daha Önce çıkmış olmalı.”</p>

    <p>“Demek ki, saldırıdan sonra yola çıkan herhangi bir tren hâlâ orasıyla bızim aramızda bir yerde olmalı.”</p>

    <p>“Gidecek başka bir yeri yok. Bütün yol boyunca tek hat var.”</p>

    <p>“O halde Sabotajcı kapana kısıldı!”</p>

    <p>Sabotajcı hayati bir hata yapmıştı. Çok engebeli bir arazide, tek çıkış yolu olan, tek yönlü bir demiryolu hattında kısılıp kalmıştı. Bell’in yapacağı tek şey, onu yakalamaktı. Ama adam trenden atlayıp ormanın içine kaçmadan önce. onu tuzağa düşürüp gafil avlamak zorundaydı.</p>

    <p>“Treni hareket ettir. Onun yolunu keseceğiz.”</p>

    <p>“Kalkamam. Tali hatta beklemedeyiz. Güneye giden bir yük treniyle kafa kafaya çarpışırız.”</p>

    <p>Bell telgraf cihazını işaret etti. “Hattın başıyla bizim aramızda kaç tane tren olduğunu Öğren.”</p>

    <p>Barrett cihazın başına oturdu ve ağır ağır mesajı göndermeye başladı. “Elim paslanmış,” diye özür diledi. “Bu işi yapmayalı epey zaman oluyor.”</p>

    <p>Bell bagaj vagonunda bulabildiği boşluk içinde volta atarken, maniple Mors şifresiyle mesajı iletiyordu. Bu boşluk sadece telgraf masasının etrafındaki daracık koridordu. Vagonda bavullar, sandıklar ve erzak kutularının yanı sıra, Lillian’ın Packard Gray Wolf marka otomobili de vardı. Lillian önceki gece büyük bir gururla otomobilini Bell’e göstermiş, onun gibi hız âşığı birinin zaten bildiği bazı şeyleri hatırlatmıştı: Bu harika yarış otomobili Daytona Beach’te üst üste rekorlar kırıyordu.</p>

    <p>Barret yorgun gözlerini cihazdan kaldırıp, buz gibi bir yüzle onu izlemekte olan Bell’e baktı. “Efendim, Weed’deki sevk memurunun bildiği kadarıyla bu hatta gelen sadece bir tane yük treni varmış. Hat başından, kaza sonrasında hareket etmiş “</p>

    <p>“Ne demek bildiği kadarıyla? Yani yolda başka trenler mi var?”</p>

    <p>“Kuzey tarafında birkaç noktadaki telgraf hatları çökmüş. Sevk memuru, hatlar kopukken nasıl bir trafik olduğunu bilemiyor. Hiçbir korunmamız yok, hatlar onarılana kadar kuzeyden neyin geleceğini bilmemiz mümkün değil. Bu nedenle ana hatta çıkma yetkimiz yok.”</p>

    <p>Tabii ya, diyerek içinden kopürüyordu Bell. Boş yük treni su ikmali için her durduğunda, Sabotajcı en yakın telgraf direğine tırmanıp telleri kesmiş, kaçışını sağlama almak için bütün sistemi felç etmişti.</p>

    <p>“Bay Bell, size yardım etmek isterim, ama köşeyi dönünce karşımıza neyin çıkacağını bilemediğim için insanların hayatını tehlikeye atamam.”</p>

    <p>Bell hızlı bir şekilde durum değerlendirmesi yaptı. Sabotajcı, daha özel treni görmeden lokomotifin çıkardığı dumanı fark ederdi. Bell treni durdurup ana hattı bloke etse bile, Sabotajcı hemen huylanır, atlayıp kaçması için de yeterince zamanı olurdu. Cascade Dağları’nın güneyindeki arazi çok daha ılımlı ve daha az dağlıktı; insan ormanın içinde izini kolayca kaybettirebilirdi.</p>

    <p>“O yük treninin buraya gelmesine ne kadar var?”</p>

    <p>“Bir saatten az.”</p>

    <p>Bell, eliyle Lillian’ın otomobilini gösterdi.</p>

    <p>“Bunu yere indirin.”</p>

    <p>“Ama Miss Lillian...”</p>

    <p>“Derhal!”</p>

    <p>Tren personeli, bagaj vagonunun yan tarafındaki sürgülü kapıları açıp bir rampa yerleştirdikten sonra, Packard’ı rayların bitişiğindeki toprak yola indirdiler. Bu otomobil, Bell’in Locomobile’inden çok daha küçüktü. Araları mesafeli, tel jantlı tekerlekleri üstünde tüy gibi dururken, yüksekliği ancak Bell’in bel hizasına geliyordu. Motorunun üstündeki gri metalik kaporta öne doğru sivri bir biçim oluşturmuştu. Kaportanın arkasında direksiyon ve deri döşemeli bir koltuk dışında başka bir şey yoktu. Kokpitin üstü açıktı. Altında, şasinin her iki yanında dört silindirli güçlü motoru soğutması için radyatör görevi yapan parlak bakır borular yatay olarak yedi sıra halinde diziliydi.</p>

    <p>“Arkaya birkaç benzin bidonu bağlayın,” dedi Bell. “Bir de yedek lastik koyun.”</p>

    <p>Adamlar söylediklerini yaparken Bell de koşarak yattığı bölmeye gitti. Döndüğünde çizmesinin içinde bir bıçak, geniş kenarlı şapkasının altına saklanmış iki atımlık küçük Derringer tabancası vardı. Bir Amerikalı silah yapımcısına modifiye ettirdiği ve 380 kalibrelik mermileri olan Belçika yapımı Browning tabancası ceketinin altında duruyordu. Bu tabanca hafifti ve hızla tekrar doldurulabiliyordu. Amacı; isabetli, atışlar yaparak, hedefi etkisiz bırakmaktı.</p>

    <p>Geceliğinin üstüne ipek bir sabahlık geçirmiş olan Lillian Hennessy, özel vagonundan çıkıp koşarak geldi. Üç sise şampanyanın bıraktığı etki bile bu güzel kadına yakışıyor, diye geçirdi içinden Bell.</p>

    <p>“Ne yapıyorsun?”</p>

    <p>“Sabotajcı hattın ilerisinde. Onu yakalayacağım.”</p>

    <p>“Seni ben götürürüm!” Lillian, hevesle sürücü koltuğuna oturup tren görevlilerinden birine krankı çevirmesini söyledi. Birden ayılmıştı, yaşanacak her maceraya hazır gözleri parlayarak bekliyordu. Motor çalıştığı anda Bell var gücüyle, “Bayan Comden “ diye bağırdı.</p>

    <p>Emma Comden geceliğiyle koşarak dışarı fırladı; uzun siyah saçı tek örgüyle toplanmış, Bell’in acil çağrısı üzerine endişeyle yüzünün rengi solmuştu.</p>

    <p>“Bunu tutun!” dedi Bell.</p>

    <p>Bell, uzun elleriyle Lillian’ın daracık belini kavradı ve onu kaldırıp otomobilden çıkardı.</p>

    <p>“Ne yapıyorsun?” diye haykırdı Lillian. “Beni yere indir!”</p>

    <p>Bell deli gibi debelenen kızı Bayan Comden’in kollarına itti. İki kadın çıplak bacakları havada, yere devrildiler.</p>

    <p>“Sana yardım edebilirim!” diye bağırdı Lillian. “Dost değil miyiz?”</p>

    <p>“Dostlarımı silahlı çatışmaya götürmem.”</p>

    <p>Bell sürücü koltuğuna atlayıp, Gray Wolf u toprak yolun üstünde toz bulutu çıkararak kaldırdı.</p>

    <p>“O benim otomobilim! Otomobilimi çalıyorsun!”</p>

    <p>“Onu satın aldım!” diye bağırdı Bell, omzu üstünden. “Faturayı Van Dorn’a gönder.” Yük vagonları arasından hızla geçerken Bell gülmeden edemedi. Van Dorn’un masraf beyanı önüne geldiği zaman Osgood Hennessy, kızının Gray Wolfunu ikinci kez satın almış olacaktı.</p>

    <p>Bell bir kez daha omzu üstünden bakınca, tıpkı bir lokomotifin dumanı kadar toz kaldırmakta olduğunu gördü. Sabotajcı, onun geldiğini bir kilometre öteden görüp kaçışa hazırlanabilirdi.</p>

    <p>Bell, toprak yolda tozu dumana katarak ray hattına çıktı. Direksiyonu sertçe çevirip tekerleklerini en yakındaki rayın üstüne çıkardı. Otomobil traverslerin ve kırma taşların üstünde sarsılarak ilerliyordu, ama bu koşullar normal yoldaki taşlara ve kayalara göre daha kabul edilebilir düzeydeydi. Açıkta kalmış bir somun yüzünden lastik patlamazsa, bu hızla yolculuk yapmasına rağmen otomobilin parçalanma ihtimali, kayalık yola göre daha azdı. Arkasına dönüp baktı; hat üstünde gitmesi işe yarıyor, geride toz bulutu bırakmıyordu.</p>

    <p>Yaklaşık on beş dakika hat üstünde kuzeye doğru hızla ilerledi.</p>

    <p>Birden göğe yükselen bir duman bulutu gördü. Ağaçlar arasındaki bir vadiden geçmekte olan trenin kendisi görünmüyordu, ama tahmin ettiğinden daha yakındı. Bell, hemen hattan çıkıp toprak sete indi ve çalılıkların arasında durdu. Otomobilin yönünü çevirip trenin yaklaşmasını bekledi.</p>

    <p>Lokomotifn puflaması Gray Wolf un rölantide çalışan motor mırıltısına karışıyordu. Derken bu ses giderek yükseldi ve kocaman siyah lokomotif buhar salarak virajı döndü; arkasında uzun bir kömür vagonuyla bir dizi boş üstü açık yük vagonu vardı. Yükü hafif, iniş yolu eğimli olduğu için bir yük trenine göre çok hızlı gidiyordu.</p>

    <p>Bell, elli tane vagon saydı. Her birini dikkatlice inceledi. Düz yataklılar boş görünüyordu; birkaç tane hayvan vagonunun ne durumda olduğunu anlayamadı. Çoğu vagonun kapısı açıklı. Vagondan dışarı bakan kimseyi görmedi. Son vagon, soluk kırmızı renkte bir personel vagonuydu, üstünde penceresi olan bir kümbeti vardı.</p>

    <p>Personel vagonu geçer geçmez Bell, otomobile gaz verip setten yukarı tırmandı ve ray hattına çıktı. Güçlükle sağ taraftaki tekerleklerini rayın üstüne oturttuktan sonra hızını artırdı. Gray Wolf traverslerin üstünde sekerek frenin peşine düştü. Saatte altmış kilometre hız yapıyor, şiddetle sarsılıyordu. Çelik rayların üstünde lastikler, çığlık atar gibi sesler çıka-rıyordu. Bell trenle arasındaki mesafeyi yarıya indirdi. Arada üç metre kalmıştı. Trenle yan yana gitmediği takdirde personel vagonuna atlaması mümkün olmayacaktı. Otomobili rayın üstünden çekip setin kenarından gitmeye başladı; burası bir hayli dar ve eğimli olduğu gibi, bir yanında telgraf direkleri de vardı.</p>

    <p>Otomobil hız kaybedip geride kalmadan önce personel vagonunun yanına yanaşması, yan merdivenlerden birine tutunup vagona atlaması gerekiyordu. Trenin önüne geçti ve onunla aynı hızda, yan yana ilerledi. Tam bir otomobil boyu kadarlık mesafede diğerlerine göre raylara daha yakın dikilmiş bir telgraf direği gördü. Trenle direk arasından geçebileceği kadar boşluk yoktu.</p>

    <p><span>&nbsp;</span></p>
  </div>
</body>
</html>
