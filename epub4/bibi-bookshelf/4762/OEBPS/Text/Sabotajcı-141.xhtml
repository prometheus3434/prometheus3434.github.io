<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">56</h1>
  </div>

  <div>
    <p>Isaac Bell, James Dashwood’u yakasından tuttuğu gibi çekip Archie Abbott’a doğru fırlattı. Abbot da onu yakaladığı gibi, yan pas atarcasına nehir yatağının daha üst kısmına itti. Bomba patladığında Bell’in eline doğru uzanıyordu. Patlamayla aralarında sadece yirmi adımlık mesafe vardı. Şok dalgası o mesafeyi bir anda aşınca iki arkadaşın ayakları yerden kesildi, Dashwood’un bulunduğu yere doğru uçtular. Kulakları çınlarken, ümitsiz bir şekilde yamacın yukarısına doğru tırmanmaya çalıştılar. Patlayan barajdan boşalacak su duvarından kaçabilmeleri mümkün görünmüyordu.</p>
  </div>

  <div>
    <p>Sabotajcı patlama sesini duyunca bir terslik olduğunu anladı. Yeterince kuvvetli bir ses değildi. Dinamitlerin hepsi patlamamıştı. Kaçarken, aşağıdaki nehri görebileceği bir yerde durdu ve endişeyle barajın boşalmasını bekledi. Nehir kabarıyordu ve su kesinlikle yükseliyordu, ama beklediği gibi değildi. En kötü ihtimalin gerçekleşmesinden korktu. Bu kısmi patlama barajı yok etmemiş, sadece hasar vermişti.</p>

    <p>Hiç değilse birçok dedektifin ölmüş olduğunu umarak tekrar yola koyuldu; belki birkaç dakika belki birkaç saat içinde barajın çökeceğinden</p>

    <p>ve suların köprüyü yıkacağından emindi. Aniden motorlu bir otomobil sesi duydu, kendi Thomas Flyer’i ona doğru geliyordu.</p>

    <p>Yüzünde karanlık bir gülümseme belirdi. Van Dorn ajanları patlak lastiği değiştirmişlerdi. Çok naziktiler doğrusu. Bir elinde tabancası diğerinde bıçağıyla hemen yoldaki çukurların otomobili yavaşlatacak kadar derin olduğu bir yer buldu.</p>

    <p>“Bu bir mucize,” dedi Abbott.</p>

    <p>“Kısa süreli bir mucize,” diye karşılık verdi Bell.</p>

    <p>Dow’un bombasıyla barajda açılan bir öküz büyüklüğündeki delikten su fişkiriyordu. Dow’un onları öldürmek için kullandığı bomba diğer patlayıcıları ateşlemediği için baraj hâlâ yerinde duruyordu. Hiç değilse bir süre için.</p>

    <p>Bell barajın ne kadar dayanabileceğini hesaplamak için hasarı inceledi. Tepeden aşağıya bir çavlan gibi akıyor, ön tarafındaki çatlaklardan itfaiye hortumu gibi su fışkırıyordu.</p>

    <p>“Dash, böyle ateş etmesini nereden öğrendin?” diye sordu Abbott.</p>

    <p>“Annem, bana bunu öğretene kadar Van Dorn Şirketi’ne girmeme izin vermedi.”</p>

    <p>“Annen mi?”</p>

    <p>“Gençliğinde Buffalo Bill’in Vahşi Batı Gösterısi’nde çalışmış.”</p>

    <p>“Annene hayatımızı kurtardığını söyle. Hatta belki köprüyü de... Umarım o kömür treni köprünün dayanmasını sağlar... Ne oldu Archie?”</p>

    <p>Abbott’un yüzünde birden bir endişe belirdi. “Ama bu Kincaid’in fikriydi.”</p>

    <p>“Hangi fikir?”</p>

    <p>“Aşağıya basınç uygulayarak köprüyü dengede tutma. Kincaid bunu bir zamanlar Türkiye’de uyguladıklarını söylemişti.”</p>

    <p>“Kincaid hayatında hiçbir şeyi amaçsız yapmamıştır,” dedi Bell.</p>

    <p>“Ama trenin ağırlığı işe yaramayacak olsaydı, Mowery ve diğer mühendisler buna karşı çıkarlardı. Bence, benim oraya geldiğimi görünce endişelendi ve kuşkuyu üstünden atmak için yararlı olmaya çalıştı.” “Hemen oraya gitmem gerekiyor.” “Atlar kaçtı,” dedi Abbot. “Ama ahırlarda katırlar var.” Bell daha iyi bir yol bulmak amacıyla etrafına bakındı. Kereste yüklü arabaları çekmek üzere eğitilmiş olan katırlarla, Sabotajcının o kömür treniyle yapacağı şeytanlığı bozmak için zamanında oraya varamazdı.</p>

    <p>Nehir yatağında duran içi oyulmuş kanolardan biri çarptı gözüne. Su yükselmiş, kanonun ön kısmını sallıyordu. “Bunlara bineceğiz.” “Ne?”</p>

    <p>“Kanoya. Onunla köprüye kadar gideriz.”</p>

    <p>İçi oyulmuş ağır kütüğü yan çevirip içine dolan yağmur suyunu boşalttılar.</p>

    <p>“Hadi atla. Kap şu kürekleri!”</p>

    <p>Kanoyu nehre ittikten sonra Bell öne oturdu ve küreğini hazırladı. “Hadi, bin!”</p>

    <p>“Ağır ol Isaac,” diye uyardı Abbott. “Çılgınlık bu. Boğulacağız.” “Aşk peşinde koşan kereste işçilerine yıllardır hiçbir şey olmadı. Hadi, bin.”</p>

    <p>“O baraj çöktüğü zaman, yukarıdan aşağıya dev bir dalga gelip bu kanoyu kibrit çöpü gibi savuracak.”</p>

    <p>Bell baraja baktı. Dow’un açtığı delikten fışkıran su setin kenarlarını da koparıyordu.</p>

    <p>“Delik büyüyor,” dedi Abbott. “Üstteki kütüklerin sarktığını fark ettin mi?”</p>

    <p>“Abbott haklı,” dedi Dashwood. “Her an çökebilir.” “İkiniz de haklısınız,” dedi Bell. “Sizin hayatınızı tehlikeye atamam. Bana yetişmeye çalışın.” “Isaac!”</p>

    <p>Bell kıyıdan ayrılırken, Abbott kanonun arkasını tutmak için hamle yaptı. Ama akıntı bir anda Bell’i nehrin ortasına getirivermişti.</p>

    <p>‘Aşağıda buluşuruz,” dedi Bell bir kayaya çarpmamak için deli gibi kürek sallayarak. “Katırlarla iyi yolculuklar.”</p>

    <p>Akıntının hızı şaşırtıcıydı. Bu koşullar altında kanosu bütün atlardan ve çoğu otomobilden daha hızlı gidiyordu. Böyle giderse yirmi dakika sonra Cascade Kanyonu Köprüsünde olabilirdi.</p>

    <p>Tabii, boğulmazsa...</p>

    <p>Nehir kıyıları dikti, nehrin kendisi dardı ve kayalarla doluydu. Suyun içinden devrilmiş ağaçlar çıkıyordu. Kano bunlardan birinin üstünden geçerken az kalsın alabora olacaktı. Doğrultmak için Bell bütün ağırlığını öbür tarafa verdi. Bir süre sonra selin köklerinden söktüğü bir ağaç ona doğru yuvarlanmaya başladı. Ağacın kökleri ahtapotun kolları gibi kanoya doğru uzanıyordu. Bell küreğiyle bunları ittikten sonra var gücüyle kürek çekip uzaklaşmaya çalıştı. O anda kamçı gibi yüzüne çarpan bir kök az kalsın onu suya düşürecekti.</p>

    <p>Can havliyle kürek çeken Bell ağaçtan kurtulduktan sonra tüm dikkatini önündeki kayalara yöneltti. İki tanesinin arasından geçtikten sonra suyun altında göremediği yassı bir kayaya çarptı. Az sonra kanyon duvarları daraldı, birkaç kilometre boyunca kanal düzleşti ve su derinleşti. Bu daha iyiydi; Bell böyle giderse köprüye sağ salim ulaşabileceğini düşünüyordu.</p>

    <p>Sık sık arkasına dönüp bakıyordu. Köprünün çöktüğünü gösteren herhangi bir belirti yoktu.</p>

    <p>Bu düz yol bitince bir dizi keskin dönemeç başladı. Dönemeçlerin bulunduğu yerlerde girdaplar oluşuyordu. Kanonun önünde oturanın bunları kontrol etmesi mümkün değildi. Bell bunu denemektense, kanoyu dik tutmaya ve ikide bir önüne çıkan kayalardan kaçınmaya çalıştı. Üçüncü dönemeçten kanonun burnu geri dönmüş durumda çıkarken başını çevirip nereye doğru gittiğine baktı. Kanyon duvarları açılmış, nehir genişlemişti, fakat suyun sığlaştığı yerlerde kayalarla dolu çağlarcalar vardı. Akıntı onu çağlarcaya doğru sürükliiyordu. Bell, bütün gücüyle buradan çıkıp nehrin daha derin olan kısmına gitmeye çalıştı.</p>

    <p>Tam kendini kurtardığı anda önce ürpertici bir uğultu, ardından da şiddetli bir gümbürdeme işitti. Sanki peşinden bir su duvarı geliyor gibiydi. Korku içinde arkasına baktı. Zaten coşmuş olan nehir daha coşmuş gibi görünmüyordu. Kilometrelerce geride kalmış olan baraj belli ki hâlâ sağlamdı, ama gümbürtü giderek artıyordu. Birden Bell sesin önündeki dönemeçten geldiğini fark etti.</p>

    <p>Akıntı onu dönemece doğru sürüklüyordu.</p>

    <p>Kıyıdaki ağaçlara bağlı ipler gözüne çarptı. Sonra nehrin bir ucundan diğerine uzanan bir çizgi gördü. Ama gördüğü şey çizgi değildi. Nehrin bir şelale oluşturup gözden kaybolduğu yerde suyun ayrılmasıydı.</p>

    <p>O ipleri keresteciler bağlamış olmalıydı; burada kanolarından inip şelaleyi geçene kadar ellerinde taşıyorlardı. Bell için böyle bir seçenek yoktu. Akıntı daha da hızlanmış, onu saatte elli kilometre hızla şelaleye doğru sürüklüyordu.</p>

    <p>Uzun zamandan beri yağan yağmur Bell’in hayatını kurtardı. Su seviyesi alçak olsaydı, kayaların üstüne düşüp parçalanabilirlerdi. Yükselmiş olan su hem düşme mesafesini kısalttı, hem de düşüşü yumuşattı.</p>

    <p>Kanosu hâlâ yüzüyordu; birden önünde ada büyüklüğünde bir kaya belirdi. Nehri ikiye bölüyordu. Bell bunun etrafından dolanıp ayrılan kolların kayanın öbür tarafında tekrar birleştiği yere vardı.</p>

    <p>Bir süre sonra da kararan gökyüzünün önünde koyağın iki yanını birleştiren Cascade Kanyonu Köprüsü’nü gördü. Bu sade güzelliğin en gerçekçi tarifini yapan kişi Sabotajcı’ydı: “Havada süzülüyor,” demişti. Bu kadar büyük bir yapının bu kadar hafif görünmesi ve bu kadar uzun bir mesafeye uzanması inanılır gibi değildi. Tam ortasında park etmiş olan kömür treni; elli vagon uzunluğundaydı, ama hem önünde, hem de arkasında hâlâ uzanan boş raylar vardı.</p>

    <p>Ne var ki, köprüyü bu kadar güzel tarif eden Sabotajcı bir yandan da onu yıkmaya çalışıyordu. Sabotajcı’nın bu kömür treniyle ilgili, sonunda ona ülkedeki bütün demiryollarının kontrolünü kazandıracak bir sırrı vardı mutlaka. Sabotajcı’nın o güne kadar işlediği suçları ve öldürdüğü masum insanları düşününce Bell onun Southern Pacific Şirketi’ni kandırıp bu treni kötü amaçlarını gerçekleştirmek için köprüye yerleştirdiğine inanıyordu.</p>

    <p>Bir şüre sonra Bell köprünün altında kıyı boyunca uzanan kasabanın ışıklarını gördü. Kıyıya doğru kürek çekmeye çalıştı, ama boşunaydı. Ağır kano tamamen nehrin kontrolüne geçmişti. Kasabanın önünden hızla geçerken nehir daraldı; köprü ayaklarını aydınlatan elektrik lambalarını ve etrafına inşa edilen batardolarla, kesonları gördü. Bin kadar işçi ve yüz tane makine çalışıyor, akıntı saptırıcılarını oluşturmak için tonlarca kayayı boşaltıyorlardı.</p>

    <p>Nehir Bell’i köprü ayaklarının arasından sürüklüyordu. Onun gelişini kimse fark etmedi, çünkü kano suyun üstünde sürüklenen kütüklerden farklı görünmüyordu. Bell, tam köprünün altından geçip gideceğini düşünürken kanyon duvarları daraldı ve akıntı şiddetlendi.</p>

    <p>Kano kasabaya uzak taraftaki ayağa doğru savruldu. Taştan bir iskele çıkıntısının üstünden geçip sertçe döndü ve ahşap batardoya çarptı. Orada çalışmakta olan elli marangoz, Bell’in kanodan çıkıp, batardoyu köprü ayağına bağlayan borda iskelesindeki yürüyüşünü şaşkınlık içinde izledi.</p>

    <p>“İyi akşamlar baylar,” dedi Bell. “Sen de kimsin?” ve “Nereden çıktın?” gibi soruları cevaplamak için durmadı.</p>

    <p>Taşa monte edilmiş çelik bir merdiven görüp hızla tırmanmaya başladı. O arada aşağıdaki adamları uyarmayı da ihmal etmedi. “Nehirden aşağıya kuvvetli bir taşkın geliyor. Daha yükseğe inşa edin ve kaçmaya hazır olun.”</p>

    <p>Sudan on metre yukarıda taş bitip yerini çeliğe bırakıyordu. Putrellerle desteklenen sütun kare şeklindeydi ve bunun da merdivenleri vardı. Herhalde boya işi içindir, diye düşündü Bell. Bulunduğu yerden bakınca, sütunun New York’ta gördüğü Singer binası kadar yüksek olduğunu fark etti. Abbott bu binanın iki yüz metre yüksekliğinde okluğunu söyleyerek böbürlenmişti. Bell en alt basamağa uzandı.</p>

    <p>Merdivene dokunduğu anda köprünün titremekte olduğunu hissetti. Saatler önce üstünde koştuğu zamankinden daha şiddetli sarsılıyordu. Ama fark çok fazla değildi. Kömür treni iddia edilen etkiyi yapıyor muydu? Köprünün dengesini mi sağlıyordu? Sabotajcı’nın niyetini bir türlü kestiremeyen Bell daha hızlı tırmanmaya başladı.</p>

    <p>Dow’un yaraladığı kolu zonkluyordu. Giderek artan acıdan çok, bunun yaratacağı sorun onu endişelendiriyordu. Daha köprünün üstüne varmasına çok vardı ve bunun için iki koluyla iki bacağına ihtiyacı olacaktı. Yükseldikçe köprünün sarsıntısını daha çok hissediyordu.</p>

    <p>Ağırlığının da eklenmesiyle daha ne kadar sarsılacaktı acaba?</p>

    <p>Tepeye yaklaştıkça burnuna duman kokusu geldi; bu tuhaftı, çünkü köprü üstünden geçen tren yoklu. Nihayet son birkaç basamağı da çıkıp köprünün üstüne vardı; kömür treniyle açık olan kenar arasındaki dar alandaydı. Onca efor sonunda başı dönüyordu; biraz dinlenmek için elleriyle üstü açık yük vagonuna dayandı.</p>

    <p>Birden acıyla bağırarak elini çekti.</p>

    <p>Üstü açık yük vagonunun çelik kenarı sıcaktı (derisini yakacak kadar).</p>

    <p>Beli bir sonraki üstü açık yük vagonuna koşup çekinerek elini değdirdi. Bu da sıcaktı. Hâlâ duman kokusu duyuyordu; birden Sabotajcı’nın şeytani planını anladı. Aşağıya doğru basınç onun söylediği gibi, köprüyü dengede tutmaktaydı. Ama, zayıf köprü ayaklarına çarpan suların neden olduğu titreşimler köprüyü sarsıyor, köprü sarsıldıkça tren de sarsılıyor, dolayısıyla vagonlardaki kömür çalkalanıyordu. Elli vagonda bulunan binlerce kömür parçası birbirine sürtünerek friksiyon yaratmıştı. Friksiyon, tıpkı mağara adamının iki odunu birbirine sürterek ateş yakması gibi ısı verirdi.</p>

    <p>Bell, Kincaid’in dâhiyane planını anladığı anda kömürler tutuştu. Önce bir düzine kadar olan kıvılcımlar birden yüzlerce alev halini aldı. Çok geçmeden bütün kömürler bir alev bulutu içinde kalırdı. Köprünün ortasında trenin tamamı dumanlar içinde kalmıştı. Trenin altındaki tahta traversler her an alev alabilirdi.</p>

    <p>Treni köprüden çıkarması gerekiyordu.</p>

    <p>Bakım atölyeleri yola çıkamadığı için orada bekleyen bir sürü tren ve lokomotifle doluydu. Ama görevleri olmadığı için hiçbiri istim üstünde değildi. Bell, Hennessy’nin özel trenine bağlı büyük, siyah Baldwin lokomotifi gözüne kestirdi. Pulmanlarla, özel vagonları sıcak tutmak ve ışık sağlamak için bu lokomotif hep hazır olurdu.</p>

    <p>Bell hemen ona doğru koştu. Gördüğü her demiryolu işçisine ve frenciye makas değiştirip Hennessy’nin lokomotifini köprüye yöneltmelerini söyledi. Üstünde sadece bir gömlekle çok kırılgan görünen Hennessy de Baldwiriin yanında duruyordu.</p>

    <p>“Tren personeli nerede?” diye sordu Bell.</p>

    <p>“Bütün adamlarımı batardolarda çalışmaya gönderdim. Bu işi bilirim. İstim tutmasını öğrendiğim zaman onlar daha doğmamıştı. Şimdi biraz soluklanmaya çalışıyorum. Bir terslik var. Bu koku da nesi? Köprüde yangın mı var?”</p>

    <p>“Kömürler tutuştu. Lokomotifi ayırın. Treni çekip çıkaracağım”</p>

    <p>Hennessy makas işçilerine ve frencilere talimatlar verirken, Bell de Baldwin’i özel trenden ayırıp öne sürdü, sonra da geriye, köprüye doğru yöneltti. O, köprü üstüne çıkıp kömür yüklü üstü açık yük vagonuna bağlanırken, karşı taraftaki bütün işçiler de yanan trenin emniyetli bir şekilde girebileceği bir yan hat hazırlıyorlardı.</p>

    <p>Bell freni boşaltıp gaz kolunu Öne itti ve pistonlara buhar gitmesini sağladı. Şimdi işin zor tarafı başlıyordu. Lokomotif kullanmasını öğrenecek kadar kabinlerde bulunmuştu, ama hem lokomotifi kullanmak hem de elli tane ağır üstü açık yük vagonunu çekmek zordu. Tekerlekler döndü, ama tren hareket etmedi. Kum valfini hatırladı. Altına kum yayılınca tekerlekler rayı daha iyi kavrardı. Bell valfin kolunu buldu. Artık üstü açık vagonları duman içindeydi; alevler yükseliyordu. Bir kez daha denemek için gaz koluna uzandı.</p>

    <p>Birden yan pencereden Sabotajcı’nın sesi duyuldu.</p>

    <p>“Ağırlığın yerini neyle dolduracaksın?” diye sordu alaycı bir tavırla. “Daha fazla kömürle nü?”</p>

    <p><span>&nbsp;</span></p>
  </div>
</body>
</html>
