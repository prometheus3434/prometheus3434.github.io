<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">43</h1>
  </div>

  <div>
    <p>Isaac Bell dört buçuk gün içinde kıtanın bir ucundan bir ucuna gitti. Bulabildiği, zaman hızlı trenlere bindi, bulamadığı zamanlardaysa özel tren kaldırdı. Son on sekiz saatlik yolculuğunu Chicago’yla New York arasında dört hatlı bir yol inşa etmiş olan Broadway Limited Şirketi’nin treniyle yaptı.</p>
  </div>

  <div>
    <p>Feribotla Manhattan’a giderken Jersey ve demiryolları şirketinin, Sabotajcı’nın dinamit felaketiyle verdiği hasarı ne kadar çabuk onardıklarını gördü. İstasyon çatısı çoktan yenilenmiş, daha üç hafta önce deniz içinde kazıkları görülen, kömürleşmiş harabe yerine yepyeni bir iskele yapılmıştı. Harap olan gemiler ortada yoktu; hâlâ birçok pencere tahtalarla kaplıysa da, pek çoğu yeni camlarla ışıl ışıl parlıyordu. Bu manzara Bell’e yeni bir ümit verdi; Oregon Cascade’de, Hennessy ve Mowery’nin Cascade Kanyonu Köprüsü’nü kurtarmak için işçileri yirmi dört saat çalıştırdıklarını hatırlattı. Ne var ki, bu işin hiç kolay olmadığım, hatta neredeyse imkânsız olduğunu kabul etmek zorundaydı. Köprünün temeli sabote edilmişti. Üstelik Sabotajcı hâlâ serbestçe dolaşıyor, yeni hasarlar vermek için planlar yapıyordu.</p>

    <p>Bell, Liberty Caddesi’nde feribottan inip, Wall Street’e yürüdü. Broad Sokağı’nın köşesinde J. P. Morgan Şirketi’nin beyaz mermerden olan merkez binası yükselmekteydi.</p>

    <p>“Isaac Bell, Bay Morganla görüşmek istiyorum.”</p>

    <p>“Randevunuz var mı?”</p>

    <p>Bell altın saatini çıkardı. “Bay Joseph Van Dorn, bu sabah on için randevu almıştı. Sizin saatiniz geri kalmış.”</p>

    <p>“Aa evet tabii Bay Bell. Ama ne yazık ki, Bay Morgan anı olarak planlarını değiştirmek zorunda kaldı. Şu anda İngiltere’ye giden bir gemide bulunuyor.”</p>

    <p>“Yerine kimi bıraktı?”</p>

    <p>“Onun yerini kimse alamaz, ama size yardımcı olabilecek biri var. Bay Brooks.”</p>

    <p>Bir odacı, Bell’i binanın iç kısımlarına götürdü. Brooks’un bekleme odasında tam yarım saat oturmak zorunda kaldı. Karşısında, başında iki güvenlik görevlisinin beklediği çelik kapılı bir kasa odası vardı. Bell vakit Öldürmek için bu kasanın kusursuz bir şekilde nasıl soyulabileceğinin planını yaptı; biri gece biri gündüz soygunu olacaktı. Bir hayli bekledikten sonra, Brooks onunla görüşmeyi kabul etti.</p>

    <p>Brooks kısa boylu, tıknaz ve kabaydı. Bell’i sinirli bir şekilde karşıladı ve beklettiği için özür falan dilemedi.</p>

    <p>“Bay Morgan’la olan randevunuz benim bilgim dışında alınmış. Sorularınıza cevap vermem istendi. Yığınla işim var ve bir dedektife nasıl yardımcı olabileceğimi bilmiyorum.”</p>

    <p>“Çok basit, tek bir sorum var,” dedi Bell. “Southern Pacific Demiryolu Şirketi iflas ederse bundan kim kazançlı çıkar?”</p>

    <p>Brooks’un gözleri kan kokusu almış yırtıcı bir hayvan gibi parladı.</p>

    <p>“Elinizde bu varsayımı destekleyecek bilgi var mı?”</p>

    <p>“Herhangi bir varsayımda bulunmuyorum,” diye tersledi Bell. Hennessy’nin piyasadaki şöhretini lekelemekten çekiniyordu. “Sadece böyle bir şey olduğu takdirde kimin kazançlı çıkacağını soruyorum.”</p>

    <p>“Şunu doğru anlamak isterim, dedektif. Osgood Hennessy’nin zayıf bir konumda olduğunu gösteren bir bilgiye sahip değil misiniz?”</p>

    <p>“Kesinlikle öyle bir şey yok.”</p>

    <p>Brooks’un gözlerindeki parıltı söndü.</p>

    <p>“Tabii yoktur,” dedi suratı asılarak. “Hennessy tam otuz yıldır kale gibi sağlam.”</p>

    <p>“Eğer öyle olmasaydı...”</p>

    <p>“Eğer! Eğer! Eğer! Bankacılıkta eğer diye bir şey yoktur bayım.” Hatırlamamış numarası yaparak Bell’in kartvizitine baktı. “Bell, bankacılık gerçek bilgilerle yapılır. Bankacılıkta spekülasyon yoktur. Bankacılar kesin bilgilere dayanarak iş yaparlar. Hennessy spekülasyon sever. Hennessy gözü kapalı işe dalar.”</p>

    <p>“Buna rağmen,” dedi Bell sakin bir sesle. “Hennessy’nin kale gibi sağlam olduğunu söylediniz.”</p>

    <p>“Adam çok kurnaz.”</p>

    <p>Bell zamanını boşa harcadığım fark etti. Bu adam gibi, nereden bir kazanç elde ederim düşüncesindeki ağzı sıkı bankacılar yabancılara hiçbir bilgi vermezlerdi.</p>

    <p>Brooks aniden ayağa kalktı. Bell’e tepeden bakıp, “Açıkçası Bay Morgan’ın bir dedektifin sorularını cevaplayarak neden zaman harcayacağını anlamış değilim,” dedi. “Galiba bu da onun iyi bir insan oluşunun bir örneği.”</p>

    <p>“Bay Morgan iyiliksever falan değil,” dedi Bell, öfkesini zor bastırarak kısa boylu Brooks’un tepesinde dikiliyordu. “Bay Morgan sadece zeki. Başka bir adamın sorularını dinleyerek çok değerli bilgiler edinebileceğini biliyor. İşte bu nedenle Bay Morgan, senin patronun, sense onun uşağısın.”</p>

    <p>“Aa! Ne cüretle...”</p>

    <p>“İyi günler!”</p>

    <p>Bell binadan çıkıp bir sonraki randevusuna gitmek için caddenin karşısına geçti.</p>

    <p>Yarım saat sonra oradan da çıkarken burnundan soluyordu; o anda başka bir bankacı onu sinirlendirecek bir şey söylerse adamın ağzına bir yumruk atacak veya küçük tabancasıyla onu vuracaktı. Bunu düşünürken gülümsedi ve kalabalık kaldırımın ortasında durup, bir sonraki randevuya gitmesine değip değmediğini düşündü.</p>

    <p>“Şaşırmış görünüyorsunuz.”</p>

    <p>Karşısında sıcak bir gülümsemeyle kırklı yaşlarının başında siyah saçlı bir adam vardı. Yakası kürklü pahalı bir paltosu, başındaysa Musevi olduğunu gösteren küçük, kadife bir takke vardı.</p>

    <p>“Gerçekten şaşırdım,” dedi Bell. “Kimsiniz efendim?”</p>

    <p>“Adım Andrew Rubenoff.” Adam elini uzattı. “Siz de Isaac Bell’siniz</p>

    <p>Daha da şaşıran Bell, “Nerden biliyorsunuz?” diye sordu.</p>

    <p>“Tesadüf. Sizi tanımam tesadüf değil tabii. Sadece sizi burada dururken görmem tesadüf. Şaşkın bir halde.”</p>

    <p>“Beni nasıl tanıdınız?”</p>

    <p>“Fotoğrafınızdan.”</p>

    <p>Bell genellikle fotoğrafçılardan kaçınırdı. Marion’a daha önce belirttiği gibi, yüzünün tanınması bir dedektif için iyi bir şey değildi.</p>

    <p>Rubenoff anlayışlı bir şekilde gülümsedi. “Merak etmeyin. Fotoğrafınızı sadece babanızın çalışma masası üstünde gördüm.”</p>

    <p>“Ah. Demek babamla iş yaptınız.”</p>

    <p>Rubenoff öyle sayılır anlamında eliyle bir işaret yaptı. “Arada bir birbirimize danışırız.”</p>

    <p>“Banker misiniz?”</p>

    <p>“Öyle diyorlar. Aslında, Rusya’dan buraya geldiğim zaman New York’un doğu yakası pek hoşuma gitmedi, ben de trene atladığım gibi ülken in öbür ucuna gittim. San Francisco’da bir bar açtım. Bir süre sonra babası banka sahibi olan güzel bir kızla tanıştım, sonrasıysa hoş bir hikâye.”</p>

    <p>“Benimle öğle yemeği yiyecek zamanınız var mı?” diye sordu Bell. “Bir bankacıyla konuşmam gerekiyor.”</p>

    <p>“Yemek için bir randevum var. Ama ofisimde bir çay içebiliriz.”</p>

    <p>Rubenoffun ofisi Rector Caddesi’nin köşesindeydi. Büyük bir kuyruklu piyanonun, güvenli bir şekilde binanın beşinci katına çekilmesi için polisler yolu kapatmışlardı. Piyanonun gireceği pencere sökülmüştü. O açık pencere Rubenoff’a aitti; bu karmaşaya aldırmayan adam, Bell’i içeri buyur etti. Duvardaki delikten soğuk rüzgâr geliyordu; bir süre sonra bağıra çağıra çalışan hamallar siyah piyanoyu İçeri alıp yerleştirdiler. Bir sekreter uzun bardaklar içinde çay getirdi.</p>

    <p>Bell sorununu anlattı.</p>

    <p>“Demek ki,” dedi Rubenoff. “O kadar da tesadüf değilmiş. Diğerleri de size kapıyı gösterdikten sonra nasılsa gelip beni bulacakmışsınız. Sizi görüp tanımam zaman kazandırmış oldu.”</p>

    <p>“Yardımınız için teşekkür ederim,” dedi Bell. “Morgan’daki görüşmem bir işe yaramadı. Patron orada yoktu.”</p>

    <p>“Bankerler çete gibidirler,” dedi Rubenoff. “Birbirlerine hiç güvenmedikleri ve birbirlerinden hiç hoşlanmadıkları halde sıkı sıkıya bağlıdırlar. Bostonlu kibar bankerler, kaba New York’lulardan hiç hoşlanmazlar. Protestanlar, Alman Yahudilerine güvenmezler. Alman Yahudileri, benim gibi Rus Yahudilerinden hoşlanmazlar. Bu işler hoşlanmama ve güvensizlik üzerine kuruludur. Tam olarak neyi öğrenmek istiyorsunuz?”</p>

    <p>“Herkes Osgood Hennessy’ye bir şey olmayacağı konusunda hemfikir. Gerçekten Öyle mi?”</p>

    <p>“Babanıza sorun.”</p>

    <p>“Anlayamadım efendim.”</p>

    <p>“Beni duydun,” dedi Rubenoff ciddileşerek. “New York’de edinebileceğin en iyi tavsiyeyi kulak ardı etme. Babana sor. Benim selamımı söyle.</p>

    <p>Bu konuda Andrew Rubenofftan duyabileceğin bu kadar işte. Hennessy ‘nin şu günlerdeki borsa değerini bilmiyorum. Geçen yıla kadar bilebilirdim, ama o zamandan beri demiryollarıyla ilgilenmiyorum. Paramı otomotiv ve sinema işine yatırdım. İyi günler Isaac.”</p>

    <p>Rubenoff ayağa kalkıp piyanoya doğru yürüdü. “Sana veda müziği çalayım.”</p>

    <p>Bell babasına sormak için Boston’a kadar gitmek istemiyordu. Cevapları, şimdi burada, açıkladığından daha fazla bildiğini sandığı Rubenofftan almak istiyordu. “Hamallar daha yeni gittiler. Önce akort etmeniz gerekmez mi?”</p>

    <p>Cevap olarak Rubenoffun parmakları tuşların üstünde gezindi: uyumsuz tek bir ses yoktu.</p>

    <p>“Bay Mason ve Bay Hamlin’in yaptığı piyanoları Niagara Şelalesi’nden geçirsen yine akort etmen gerekmez... Babana git, genç Isaac. Git, babanla konuş.”</p>

    <p>Bell Grand Central Terminali’ne giden metroya bindi; telgrafla babasına oraya geleceğini bildirdikten sonra New England Demiryolları Şirketi’nin ünlü hızlı treni “Beyaz Tren”e bindi. Öğrencilik yıllarında bu trenle sık sık New Haven’a giderdi. O zamanlar bu pırıl pırıl eksprese “Hayalet Tren” adını vermişlerdi.</p>

    <p>Altı saat sonra Boston’un güneydeki yeni istasyonunda trenden indi. Van Dorn, Boston ofisine uğramak için asansörle bu dev yapının beşinci katına çıktı. Babası bir telgrafla cevap göndermişti: “Umarım benimle kalırsın.” Babasının Louisburg Meydanı’ndaki evine vardığında saat dokuzu geçiyordu.</p>

    <p>Isaac’in doğumundan önce Bell’in ailesine hizmet vermeye başlamış olan yaşlı uşak Padraic Riley, cilalı ön kapıyı açtı. İki adam içten bir sevgiyle birbirlerine sarıldılar.</p>

    <p>“Babanız sofrada,” dedi Riley. “Geç de olsa, yemek isteyebileceğinizi düşündü.”</p>

    <p>“Açlıktan ölüyorum,” dedi Bell. “Babam nasıl?”</p>

    <p>“Her zamanki gibi,” dedi Riley ketum tavırlarıyla.</p>

    <p>Bell salon kapısında bir an durdu.</p>

    <p>“Bana şans dile,” dedi annesinin portresine bakarak. Sonra da omuzlarını dikleştirip yemek salonuna girdi. Yemek masasının başında oturan uzun boylu adam toparlanıp ayağa kalktı.</p>

    <p>Birbirlerinin yüzüne baktılar.</p>

    <p>Kapıda bekleyen Riley nefesini tutmuştu. Gıptayla, Ebenezer Bell’in hiç yaşlanmadığını düşündü. Tabii, saçları ağarmıştı, ama hâlâ gürdü, kendisininki gibi dökülmemişti. İçsavaş gazisinin sakalı bembeyazdı, ama hâlâ kırk yıl Önce o kanlı savaşlara katılan Güneyli subay vücudu ve duruşu vardı.</p>

    <p>Riley, efendisinin, oğluyla gurur duyması gerektiğini düşündü. Isaac’in mavi gözleri aynen babasınınki gibiydi, ama annesinden geçen hafif bir menekşe tonu da vardı. Birbirlerine ne kadar benziyorlar, diye düşündü. Hem de çok benziyorlardı.</p>

    <p>“Sana nasıl yardımcı olabilirim Isaac?” diye sordu Ebenezer gergin bir ses tonuyla.</p>

    <p>“Andrew Rubenoff un beni neden buraya gönderdiğini bilmiyorum,” dedi Isaac aynı gerginlikle.</p>

    <p>Riley gözlerini yaşlı adama çevirdi. Eğer bir barışma olacaksa, bunun kalıcı olması Ebenezer’e bağlıydı. Ama adamın tek söylediği şey, “Rubenoff bir aile adamıdır,” oldu.</p>

    <p>“Anlamıyorum.”</p>

    <p>“Bana iyilik yapıyordu... Bu onun doğasında var.”</p>

    <p>“Geceyi burada geçirmemle ilgili davetin için teşekkür ederim,” dedi Isaac.</p>

    <p>“Burası senin evin,” dedi babası. Ebenezer’in oğlunun orada kalmayı kabul ederek açtığı kapıdan girmesi uşağı çok rahatlattı, çünkü Isaac geçmiste bu teklifi hep geri çevirmişti. Sert mizaçlı yaşlı Protestan neredeyse coşkulu görünüyor, diye düşündü Riley.</p>

    <p>“İyi görünüyorsun, oğlum. Galiba bu iş sana iyi geliyor.”</p>

    <p>İki adam tokalaşmak için ellerini uzattılar.</p>

    <p>“Yemek hazır” dedi Riley.</p>

    <p>Yemek sırasında Ebenezer; Marion’un dikkat çektiği, Isaac’in da kuşkulandığı şeyleri doğruladı. “Demiryolu patronları göründükleri kadar güçlü değildirler. Hatlarını kontrol etmek için küçük miktarlarda da olsa hisselerini borsada satarlar. Ama bankerlerinin güvenini kaybederlerse ve yatırımcılar paralarını isterlerse birden kendilerini boğulacak gibi hissederler.” Ebenezer’in dudakları muzip bir gülümsemeyle kıvrıldı. “Fazla teknik oldu, kusura bakma, ama sonuçta borsadaki hisseleri tepetaklak olur ve rakiplerine yem olmamak için sermaye artırmak zorunda kalırlarsa, başları fena halde derde girer. Senin bugün bindiğin New England Demiryollarını yakında New York, New Haven ve Hartford şirketleri devralacak. Artık New England’ın bu konuda yapabileceği hiçbir şey yok.”</p>

    <p>“Bunu biliyorum,” dedi Bell. “Ama Osgood Hennessy karşısına çıkan bütün demiryolu şirketlerini eline geçirdi. Kolay kolay batmayacak kadar akıllı ve tecrübeli bir adam. Sabotajcı, Cascade Ekspres Yolu’nu geciktirirse, kredisini tüketeceğini biliyor. Bu, onun için büyük bir kayıp olur, ama diğer hatlarını işletecek kadar kredisi de var.”</p>

    <p>“Hennessy’nin kaç tane hattı birleştirdiğini, bundan başka kaç tanesiyle de bağlantısı olduğunu bir düşün...”</p>

    <p>“Evet. Ülkedeki en güçlü kartele sahip.”</p>

    <p>“Ya da iskambilden bir şatoya.”</p>

    <p>“Ama Osgood Hennessy’nin sağlam olduğu konusunda herkes hemfikir. Morgan’ın adamı bile onun için, kale gibi sağlam, dedi.”</p>

    <p>“Benim kaynaklarıma göre öyle değil.”</p>

    <p>O anda isaac Bell babasını başka bir açıdan görmeye başladı. Ebenezer’in gençliğinde Amerikan ordusunda parlak bir istihbarat subayı olduğunu biliyordu, tabii. Bir dolu madalyası vardı. Bell’in aklına tuhaf bir şey geldi. Daha önce hiç düşünmemiş olduğu bir şey. Acaba bir zamanlar babası da bankerlikten başka bir meslek düşünmüş olabilir miydi?</p>

    <p>“Baba, eğer Southern Pacific Şirketi Cascade açılımındaki başarısızlık yüzünden çökerse, Sabotajcı şirketi satın alabilir mi, diyorsun?”</p>

    <p>“Sadece Southern Pacific’i değil isaac.”</p>

    <p><span>&nbsp;</span></p>
  </div>
</body>
</html>
