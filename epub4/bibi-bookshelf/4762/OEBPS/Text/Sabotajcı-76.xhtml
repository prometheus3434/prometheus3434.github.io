<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2" id="sigil_toc_id_4" style="text-align: center;"><br />
    KÖPRÜ</h1>

    <p>&nbsp;</p>
  </div>

  <div>
    <h1 class="para-style-override-2">34</h1>
  </div>

  <div>
    <h1 class="para-style-override-2 sigil_not_in_toc" id="sigil_toc_id_5"><span class="KOYU char-style-override-3">1 KASIM 1907</span></h1>

    <p><span class="KOYU">CASCADE KANYONU, OREGON</span></p>

    <p><span class="KOYU">&nbsp;</span></p>

    <p>Southern Pacific Hat Şefi Mike Malone, uzun ray parçalarını taşıyan adamların ve dumanla buhar püskürten lokomotifin bulunduğu 13 Numaralı Tünel’in ağzından çıkıp var gücüyle seslendi. “Biri şu otomobili yoldan çeksin, yoksa ezilip gidecek!”</p>

    <p>Charles Kincaid otomobilini kurtarmak için koştu.</p>

    <p>Isaac Bell yanında duran Osgood Hennessy’ye, “Senatörü burada görünce şaşırdınız mı?” diye sordu.</p>

    <p>“Kızıma kalacak mirasa konmak için üşüşen erkekler, beni hiçbir zaman şaşırtmaz,” dedi Hennessy, işçilerin kırma taşları ve çapraz bağları döşerken çıkardıkları gürültü arasında.</p>

    <p>Senatör Kincaid koşarak tekrar onların yanına geldi.</p>

    <p>“Bay Hennessy, Kaliforniya’nın en önde gelen işadamları ve bankerler, Cascade Kır Oteli’nde size bir ziyafet vermek istiyorlar.”</p>

    <p>“Bu köprüye rayları döşeyip karşı tarafta manevra istasyonlarını kurmadan ziyafetlere falan ayıracak zamanını yok.”</p>

    <p>“Hava karardıktan sonra gelemez misiniz?”</p>

    <p>O sırada Mike Malone bir kez daha kükredi.</p>

    <p>“Senatör zahmet olmazsa şu lanet otomobili yoldan çekin, yoksa adamlarım uçurumdan aşağıya atacaklar.”</p>

    <p>“Az önce çekmiştim.”</p>

    <p>“Hâlâ yolumuzun üstünde”</p>

    <p>“Otomobilini çek yoldan,” dedi Hennessy. “Burada demiryolu yapıyoruz.”</p>

    <p>Bell bir kez daha otomobiline koşan Kincaid’in arkasından bakarken Hennessy’ye, “Şu ziyafette neler olacağını görmek isterdim,” dedi.</p>

    <p>“Neden?”</p>

    <p>“Bugün Kincaid’in burada olması tuhaf bir tesadüf.”</p>

    <p>“Sana söyledim, adanı kızımın peşinde, dolanıyor.”</p>

    <p>“Sabotajcı Southern Pacific’le ilgili gizli bilgileri ediniyor. Sizin planlarınızı nasıl bilebilir?”</p>

    <p>“Sana bunu da söyledim, ya işgüzar biri bilgi kırıntılarını bir araya getirdi ya da boşboğazın teki gevezelik etti.”</p>

    <p>“Her iki durumda da Sabotajcı, sizin yakın çevrenizin yabancısı değil.”</p>

    <p>“Pekâlâ,” dedi Hennessy. “Sen göze alabiliyorsan, o ziyafete ben de katlanabilirim.” Gürültüyü bastırmak için sesini yükseltti. “Kincaid! Arkadaşlarına söyle, eğer davetleri üç gün İçin geçerliyse kabul ediyorum.”</p>

    <p>Senatör şaşırmış göründü. “Üç gün içinde her şeyi bitirip karşı tarafa geçemezsiniz herhalde.”</p>

    <p>“Öyle olmazsa kelle koparacağım “</p>

    <p>Hennessy parmak şaklattı. Ellerinde projeleriyle mühendisler ve topograflar etrafını sardılar.</p>

    <p>Isaac Bell otomobiline binmek üzere olan Kincaid’e yetişti.</p>

    <p>“Onca yer varken, toplantınızın burada olması tuhaf bir tesadüf.”</p>

    <p>“Hiç de değil. Hennessy’nin beni desteklemesini istiyorum. Madem Kaliforniyalı işadamları beni başkanlığa aday göstermek için bütün bir oteli kiralamaya razı oldular, ben de bu otelin Bay Hennessy’nin yakınında olmasını istedim.”</p>

    <p>“Hâlâ nazlanma numarası yapıyor musunuz?’’ diye sordu Bell daha önce Follies’tekı konuşmalarını hatırlayarak.</p>

    <p>“Eskisinden de çok nazlanıyordum. Bu tip insanlara evet dediğin anda seni satın aldıklarını sanırlar.”</p>

    <p>“Peki, o makamı istiyor musunuz?”</p>

    <p>Buna cevap olarak Charles Kincaid iri elini pardösünün yakasına götürüp ters çevirdi. Yakanın arkasında bir rozet vardı. BAŞKANLİK İÇİN KINCAID.</p>

    <p>“O rozet ne zaman ortaya çıkacak?”</p>

    <p>“Bu ziyafetle Bay Hennessy’yi şaşırtmayı düşünüyorum. Dostlarım sizin de gelmenizi istiyorlar. Hattı Sabotajcı’dan kurtaran adamı merak ediyorlar.”</p>

    <p>Bell bu sözlerdeki sahteliği ayırt edebiliyordu.</p>

    <p>“Ben de onlarla tanışmayı istiyorum,” dedi Bell.</p>

    <p>Sabotajcı, Bell’in delici bakışlarla onu süzdüğünü fark etmemiş numarası yapıyordu. Başkanlık adaylığı palavrasının ünlü dedektifi uzun süre aldatmayacağını zaten biliyordu. Ama oyununu sürdürüp, sanki aklında başka hiçbir şey yokmuş gibi köprüye ilgiyle baktı.</p>

    <p>“Koyağın uzak tarafındaki o geniş plato,” diye söze başladı Kincaid. “Hennessy’nin hat başı manevra istasyonu kurması için en uygun yer gibi görünüyor.” Aslında gerçekten de aktör olmalıymışım, diye geçirdi içinden.</p>

    <p>“Mühendisliği bıraktığınız için hiç pişman oldunuz mu?” diye sordu Bell.</p>

    <p>“Siyaseti bu kadar sevmeseydim pişman olurdum,” dedi Kincaid gülerek. Sonra rol yapmayı sürdürüp gülmeyi bıraktı. “Bu köprüyü inşa eden Bay Mowery kadar başarılı bir mühendis olsaydım, bu düşüncem farklı olabilirdi. Şu yapıya bakın! O ne zarafet, ne kuvvet. Adam bu mesleğin yıldızıydı. O yaşına rağmen hâlâ da öyledir. Ben, ancak iyi bir kalfa ola-bilirdim.”</p>

    <p>Bell gözlerini onun yüzünden ayırmıyordu.</p>

    <p>“Bana bakışınız bir tuhaf Bay Bell. Herhalde hâlâ genç bir adam olduğunuz için. Hele bir kırk yaşını aşın, kendi sınırlarınızı öğrenip daha başarılı olacağınız başka alanlar bulursunuz.”</p>

    <p>“Başkanlığa aday olmak gibi mi?” diye sordu Bell.</p>

    <p>“Aynen öyle!”</p>

    <p>Kincaid bir kahkaha attıktan sonra Bell’in kaya gibi sert koluna vurup otomobiline bindi. Motoru çalıştırıp, arkasına bakmadan dağdan inmeye başladı. Bell, onun kaygılı olduğunu gösteren en küçük bir belirti görememişti.</p>

    <p>Dahası, pek coşkulu görünüyordu.</p>

    <p>Osgood Hennessy, başını celladın ilmiğine soktuğunun farkında olmadan tam gaz ilerliyordu. Ekspres yol ne kadar çabuk köprüyü geçerse, Osgood da o kadar çabuk asılacaktı. Çünkü eğer inşaatın ön ucundaki manevra istasyonları Hennessy’nin başını, bütün Southern Pacific Demiryolu İmparatorluğu onun gövdesini temsil ediyorsa, o zaman Cascade Kanyonu Köprüsü de onun boynu oluyordu.</p>

    <p><span>&nbsp;</span></p>
  </div>
</body>
</html>
