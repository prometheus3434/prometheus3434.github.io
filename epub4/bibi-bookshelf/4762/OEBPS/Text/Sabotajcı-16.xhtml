<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">10</h1>

    <div>
      <br />
    </div>

    <p>Bell hızını artırdıktan sonra sağ eliyle personel vagonunun merdivenine tutunup sıçradı.</p>

    <p>Parmakları çelik basamaktan kayıyordu. Arkasında Packard Wolfun telgraf direğine çarptığını duydu. Tek koluyla tutunmuş sallanırken, otomobilin setten aşağıya yuvarlanışını gördü; aynı akıbete uğramamak için bütün gücüyle asılıyordu. Ama kolu sanki omzundan kopmuş gibiydi. Duyduğu acı dayanılır gibi değildi. Ne kadar dirense de parmaklarının gevşemesine engel olamadı.</p>

    <p>Düştü, çizmeleri yerdeki kırma taşlara sürtünürken sol eliyle alt basamağı yakaladı. Yerde sürüklenen ayakları tutunmasını zorlaştırıyordu. Sonra basamağa iki eliyle tutunmayı başardı; bacaklarını kendine doğru çekip vücudunu top haline getirdi ve karış karış tırmanarak kendini yukarı çekti. Nihayet bir ayağını basamağa atabildi ve vagonun arka platformuna çıkmayı başardı.</p>

    <p>Arka kapıyı açıp içeriye bir göz attı. Frenci bir odun sobası üstünde iğrenç kokular yayan yahni tenceresini karıştırıyordu. Her iki yanda alet dolapları, üstü kapandığı zaman yatak olan sandıklar, bir hela ve üstü irsaliye belgeleriyle dolu bir masa vardı. Bir merdivenle trenin kümbetine çıkılıyordu; personel buradaki pencereden bakarak öndeki yük vagonlarını gözleyebiliyor, gerektiğinde bayrak sallayarak veya fener vasıtasıyla lokomotifle haberleşebiliyordu.</p>

    <p>Arkasındaki kapı ardına kadar gürültüyle açılınca, frenci yerinden sıçradı. Gözleri büyümüş halde dönüp baktı. “Sen de nereden çıktın?”</p>

    <p>“Adım Bell. Van Dorn ajanıyım. Kondüktörünüz nerede?”</p>

    <p>“Su aldığımız sırada lokomotife gitti. Van Dorn mu dedin? Şu dedektiflik şirketi mi?”</p>

    <p>Bell, kümbete çıkan merdiveni tırmanmaya başlamıştı bile. “Bayrağını al! Makiniste treni durdurmasını işaret et. Yük vagonlarından birinde bir sabotajcı var:</p>

    <p>Bell, kollarını pencereye dayayıp dikkatlice bakmaya başladı. Buhar salan lokomotifle arasında tam elli vagon vardı. Yük vagonlarının tepesinde kimseyi görmedi; daha alçak olan üstü açık yük vagonlarının üstünüyse hiç göremiyordu.</p>

    <p>Frenci elinde bayrakla merdivenleri çıkıp Bell’in yanına geldi. Yahni kokusu kümbetin içinde daha da fazla hissediliyordu. Belki de frenci uzun zamandan beri yıkanmamıştı. “Kaçak bir yolcu gördün mü?” diye sordu Bell.</p>

    <p>“Sadece yaşlı bir işçi. Bacağı sakat olduğu için yürüyemiyordu. Onu dışarı atmaya yüreğim elvermedi.”</p>

    <p>“Nerede o adam?”</p>

    <p>“Trenin ortasında bir yerde. Şu yeşil hayvan vagonunu görüyor musun? Yaşlı işçi onun tam önündeki vagonda.”</p>

    <p>“Treni durdur.”</p>

    <p>Frenci yan pencereden bayrağı uzatıp hızla sallamaya başladı. Birkaç dakika sonra lokomotif kabininden bir baş uzandı.</p>

    <p>“Kondüktör, işte. Bizi görüyor.”</p>

    <p>“Bayrağını salla.”</p>

    <p>Lokomotif yavaşlamaya başladı; Bell, fren balatalarının sürtünüşünü hissedebiliyordu. Tren iyice yavaşlayınca vagonlar birbirine çarptı. Bell yük vagonlarının çatılarına bakıyordu.</p>

    <p>“Tren durur durmaz koş git ve bütün vagonları kontrol et. Sakın bir şey yapmaya kalkma. Birini görürsen bana bağır ve hemen oradan kaç. Seni gördüğü anda öldürebilir.”</p>

    <p>“Bunu yapamam.”</p>

    <p>“Nedenmiş?”</p>

    <p>“Durduğumuz zaman arkaya bir bayrakçı göndermemiz gerekiyor. Bayrakçı benim. Arkamızdan gelen bir tren varsa, ona işaret vermem lazım. Bugünlerde telgraflara güvenilmiyor.”</p>

    <p>“Önce vagonları kontrol edeceksin,” dedi Bell ceketinin içindeki Browning’i çıkararak.</p>

    <p>Frenci kümbetten aşağıya indi. Arka platformdan atlayıp tren boyunca koşarak vagonların içine bakmaya başladı. Makinist düdüğünü çaldı; bir açıklama istiyordu. Bell kümbetin her iki yanına da gidip vagonların tepesine bakmaya devam etti.</p>

    <p>Sabotajcı kümbete çıkan merdivenin üç metre ötesinde, yatak olarak kullanılan sandığın içinde sırtüstü yatıyordu; bir elinde bıçak, diğerinde ise tabanca vardı. Bütün gece endişelenmişti, çünkü yük vagonuyla yaptığı saldırının bir sonucu olarak, hattan bu kadar uzak bir yerde kendini kapana kıstırarak tehlikeye atmıştı. Weed veya Dunsmuir’e gelene kadar demiryolu polislerinin ve Van Dorn dedektiflerinin treni durdurup aramalarından korkuyordu; bu nedenle bir karar verdi. Son su molası sırasında görevliler lokomotifin bakımıyla meşgulken personel vagonuna koşup içeri girdi.</p>

    <p>Gündüz fenerin kullanılmayacağını düşünerek fenerlerin saklandığı sandığın içine saklandı. Birisi kapağı açacak olursa onu o anda uygun olan</p>

    <p>silahıyla öldürecek, sonra dışan, fırlayıp karşısına kim çıkarsa öldürecek-</p>

    <p>Daracık, havasız yerde gülmeye başladı. Doğru tahminde bulunmuştu. Üstelik trene binen kişi de Van Dorn’un dedektiflerinden ünlü isaac Bell’den başkası değildi. En kötü ihtimalle onu rezil etmiş olacaktı. En iyi ihtimalleyse de onu iki kaşının arasından vuracaktı.</p>

    <p>Frenci tek tek her vagona baktıktan sonra lokomotifin yanına vardı; Bell, onun makinist, kondüktör ve ateşçiyle konuşmakta olduğunu gördü. Sonra kondüktör ve frenci birlikte geri dönüp bütün yük vagonlarını ve yolcu vagonlarını bir kez daha kontrol ettiler. Personel vagonuna geldikleri zaman yaşlıca bir adam olan kondüktör yüzünü buruşturup, “Sabotajcı falan yok” dedi. “Kaçak yolcu da yok, hiç kimse yok. Tren boş. Burada yeterince zaman kaybettik.”</p>

    <p>Makiniste işaret vermek için bayrağını kaldırdı.</p>

    <p>“Bekleyin,” dedi Bell.</p>

    <p>Personel vagonundan atlayıp tren boyunca her vagonun içine ve altındaki şasisine baktı. Trenin tam ortasında, içi katır kokan yeşil hayvan vagonunda durdu.</p>

    <p>Bell, olduğu yerde hızla dönüp personel vagonuna doğru koşmaya başladı.</p>

    <p>Bu kokuyu tanımıştı. Yahni değildi. Yıkanmamış frencinin kokusu da değildi. Yeşil hayvan vagonunda yolculuk etmiş ve katır kokan birisi personel vagonunun içinde saklanıyordu.</p>

    <p>Bell hemen platforma tırmanıp kapıyı açtı, ilk sandığın üstündeki örtüyü kaldırıp kapağını açtı. Bunun içinde çizmeler ve sarı muşamba yağmurluklar vardı. Bir sonrakini açtı. Bunda da bayraklar ve onarım gereçleri olduğunu gördü. İki sandık daha kalmıştı. Kondüktörle frenci kapının yanında merakla onu seyrediyorlardı.</p>

    <p>“Çeri çekilin,” diye bağırdı onlara Bell. Ve üçüncü sandığı açtı. İçinde makine yağı ve fenerler için gazyağı vardı. Tabancası elinde son sandığı açtı.</p>

    <p>“Onun içinde de sadece fenerler vardır,” dedi frenci.</p>

    <p>Bell sandığı açtı.</p>

    <p>Frenci haklıydı. Sandıkta yeşil, kırmızı ve sarı fenerlerden başka bir şey yoktu.</p>

    <p>Bell öfke içindeydi; kendisi bir tarafa bakarken Sabotajcı diğer taraftan atlayıp ağaçların arasına mı girmişti? Makinistin yanma gitti. “Treni hareket ettirin!”</p>

    <p>Bir süre sonra sakınleşebildi ve aklına Wish Clarke’ın söylediği bir şey gelince gülümsedi. “Çok kızdığın zaman doğru düşünemezsin,” demişti Wish. “Eğer kendi kendine kızıyorsan daha da beter olur.”</p>

    <p>Sabotajcının çok yetenekli bir adam olduğundan hiç kuşkusu yoktu, hatta dâhi denecek kadar zeki bir adamdı; üstelik bir niteliği daha vardı: şansı. Bu soyut nitelik sayesinde, bütün soruşturmayı baltalayarak yakalanışını çok geciktirebilirdi. Bell eninde sonunda onu yakalayacaklarını biliyordu, ama zaman çok değerliydi çok kısaydıçünkü Sabotajcı her an eylem yapıyordu. Bu adam sıradan bir banka soyguncusu değildi. Çaldığı paraları bir geneleve gidip kadınlarla ve içki âlemlerinde yemezdi. Bell, hâlâ onu bu işe iten şeyin ne olduğunu bilmemenin sancısı içindeydi. Bildiği tek şey, Sabotajcının her zafer sonrasında bunu kutlamak için zaman kaybetmediğiydi.</p>

    <p>Bell yirmi dakika sonra treni, Lillian Hennessy’nin hâlâ tali hatta beklemekte olan özel treninin yanında durdurdu. Sonra yük treni, su deposunun altına gitti.</p>

    <p>Sabotajcı tren ekibinin su ikmali için gitmesini bekledikten sonra, kümbetten dışarı çıkıp ilk saklandığı yer olan fener sandığına girdi. Güneşin batmasına az kalmıştı; çok geçmeden personele fener gerekecekti; bu nedenle bir sonraki su ikmali sırasında buradan çıkıp bir yük vagonuna saklandı.</p>

    <p>On saat sonra, gecenin karanlığında Redding’de trenden atladı. İlerideki trenleri arayan demiryolu polislerini görünce bir menfezin ardına gizlendi ve onları seyretti.</p>

    <p>Polislerin oradan gitmelerini beklerken Sabotajcı, îsaac Bell’in soruşturmasını düşündü. İçinden ona bir mektup yazıp, ‘’Kusura bakma, yük treninde karşılaşamadık,” demek geliyordu. Ama bu espriyi yapmaya değmezdi. Böbürlenmek yanlış olurdu. Bell’in, onun trende olmadığını düşünmesi daha iyiydi. Başka bir şekilde kaçtığını düşünecekti. Nasıl olsa, onun aklını karıştıracak iyi bir yol bulurdu.</p>

    <p>Güneye giden boş bir yük treni istasyondan kalkmak üzereydi. Sabotajcı hemen koşup bir yük vagonunun arkasındaki merdivene tutundu; sonra da vagonun altındaki destek iskeletine yerleşti.</p>

    <p>Tren, Sacramento’da istasyona girmek için izin istemek üzere durunca indi. Fabrikaların ve işçi lojmanlarının arasından iki kilometre kadar yürüyüp, belediye binasının sekiz blok ötesindeki ucuz bir pansiyona geldi. Pansiyoncu kadına bavulunu sakladığı için dört dolar ödedikten sonra, on sokak ötede rasgele seçtiği bir pansiyona girdi. Bir oda tutup bir haftalık kirayı peşin ödedi. Sabahın bu erken saatlerinde ev boştu, bütün kiracılar işe gitmişlerdi. Sabotajcı ortak kullanılan banyoya girip kapıyı kilitledi; kirli elbiselerini sırt çantasına tıkıştırıp banyo yaptı, tıraş oldu. Odasına gelince başına kaliteli sarı bir peruk geçirdi, aynı renkte bir sakal ve bıyığı da yüzüne taktı. Soma temiz bir gömlek, kravat ve takım elbise giydi. Ba-vulunu topladı, mahmuzlarını çıkarıp çizmelerini boyadı.</p>

    <p>Yeni görünümüyle kimseye görünmemek için, evin arka kapısından çıkıp istasyona doğru yürümeye başladı; ikide bir takip ediliyor mu diye arkasına bakıyordu. Sırt çantasını bir evin bahçe çitinden içeriye attı, ama bavulunu bırakmadı.</p>

    <p>Yüzlerce yolcu Southern Pacific İsıasyonu’na doğru yürüyordu. Sabotajcı da şehir dışına çıkıp sık giyimli bir işadamı gibi onların arasına katıldı. Derken, bir anda kendini tutamadı ve kahkahayı bastı. Öyle şiddetli gülüyordu ki, takma sakalı yerinden oynamasın diye eliyle tutmak zorunda kaldı.</p>

    <p>Bir gazete bayisinde, Harper’s Weekly’nin son sayısı sergileniyordu. Kapakta Osgood Hennessy’nin karikatürü vardı. Demiryolu patronu korkunç bir ahtapot olarak resmedilmiş, ahtapotun kollan gibi gösterilen tren hatları New York’a kadar uzanıyordu. Sabotajcı ağzı kulaklarında, on sent verip bir dergi satın aldı.</p>

    <p>Gazele bayisinde satıcı, gözlerini dikmiş ona bakıyordu. Sabotajcı başka bir bay iye gidip, ‘”Sizde kurşunkalem var mı?” diye sordu. “Kalın bir kalem olsun. Zarf ve pul da istiyorum lütfen.”</p>

    <p>En yakın otelin tuvaletine girip derginin kapağım yırttı, üstüne bir şey yazdı ve zarfın içine soktu. Adres olarak Isaac Bell, Van Dom Dedektiflik Şirketi, San Francisco yazdı.</p>

    <p>Pulu yapıştırdıktan sonra istasyona giderken zarfı yol üzerindeki posta kutusuna attı. Soma da Ogden, Utah’a giden hızlı trene bindi. Dokuz yüz kilometre doğuda Büyük Tuz Gölümün yanındaki bu şehirde, dokuz demiryolu birleşiyordu.</p>

    <p>Kondüktör geldi. ‘”Biletler lütfen.”</p>

    <p>Sabotajcı bilet almıştı. Ama tam bileti yelek cebinden çıkarırken bir tehlike sezinledi. Bu sezginin nereden kaynaklandığını hiç düşünmedi bile. Herhangi bir şey olabilirdi. Sacramento istasyonlarında fazla sayıda demiryolu polisi görmüştü. Bilet gişesindeki memur yüzüne çok dikkatli bakmıştı. Yolcu istasyonunda avarelik edenlerden biri Van Dom ajanı olabilirdi. Sabotajcı içgüdüsüne güvendiği için bileti cebinde bıraktı ve kondüktöre bir demiryolu pasosu gösterdi.</p>

    <p><span>&nbsp;</span></p>
  </div>
</body>
</html>
