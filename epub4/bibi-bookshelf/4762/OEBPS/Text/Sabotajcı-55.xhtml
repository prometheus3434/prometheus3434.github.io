<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body id="Sabotajc-" xml:lang="tr-TR" xmlns:xml="http://www.w3.org/XML/1998/namespace">
  <div>
    <h1 class="para-style-override-2">27</h1>
  </div>

  <div>
    <p>“İstifa isteğin kabul edilmedi!” dedi Van Dorn.</p>

    <p>“Bu bir rica değil efendim,” dedi Isaac Bell. “Kararım bu. Sabotajcıyı tek başıma bulacağım, gerekirse bütün ömrümü bu uğurda geçirmeye razıyım. Benden daha yetenekli bir soruşturmacı tarafından yürütülecek Van Dorn soruşturmasına engel olmayacağıma da söz veriyorum.”</p>

    <p>Van Dom gülümsedi. “Daha yetenekli mi? Sanırım, sabah gazetelerini okuyacak zamanın olmamıştır.”</p>

    <p>Bell’ın elini avucunun içine alıp kuvvetle sıktı. “Nihayet bir raundu biz kazandık Isaac. İyi iş çıkardın.”</p>

    <p>“Raund mu kazandık? Siz ne diyorsunuz efendim? Feribotta ölen insanlar var. Manhattan’daki pencerelerin yarısı tuzla buz olmuş. Buradaki iskeleler enkaz halinde. Bütün bunların nedeniyse, benim korumakla görevli olduğum bir Southern Pacific deniz aracına yapılan sabotaj.”</p>

    <p>“Küçük bir zafer, kabul. Ama yine de bir zafer. Sen Sabotajcı’nın asıl hedefi olan dinamit trenlerini uçurmasına engel oldun. Olmasaydın, yüzlerce insanı öldürecekti. Şuna bak.” Van Dorn gazeteyi açtı. En büyük puntoyla manşet atılmıştı.</p>

    <p><span class="ITALIK">RIHTIM YANGINI VE PATLAMANIN HASARI MAYIS 1904’TEKİ KADAR FERİBOTTA ÜÇ CAN KAYBI SAYISIZ YARALI VAR İTFAİYE MÜDÜRÜ ÇOK DAHA KÖTÜ OLABİLİRDİ DİYOR</span></p>

    <p>“Bir de şuna bak! Daha da iyi...”</p>

    <p>Sabotajcı öfkesinden çıldırıyordu.</p>

    <p>Manhattan sokakları cam kırıklarıyla doluydu. Feribottan bakınca, hâlâ Jersey kıyıları üstünde duran siyah dumanı gördü. Liman hasarlı gemiler ve mavnalardan geçilmiyordu. Nehrin her iki yanındaki barlarda ve lokantalarda dinamit infilakından başka konuşulan bir şey yoktu. Bu konu, hasarlı Jersey Terminali’nden Chicago yönüne kalkan Pennsylvania özel ekspresinin gözlem vagonunda da herkesin dilindeydi.</p>

    <p>Sabotajcı’yı en çok sinirlendiren şeyse, şehirdeki her gazete satıcısının manşetleri bağırarak çığırtkanlık yapmaları ve yalan dolu bu manşetlerin her satış noktasında teşhir edilmesiydi:</p>

    <p><span class="ITALIK">SABOTAJCILAR ÇÜVALLADI DEMİRYOLU POLİSLERİ VE VAN DORN AJANLARI DİNAMİT TRENİNİ KURTARDILAR BELEDİYE BAŞKANI SOUTHERN PACIFIC YÖNETİMİNİ ÖVDÜ</span></p>

    <p>Isaac Bell, bu trende olsaydı onu elleriyle boğarak öldürürdü ya da kılıcıyla delik deşik ederdi. Ama bunun da zamanı gelecek, diye hatırlattı kendine. Sadece bir çatışmayı kaybetmişti, savaşı değil. Savaşı o kazanacak, Bell kaybedecekti. Eh, artık bir kutlamayı hak ediyordu!</p>

    <p>Hemen bir garson çağırdı.</p>

    <p>“George!”</p>

    <p>“Buyurun senatör, ne istemiştiniz?”</p>

    <p>“Şampanya!”</p>

    <p>Bir garson, hemen ona buz kovası içinde bir şişe Renaudin Bollinger getirdi.</p>

    <p>“Bu berbat şeyi istemem! Şirket benim Mumm’dan başka bir şey içmeyeceğimi pekâlâ biliyor.”</p>

    <p>Garson iyice büzüldü.</p>

    <p>“Çok üzgünüm senatör. Ama Renaudin Bollinger, Kraliçe Victoria’nın, şimdi de Kral Edward’ın en beğendiği şampanya olduğu için Mummun yerini tutar diye umuyorduk.”</p>

    <p>“Bu mu onun yerini tutacak? Sen ne diyorsun, be adam? Bana hemen Mumm şampanyası getir yoksa işinden olursun!”</p>

    <p>“Fakat efendim, Pennsylvania Demiryolu Şirketi’nin bütün Mumm stoku patlamada yok oldu.”</p>

    <p>“Nihayet bir zafer kazandık,” diye tekrarladı Joesph Van Dorn. “Eğer Sabotajcı’nın Southern Pacific Demiryolu Şirketini gözden düşürmek istediği konusunda haklıysan, bu sonuçtan memnun kalması mümkün değil. Belediye başkanının dediği gibi, Southern Pacific yönetimi gerçekten de övgüyü hak ediyor. Sabotajcı’nın bu saldırıyla elde etmek istediğinin tam tersi oldu.”</p>

    <p>“Bana pek zafer kazandık gibi gelmiyor” dedi Isaac Bell.</p>

    <p>“Tadını çıkar Isaac. Sonra da adamın bu işi nasıl tezgâhladığını öğrenmeye çalış.”</p>

    <p>“Sabotajcı bununla yetinmeyecek.”</p>

    <p>“Bu saldırıyı bir günde planlamamıştır,” dedi Van Dorn. “Yönteminde, bir sonraki saldırısını nasıl yapacağını gösteren ipuçları vardır.”</p>

    <p>Rayların üstüne uçan uskunanın kıç kısmında yapılan arama sonucu deniz polisinin yakından tanıdığı bir adamın cesedi bulundu. “Weitzman adında bir su sıçanı,” diye tanımladı devriye botu kaptanı. “O uskunanın kaptanı olan, timsah soyundan gelme Yatkowski adında biriyle çalışırdı. Yaptıkları en temiz iş kaçakçılıktı. Yonkers’lidir.”</p>

    <p>Yonkers polisi bütün şehri aradı, ama bir şey bulamadı. Ertesi sabah kaptanın parçalanmış cesedi Weehawken’de kıyıya vurdu. Bu sırada Van Dom ajanları, uskunanın mülkiyetinin, Yatkowski’nin karısının akrabası olan bir kereste tüccarına ait okluğunu öğrenmişlerdi. Tüccar hiçbir suçlamayı kabul etmedi, ama teknesini önceki yıl kayınbiraderine sattığını bildirdi. “Kaptan bu tekneyi nehrin karşı tarafına kaçak taşımakta kullandı mı?” diye sorulduğundaysa tüccar kayınbiraderinin her şeyi yapabileceğini söyledi.</p>

    <p>Bell’in Ogden’deyken tahmin ettiği gibi, Sabotajcı taktik değiştiriyordu. Artık gözü dönmüş radikallere güvenmektense, kirli işlerini yaptırmak için soğukkanlı katilleri kullanıyordu.</p>

    <p>“Bu iki adam geçmişteki suçlarında hiç patlayıcı kullanmışlar mıydı?” diye sordu Bell, devriye botu kaptanına.</p>

    <p>“Galiba bu ilk kullanışları oluyor,” dedi polis gülerek. “Pek başarılı oldukları da söylenemez. Kendilerini havaya uçurdular.”</p>

    <p>“Güzel bir kız sizi görmek istiyor, Bay Bell.”</p>

    <p>Bell Knickerbocker Oteli’ndeki Van Dorn ofisinde, masasının başındaydı. Telefonlar susmak bilmiyordu. Ofise ulaklar girip çıkıyor, ajanlar rapor vermek ve yeni talimat almak için sırada bekliyorlardı.</p>

    <p>“Meşgulüm. Archie’yle görüşsün.”</p>

    <p>“Archie morgda.”</p>

    <p>“O halde, gönder kadını gitsin.”</p>

    <p>Patlamadan bu yana kırk saat geçmişti. Demiryolu şirketi tarafından desteklenen patlayıcılar bürosu uzmanları, enkaz içinde bir kuru pil bulunca, dinamitin elektrik kullanılarak ustaca patlatıldığı sonucuna vardılar. Fakat Bell, hâlâ dinamiti uskunanın ölmüş mürettebatının mı, yoksa bir uzmanın mı ateşlediğini bilmiyordu. Acaba düzeneği Sabotajcı’nın kendisi mi yapmıştı? Acaba o da uskunada mıydı? Ölmüş müydü? Yoksa bir sonraki saldırısı için hazırlık mı yapıyordu?</p>

    <p>“Sizin yerinizde olsam, bu hanımla görüşürdüm,” diye ısrar etti ön odadaki memur.</p>

    <p>“Onu görmüş gibi oldum. Çok güzel ve çok zengin. Ama benim zamanım yok.”</p>

    <p>“Fakat bu hanınım yanında ellerinde kameralar olan bir grup adam</p>

    <p>var.”</p>

    <p>“Ne?” Bell kapının öbür yanına baktı. “Marion!”</p>

    <p>Bell, hemen koşup onu kollarının arasına aldı ve dudağından öptü. Nişanlısı, yanından sarkan eşarpla yüzünün kenarını örten bir şapka giymişti. Bell, onun her zamanki gibi saçlarını tepede toplamayıp, saldığını fark etti.</p>

    <p>“Burada ne işin var?”</p>

    <p>“Beni yere bırakırsan, kahramanın fotoğrafını çekeceğiz. Şöyle aydınlığa gelsene.”</p>

    <p>“Kahraman mı? Ben cam imalatçılarının kahramanıyım” Dudaklarını Marion’un kulağına dayayıp, “Ve seni kucağımdan indireceğim tek yer, bir yatak olabilir,” dedi.</p>

    <p>“Ama daha önce New York’u kurtaran kahramanla biraz sohbet edeceğiz.”</p>

    <p>“Yüzüm sinemalarda görünürse suçlulara gizlice sokulamam.”</p>

    <p>“O halde fotoğraflarını arkadan çekeriz, sadece başının arkasını; çok gizemli olur. Çabuk gel, yoksa ışık kaybolacak.”</p>

    <p>Otelin merdivenlerinden inerlerken birbirleriyle fısıldaşan Bell’in yardımcıları, Marion’un kameramanı ve yardımcıları onları takip ettiler. Ellerinde Lumière marka kompakt bir kamera, tripodu ve aksesuvar çantalan vardı. Dışarıda, işçiler otelin kırılan camlarını değiştirmekle meş-guldüler.</p>

    <p>“Şuraya koyun,” dedi kameraman güneş ışığının kaldırıma vurduğu bir alana bakarak.</p>

    <p>“Buraya,” dedi Marion. “Böylece arkasındaki cam kırıkları görünür.”</p>

    <p>“Peki efendim.”</p>

    <p>Marion, Bell’i omuzlarından tuttu.</p>

    <p>“Bu tarafa dön.”</p>

    <p>“Kendimi teslimatı yapılan bir paket gibi hissediyorum”</p>

    <p>“Sen muhteşem bir paketsin, adın da ‘Beyaz Elbiseli Dedektif.’ Şimdi elinle o kırık pencereyi işaret etsene...”</p>

    <p>Bell, arkasında makaranın ve film rulosunun vızıldayarak dönüşünü işitti. Dikiş makinesinden çıkan sese benziyordu.</p>

    <p>“Ne soracaksın diye?” diye sordu arkasına bakmadan.</p>

    <p>“Çok meşgul olduğunu biliyorum. Bu yüzden cevaplarını yazı kartonlarına yazdım.”</p>

    <p>“Ne demişim?”</p>

    <p>“Yan Dorn Dedektiflik Şirketi, New York şehrine saldıran caniyi dünyanın öbür ucuna kadar kovalayacak. Asla pes etmeyeceğiz. Asla!”</p>

    <p>“Ben bu kadar iyi söyleyemezdim.”</p>

    <p>“Şimdi teleskopik merceği yerleştirene kadar bir dakika bekleyiver... Hah, tamam, kamerayı şu pencereye uzanan vince çevir... Teşekkür ederim. Çok iyi oldu.”</p>

    <p>Bell, ona doğru döndüğü anda bir rüzgâr esince Marion’un alnındaki bandı gizlemek için saç biçimini değiştirip, eşarp bağlamış olduğunu anladı.</p>

    <p>“Yüzüne ne oldu?”</p>

    <p>“Savrulan cam parçaları. Bomba patladığında feribottaydım.”</p>

    <p>“Ne?”</p>

    <p>“Önemli bir şey değil”</p>

    <p>“Bir doktora göründün mü?”</p>

    <p>“Elbette. Yara izi bile kalmazmış. Zaten kalsa bile, saçımı o tarafa doğru tarayabilirim.”</p>

    <p>Bell şok olmuş, öfkeden çıldıracak hale gelmişti. Demek ki, Sabotajcı az kalsın Marion’u öldürecekti. Tam kontrolünü kaybedecek noktaya gelecekken, bir Van Dorn ajanı otelden dışarı fırlayıp Bell’in dikkatini çekmek için el salladı.</p>

    <p>“Isaac! Archie, Manhattan Morgundan telefon etti. Galiba bir ipucu bulduk.”</p>

    <p>Manhattan adli tıp uzmanının yılda üç bin altı yüz doları bulan yıllık maaşı, ona orta sınıf hayat koşullarının lüksünü sağlamaya yetiyordu. Buna, yaz aylarını ülke dışında geçirmek de dahildi. Son günlerde Paris’te keşfettiği bir fotoğraflı tanıtlama düzeneğini ofisine yerleştirmişti.</p>

    <p>Gün ışığının geldiği yerin tepesine bir kamera yerleştirmişti. Merceği yere çevriliydi; bu noktada metre ve santimetre olarak insan boyunu gösteren sayılar vardı. Yerde gün ışığının iyice aydınlattığı bir ceset yatıyordu. Her ne kadar yüzü yanmış ve darbeyle ezilmiş olsa da Bell bunun bir erkeğe ait olduğunu anladı. Elbiseleri sırılsıklamdı. Yerdeki boy ölçülerine göre adamın boyu bir metre altmış sekiz santimdi.</p>

    <p>“Bu kişi bir Çinli,” dedi adli tıp uzmanı. “Yani, ellerine, ayaklarına ve ten rengine bakarak Çinli olduğunu sanıyorum. Ama sizin sudan çıkarılan her cesedi görmek istediğinizi söylediler.”</p>

    <p>“Cebinde bunu buldum,” dedi Archie ucundan iki bacak gibi kabloların sarktığı kurşunkalem büyüklüğünde bir silindiri göstererek.</p>

    <p>“Cıva fülminatlı funye,” dedi Bell. “Ceset nerede bulundu?”</p>

    <p>“Battery kıyısında.”</p>

    <p>“Jersey’den Manhattan’ın ucuna kadar sürüklenmiş olabilir mi?”</p>

    <p>“Akıntılar çok düzensizdir,” dedi adli tıp uzmanı. “Okyanus metleriyle nehir akıntıları arasında cesetler herhangi bir yöne sürüklenebilir. Sizce bombayı o mu patlatmıştır?”</p>

    <p>“Görünüşüne bakılırsa çok yakınındaymış,” dedi Archie.</p>

    <p>“Bize haber verdiğiniz için teşekkür ederiz doktor” dedi Bell ve dışarı çıktı.</p>

    <p>Archie, ona kaldırımda yetişti.</p>

    <p>“Sabotajcı işini yaptırmak için bir Çinli’yi nasıl bulmuş olabilir?”</p>

    <p>“Adamın kim olduğunu öğrenmeden bunu bilemeyiz,” dedi Bell.</p>

    <p>‘Yüzü olmayan birinin kimliğini öğrenmek zor olacak.”</p>

    <p>“Mutlaka kim olduğunu öğrenmemiz lazım. New York’ta Çinliler genellikle hangi işlerde çalışırlar?”</p>

    <p>“Çoğu puro fabrikalarında çalışır, bazıları bakkallık yapar, tabii, bir de çamaşırhaneler var.”</p>

    <p>“Bu adamın elleri nasırlıydı,” dedi Bell. “Bu nedenle sıcak ve ağır bir ütüyle çalışan bir çamaşırcı olma ihtimali daha yüksek.”</p>

    <p>“O kadar çok çamaşırhane var ki,” dedi Archie. “İşçi semtlerinde neredeyse her sokakta bir tane bulunur.”</p>

    <p>“Jersey’den başla. Uşkuna oradaki iskeleye bağlıymış. Dinamit de Southern Pacific şilebine orada yüklenmişti.”</p>

    <p>Birden hızlı gelişmeler olmaya başladı. Jethro Watt’ın demiryolu dedektiflerinden biri, kocaman bir çamaşır torbası taşıyan bir Çinli’ye geçiş izni verdiğini hatırladı. “Julia Reidhead adındaki kemik yükü boşaltan bir yelkenli tekneye gittiğini söylemişti.”</p>

    <p>Julia Reidhead hâlâ iskeledeydi; patlamada direkleri parçalanmıştı. Kaptanı, “Hayır,” dedi. Çamaşırları sahilde yıkatmıyordu. Bu işi teknede bulunan karısı yapıyordu. Sonra liman müdürünün jurnal defterine bakılınca, o öğleden sonra Yatkowski’nin uskunasının Julia nın yanında bağlı olduğu ortaya çıktı.</p>

    <p>Van Dorn dedektifleri Chelsea’deki bir seminerde Çince öğrenen misyoner öğrencileri buldular. Bu öğrencilere tercümanlık yaptırarak, ölen Çinli’nin çalıştığı çamaşırhaneyi arama işini hızlandırdılar. Archie Abbot Knickerbocker Oteli’ne zafer havasıyla geldi.</p>

    <p>“Adamın adı Wong Lee’ymiş. Onu tanıyanlar eskiden demiryollarında çalıştığını söylediler. Batıda.”</p>

    <p>“Dağlarda dinamitle yarık açıyordu herhalde,” dedi Bell. “Tabii ya. Bu işi de orada öğrenmiş olmalı.”</p>

    <p>“Herhalde buraya yirmi, yirmi beş yıl önce gelmiştir. O günlerde birçok Çinli çete saldırılarından kurtulmak için Kaliforniya’dan kaçmıştı.”</p>

    <p>“İşvereni olan adam, sırf onu temiz göstermek için mi bunları söyledi, acaba? Dedektifi başından savmaya mı çalışıyordu?”</p>

    <p>“Wong Lee orada işçi değilmiş. Hiç değilse son günlerde. Patronuna yüzde elli ortakmış.”</p>

    <p>“O halde Sabotajcı, ona çok iyi bir ücret vermiş olmalı,” dedi Bell.</p>

    <p>“Pekâlâ. Peşin para almış ve bununla işyerinin yan hissesini satın almış. Adamın bu girişimini takdir ediyorum. Kaç işçi o parayı içki ve kadınlarla harcamayı istemez ki? Isaac neden bana öyle bakıyorsun?”</p>

    <p>“Ne zaman ?”</p>

    <p>“Ne, ne zaman?”</p>

    <p>“Wong Lee çamaşırhanenin yarı hissesini ne zaman satın almış?”</p>

    <p>“Geçen şubatta.”</p>

    <p>“Şubat m ı ? Parayı nereden almış?”</p>

    <p>“Sabotajcı’dan, tabii. Onu işe aldığı zaman... Yoksul bir Çinli çamaşırcı başka nereden o kadar parayı bulabilir ki?”</p>

    <p>“Şubat olduğuna emin misin?”</p>

    <p>“Kesinlikle. Patron, bunun tam Çin yeni yılı ertesinde olduğunu söyledi. Bu da Sabotajcı’nın çalışma tarzına uyuyor, değil mi? Daima ilerisini planlar.”</p>

    <p>Isaac Beli heyecanını bastıramıyordu.</p>

    <p>“Wong Lee çamaşırhane hissesini geçen şubatta satın almıştı. Fakat, Osgood Hennessy gizli anlaşmasını daha bu kasımda sonuçlandırdı. Sabotajcı Southern Pacific Demiryolu Şirketi’nin bu kasımda New York’a giriş hakkını alacağını, ta geçen şubatta nasıl bilebildi?”</p>
  </div>
</body>
</html>
