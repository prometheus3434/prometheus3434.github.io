<?xml version="1.0" encoding="utf-8"?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml" lang="tr" xml:lang="tr">
  <head>
    <title>Kızıl Ölümün Maskesi</title>
    <meta http-equiv="Content-Type" content="text/html; charset=utf-8" />
  

</head>
  <body>
<h1 id="id_Toc12292174"><st c="0">Şişedeki Pusula</st></h1>
	<p></p>
	<p><st c="16">Qui n’a plus qu’un moment à vivre </st></p>
	<p><st c="51">N’a plus rien à dissimuler</st><sup><a title="3" href="index_split_028.xhtml#note_3"><sup id="back_note_3"><st c="77">3</st></sup></a></sup></p>
	<p><st c="79">– Quinault, </st><i><st c="91">Atys</st></i></p>
	<p></p>
	<p><st c="95">Anayurdum ve ailem üstüne söyleyecek fazla sözüm yok. </st><st c="150">Kötü alışkanlıklar ve uzun yıllar, beni birinciden uzaklaştırdı, ikinciden kopardı. </st><st c="234">Ailemin serveti, sıradan sayılmayacak bir öğretim görmemi, sorgulamaya yatkın kafamsa erken yaşta meyvelerini veren birikimimi titizlikle düzene sokmamı sağladı. </st><st c="396">Her şey bir yana, Alman ahlakçıların yapıtları keyif verdi bana; onların dil cambazlıklarına duyulan genel hayranlığa kapıldığımdan değil, şaşmaz düşünme yeteneğimle laflarının düzmeceliğini kolay anladığımdan ötürü. </st><st c="613">Sık sık dehamın yavanlığıyla suçlanmışımdır; düşgücümdeki aksaklık, hep bir suç olarak yüklenmiştir üstüme, görüşlerimdeki Pyrrhonculuk</st><sup><a title="4" href="index_split_028.xhtml#note_4"><sup id="back_note_4"><st c="748">4</st></sup></a></sup><st c="750"> ise adımın kötüye çıkmasına yolaçmıştır. </st><st c="792">Gerçekten de fiziksel felsefeden aldığım büyük tat, korkarım bu çağın yaygın bir yanılgısıyla bulandırdı beynimi – olaylara göndermelerde bulunmak, en bağlantısızını bile o bilimin ilkeleriyle açıklama huyunu demek istiyorum. </st><st c="1018">Genelde gerçeğin sarp yollarından boş inancın </st><i><st c="1064">ignes fatui</st></i><st c="1075">’sine</st><sup><a title="5" href="index_split_028.xhtml#note_5"><sup id="back_note_5"><st c="1081">5</st></sup></a></sup><st c="1083"> sürüklenmeye benim kadar yatkın biri yoktur. </st><st c="1129">Bu açıklamaya gerek duymamın nedeni, anlatmak zorunda olduğum inanılmaz öykünün, düşgücünden yana sıfır bilimsel kafalı birinin başından geçtiği için deli zırvası diye algılanmamasıdır.</st></p>
	<p><st c="1314">Yurtdışında yıllarca kaldıktan sonra 18— yılında, zengin ve kalabalık Java Adası’nın Batavia Limanı’ndan Sunda Takımadaları’na giden gemiye binmiştim. </st><st c="1466">Herhangi bir yolcuydum – bir iblis gibi peşimi bırakmayan tedirginlik dışında bir yolculuk nedenim yoktu.</st></p>
	<p><st c="1571">Teknemiz yaklaşık dört yüz ton ağırlığında, bakır kaplama, Bombay’da Malabar tiki kerestesinden yapılmış güzel bir gemiydi. </st><st c="1696">Lakshadvip Adaları’ndan yüklenmiş ham pamuk, yağ, ayrıca hintkeneviri, hurma peltesi, manda yağı, hindistancevizi, kakao ve birkaç sandık afyon da vardı gemide. </st><st c="1857">Yükleme işi acemice yapıldığından, gemi bir süre sonra yan yattı.</st></p>
	<p><st c="1922">Biz ufacık bir esintinin yardımıyla yol alarak Java’nın doğu kıyısında günlerce kaldık. </st><st c="2011">Rotamızda ara sıra rastladığımız küçük vardakavoları saymazsak seyrimizin tekdüzeliğini bozan hiçbir olayla karşılaşmadık.</st></p>
	<p><st c="2133">Bir akşam, küpeşteden sarkarken kuzeybatıya kayan benzersiz, öbürlerinden apayrı bir bulut gördüm. </st><st c="2233">Hem rengi şaşırtıcıydı hem de Batavia’dan çıktığımızdan beri gördüğümüz tek buluttu. </st><st c="2318">Günbatımına kadar onu dikkatle gözledim, sonunda aynı anda doğuya ve batıya yayıldı, ufku dar bir buğu dilimiyle kapladı, uzun bir kumsal çizgisi gibi. </st><st c="2470">Derken ayın koyu kızıl rengi ve denizin tuhaf özelliği çekti dikkatimi. </st><st c="2542">Deniz hızlı bir değişim geçiriyordu, su her zamankinden daha saydamdı. </st><st c="2613">Dibi açık seçik görsem de baş tarafa geçtiğimde geminin on beş kulaca indiğini fark ettim. </st><st c="2704">Hava dayanılamayacak kadar sıcaktı artık, ısınmış ütüden yükselen sarmal buğularla yüklüydü. </st><st c="2797">Gece ilerledikçe hiçbir esinti kalmadı, akla getirilemeyecek bir kıpırtısızlık. </st><st c="2877">Kıç taraftaki mumun alevinin titremesi seçilmiyordu bile, iki parmak arasındaki uzun bir saç teli, en ufak bir titreşim yakalayamadan kalakalıyordu. </st><st c="3026">Yine de kaptan hiçbir tehlike belirtisi göremediğini söyledi, kıyıya bodoslama yanaşacağımıza göre yelkenlerin sarılmasını, demir atılmasını buyurdu. </st><st c="3176">Gözcüye gerek yoktu ve çoğunluğu Malayalılardan oluşan tayfalar, güverteye yayılıp yattı. </st><st c="3266">Ben alta indim – bir uğursuzluğun çatacağına ilişkin yoğun bir önseziyle. </st><st c="3340">Gerçekten de her ipucu bir samyelinin patlayacağı korkumu pekiştiriyordu. </st><st c="3414">Kaptana korkularımdan söz ettim, ama o, dediklerime kulak asmadı, bana bir yanıt vermeye gönül indirmedi. </st><st c="3520">Yine de gerginliğim uyumamı engelledi, gece yarısına doğru güverteye çıktım. </st><st c="3597">Kamara merdiveninin üst basamağına vardığımda, ancak hızlı dönen bir değirmen çarkının çıkarabileceği müthiş bir uğultuyla sarsıldım ve daha ne olup bittiğini kavrayamadan geminin içe doğru göçtüğünü gördüm. </st><st c="3805">Biraz sonra bir köpük salvosu hepimizi alabora etti, üstümüzden aşarak bizi kıç ve baş güvertelere savurdu.</st></p>
	<p><st c="3912">Kasırganın şiddeti, geminin kurtulmasını sağladı büyük ölçüde. </st><st c="3976">Dalgalardan serseme dönmüştüm, kendime geldiğimde, gemi bütünüyle sualtında kalmasına karşın –öyle ki direkleri bile batmıştı– bir dakika sonra ağır ağır sulardan sıyrıldı, fırtınanın dayanılmaz basıncıyla bir süre yalpaladıktan sonra dengesini tutturdu.</st></p>
	<p><st c="4230">Ölümden kurtulmamı hangi mucizeye borçluyum bilemem. </st><st c="4284">Dalgaların ürküntüsünü atlattıktan sonra kendimi, bodoslama direği ile dümen arasına sıkışmış buldum. </st><st c="4386">Ayağa güçlükle kalktım, sersem sersem çevreye baktığımda önce dev dalgalarla kuşatıldığımız izlenimine kapıldım; en çılgın düşgücünü yaya bırakacak korkunçlukta, fokurtulu dalgaları tepelere yükselen bir burgaçta kıstırılmıştık. </st><st c="4615">Biz tam limandan ayrılırken gemiye binen ihtiyar bir İsveçlinin sesini duydum. </st><st c="4694">Vargücümle seslendim ona, o da sendeleyerek yanıma koştu. </st><st c="4752">Kazadan yalnız ikimizin sağ çıktığını anlamamız uzun sürmedi. </st><st c="4814">Bizim dışımızda gemideki herkes sulara gömülmüştü – kaptanla tayfalar uykularında boğulmuş olmalıydı, çünkü kamaraları su basmıştı. </st><st c="4946">Yardım almadan geminin güvenliğini sağlamak adına yapacağımız fazla bir şey yoktu; çabalarımız, bir anda bastıran batma korkusuyla sekteye uğradı. </st><st c="5093">Palamarımız lime lime olmuştu elbette, hem de kasırganın ilk rüzgârında, yoksa denizin dibini boylamıştık. </st><st c="5200">Dalgalarda büyük bir hızla sürükleniyorduk, su fışkırtılar çiziyordu tepemizde. </st><st c="5280">Kıç tarafta hasar büyüktü, hemen her yerden ağır yara almıştık, ama pompaların tıkanmadığını, fazla safra atmadığımızı görünce çok sevindik. </st><st c="5421">Fırtınanın ilk hızı kalmamıştı, rüzgârın şiddetinden de pek korkmuyorduk; gelgelelim hepten kesilmesi içimizi kararttı; perişan halimizle biraz sonra bindirecek korkunç köpürtüde ister istemez yokolacağımızı çok iyi biliyorduk. </st><st c="5649">Ama bu haklı kaygı hemen doğrulanacağa hiç benzemiyordu. </st><st c="5706">Tam beş gün beş gece boyunca –bu arada tek yiyeceğimiz, ön kasaradan binbir güçlükle kurtarabildiğimiz azıcık hurma peltesiydi– hurda gemi, samyelinin ilk vuruşuyla kıyaslanmasa da daha önce benzerini görmediğim bir fırtınanın deli esintileriyle boğuştu amansızca. </st><st c="5971">İlk dört günlük rotamız –ufak tefek sapmalar dışında– güneydoğuya güneydi, Yeni Hollanda kıyısından geçmiş olmamız gerek. </st><st c="6093">Beşinci gün hava buz kesti, oysa rüzgârın yönü azıcık kuzeye kaymıştı. </st><st c="6164">Güneş, hastalıklı, solgun bir ışıkla doğdu ve hiçbir belirgin ışıltı saçmaksızın azıcık tırmandı ufka. </st><st c="6267">Ortalıkta bulut görünmüyordu, yine de rüzgâr azmıştı, bir öfke nöbetine tutulmuşçasına esiyordu. </st><st c="6364">Galiba öğleye doğru yine çıkan güneşe takıldı gözümüz; doğru dürüst bir ışık saçmıyordu, sanki ışınları polarmış gibi donuk, puslu bir ışıltı, o kadar. </st><st c="6516">Çalkantılı denize batmadan önce, güneşin odağındaki ateşler, ne idüğü belirsiz bir gücün eliyle telaşla söndürülmüşçesine yokoldu birdenbire. </st><st c="6658">Dipsiz okyanusa dalarken loş gümüşsü bir çerçeveydi yalnızca. </st></p>
	<p><st c="6720">Altıncı günü boşuboşuna bekledik – ben o günü hâlâ görmedim – İsveçli hiç görmedi. </st><st c="6803">O andan başlayarak zifiri karanlıkla sarmalandık, öyle ki gemiden yirmi adım ötesini seçemiyorduk. </st><st c="6902">Tropiklerde alıştığımız o fosforlu deniz ışıltısını aratan bitimsiz gece, çevremizi kuşatmayı sürdürüyordu. </st><st c="7010">Ayrıca, fırtına aynı azgınlıkla sürse de, o zamana kadar bize eşlik etmiş çatlayan dalgaları ya da köpükleri artık göremeyeceğimizi kavradık. </st><st c="7152">Her yanımız korku, koyu karanlık ve kara, yapışkan bir abanoz çölüyle kaplıydı. </st><st c="7232">Boş inançlardan doğan korku yavaş yavaş ihtiyar İsveçlinin ruhuna işledi, benim ruhumsa suskun bir şaşkınlıkla kalakalmıştı. </st><st c="7357">Geminin bakımıyla hiç ilgilenmedik, neye yarardı ki, ve kendimizi mizana direğine olabildiğince sıkı bağlayarak bu okyanus dünyasına acı acı baktık. </st><st c="7506">Ne zamanı hesaplayabiliyorduk ne de durumumuza ilişkin bir kestirim yürütebiliyorduk. </st><st c="7592">Yine de önceki denizcilerden çok daha fazla güneye açıldığımızın farkındaydık ve bildik buz kütleleriyle karşılaşmamamıza çok şaşırıyorduk. </st><st c="7732">Bu arada her an, son ânımız olduğu gözdağını veriyordu bize – kabaran her dalga bizi yutma telaşındaydı. </st><st c="7837">Böyle bir çalkantı aklımın ucundan geçmezdi, hemen sulara gömülmememiz bir mucizeydi. </st><st c="7923">Arkadaşım, yükümüzün hafifliğinden söz açtı, gemimizin üstün özelliklerini anımsattı; benimse umudun umutsuzluğunu duymaktan başka bir şey gelmiyordu elimden, bence en fazla bir saat içinde çatacak ölüme hazırlanıyordum, çünkü aldığımız her milde koca kara dalgaların kabartısı daha da ürkünçleşiyordu. </st><st c="8226">Ara sıra albatrosun erişemeyeceği bir yükseltide soluk soluğa kalıyor – ara sıra da havanın çürüdüğü, hiçbir sesin Kraken kuşunun uykusunu bozamadığı bir su cehennemine baş döndürücü bir hızla iniyorduk.</st></p>
	<p><st c="8429">O uçurumlardan birinin dibine vardığımızda, arkadaşımın korku yüklü çığlığı yardı geceyi, “Baksana! </st><st c="8530">Baksana!” diye haykırdı kulağıma. </st><st c="8564">“Tanrım! </st><st c="8573">Bak! </st><st c="8578">Bak!” O haykırırken, içine yuvarlandığımız engin boşluğun kıyılarını yalayan ve güverteyi keskin bir parıltıya boğan donuk, koyu kırmızı ışığı fark ettim. </st><st c="8733">Yukarı baktığımda kanımın akışını donduran bir görünümle karşılaştım. </st><st c="8803">Tam tepemizde, ürkütücü bir yükseklikte, sarp uçurumun kıyısında, belki dört bin tonluk dev bir gemi duruyordu. </st><st c="8915">Kendi yüksekliğinin yüz katı bir dalganın üstünde olmasına karşın o hatta ya da Doğu Hint hattında işleyen herhangi bir gemiyle kıyaslanamayacak kadar kocamandı göründüğü kadarıyla. </st><st c="9097">İri gövdesi paslı siyah renkteydi, gemilere özgü herhangi bir oyma yoktu üstünde. </st><st c="9179">Açık lombar kapaklarından bir dizi pirinç topun ağzı uzanmıştı, cilalı yüzeyler armada sallanıp duran sayısız savaş fenerinin alevini saçıyordu. </st><st c="9324">Ama bizde asıl korku ve şaşkınlık uyandıran, geminin o doğaüstü denizin, o başedilmez kasırganın göbeğinde yelkenle yol alabilmesiydi. </st><st c="9459">Onu ilk görüşümüzde yalnızca pruvası seçiliyordu – dipsiz uçurumdan usulca ağarken. </st><st c="9543">Müthiş bir dehşet ânında baş döndürücü dorukta duraladı, kendi saltanatını düşünürcesine, sonra sarsıldı, yalpaladı ve sulara battı.</st></p>
	<p><st c="9675">Aynı anda nasıl olup da kendimi ansızın toparladım bilmiyorum. </st><st c="9739">Elimden geldiğince hızlı uzaklaşarak biraz sonra bastıracak gümbürtüyü bekledim korkusuzca. </st><st c="9831">Bizim gemi sonunda çabalamaktan vazgeçmiş, başüstü batmaya başlamıştı. </st><st c="9902">Sulara gömülen kocaman kütle, geminin zaten suyun altında kalmış bölümüne çarpmıştı; sonuçta karşı konmaz bir sarsıntıyla yabancı geminin küpeştesine savruldum.</st></p>
	<p><st c="10062">Ben düşerken gemi yerinde dönüp duruyordu, tayfaların gözünden kaçmamı o kargaşaya borçluydum. </st><st c="10158">Pek güçlük çekmeksizin aralık ambar kapağından süzüldüm kimselere görünmeden, içerde gizlenebileceğim bir yer ayarladım. </st><st c="10279">Neden öyle yaptım bilemiyorum. </st><st c="10310">Geminin tayfalarını görür görmez içime düşen belirsiz korkudan kaynaklanıyordu belki gizlenmem. </st><st c="10406">Daha ilk bakışımda bir sürü aykırılık, kuşku ve korku ipucu aldığım bu insanlara kendimi bırakamazdım. </st><st c="10509">O yüzden ambarda gizlenecek bir yer bulmayı uygun gördüm. </st><st c="10567">Geminin bordasındaki tahtaların bazılarını aralayarak dev kaburgaya sığınabileceğim bir yol açtım.</st></p>
	<p><st c="10665">Daha işimi tam bitirmemiştim ki, yanı başımda bir ayak sesi ilgimi çekti. </st><st c="10740">Adamın biri, saklandığım yerden bitkin, sarsak adımlarla geçiyordu. </st><st c="10808">Yüzünü göremiyordum ama genel görünüşünü saptama olanağım vardı. </st><st c="10873">Çok yaşlı ve hastalıklı izlenimi uyandırıyordu. </st><st c="10921">Dizleri yaş-yükünün altında bel veriyor, bütün gövdesi bu ağırlıkla sarsılıyordu. </st><st c="11003">Kısık, hırıltılı bir sesle anlayamadığım bir dilde bir şeyler mırıldanıyordu kendi kendine, sonra benzersiz birtakım deniz gereçleriyle çürümüş haritaların yığıldığı bir köşeye yürüdü. </st><st c="11188">Davranışları, ikinci bir çocukluğun utangaçlığıyla bir tanrıya yaraşır suskun onurun çılgın bir bileşimiydi. </st><st c="11297">Sonunda güverteye çıktı, onu bir daha görmedim.</st></p>
	<p></p>
	<p><st c="11344">Adlandıramadığım bir duygu ruhuma el koymuş durumda – çözümlenmeye izin vermeyen, aldığım eski derslerin açıklamakta yetersiz kaldığı, korkarım geleceğin bile bana anahtarını sunmayacağı bir sezgi. </st><st c="11543">Benimki gibi bir kafa yapısı, sonuncu olasılığı uğursuzluk sayar. </st><st c="11609">Asla –biliyorum ki asla– düşüncelerimin kaynaklarını tam çözemeyeceğim. </st><st c="11681">Hele bu düşüncelerin yepyeni kaynaklardan serpildikleri için belirsiz olması hiç de şaşırtıcı değil. </st><st c="11782">Yeni bir anlam – yeni bir öz işledi ruhuma.</st></p>
	<p></p>
	<p><st c="11825">Bu korkunç gemiye ayak basalı çok oldu ve galiba yazgımın ışınları bir odakta toplanıyor. </st><st c="11916">Anlaşılmaz birtakım adamlar! </st><st c="11945">Ne olduğunu kavrayamadığım bir uyuşturulma yöntemine kendilerini kaptırmış, yanımdan beni görmeden geçiyorlar. </st><st c="12056">Gizlenmem düpedüz delilikmiş, çünkü bu insanlar </st><i><st c="12104">görmüyor</st></i><st c="12112"> ki. </st><st c="12117">Daha demin ikinci kaptanın gözlerinin önünden geçtim – biraz önce de kaptanın özel kamarasına girip bu notları yazmamı sağlayacak gereçleri aldım. </st><st c="12264">Zaman zaman bu günceyi sürdüreceğim. </st><st c="12301">Onu dış dünyaya ulaştırma fırsatını belki bulamayacağım, doğru, ama yılmamakta kararlıyım. </st><st c="12392">Son anda pusulayı bir şişeye sokup denize atacağım.</st></p>
	<p></p>
	<p><st c="12443">Bana yeni bir düşünce alanı açan bir olay patlak verdi. </st><st c="12500">Böyle şeyler, denetlenmeye gelmeyen Şans’ın bir oyunu mudur? </st><st c="12561">Güverteye çıkmış, kimsenin dikkatini çekmeden filikanın dibindeki ıskalarya ve eski yelken yığınları arasına atmıştım kendimi. </st><st c="12688">Yazgımın garipliğine şaşarken, farkına varmadan, yanımdaki bir fıçının üstünde duran düzgün katlanmış bir cunda yelkeninin uçlarına bir katran fırçası sürmüşüm. </st><st c="12849">Cunda yelkeni şimdi geminin üstünde ve fırçanın rastgele bıraktığı izler dağılıp KEŞİF sözcüğünü ortaya çıkarıyor.</st></p>
	<p><st c="12963">Geminin yapısı üstüne sık sık gözlemlerde bulundum son günlerde. </st><st c="13029">Silahla donatılmış olmasına karşın bence bir savaş zırhlısı değil. </st><st c="13096">Arması, yapısı ve donanımı bu varsayımı hiç desteklemiyor. </st><st c="13155">Ne </st><i><st c="13158">olmadığını</st></i><st c="13168"> çarçabuk anlayabiliyorum da – ne </st><i><st c="13202">olduğunu</st></i><st c="13210"> söylemek korkarım olanaksız. </st><st c="13240">Ne olduğunu çıkaramıyorum ama garip modelini, benzersiz serenlerini, dev gövdesiyle azman yelken takımlarını, dümdüz pruvasıyla kıç tarafının epeski tasarımını gözden geçirirken ara sıra bildik şeyler yokluyor kafamı, bu tür bulanık anımsama gölgelerine her zaman eskiden kalma yabancı güncelerin ve çağların olağanüstü anısı karışır.</st></p>
	<p></p>
	<p><st c="13574">Geminin kaburgasını inceliyorum. </st><st c="13608">Bilmediğim bir maddeden yapılmış. </st><st c="13642">Bu amaca uygun değilmiş gibi garip bir özelliği var tahtanın. </st><st c="13704">Bu denizlerde seyretmesi, yıllarla çürümesi bir yana, son derece </st><i><st c="13769">gözenekli</st></i><st c="13778"> olmasından söz ediyorum. </st><st c="13804">Belki abartılı bir gözlem gibi gelecek ama bu tahta, bodur meşenin bütün özelliklerini taşıyabilirdi, tabii bodur meşe, doğadışı yollardan şişirilebilseydi. </st></p>
	<p><st c="13961">Yukarıdaki tümceyi okurken deniz-çalığı ihtiyar bir Hollandalı gemicinin garip bir özlüsözü geliyor aklıma. </st><st c="14069">Sözlerinin doğruluğundan kuşku duyulduğunda, “Dediğim,” derdi, “dediğim, üstündeki geminin canlı bir denizci kalıbına bürüneceği bir deniz kadar gerçek.”</st></p>
	<p></p>
	<p><st c="14222">Bir saat kadar önce kendimi bir grup tayfanın arasına atacak cesareti topladım. </st><st c="14303">Benimle hiç ilgilenmediler, tam ortalarında dursam da varlığımdan bütünüyle habersiz görünüyorlardı. </st><st c="14404">Ambarda rastladığım adam gibi geçkinlik izleri taşıyordu hepsi. </st><st c="14468">Elden ayaktan kesilmişlerdi; omuzları iki büklümdü; buruşuk tenleri rüzgârda takırdıyordu; sesleri usul, titrek ve boğuktu; gözleri, yılların hummasıyla çakmak çakmaktı; ve aklaşmış saçları fırtınada savrulup duruyordu. </st><st c="14688">Çevrelerine, güvertenin her yerine, yapım tarihleri asla kestirilemeyecek acayip matematik gereçleri saçılmıştı.</st></p>
	<p></p>
	<p><st c="14800">Az önce tepedeki bir cunda yelkeninden söz etmiştim. </st><st c="14854">O günden bu yana rüzgârsız kalan tekne, güneye doğru sürdürdü rotasını, direklerinden seren uçlarına kadar yığılmış yelken paçavralarıyla kaplı görkemli cundalarını her an kişioğlunun imgelemine sığmayacak korkunçlukta bir su cehennemine daldırarak. </st><st c="15104">Demin güverteden ayrıldım, ben orada ayakta duramıyorum ama tayfalar galiba pek güçlük çekmiyor. </st><st c="15201">Bana kocaman gemimizin bir anda yutulup gitmemesi, mucizelerin mucizesi gibi geliyor. </st><st c="15287">Anlaşılan, sonsuzluğun kıyısında, uçuruma son bir dalış yapmadan dolanmaya mahkûmuz. </st><st c="15372">Şimdiye kadar gördüğüm dalgaları bin kat aşan sersemleticilikteki dalgaları, ok hızında bir martı rahatlığıyla aşıyoruz; şatafatlı sular, cinler gibi ama güçleri yalnızca basit gözdağlarıyla sınırlı, yoketmeleri yasaklanmış su dibi cinleri gibi başlarını doğrultuyorlar üstümüzde. </st><st c="15653">Ölümü sık sık sıyırtmamızı, böyle bir etkiyi yaratabilecek tek doğal nedene bağlıyorum ister istemez. </st><st c="15755">Geminin güçlü bir akıntının ya da zorlu bir burgacın etkisine girdiğini düşünmem şart.</st></p>
	<p></p>
	<p><st c="15841">Kaptanla yüz yüze görüştüm, üstelik kendi kamarasında – ama umduğum gibi benimle hiç ilgilenmedi. </st><st c="15940">Dışardan bakan herhangi birine sıradışı gelebilecek hiçbir özelliği olmasa da – ona bakarken içim, müthiş bir şaşkınlıkla karışık gemlenmez bir saygı ve korku duygusuyla doldu. </st><st c="16117">Benim boyumda, yani 1.65 dolaylarında. </st><st c="16156">Beden yapısı zarif, ince, ne tıknaz ne de cılız. </st><st c="16205">Ama benim ruhumu sarsan –kutsallığıyla sarsan şey, yüzündeki anlatımın benzersizliği– ihtiyarlığın yoğun, harika, coşturucu kanıtının böylesine kesin ve abartılı vurgulamasıydı. </st><st c="16383">Alnı pek kırışmamış olsa da çok uzun yılların damgasını taşıyor sanki. </st><st c="16454">Aklaşmış saçları geçmişin tutanakları, daha da boz gözleriyse geleceğin kâhinleri. </st><st c="16537">Kamaranın döşemesine garip, demir tutturaçlı koca dosyalar ve çürümeye yüz tutmuş bilim gereçleriyle çoktan unutulmuş, işlevsiz haritalar saçılmıştı. </st><st c="16687">Kaptan başını eğmişti, ateşli, tedirgin gözlerle elinin altındaki bir kâğıdı inceliyordu, bence bir görev belgesiydi ve mutlaka bir hükümdarın imzasını taşıyordu. </st><st c="16850">Gemide rastladığım ilk denizci gibi o da kendi kendine yabancı bir dilde, kısık sesle bir şeyler mırıldandı, adam dirseğimin dibindeydi ama yine de sesi sanki bir mil öteden geliyordu.</st></p>
	<p></p>
	<p><st c="17034">Gemi ve içindekiler, tepeden tırnağa antikçağ ruhuyla dolu. </st><st c="17095">Mürettebat, gömülmüş yüzyılların hortlakları gibi salınıp duruyor ortalıkta; gözlerinde bir canlılık ve telaş okunuyor; hele savaş fenerlerinin çiğ ışıltısında parmakları yolumu kesince daha önce hiç bilmediğim bir duyguya kapılıyorum, eski zaman kalıntılarıyla ömrüm boyu uğraşmayı iş edinsem de, Baalbek’in, Tadmor’un ve Persepolis’in yıkık sütunlarının gölgelerini ruhum bir yıkıntıya dönene kadar solusam da.</st></p>
	<p></p>
	<p><st c="17507">Çevreme baktığımda önceki korkularımdan utanıyorum. </st><st c="17560">Şu âna kadar peşimizi bırakmayan kasırgada korkudan titredimse rüzgârla okyanusun giriştiği ve hortum, samyeli gibi sözcüklerin bile iletmekte yetersiz kaldığı bu denizle rüzgâr savaşı sırasında korkudan ödüm kopmayacak mı? </st><st c="17784">Geminin çevresinde sonsuz gecenin karanlığıyla köpüksüz dalgaların kargaşası sürüyor; gelgelelim her iki yanımızda, bir kulaç ötede, baş döndürücü buz kütlelerinin belli belirsiz, bomboş göğe doğru yükselişleri seçilebiliyor ara sıra, evrenin surlarını andırıyorlar.</st></p>
	<p></p>
	<p><st c="18050">Düşündüğüm gibi, gemi akıntıya kapılmış; eğer bu sözcük, beyaz buzlara çarpıp uğuldadıktan, gürledikten sonra güneye doğru bir çağlayan hızıyla bindiren bir gelgite yakıştırılabilirse.</st></p>
	<p></p>
	<p><st c="18235">Duygularımın dehşetini göz önüne getirmek sanırım olanaksız; gelgelelim bu acımasız yörelerin gizlerine erme merakım, umutsuzluğuma bile baskın çıkıyor, bu gidişle ölümün en tiksinç biçimine razı edecek beni. </st><st c="18445">Heyecanlandırıcı bir bilgiye doğru doludizgin yol aldığımız kesin – çözümü yıkıma patlayacak, asla vazgeçilmez bir gize doğru. </st><st c="18572">Belki bu akıntı bizi tam güney kutbuna sürüklüyor. </st><st c="18623">Böylesine çılgın bir varsayımın, bütün olasılıkları barındırdığını itiraf etmek gerek doğrusu.</st></p>
	<p></p>
	<p><st c="18717">Tayfalar tedirgin, titrek adımlarla güverteyi arşınlıyor; ama yüzlerinde umutsuzluğun kayıtsızlığından çok, umudun atılganlığı okunuyor. </st></p>
	<p><st c="18855">Bu arada rüzgâr hâlâ kıçtan esiyor ve yığınla yelkenbezi taşıdığımız için gemi ara sıra sulardan sıyrılıyor! </st><st c="18964">Ah felaket üstüne felaket! </st><st c="18991">– Buz ansızın sağda ve solda yarılıyor ve biz, surlarının tepesi ta uzaklarda karanlıkta yokolan dev bir amfitiyatronun çevresinde çok-merkezli, kocaman halkalar çizerek baş döndürücü bir hızla dönüp duruyoruz. </st><st c="19202">Yazgım üstüne düşünecek zamanım pek kalmayacak – halkalar gittikçe daralıyor – burgacın kıskacına delice dalıyoruz – okyanusla kadırganın gümbürtüsü ve kükremesiyle yalpalıyor gemi, Tanrım ve... </st><st c="19397">batıyoruz.</st></p>
	<p></p>
	<p></p>
	<p><st c="19407">Not: “Şişedeki Pusula” ilk kez 1831’de yayımlandı, aradan çok uzun yıllar geçmeden Mercator’un haritalarıyla karşılaştım, orada okyanus, dört ağızdan Kuzey Kutbu Akıntısı’na, yeryüzünün derinliklerince emilmeye koşarken gösteriliyordu; Kutupsa gözalabildiğine yükseklere tırmanan kara bir kayaydı.</st></p>
	<p></p>
	<p id="calibre_pb_7"></p>
<div id="charCountTotal" value="19705"></div></body></html>
