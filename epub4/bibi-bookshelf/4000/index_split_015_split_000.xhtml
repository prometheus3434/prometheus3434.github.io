<?xml version="1.0" encoding="utf-8"?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml" lang="tr" xml:lang="tr">
  <head>
    <title>Kızıl Ölümün Maskesi</title>
    <meta http-equiv="Content-Type" content="text/html; charset=utf-8" />
  

</head>
  <body>
<h1 id="id_Toc12292179"><st c="0">Altın Böcek</st></h1>
	<p></p>
	<p><st c="12">Ne o! </st><st c="19">Ne o! </st><st c="25">Herif delirmiş mi ne!</st></p>
	<p><st c="46">Tarantula sokmuş onu.</st></p>
	<p><st c="68">– </st><i><st c="71">Yanlış Yanlış Üstüne</st></i></p>
	<p></p>
	<p><st c="91">Yıllarca önce, Mr. </st><st c="111">William Legrand adında biriyle dostluk kurmuştum. </st><st c="161">Köklü bir Huguenot ailesinden geliyordu; bir zamanlar çok zenginmiş ama birbirini izleyen talihsizlikler sonucu yoksul düşmüş. </st><st c="288">Başına gelen felaketlerden sonra, eş dostun aşağılamasından kaçınmak amacıyla, atalarının kenti olan New Orleans’tan ayrılmış, Charleston, Güney Carolina dolaylarında Sullivan Adası’na yerleşmiş.</st></p>
	<p><st c="483">Ada oldukça acayip bir yer. </st><st c="512">Denizin kumlarından başka pek bir şey yok göze çarpan, uzunluğu üç mil kadar. </st><st c="590">En geniş yeri, çeyrek mili aşmaz. </st><st c="624">Gözle güç seçilebilen küçücük bir çayla ayrılır anakaradan; çay, sutavuklarının pek sevdiği, balçıkla kaplı sık bir sazlığın arasından akar. </st><st c="765">Kolaylıkla kestirilebileceği gibi, bitkiler seyrek ve bodurdur. </st><st c="829">İrice bir ağaç bile görülmez. </st><st c="859">Moultrie Kalesi’nin, bir de yaz boyunca Charleston’un tozundan ve sıcağından kaçanların doluştuğu ahşap kulübelerin bulunduğu batı ucunda, sert dikenli hurma ağaçlarına rastlanabilir, ama batı kesiminin dışında, deniz kıyısındaki beyaz ve kesin kumsal çizgisini saymazsak, bütün ada, İngiliz bahçıvanlarının çok övdüğü sık mersin ağaçlarıyla kaplıdır. </st><st c="1211">Bu bodur ağaçların boyu beş altı metreyi bulur, geçit vermeyen bir koru oluştururlar; hava, mersin ağaçlarının kokusuyla doludur.</st></p>
	<p><st c="1340">Korunun derinlerinde, adanın doğu ucuna yakın bir yerde Legrand küçük bir kulübe yaptırmıştı; bir rastlantı sonucu tanıştığımız sıralar işte o kulübede oturuyordu. </st><st c="1505">Tanışmamız çok geçmeden iyi bir dostluğa dönüştü; dünyadan elini eteğini çekmiş bu adam ilgi ve saygı uyandıran bir sürü özellik taşıyordu. </st><st c="1645">Çok iyi bir eğitimden geçmişti bence, olağanüstü yetenekleri vardı, ne yazık ki insanlardan yüz çevirmişti, karşıt duygulara kapılıyor, coşkunluktan melankoliye gidip gidip geliyordu. </st><st c="1829">Yanında sürüyle kitap getirmişti, ama hiçbirini açmazdı. </st><st c="1886">Başlıca eğlenceleri, avcılık, balıkçılık, kumsalda ya da mersinlerin arasında gezinmek, istiridye kabukları, az bulunur cinsten böcekler toplamaktı – böcek koleksiyonu en büyük koleksiyoncuyu</st><sup><a title="20" href="index_split_028.xhtml#note_20"><sup id="back_note_20"><st c="2077">20</st></sup></a></sup><st c="2080"> bile kıskandıracak güzellikteydi. </st><st c="2115">Bu gezintilerde yaşlı bir zenci, Jupiter eşlik ederdi kendisine. </st><st c="2180">Jupiter ailenin talihi dönmeden önce özgür bırakılmıştı, yine de ne gözdağı, ne tatlılık işlemiş, “Will Efendi”sinden ayrılmaya yanaşmamıştı; genç efendisine hizmet etmeyi bir hak sayıyordu. </st><st c="2371">Belki de yakınları, Legrand’ın kafaca pek dengeli olmadığını düşünerek, aşılamışlardı bu inadı Jupiter’e, gezginin böylelikle bakılacağını, korunacağını ummuşlardı.</st></p>
	<p><st c="2535">Sullivan Adası’nın bulunduğu enlemde kışlar pek soğuk geçmez, güz gelince ateş yakılması olağanüstü bir olay sayılır. </st><st c="2654">Biz 18— yılının Ekim ayı ortalarında şaşılacak kadar soğuk bir gün yaşadık. </st><st c="2730">Günbatımından hemen önce koruyu aşıp arkadaşımın kulübesine varmıştım, birkaç haftadır ona uğramamıştım – o sıralar Charleston’da, adadan dokuz mil kadar uzakta oturuyordum, adaya gidip gelmek de şimdiki gibi kolay değildi. </st><st c="2954">Kulübeye varınca her zamanki gibi kapıyı vurdum, yanıt alamayınca anahtarı saklı olduğu yerden alıp kapıyı açtım, içeri girdim. </st><st c="3082">Ocakta tatlı bir ateş yanıyordu. </st><st c="3115">Her zaman yanmazdı oysa, ama o akşam çok hoşuma gitmişti doğrusu. </st><st c="3181">Paltomu çıkardım, çıtırdayan kütüklerin yanına bir koltuk çektim, ev sahiplerinin dönmesini sabırla beklemeye koyuldum.</st></p>
	<p><st c="3300">Karanlık çöker çökmez geldiler, beni bulduklarına çok sevindiler. </st><st c="3367">Ağzı kulaklarına varan Jupiter akşam yemeği için sutavuğu pişirmek üzere hazırlıklara girişti alelacele. </st><st c="3472">Legrand’ın coşkunluk nöbetlerinden –başka hangi sözcüğü kullansam?– biri tutmuştu. </st><st c="3555">Yepyeni bir çiftkabuklu böcek türüne rastlamış, daha önemlisi, Jupiter’in yardımıyla, o güne kadar eşi görülmemiş bir çeşit zina böceği yakalamıştı, benim böcek hakkındaki fikrimi öğrenmek istiyordu ertesi gün.</st></p>
	<p><st c="3765">“Niye bu gece değil?” diye sordum ellerimi ateşin yalazına tutarak, bir yandan da bütün böceklerin canı cehenneme diye geçiriyordum içimden.</st></p>
	<p><st c="3906">“Senin burada olduğunu kestirebilseydim!” dedi Legrand. </st><st c="3963">“Ama görüşmeyeli o kadar oldu ki, bu gece kalkıp geleceğini nerden bilebilirdim? </st><st c="4044">Eve dönerken yolda kaleden Teğmen G— ile karşılaştım, salaklık edip böceği ona verdim bu gecelik; o yüzden, yarından önce göremeyeceksin. </st><st c="4182">Gece burada kal, güneş doğar doğmaz Jup’u gönderir aldırırım. </st><st c="4244">Böyle güzel şey yaratılmamıştır!”</st></p>
	<p><st c="4277">“Ne? </st><st c="4283">Güneşin doğuşu kadar güzel şey mi yaratılmamıştır?”</st></p>
	<p><st c="4334">“Yok canım! </st><st c="4347">Böcek kadar. </st><st c="4360">Pırıl pırıl, altın renginde – iri bir ceviz büyüklüğünde – sırtının bir ucunda kehribar karası iki siyah benek var, öbür ucunda da bir tane var ama o daha uzun. </st><st c="4521">Duyargaları...”</st></p>
	<p><st c="4536">“Boyuna söyleyip duruyorum ya, onda öyle şeyler </st><i><st c="4585">yok</st></i><st c="4588"> Efendim,” diye söze karıştı Jupiter, “böcek altın diyorum size, her yeri altın, içi dışı, bir kanatları değil; hiç böyle ağır çeken böcek görmedim hayatımda.”</st></p>
	<p><st c="4747">“Peki, öyle olsun Jup,” dedi Legrand. </st><st c="4786">Galiba durumu fazla ciddiye alıyordu. </st><st c="4824">“Ama bu senin yemekleri yakman için yeterli bir sebep mi şimdi? </st><st c="4888">Rengi...” Sözün burasında bana döndü. </st><st c="4926">“Jupiter’in dediklerini haklı çıkaracak kadar sarı. </st><st c="4978">O pullardan çıkan metalsi yansıma kadar parlak bir şey görmemişsindir – hele yarına kadar bekle. </st><st c="5075">Bu arada ben de sana biçimi hakkında bir fikir vereyim.” Sözünü bitirdikten sonra küçük masaya oturdu. </st><st c="5178">Masanın üstünde kalemle mürekkep vardı, ama kâğıt yoktu. </st><st c="5235">Çekmeceye baktı, bulamadı.</st></p>
	<p><st c="5261">“Ziyanı yok,” dedi sonunda, “şu, işimizi görür nasılsa.” Cebinden, gördüğüm kadarı, çok kirli bir defter sayfası çıkardı, kalemle bir şeyler çiziktirdi üstüne. </st><st c="5422">O bunları yapadursun, ben ateşin başındaki yerimden kıpırdamamıştım, hâlâ üşüyordum. </st><st c="5507">Resim bitince oturduğu yerden kalkmadan kâğıdı uzattı bana. </st><st c="5567">Tam tutacağım sırada, dışarda uzun bir havlama duyuldu, kapı tırmalanmaya başladı. </st><st c="5650">Jupiter kapıyı açtı; Legrand’ın o koca Newfoundland cinsi köpeği girdi içeri, omuzlarıma sıçrayıp yaltaklanmaya başladı, geçen gelişlerimde onunla hep ilgilenmiştim çünkü. </st><st c="5822">Hayvanın oynaması bittikten sonra kâğıda bir göz attım ve ne yalan söyleyeyim, dostumun çizdiği resim şaşırttı beni.</st></p>
	<p><st c="5938">Birkaç dakika kadar resme göz gezdirdikten sonra, “Allah allah!” dedim. </st><st c="6011">“Gerçekten de bu bizim bildiğimiz zina böceklerine hiç benzemiyor, tuhaf bir şey, hiç böylesini görmemiştim – bilmesem, kafatası ya da ölü kafası falan sanırdım.”</st></p>
	<p><st c="6173">“Ölü kafası, ha!” diye tekrarladı Legrand. </st><st c="6217">“Evet – kâğıt üstünde, ölü kafasına biraz benziyor denebilir. </st><st c="6279">Şu tepedeki siyah benekler göz gibi, ha? </st><st c="6320">Alttaki uzun benek de ağız – sonra kusursuz bir yumurta biçiminde.”</st></p>
	<p><st c="6387">“Belki de,” dedim, “ama bana kalırsa, galiba sen usta bir ressam değilsin Legrand. </st><st c="6471">Böceğin görünüşü hakkında doğru bir fikir edinebilmek için onu gözümle görene kadar bekleyeyim daha iyi.”</st></p>
	<p><st c="6576">“Nasıl istersen,” dedi Legrand; biraz bozulmuştu. </st><st c="6627">“Çizgilerim fena değildir aslına bakılırsa – öyle olması da </st><i><st c="6687">gerekir </st></i><st c="6695">– iyi öğretmenlerim vardı, pek aptal da sayılmam.”</st></p>
	<p><span><st c="6745">“Öyleyse şaka ediyorsun sevgili dostum,” dedim, “şu çizdiğin tam bir </st></span><span><st c="6815">kafatası</st></span><span><st c="6823"> – diyebilirim ki çok ustaca çizilmiş bir kafatası, fizyoloji biliminin yaygın inançlarına göre gerçekten ustaca – senin zina böceği eğer buna benziyorsa, dünyanın en garip zina böceğidir herhalde. </st><st c="7021">Bu ipucundan yola çıkarak bir lokma büyü de katabiliriz işin içine. </st><st c="7089">Böceğine </st></span><span><st c="7098">scarabæus caput hominis</st></span><sup><a title="21" href="index_split_028.xhtml#note_21"><sup id="back_note_21"><st c="7121">21</st></sup></a></sup><span><st c="7124"> falan gibi bir ad verebilirsin – doğa bilimlerinde sık sık görülür böylesi adlar. </st><st c="7207">Yalnız demin sözünü ettiğin duyargalar nerede?”</st></span></p>
	<p><st c="7254">Konunun heyecanına kendini iyiden iyiye kaptırmış görünen Legrand, “Duyargalar mı!” diye haykırdı. </st><st c="7354">“Duyargaları görmüyor olamazsın. </st><st c="7387">Böceğin üstündekiler kadar belirli çizdim onları, sanırım o kadarı da yeter.”</st></p>
	<p><st c="7464">“Peki peki, senin dediğin olsun – yine de ben duyarga falan göremiyorum,” dedim, sonra canını sıkmamak için daha fazla bir şey söylemeden kâğıdı kendisine uzattım; gelgelelim, işlerin bu yola dökülmesi beni tedirgin etmişti, dostumun keyifsizliğine üzülüyordum – resme gelince, gözle görülür bir duyarga yoktu ortalıkta ve resim </st><i><st c="7794">bütünüyle</st></i><st c="7803"> bir ölü kafasına benziyordu tıpatıp.</st></p>
	<p><st c="7840">Legrand öfkeyle kâğıdı aldı, buruşturdu, tam ateşe atacağı sırada gözü resme takıldı, bir şey çekti ilgisini. </st><st c="7951">Bir dakika geçmeden yüzü kıpkırmızı kesildi – sonra sapsarı oldu. </st><st c="8017">Birkaç dakika, oturduğu yerde, inceden inceye gözden geçirdi resmi. </st><st c="8085">Sonunda kalktı, masadan bir mum aldı, odanın bir ucundaki sandığın üstüne oturdu. </st><st c="8167">Burada, kâğıdı bir daha inceledi, dört bir yana çevirdi. </st><st c="8224">Tek kelime çıkmıyordu ağzından, davranışı çok şaşırttı beni, ama bir şey söyleyip bozulan sinirlerini büsbütün bozmaktan çekiniyordum. </st><st c="8359">Derken, cebinden bir cüzdan çıkardı, kâğıdı titizce cüzdanın içine yerleştirdikten sonra yazı masasının bir gözüne koydu, kilitledi. </st><st c="8492">Şimdi biraz durulmuşa benziyordu, gelgelelim önceki coşkunluğundan da iz kalmamıştı. </st><st c="8577">Akşam ilerledikçe dalgınlığı artıyor, düşlere dalmış gibi görünüyordu; ne kadar çalıştımsa da ilgisini başka yöne çekemedim. </st><st c="8702">Geceyi orada geçirmeyi tasarlamıştım, eskiden de sık sık kalmıştım ya, ev sahibimin bu garip halini gördükten sonra kalkmanın daha yerinde olacağını düşündüm. </st><st c="8861">Kalmam için fazla üstelemedi, ama kapıdan çıkarken, elimi eskisinden de büyük bir içtenlikle sıktı.</st></p>
	<p><st c="8960">Bu olaydan bir ay kadar sonra (o arada Legrand’ı hiç görmemiştim) Charleston’a bir konuk geldi: Legrand’ın adamı Jupiter. </st><st c="9083">Bizim sevimli zenciyi hiç bu kadar üzgün görmemiştim; dostumun başına önemli bir şey mi gelmişti acaba?</st></p>
	<p><st c="9186">“Hayrola Jup,” dedim, “ne o? </st><st c="9216">Efendin nasıl bakalım?”</st></p>
	<p><st c="9239">“Doğrusunu isterseniz, Efendim hiç de iyi değil beyim.”</st></p>
	<p><st c="9295">“İyi değil mi? </st><st c="9311">Bunu duyduğuma çok üzüldüm. </st><st c="9339">Peki ne derdi var?”</st></p>
	<p><st c="9358">“İşte işin tuhaflığı da orda ya, hiçbir derdi yok, gene de çok hasta.”</st></p>
	<p><st c="9429">“</st><i><st c="9431">Çok</st></i><st c="9434"> hasta ha, Jupiter! </st><st c="9454">Bunu hemen söyleseydin ya!.. </st><st c="9483">Yataktan kalkamıyor mu?”</st></p>
	<p><st c="9507">“Kalkmasa keşke, o zaman sorun kalmazdı ya... </st><st c="9554">Efendim için öyle üzülüyorum ki, sormayın.”</st></p>
	<p><st c="9597">“Jupiter, ne dediğini anlayamıyorum bir türlü. </st><st c="9645">Efendinin hasta olduğunu söylüyorsun. </st><st c="9683">Peki nesi varmış, sana söylemedi mi?”</st></p>
	<p><st c="9720">“Ben de anlayamıyorum ki – Efendimin dediğine göre, hiçbir şeyciği yokmuş – o zaman neden boyuna yerlere eğiliyor, sonracığıma, birden dimdik oluyor, yüzü de sapsarı? </st><st c="9888">Hem neden o –ortumu yanından eksik etmiyor?”</st></p>
	<p><st c="9932">“Neyi dedin Jupiter?”</st></p>
	<p><st c="9954">“Bir hortum, üstünde sıra sıra acayip şekiller var – hiç böyle acayip şekiller görmedim. </st><st c="10044">Korkudan ödüm patlayacak diyorum size. </st><st c="10083">Hep gözaltında tutmak gerek Efendimi. </st><st c="10121">Geçende, sabah karanlığında nasılsa sıvışmış ben görmeden, bütün gün ortaya çıkmadı. </st><st c="10206">Kocaman bir sopa hazırladım, eşek sudan gelinceye kadar dövecektim döndüğünde, ama görür görmez yüreğim yumuşadı – öyle süzülmüştü ki, bitkindi.”</st></p>
	<p><st c="10351">“Ne dedin, ne dedin? </st><st c="10373">Aman Jupiter, sakın fazla sert davranma zavallıya – döveyim falan deme, dayanamaz bakarsın; peki ama bu hastalığın, daha doğrusu bu değişikliğin nedenini kestirebiliyor musun? </st><st c="10549">Sizi son gördüğümden bu yana tatsız bir olay mı geçti?”</st></p>
	<p><st c="10604">“Hayır efendim, o günden beri bir şeycikler olmadı, ondan </st><i><st c="10663">önce</st></i><st c="10667"> oldu galiba – sizin geldiğiniz gün.”</st></p>
	<p><st c="10704">“Nasıl yani? </st><st c="10718">Ne demek istiyorsun?”</st></p>
	<p><st c="10739">“Böcek yani efendim – o böcek işte.”</st></p>
	<p><st c="10776">“Ne?” </st></p>
	<p><st c="10783">“Böcek – o altın böcek mutlaka Efendimin kafasını ısırdı bana kalırsa.”</st></p>
	<p><st c="10854">“Bu da nerden aklına geldi Jupiter?”</st></p>
	<p><st c="10891">“Ne çengelleri var efendim! </st><st c="10920">Bir görseniz, o ne ağız. </st><st c="10945">Hiç öyle allahın belası böcek görmedim ben, yanına yaklaştın mı hemen tekmelemeye, ısırmaya başlıyor. </st><st c="11047">Önce Efendim yakaladı ama hemen elinden attı – işte o sırada ısırmış olmalı. </st><st c="11124">Ben ağzını görür görmez anladım ne mene şey olduğunu, elimi bile sürmedim, bir kâğıt parçasıyla tuttum. </st><st c="11228">Sonra kâğıda sardım, bir parçasını da ağzına tıktım – öyle oldu işte.”</st></p>
	<p><st c="11298">“Demek sence Efendini böcek ısırdı, o yüzden hastalandı?”</st></p>
	<p><st c="11356">“Bencesi falan yok, bal gibi biliyorum. </st><st c="11397">Neden durmadan altın sayıklıyor, altın böcek ısırmasaydı sayıklar mıydı? </st><st c="11470">Bu altın böcekleri önceden duymuştum ben zaten.” </st></p>
	<p><st c="11519">“Peki ama altın sayıkladığını nerden biliyorsun?”</st></p>
	<p><st c="11568">“Nerden mi biliyorum? </st><st c="11591">Uykusunda konuşuyor da ondan – ordan biliyorum.”</st></p>
	<p><st c="11639">“Belki de haklısın Jup... </st><st c="11666">Peki, bugünkü ziyaretinizi hangi mutlu olayla açıklayabiliriz acaba?”</st></p>
	<p><st c="11735">“Efendim? </st><st c="11746">Ne dediniz?”</st></p>
	<p><st c="11758">“Mr. </st><st c="11764">Legrand’dan haber getirdin mi diye sordum?”</st></p>
	<p><st c="11807">“Haber yok efendim, şu pusulayı yolladı.” Jupiter, şöyle bir not sıkıştırdı elime:</st></p>
	<p></p>
	<p><st c="11890">SEVGİLİ —</st></p>
	<p><st c="11900">Neden bunca zamandır görünmüyorsun? </st><st c="11937">Herhalde benim ufak tefek tersliklerimden alınacak kadar budala değilsin; yok yok bu olamaz.</st></p>
	<p><st c="12029">Son görüştüğümüzden bu yana beni çok tedirgin eden bir şey oldu. </st><st c="12095">Sana diyeceklerim var, ama nasıl söyleyeceğimi, hatta söylemekle doğru bir iş yapıp yapmayacağımı bile bilmiyorum.</st></p>
	<p><st c="12209">Birkaç gündür iyi değildim, zavallı Jup da öylesine üstüme düşüyor ki, sıkıntıdan çıldıracak hale geliyorum. </st><st c="12319">İnanır mısın, geçenlerde o görmeden sıvışıp bütün gün tepelerde tek başıma dolaştığım için bir sopa hazırlamış, az kalsın beni cezalandırmaya kalkışıyordu. </st><st c="12475">Sanırım, betim benzim biraz düzgün olsaydı, paçayı kurtaramayacaktım.</st></p>
	<p><st c="12544">Seni görmeyeli küçük odamda hiçbir yenilik yok.</st></p>
	<p><st c="12592">Mümkünse kalk </st><i><st c="12607">gel</st></i><st c="12610"> Jupiter’le. </st><st c="12623">Lütfen. </st><st c="12631">Seni </st><i><st c="12636">bu gece</st></i><st c="12643">, önemli bir iş yüzünden görmek istiyorum. </st><i><st c="12686">Son derece </st></i><st c="12697">önemli olduğunu belirtirim.</st></p>
	<p><st c="12724">Her zaman dostun,</st></p>
	<p><st c="12742">WILLIAM LEGRAND</st></p>
	<p></p>
	<p><st c="12758">Bu notun havasında beni tedirgin eden bir şeyler vardı. </st><st c="12815">Legrand’ın anlatımına hiç uymuyordu. </st><st c="12852">Neler kuruyordu acaba? </st><st c="12875">Ateşli beyninden neler geçiyordu? </st><st c="12909">Anlatacağını söylediği “son derece önemli iş” ne olabilirdi ki? </st><st c="12973">Jupiter’in onun hakkında söyledikleri pek iç açıcı şeyler değildi. </st><st c="13040">Talihsizliklerin sürekli baskısı sonucu acaba aklını mı oynatmıştı dostum? </st><st c="13115">En çok bundan korkuyordum. </st><st c="13142">O yüzden, bir an bile düşünmeden, zenciyle gitmeye karar verdim.</st></p>
	<p><st c="13206">Rıhtıma geldiğimizde, bineceğimiz sandalın içinde gıcır gıcır bir tırpanla üç kürek gördüm.</st></p>
	<p><st c="13298">“Bu da ne demek, Jup?” diye sordum.</st></p>
	<p><st c="13334">“Efendimin tırpanı ile kürekleri.”</st></p>
	<p><st c="13369">“Tamam ama burada işleri ne?”</st></p>
	<p><st c="13399">“Efendim şehirden almamı buyurdu, avuç dolusu para saydım bunlar için.”</st></p>
	<p><st c="13471">“İyi ama senin Efendinin tırpanla kürekle ne işi var, söyle bana?”</st></p>
	<p><st c="13538">“</st><i><st c="13540">Ben</st></i><st c="13543"> ne bileyim, aklım ermiyor; onun da aklı eriyorsa allah belamı versin. </st><st c="13614">Hep o böcek yüzünden.”</st></p>
	<p><span><st c="13636">Jupiter’den daha fazla bilgi edinemeyeceğimi anlamıştım; aklı fikri böcekteydi onun; sandala atladım, yelkeni açtım. </st><st c="13754">Güzel, sertçe bir rüzgâr bizi Moultrie Kalesi’nin kuzeyine düşen küçük koya attı. </st><st c="13836">İki millik bir yürüyüşten sonra kulübeye vardık. </st><st c="13885">Saat öğleden sonra üçtü. </st><st c="13910">Legrand merakla bizi bekliyordu. </st><st c="13943">Elimi öyle </st></span><span><st c="13954">sert</st></span><span><st c="13958"> sıktı ki bayağı ürktüm, kuşkularım büsbütün arttı. </st><st c="14010">Yüzü bir hortlak yüzü kadar solgundu, çukur gözleri acayip bir parıltıyla yanıyordu. </st><st c="14095">Sağlığı konusunda bir iki soru sorduktan sonra, söyleyecek başka bir şey bulamadığım için olacak, Teğmen G—den zina böceğini alıp alamadığını öğrenmek istedim.</st></span></p>
	<p><st c="14254">Kıpkırmızı kesilerek, “Evet aldım,” dedi. </st><st c="14297">“Ertesi gün aldım. </st><st c="14316">O böcekten beni hiçbir şey ayıramaz. </st><st c="14353">Jupiter haklı galiba.”</st></p>
	<p><st c="14375">“Ne bakımdan?” diye sordum; içimde tatsız bir önsezi vardı.</st></p>
	<p><st c="14435">“Böceği </st><i><st c="14444">som altından</st></i><st c="14456"> sanmakta.” Büyük bir ciddilikle söylemişti bunu, müthiş şaşırdım.</st></p>
	<p><st c="14522">Zafer kazanmış birinin tavrıyla, “Bu böcek beni zengin edecek,” dedi, “ailemin yitirdiği malı mülkü geri verecek bana. </st><st c="14642">Onu böylesine el üstünde tutmama şaşmamak gerekir. </st><st c="14693">Değil mi ki yazgı bana böyle bir armağan yolladı, bana düşen, onu doğru dürüst kullanmaktır. </st><st c="14786">Böylelikle onun gösterdiği altınlara kavuşacağım. </st><st c="14836">Jupiter, böceği getir bana!”</st></p>
	<p><st c="14864">“Ne, böceği mi dediniz Efendim? </st><st c="14897">Ben öyle korkunç bir böcek için adımımı atmak istemem, kendiniz alın.” Bunun üstüne Legrand kalktı, ciddi bir havayla, ağır ağır ilerleyerek böceği içinde bulunduğu cam kutudan çıkardı, bana getirdi. </st><st c="15097">Gerçekten güzel bir zina böceğiydi bu, o zamanlar doğa bilimcilerin tanımadığı bir böcek – bilimsel açıdan oldukça önemli bir başarıydı. </st><st c="15234">Sırtının bir ucunda iki yuvarlak kara benek, öbür ucunda daha uzunca bir benek göze çarpıyordu. </st><st c="15330">Pulları çok sert ve parlaktı, parlatılmış altını andırıyordu. </st><st c="15392">Ağırlığı da inanılır gibi değildi; kısaca, bütün özelliklerini hesaba katınca, Jupiter’e hak vermemek elden gelmiyordu, ama Legrand’ın da bu görüşe katılması enikonu şaşırtıyordu insanı.</st></p>
	<p><st c="15578">Ben böceği inceledikten sonra, bir söyleve başlarcasına, “Seni akıl danışmak için çağırttım. </st><st c="15672">Yazgıyla böceğin ilişkileri konusunda akıl danışmak ve yardımını istemek için,” dedi.</st></p>
	<p><st c="15757">“Sevgili Legrand,” diye atıldım birden, “pek iyi değilsin sen, biraz dikkat etsen... </st><st c="15843">Şimdi yatağa gir bakalım, ben birkaç gün, bu rahatsızlığını atlatıncaya kadar yanında kalırım. </st><st c="15938">Bak ateşin de var, hem...”</st></p>
	<p><st c="15964">“Nabzımı tut,” dedi.</st></p>
	<p><st c="15985">Tuttum ve doğruyu söylemek gerekirse, en ufak bir ateş belirtisi bulamadım.</st></p>
	<p><st c="16061">“Ama hasta olursun da ateşin çıkmayabilir. </st><st c="16105">Lütfen dediklerimi yerine getir. </st><st c="16138">Önce yatağa gir bakalım. </st><st c="16163">Sonra...”</st></p>
	<p><st c="16172">“Yanılıyorsun dostum,” dedi Legrand, “çektiğim heyecanla ne kadar iyi olunabilirse o kadar iyiyim. </st><st c="16272">Gerçekten tam anlamıyla iyileşmemi istiyorsan, beni bu heyecandan kurtarırsın.”</st></p>
	<p><st c="16351">“Peki, ne yapmalıyım?”</st></p>
	<p><st c="16374">“Yapacağın şey çok kolay. </st><st c="16401">Jupiter’le birlikte karşı kıyıya geçip oradaki tepelere çıkacağız, bu yolculukta güvenebileceğimiz birinin yardımına gerek var. </st><st c="16529">Sen güvenebileceğimiz tek kişisin. </st><st c="16564">İster başaralım, ister başarısızlığa uğrayalım, şu anda bende gördüğün heyecan yolculuktan dönünce hepten yatışacak.”</st></p>
	<p><st c="16681">“Seni hoşnut etmek için elimden geleni yapmaya hazırım,” diye karşılık verdim, “ama anladığım kadarı, şu allahın belası böceğin yolculukla bir ilgisi var demek istiyorsun.”</st></p>
	<p><st c="16854">“Evet, var.”</st></p>
	<p><st c="16867">“Öyleyse, böyle saçmasapan işte yokum ben Legrand.”</st></p>
	<p><st c="16919">“Üzgünüm, gerçekten çok üzgünüm – çünkü o zaman kendi başımıza denemek zorunda kalacağız.”</st></p>
	<p><st c="17010">“Kendi başınıza denemek mi! </st><st c="17039">Delirmişsin sen! </st><st c="17056">Dur, dur bakalım! </st><st c="17074">Ne kadar sürecek bu yolculuk?”</st></p>
	<p><st c="17104">“Herhalde bütün gece. </st><st c="17127">Hemen yola çıkacağız, ne olursa olsun, en geç güneş doğunca dönmüş olmalıyız.”</st></p>
	<p><st c="17205">“Peki ama bu acayip isteğini yerine getirirsem, o önemli mesele (Tanrım!) dilediğin gibi çözülürse, eve dönüp benim öğütlerime doktorunmuşum gibi, kılı kılına uyacağına söz verir misin?”</st></p>
	<p><st c="17392">“Tabii söz veririm; hadi hemen yola çıkalım, yitirilecek vaktimiz yok.”</st></p>
	<p><st c="17464">Büyük bir iç sıkıntısıyla arkadaşımın ardından yürüdüm. </st><st c="17521">Saat dörttü yola çıktığımızda – Legrand, Jupiter, köpek, bir de ben. </st><st c="17590">Tırpanla kürekleri Jupiter taşıyordu – hepsini taşımakta direnmişti – sanırım onları Efendisinin elinin yetmeyeceği bir yerde tutma isteğinden, yani düpedüz korkudan doğuyordu bu istek, yardımseverlikten ya da iyi niyetten değil. </st><st c="17820">Çok aksiydi, kendi bildiğinden hiç şaşmıyordu, yol boyunca “şu allahın belası böcek”ten başka söz söylemedi. </st><st c="17929">Bana iki gemici fenerini taşımak düşmüştü, Legrand’a gelince... </st><st c="17993">o, bir sicimin ucuna bağladığı böceği taşıyordu yalnız, yürürken bir yandan da büyücü gibi habire sallıyordu sicimi. </st><st c="18110">Dostumun dengesizliğinin bu gözle görülür belirtisi karşısında gözyaşlarımı güç tuttum. </st><st c="18198">Öyleyken, hiç değilse şimdilik, harekete geçmek için elverişli bir zamanı kollamak amacıyla onun suyuna gitmeyi daha doğru buldum. </st><st c="18329">Bu arada, yolculuğun nedeni hakkında bir şeyler almaya çalıştım ağzından, ama boşuna. </st><st c="18415">Ardından gitmemi sağladıktan sonra ufak tefek sorunlar üstünde konuşmaya yanaşmıyor, bütün sorularıma, “Göreceğiz!”den başka karşılık vermiyordu.</st></p>
	<p><st c="18560">Adanın üst kısmındaki çayı hafif bir sandalla aştık, karşı kıyının yüksek tepelerine tırmanarak kuzeybatı yönünde ilerlemeye başladık; insan ayağının değmediği yabansı ve ıssız bir bozkır parçasıydı burası. </st><st c="18768">Legrand kararlı adımlarla bize yol gösteriyor, yalnız ara sıra duralayarak daha önceleri gelişinde ipucu olarak aklında tutmaya çalıştığı yer şekillerini gözden geçiriyordu.</st></p>
	<p><st c="18941">Böylece, iki saat kadar yol aldık; güneş batarken, o zamana kadar karşımıza çıkanlara hiç benzemeyen iyice korkunç bir bölgeye girdik. </st><st c="19077">Aşılamazmış gibi görünen bir tepenin doruğunda uzanan bir düzlüktü; tepenin her yanı sıkı ağaçlarla kaplıydı; toprakla bağlantıları yokmuş gibi iğreti duran, hatta bazı yerlerde, yaslandıkları ağaçlar sayesinde aşağıdaki vadilere yuvarlanmaktan kurtulan koca kayalar serpiştirilmişti şuraya buraya. </st><st c="19376">Her yana uzanan derin uçurumlar, görünümü büsbütün iç kapayıcı bir hale getiriyordu.</st></p>
	<p><st c="19460">Tırmandığımız doğal düzlük baştan başa dikenli çalılarla kaplıydı, öyle ki, çok geçmeden tırpanı kullanmadan buradan geçemeyeceğimizi anladık; Jupiter, Efendisinin dediklerini dinleyerek bir yol açmaya başladı bize. </st><st c="19677">Olağanüstü irilikte bir lale ağacının dibine vardık; ağaç sekiz on meşenin yanındaydı, ama yapraklarının ve biçiminin başkalığı, dallarının çevreye yayılışı ve görünüşündeki görkem açısından hepsinden, diyebilirim ki, o güne kadar gördüğüm bütün ağaçlardan güzeldi. </st><st c="19943">Oraya vardığımızda Legrand, Jupiter’e döndü, bu ağaca tırmanıp tırmanamayacağını sordu. </st><st c="20031">Yaşlı zenci şaşırmıştı bu soruya, birkaç dakika karşılık vermedi. </st><st c="20097">Sonra, ağacın kocaman gövdesine yanaştı, yavaşça çevresinde dolanarak uzun bir incelemeye girişti. </st><st c="20196">İnceleme sona erince de, “Evet efendim,” dedi, “Jupiter’in tırmanamayacağı ağaç yoktur.”</st></p>
	<p><st c="20284">“O zaman hemen tırmanmaya başla, çünkü çok geçmeden hava kararacak, yanımızı yöremizi göremeyeceğiz.”</st></p>
	<p><st c="20386">“Nereye kadar çıkacağım efendim?” diye sordu Jupiter.</st></p>
	<p><st c="20440">“Önce gövdeye tırman, sonra ben sana ne yana gideceğini söylerim – bir dakika – dur! </st><st c="20526">Şu böceği de al yanına.”</st></p>
	<p><st c="20550">“Böceği mi efendim! </st><st c="20571">Altın böceği mi!” diye haykırdı zenci birden irkilerek. </st><st c="20627">“Böceğin ağaçta ne işi var? </st><st c="20655">Dünyada yapamam!”</st></p>
	<p><st c="20672">“Jupiter, senin gibi koskoca bir zenci, bu zavallı ölü böcekten korkar mı hiç? </st><st c="20752">İstersen siciminden tut – yalnız, bir yolunu bulup tutmazsan kafanı bu kürekle kırmak zorunda kalacağım.”</st></p>
	<p><st c="20857">“Neye kızıyorsunuz efendim?” dedi Jup; utanmış, alttan almaya başlamıştı. </st><st c="20932">“Şu ihtiyar zencinizle de hiç geçinemezsiniz. </st><st c="20978">Şaka ediyordum. </st><i><st c="20994">Ben</st></i><st c="20997"> mi korkacağım böcekten! </st><st c="21022">İşim yok da...” İpin ucunu dikkatle kavradı, böceği elinden geldiğince uzakta tutmaya çalışarak ağaca çıkmaya başladı.</st></p>
	<p><span><st c="21140">Lale ağacı ya da </st></span><span><st c="21158">Liriodendron Tulipiferum</st></span><span><st c="21182"> diye anılan Amerika ormanlarının bu en güzel ağacı, gençliğinde şaşılacak kadar düz bir gövdeye sahiptir ve çoğu kere, daha dallar başlamadan belli bir yükseltiye varır, ama yaşlanınca gövdedeki düzlük ve kayganlık kaybolur, kökte küçük dallar başgösterir. </st><st c="21440">Karşımızdaki ağaca tırmanmak da aslında göründüğü kadar güç bir iş değildi. </st><st c="21516">Jupiter, gövdeye kolları ve dizleriyle sıkı sıkıya sarıldı, bazı çıkıntıları kavrayıp bazılarına çıplak topuklarını dayayarak, bir iki düşme tehlikesi de geçirdikten sonra, ilk büyük çatala çıktı sürüne sürüne; artık iş bitmiş sayılırdı. </st><st c="21754">Gerçekten de </st></span><span><st c="21767">tehlike</st></span><span><st c="21774"> atlatılmıştı, Jupiter’in yerden otuz metre yüksekte olması bile önemli değildi.</st></span></p>
	<p><st c="21854">“Şimdi ne yana gideyim Sahip Will?” diye sordu.</st></p>
	<p><st c="21902">“En büyük dala çık – şuradakine,” dedi Legrand. </st><st c="21951">Zenci ses çıkarmadan dediğini yaptı; tırmanmakta güçlük çekmiyordu, çıktı, çıktı; sonunda, çevresini saran sık yaprakların arasında kayboldu bodur gövdesi. </st><st c="22107">Sesini duyurmak için bağırıyordu:</st></p>
	<p><st c="22140">“Daha ne kadar tırmanacağım?”</st></p>
	<p><st c="22170">“Ne kadar yüksektesin?” diye sordu Legrand.</st></p>
	<p><st c="22214">“Çook,” dedi zenci, “çok yüksekteyim, ağacın tepesinden gökyüzünü görebiliyorum.”</st></p>
	<p><st c="22296">“Gökyüzünü bırak da diyeceğime kulak ver. </st><st c="22339">Aşağıya bak, say bakalım altında kaç dal var – şu yanda.”</st></p>
	<p><st c="22396">“Bir, iki, üç, dört, beş – bu yanda beş dal tırmanmışım efendim.”</st></p>
	<p><st c="22462">“Öyleyse bir dal daha tırman.”</st></p>
	<p><st c="22493">Birkaç dakika sonra ses yeniden duyuldu; yedinci dala ulaşılmış olduğunu açıkladı.</st></p>
	<p><st c="22576">“Şimdi göreyim seni Jup,” diye haykırdı Legrand, basbayağı heyecanlanmıştı, “o dalın üstünde yürüyebileceğin kadar yürü bakalım. </st><st c="22706">Gözüne tuhaf bir şey çarparsa bana haber ver.”</st></p>
	<p><st c="22752">Bu arada, zavallı dostumun aklını kaçırdığından artık hiç kuşkum kalmamıştı. </st><st c="22830">Çıldıracağına inanmaktan başka çare yoktu; onu bir an önce eve götürmeliydim.</st></p>
	<p><st c="22907">Yapılacak en doğru şeyin ne olduğunu düşünürken, Jupiter’in sesi duyuldu yine:</st></p>
	<p><st c="22986">“Bu dalda daha fazla ilerlemeye korkuyorum efendim – tepeden tırnağa kurumuş.”</st></p>
	<p><st c="23065">Legrand titrek bir sesle, “</st><i><st c="23093">Kurumuş</st></i><st c="23101"> mu dedin Jupiter?” diye sordu.</st></p>
	<p><st c="23132">“Evet Sahip, kazık gibi kupkuru – bitmiş işi bunun – hayattan iz kalmamış.”</st></p>
	<p><st c="23208">“Peki şimdi ben ne yapacağım?” dedi Legrand; büyük üzüntüye kapılmıştı.</st></p>
	<p><st c="23280">Ben araya laf sokuşturma olanağı çıktığına sevinerek, “Ne mi yapacaksın?” dedim. </st><st c="23362">“Eve gidip yatağına uzanacaksın tabii. </st><st c="23401">Hadi gel! </st><st c="23411">– Yaşa! </st><st c="23419">Geç oldu bak, hem bana verdiğin sözü anımsa.”</st></p>
	<p><st c="23464">Dediklerime hiç aldırmayarak, “Jupiter,” diye bağırdı, “beni duyabiliyor musun?”</st></p>
	<p><st c="23545">“Evet Sahip Will, hem de çok iyi duyuyorum.”</st></p>
	<p><st c="23590">“Bıçağınla dalı bir dene bakalım, </st><i><st c="23625">çok</st></i><st c="23628"> mu çürük.”</st></p>
	<p><st c="23639">“Çürük tabii, hem de nasıl,” dedi zenci birkaç dakika sonra, “ama galiba göründüğü kadar değil. </st><st c="23736">Tek başıma bir iki adım daha ilerleyebilirim doğrusunu istersen.”</st></p>
	<p><st c="23801">“Tek başına mı? </st><st c="23818">O da ne demek?”</st></p>
	<p><st c="23833">“Böcek efendim. </st><st c="23850">Bu böcek </st><i><st c="23859">öyle</st></i><st c="23863"> ağır ki. </st><st c="23873">Onu aşağı atarsam, dal benim boyumda bir zencinin ağırlığını kaldırır herhalde.”</st></p>
	<p><st c="23953">“Seni gidi rezil seni!” diye haykırdı Legrand, içi rahatlamışa benziyordu. </st><st c="24029">“Neler saçmalıyorsun öyle? </st><st c="24056">Böceği elinden bırakırsan kendini ölmüş bil. </st><st c="24101">Bak Jupiter, dinliyor musun?”</st></p>
	<p><st c="24130">“Evet efendim, n’olur zavallı zencinizi haşlamayın öyle.”</st></p>
	<p><st c="24188">“Peki peki! </st><st c="24201">Kulak ver şimdi! </st><st c="24218">Dalda, gözünün kestiği yere kadar ilerler, böceği de elinden bırakmazsan, iner inmez bir gümüş dolar veririm sana.”</st></p>
	<p><st c="24333">“Gidiyorum Sahip, valla,” diye çabucak bir karşılık yetiştirdi zenci, “nerdeyse ucuna vardım zaten.”</st></p>
	<p><st c="24434">“</st><i><st c="24436">Ucuna mı</st></i><st c="24444">!” Legrand bir çığlık attı. </st><st c="24472">“Dalın ucuna vardığını mı söylüyorsun?”</st></p>
	<p><st c="24511">“Hemen hemen efendim – aaa! </st><st c="24540">Vay bu da ne! </st><st c="24554">Ağaçta ne duruyor öyle?”</st></p>
	<p><st c="24578">“Tamam!” diye haykırdı Legrand sevinçle. </st><st c="24620">“Ne duruyor orada?”</st></p>
	<p><st c="24639">“Bir kurukafaymış, birisi bırakmış ağacın tepesine; kargalar etlerini didiklemiş.”</st></p>
	<p><st c="24722">“Bir kurukafa demek! </st><st c="24744">İyi! </st><st c="24749">Peki orada nasıl durabiliyor? </st><st c="24779">Yani neyle tutturulmuş ağaca?”</st></p>
	<p><st c="24809">“Bakayım efendim. </st><st c="24828">Amma da acayip ha, kurukafada koskoca bir çivi var efendim, ağaca çivilenmiş öylece.”</st></p>
	<p><st c="24913">“Şimdi, diyeceklerimi kılı kılına yapacaksın Jupiter – duyuyor musun?”</st></p>
	<p><st c="24984">“Evet Sahip.”</st></p>
	<p><st c="24998">“Dikkatli dinle öyleyse! </st><st c="25024">Kurukafanın sol gözünü bul bakalım.”</st></p>
	<p><st c="25060">“Tamam, tamam ama göz möz kalmamış ki bunda.”</st></p>
	<p><st c="25106">“Tanrı cezanı versin, sersem! </st><st c="25137">Sağını solunu bilir misin sen?”</st></p>
	<p><st c="25168">“Bilirim efendim – nasıl bilmem – odunu sol elimle kesmiyor muyum?”</st></p>
	<p><st c="25236">“Solaksın da ondan! </st><st c="25257">Sol gözün, sol elinin bulunduğu yandadır, anladın mı? </st><st c="25311">Artık kurukafanın sol gözünü ya da sol gözünün yerini bulabilirsin sanırım. </st><st c="25387">Buldun mu?”</st></p>
	<p><st c="25398">Uzun bir sessizlik oldu. </st><st c="25424">Sonunda zenci sordu:</st></p>
	<p><st c="25444">“Peki ama kurukafanın sol gözü de sol elinin bulunduğu yerde midir ki? </st><st c="25516">Çünkü el mel kalmamış bunda – neyse, zarar yok! </st><st c="25564">Sol gözünü buldum – işte! </st><st c="25590">Ne yapayım?”</st></p>
	<p><st c="25602">“Böceği sallandır oyuğundan, sicim yettiği kadar – ama dikkatli ol ha, sicimi elinden bırakmaya kalkma.”</st></p>
	<p><st c="25707">“Hepsi oldu Sahip Will; böceği delikten kolayca geçirdim – aşağı sarkıttım, bakın!”</st></p>
	<p><st c="25791">Bu konuşma süresince Jupiter’i hiç görememiştik, ama bin güçlükle sarkıttığı böcek sicimin ucunda parlıyor, durduğumuz tepeyi hâlâ azıcık aydınlatan güneşin son ışınlarıyla altın gibi yanıyordu. </st><st c="25987">Böcek dallara değmeden boşlukta sallanıyordu; bırakılsa, ayaklarımızın dibine düşecekti. </st><st c="26076">Legrand birdenbire tırpanı kaptı, çapı üç dört metreyi bulan bir yuvarlak çizdi böceğin tam altına düşen toprak parçasına; bu iş bittikten sonra Jupiter’e sicimi bırakıp ağaçtan inmesini söyledi.</st></p>
	<p><st c="26271">Böceğin düştüğü noktaya, olanca dikkatiyle bir kazık çaktı, cebinden bir şerit-metre çıkardı. </st><st c="26366">Metrenin bir ucunu ağacın kazığa en yakın olan yerine iliştirdikten sonra, kazığa varana kadar açtı şeridi, on beş metre aynı doğrultuda, ağacın ve kazığın uzantısında ilerledi elinde şeritle; o sırada Jupiter tırpanla çalıları temizliyordu. </st><st c="26608">Bu noktaya ikinci bir kazık çakıldı, kazık merkez alınarak aşağı yukarı bir buçuk metre çapında gelişigüzel bir daire çizildi. </st><st c="26735">Legrand eline bir kürek aldı, sonra Jupiter’le bana da birer kürek vererek elimizden geldiği kadar çabuk kazmamızı söyledi.</st></p>
	<p><st c="26858">Doğruyu söylemek gerekirse, böylesi eğlencelerden oldum olası hoşlanmam, hele o anda hiç canım çekmiyordu; karanlık bastıracaktı nerdeyse, üstelik yürüyüş oldukça yormuştu beni, ama atlatmaya olanak yoktu; hayır dersem, dostumun erincini de bozmuş olacaktım. </st><st c="27118">Jupiter’in yardımına güvenebilseydim, deliyi zor kullanarak eve götürmekte bir an bile duraksamazdım, gelgelelim ihtiyar zencinin huyunu çok iyi biliyordum, Efendisine karşı hiçbir girişimde yardım etmezdi bana. </st><st c="27330">Dostum, Güneyliler arasında pek yaygın olan “define” masallarından birine kapılmıştı; bu, sugötürmez gerçekti bence, zina böceğini bulunca, belki de Jupiter’in böceğin som altından olduğu konusundaki görüşlerini dinleye dinleye bu masala gitgide inanmıştı. </st><st c="27587">Çılgınlığa yatkın bir kafa kolayca kapılır bunlara, hele düşündükleri yaygın inançlardan destek alıyorsa. </st><st c="27693">Aklıma bu böceğin talihinin anahtarı olduğunu söyleyişi geldi. </st><st c="27756">Gerçekten çok üzgün ve sersem bir durumdaydım ama çok geçmeden toparlandım; başıma gelene seve seve katlanmaya, iyi niyetimi göstererek kazmaya karar verdim; böylece belki de beslediği fikirlerin ne derece yanlış olduğunu kendi gözleriyle görürdü dostum.</st></p>
	<p><st c="28010">Fenerler yandıktan sonra hepimiz, önemli bir amaç uğruna harcanmaya değer bir çabayla işe sarıldık; fenerin ışığı, giysilerimizi ve araçlarımızı aydınlatınca ne garip bir topluluktuk kimbilir, oraya yolu düşen biri, kimbilir ne acayip bulurdu bizi, nasıl kuşkuyla karşılardı yürüttüğümüz çabayı.</st></p>
	<p><st c="28306">İki saat boyunca hiç durmadan kazdık. </st><st c="28345">Pek konuşmuyorduk, tek sıkıntımız, işimize merak salan köpeğin durmadan havlamasıydı. </st><st c="28431">Bir ara havlama o kadar arttı ki çevredeki gezginlere yerimizi haber vermesinden korktuk –daha doğrusu Legrand korktu– bana kalsa, ben dostumu eve götürmemi sağlayacak herhangi bir olanağı sevinçle karşılardım. </st><st c="28642">Neden sonra, gürültüye kesin bir son verildi; sert adımlarla çukurdan çıkan Jupiter askılardan biriyle hayvanın ağzını bağladı, sonra kikirdeyerek işinin başına döndü.</st></p>
	<p><st c="28809">İki saat sonra, bir buçuk metre derinliğe inmiştik, ne var ki define izine rastlanmıyordu ortalıkta. </st><st c="28911">Uzun bir sessizlik oldu, bu gülünç oyunun sonu gelmişti herhalde. </st><st c="28977">Hoşnutsuzluğu her halinden okunan Legrand düşünceli düşünceli terini sildi, yine işe koyuldu. </st><st c="29071">Çapı bir buçuk metrelik yuvarlağı çepeçevre kazmıştık; o sınırı biraz aştık, üstelik bir metre daha derine indik. </st><st c="29185">Yine hiçbir şey görünmüyordu. </st><st c="29215">Yürekten acıdığım define avcısı, neden sonra çukurdan çıktı, korkunç bir düş kırıklığına uğradığı yüzünden belliydi; yavaş yavaş, isteksizce, bir kenara fırlattığı paltosunu giymeye başladı. </st><st c="29406">Ben ağzımı bile açmıyordum. </st><st c="29434">Jupiter, Efendisinin işareti üzerine araçları toplamaya başladı. </st><st c="29499">Bu da bittikten sonra köpeğin ağzı çözüldü; büyük bir sessizliğe gömülerek eve doğru yola çıktık.</st></p>
	<p><st c="29596">On adım gitmemiştik ki Legrand bir küfür sallayarak Jupiter’in üstüne yürüdü, yakasına yapıştı. </st><st c="29693">Şaşkına dönen zenci, gözlerini ve ağzını bir karış açtı, kürekleri yere fırlatıp diz çöktü.</st></p>
	<p><st c="29784">“Seni rezil seni!” dedi Legrand kenetli dişlerinin arasından. </st><st c="29847">“Seni gidi kara bela seni! </st><st c="29874">Söyle bakayım; bu dakikada karşılık ver bana, kaçamak laf istemem! </st><st c="29941">Hani sol gözün, sol gözün hangisi?”</st></p>
	<p><st c="29976">“Aman etmeyin, kıymayın bana Sahip Will,” diye gürledi korkan zenci, elini </st><i><st c="30052">sağ</st></i><st c="30055"> gözünün üstüne koyarak, “Bu değil mi sol gözüm?” Efendisinin gözünü çıkaracağından korkuyormuş gibi elini uzun süre orada tuttu.</st></p>
	<p><st c="30184">“Aklıma gelmedi değil! </st><st c="30208">Biliyordum! </st><st c="30220">Yaşasın!” diye haykırdı Legrand, zencinin yakasını bıraktı, bir süre deliler gibi sıçrayıp tepindi. </st><st c="30320">Uşak şaşkınlık içinde ayağa kalkmış, ses çıkarmadan bir Efendisine, bir bana bakıyordu.</st></p>
	<p><st c="30407">“Hadi yürüyün! </st><st c="30423">Geri dönmemiz gerek,” dedi Legrand, “oyun daha bitmedi.” Yine lale ağacının oraya yürüdü.</st></p>
	<p><st c="30512">Ağacın altına geldiğimizde, “Jupiter,” dedi, “gel buraya! </st><st c="30571">Kurukafa yüzü dışarı dönük olarak mı çivilenmişti dala, yoksa daldan yana mı bakıyordu?”</st></p>
	<div id="charCountTotal" value="30659"></div></body></html>
