<?xml version="1.0" encoding="utf-8"?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml" lang="tr" xml:lang="tr">
  <head>
    <title>Kızıl Ölümün Maskesi</title>
    <meta http-equiv="Content-Type" content="text/html; charset=utf-8" />
  

</head>
  <body>
<h1 id="id_Toc12292175"><st c="0">Usher’ların Çöküşü</st></h1>
	<p></p>
	<p><st c="19">Son cœur est un luth suspendu;</st></p>
	<p><st c="50">Sitôt qu’on le touche il résonne.</st><sup><a title="6" href="index_split_028.xhtml#note_6"><sup id="back_note_6"><st c="84">6</st></sup></a></sup></p>
	<p><st c="86"> – De Béranger</st></p>
	<p></p>
	<p><span><st c="100">O yılın güzünde, donuk, karanlık, ıssız ve bulutların iç karartıcı bir basınçla tepelere çökeldiği bir günü at sırtında, tek başıma, eşine az rastlanır kasvetteki bir yörede geçirmiştim. </st><st c="288">Neden sonra, akşam inerken Usher’ların hüzünlü malikânesi uzaktan göründü. </st><st c="363">Nasıl bilmiyorum, yapıyı görür görmez katlanılmaz bir eziklik çöktü içime. </st><st c="438">Katlanılmaz diyorum; çünkü bu duygu, kişioğlunun ıssızlığa ya da dehşete ilişkin en acımasız doğal imgeleri bile sırf taşıdıkları şiirsellik payından ötürü azıcık benimsemesini sağlayan herhangi bir avuntudan yoksundu. </st><st c="657">Karşımdaki manzaraya baktım – yalnızca eve ve çevresindeki yalın yer şekillerine, kıra, rüzgârdan aşınmış duvarlara, gözleri andıran oyuk pencerelere, cılız bataklık sazlarına ve çürümüş ağaçların beyaz gövdelerine – birdenbire müthiş yoğun bir çöküntü bastırdı –o kadarına ki ille bu dünyadan bir benzetme getirmek şartsa– bir afyonkeşin düş-sonrasına benzetilebilir: gündelik yaşama geçişin verdiği acı, aradaki tülün hoyratça sıyrılışı. </st><st c="1097">Bir buzluluk, bir iç yıkıntısı, bir ürperti, onulmaz bir dehşet duygusu; kişi, hayal gücünü ne kadar zorlarsa zorlasın bu duygunun yüceltilecek yanını bulamıyordu. </st><st c="1261">Ne o –diye duraladım– Usher’ların malikânesini düşünürken dengemi böylesine sarsan şey ne? </st><st c="1352">Çözülmez bir gizdi; kafama üşüşen belirsiz, loş fantezilerle başedemiyordum. </st><st c="1429">İster istemez, hiç de doyurucu olmayan bildik başlangıca geri döndüm, en basit doğal nesnelerin bizi derinden etkileyebilecek bileşimleri </st></span><span><st c="1567">vardır</st></span><span><st c="1573"> ama onu çözümleme yetisi bizim ulaşamayacağımız bir derinlikte yatar. </st><st c="1644">Belki de, dedim, yalnızca görüntüye yeni bir biçim vermek ya da resmin ayrıntılarını yeniden düzenlemekle bu hüzün verici izlenim azıcık değiştirilebilir ya da hepten giderilebilir; böyle düşünerek atımı malikânenin yanı başındaki, kırışıksız bir ışıltı saçan kara ve parlak dağ gölünün yamacına sürüp aşağılara baktım – ne var ki boz sazların, hortlaksı ağaç köklerinin ve gözümsü, oyuk pencerelerin yeniden biçimlenen, tersyüz olan imgeleri, tüylerimi eskisinden de beter ürpertti.</st></span></p>
	<p><st c="2127">Yine de bu hüzünler malikânesinde birkaç hafta kalmayı aklıma koydum. </st><st c="2198">Evin sahibi Roderick Usher ilkgençliğimde candostumdu, gelgelelim son görüşmemizden bu yana yıllar geçmişti. </st><st c="2307">Geçenlerde mektubu aldığımda –onun mektubu– taşradaydım. </st><st c="2364">Ricasının tutturmaya varması, hemen bir yanıt vermemi gerektirdi. </st><st c="2430">Yazısından, dostumun sinirlerinin iyice bozuk olduğu anlaşılıyordu. </st><st c="2498">Fiziksel bir hastalığın yanı sıra içini kemiren ruhsal bir çöküntüden yakınıyor, en yakın dostlarından biri, hatta tek dostu bildiği beni mutlaka görmesi gerektiğini, benim yanımda eski neşesini bulacağını, böylelikle hastalığını bir ölçüde atlatmayı umduğunu belirtiyordu. </st><st c="2772">Bu ve benzeri birtakım duyguların dile getiriliş tarzı –ricasının </st><i><st c="2838">gönülden</st></i><st c="2846"> olduğu apaçıktı– karşısında duraksayamazdım; bu alışılmadık çağrıya uymak görevimdi.</st></p>
	<p><st c="2931">Delikanlılığımızda birbirimize yakın olmamıza karşın dostum hakkında pek az bilgim vardı. </st><st c="3022">Baştan beri çok kapanıktı. </st><st c="3049">Yine de geçmişi eskilere dayanan köklü ailesinin özgün ve aşırı duyarlığıyla ün saldığını, nice yıllar seçkin sanat yapıtlarına yansıyan bu duyarlığın son yıllarda ailenin çıkar gözetmeksizin art arda giriştiği hayır işlerindeki ruh cömertliğinde, dahası, müzikbiliminin –kanımca, beylik ve kolay kavranır güzellikteki ürünlerinden çok– karmaşık inceliklerine adanmışlığında kendini gösterdiğini duymuştum. </st><st c="3456">Her zaman el üstünde tutulan uzun geçmişli Usher soyunun hiçbir dönemde kalıcı bir yan dal sürmediği yolundaki şaşırtıcı bilgi de kulağıma çalınmıştı; yani ailenin soyağacı dümdüz bir çizgi izliyordu, ufak tefek birkaç geçici sapma dışında hep öyle kalmıştı. </st><st c="3715">Malikânenin yapısı ile sahiplerine yakıştırılan özelliğin uyuşumu üstüne kafa yorarken, işte aksaklık burada yatıyor, dedim kendi kendime –ve yapıyla sahiplerinin yüzyıllar boyu birbirlerinde bırakacağı olası etkileri hesaplarken– her ne kadar ikincil bir önem taşıyor görünse de aksaklık bence burada işte, diye geçirdim içimden: Mirasın ve aile adının şaşmaksızın babadan büyük oğula kalması sonucu, malikâneyle ailenin adı iç içe anılma boyutuna varıyor – köylüler “Usher’lar” derken hem aileyi hem de malikâneyi kastediyor anlaşılan.</st></p>
	<p><st c="4252">Biraz çocuksu bir deneye kalkışarak göle bir de yamaçtan baktığımda ilk garip izlenimimin daha da keskinleştiğini belirtmiştim. </st><st c="4381">Gitgide, kör bir inancın –neden bu sözcüğü kullanmayayım?– pençesine düştüğümün bilincine varmam, bu vurgunun iyice pekişmesini sağladı. </st><st c="4518">Temelinde ürkü yatan bütün duygular için bu türden bir ikilem yasasının işlediğini çoktan biliyordum. </st><st c="4620">Belki yalnızca bu yüzden, gözlerimi yapının suya yansıyan gölgesinden kaldırıp kendisine diktiğim anda bir tuhaf oldum – aslında gülünesi, dayanıksız bir kuruntuydu, yalnızca üstüme çöken ağırlığın yoğunluğunu anlatmak adına burada söz konusu ediyorum. </st><st c="4873">Hayal gücümün dürtüsüyle, malikânede ve çevresinde, kendilerine ve dolaylarına özgü bir atmosfer asılı durduğuna gerçekten inanmıştım – bildiğimiz olağan havayla ilgisi olmayan, çürük ağaçlardan, boz duvardan, suskun dağ gölünden tüten bir atmosfer; çürük, gizemli bir buğu, basık, donuk, miskin, silik, kurşun renkli.</st></p>
	<p><st c="5191">Olsa olsa </st><i><st c="5202">düş</st></i><st c="5205"> olabilecek bu görüntüden silkindiğimde yapının gerçek yüzünü ayrıntılarıyla incelemeye koyuldum. </st><st c="5303">En belirgin özelliği, epeskiliğiydi. </st><st c="5340">Yılların hışmına uğrayıp aşınmıştı. </st><st c="5376">Cepheyi yosunlar kaplamıştı boydan boya; ince bir örümcek ağı gibi saçaklardan sarkıyorlardı. </st><st c="5470">Öyleyken, olağandışı değildi bu aşınma. </st><st c="5510">Gerçi taşlar yıkılmamıştı ama yapının hâlâ kusursuz bir uyum gösteren bütünleyici parçalarıyla yıkılmaya yüz tutmuş tek tek taşları arasında çılgın bir tutarsızlık göze çarpıyordu. </st><st c="5691">Bu görünümde bana, yıllar yılı unutulmuş bir mahzende çürümeye bırakılmış, dışardan bir soluk bile alamamış eski ahşap işlerinin göz yanıltıcı sağlamlığını çağrıştıran ne çok şey vardı. </st><st c="5877">İçin için çürüme belirtisini saymazsak, yapı yine de dengesini hepten yitirmiş görünmüyordu. </st><st c="5970">Ancak cepheye bakan çok dikkatli bir göz, çatıdan başlayıp duvar boyunca zikzaklar çizerek inen, sonra da gölün karanlık sularına karışan belli belirsiz bir çatlağı fark edebilirdi.</st></p>
	<p><span><st c="6151">Hiçbir ayrıntıyı gözden kaçırmaksızın, kısa bir geçitten malikâneye doğru sürdüm atımı. </st><st c="6240">Seyis, atı aldı, holün gotik kemerinden geçtim. </st><st c="6288">Sinsi yürüyüşlü bir uşak, efendisinin </st></span><span><st c="6326">stüdyosuna</st></span><span><st c="6336"> varıncaya kadar, bir sürü karanlık ve karmaşık geçitten, tek söz etmeden geçirdi beni. </st><st c="6424">Bu yürüyüş sırasında karşıma çıkan nesnelerin çoğu, her nedense, daha önce de sözünü ettiğim belirsizlik duygusunun yoğunlaşmasına yolaçtı. </st><st c="6564">Çevremde gördüklerim – tavanın oymaları, duvarlara asılmış işlemeler, zeminin abanoz siyahı, attığım her adımda şangırdayan hortlaksı silah takımları, çocukluğumdan beri yabancılık çekmediğim ya da en azından benzerlerine alışkın olduğum nesnelerdi de –ayrıca, bütün bunlarla tanışıklığımı yadsımak zor gelse de– bildik imgelerin nasıl da bilinmedik düşler kışkırttığına şaşıp kalıyordum. </st><st c="6953">Bir merdivende ailenin doktoruyla karşılaştım. </st><st c="7000">İrkildi, çarpıştık, sonra yoluna gitti. </st><st c="7040">O sırada uşak bir kapıyı itti, beni efendisinin yanına buyur etti.</st></span></p>
	<p><st c="7106">Kendimi geniş, görkemli bir odada buldum. </st><st c="7149">Pencereler çok dar, uzun ve sivriydi, ayrıca kara meşe zeminden öyle yukarda kalıyordu ki, içerden uzanmak olanaksızdı. </st><st c="7269">Cılız, kızıl ışınlar kafesli pencerelerden giriyor, yalnızca odadaki belli başlı eşyaları aydınlatıyordu; insan gözü, odanın kuytu köşelerine, tavanın kabartmalı kemerine ulaşamıyordu. </st><st c="7454">Duvarlarda koyu renk işlemeler asılıydı. </st><st c="7495">Mobilyalar tıkış tıkış, rahatsız, antika ve haraptı. </st><st c="7548">Ortalığa bir yığın kitapla çalgı saçılmıştı ama odanın havası canlanmamıştı bir türlü. </st><st c="7635">Hüzünlü bir hava soluyordum. </st><st c="7664">Koyu, derin ve onulmaz bir karanlık, mührünü basmıştı her yana.</st></p>
	<p><span><st c="7727">İçeri girdiğimde Usher, boylu boyunca uzandığı sedirden kalktı. </st><st c="7792">Önce bana yapay bir kibarlık gibi gelen –</st></span><span><st c="7833">ennuyé</st></span><sup><a title="7" href="index_split_028.xhtml#note_7"><sup id="back_note_7"><st c="7840">7</st></sup></a></sup><span><st c="7842"> bir beyefendinin zorlama nezaketi sanmıştım– bir dostluk gösterisiyle karşıladı beni. </st><st c="7929">Ama yüzüne bakar bakmaz, sonuna kadar içtenlikli davrandığını anladım. </st><st c="8000">Oturduk; birkaç dakika, o tek söz söylemeden yerinde otururken, onu yarı acıma yarı korkuyla inceledim. </st><st c="8104">Hiç kimse bu kadar kısa sürede Roderick Usher’ın korkutucu değişimine uğrayamazdı. </st><st c="8187">Karşımdaki soluk yüzlü yaratığın gençlik arkadaşım olduğuna inanmakta güçlük çekiyordum. </st><st c="8276">Ama yüz çizgileri baştan beri böyle çarpıcıydı. </st><st c="8324">İskeletimsi bir yüz; iri, ıslak, eşsiz bir parıltı saçan gözler; belki biraz ince ve kansız ama kıvrımı ender güzellikte dudaklar; benzerlerinden geniş delikleriyle ayrılan ince Yahudi burnu; çıkıntısızlığıyla sahibinin atılımsızlığını ele veren biçimli çenesi; yumuşaklıkta ve incelikte örümcek ağını bile geride bırakan saçlar – bu yüz çizgileri, şakakların üstündeki alışılmadık açıklıkla birleşince, kolay kolay unutulmayacak bir yüz çıkıyordu ortaya. </st><st c="8780">Gelgelelim bu çizgilerin şimdiki baskın özelliklerinde ve anlatımlarında öylesine abartılı bir değişim yatıyordu ki, kimle konuştuğumu tamı tamına kestiremiyordum. </st><st c="8944">Dahası, tenin şimdiki ölü sarılığı, gözlerin şimdiki olağandışı parıltısı beni şaşırtmış, hatta ürkütmüştü. </st><st c="9052">İpeksi saçlar bakımsızdı, gelişigüzel uzatılmıştı, yüzü çevreleyeceklerine, yabanıl bir yapağı yumağı halinde yüzün çevresinde uçuşuyorlardı sanki; çok uğraşmama karşın bu saçların ilettiği bezekli anlatımı herhangi bir insancıllıkla bağdaştıramadım.</st></span></p>
	<p><st c="9302">Dostumun davranışlarındaki uyumsuzluk, tutarsızlık beni sarmıştı iyice; çok geçmeden, bunun, sık yoklayan titreme nöbetlerini ve aşırı sinir gerginliğini bastırma yolunda girişilmiş bir dizi boşuna çabadan kaynaklandığını fark ettim. </st><st c="9537">Buna benzer bir durumla karşılaşmaya hazırlıklıydım doğrusu, yalnızca dostumun mektubundan ötürü değil, çocukluğunda gözlemlediğim bazı özellikleri, özgün ruh yapısı da yeterli ipuçlarıydı. </st><st c="9727">Bir kabarıp bir sönüyordu. </st><st c="9754">Sesi, titrek tiz bir kararsızlıktan (hayvansal güdüler gemlediğinde) duru bir kesinliğe –hani şu ani, tok, telaşsız, çınıltılı, o kurşun gibi ağır, özdenetimli, ayarı kusursuz tona– ancak onulmaz bir alkolikte ya da sınırı çoktan aşmış bir afyonkeşte –o da doruk coşku anlarında– rastlanan pesliğe hızla gidip gidip geliyordu.</st></p>
	<p><st c="10080">Beni neden evine çağırdığını, neden görmekte direttiğini, benden ne tür bir yardım beklediğini hep bu sesle anlattı. </st><st c="10198">Hastalığının ne olduğu konusunda düşündüklerini sayıp döktü. </st><st c="10259">Dediğine göre, kalıtımsal bir bozuklukmuş, bütünüyle atlatacağından umutlu değilmiş – basit bir sinir bozukluğu, diye ekledi hemen, yarın öbür gün mutlaka geçermiş. </st><st c="10424">Bu hastalık, birtakım olağandışı duyumlarla belli ediyormuş kendini. </st><st c="10493">Dostum ayrıntılara indikçe, sözünü ettiği duyumların bazıları çok ilgimi çekti, şaşkına döndüm; belki de kullandığı sözlerin, anlatış biçiminin de payı vardı şaşkınlığımda. </st><st c="10666">Duyularının acıtıcı keskinliğinden yakınıyordu; ancak tatsız tuzsuz yemekleri yiyebiliyormuş; ancak bazı özel dokumaları tenine değdirebiliyormuş; bütün çiçek kokuları itici geliyormuş; gözleri, en solgun ışıkta bile yanıyormuş; yüreğine korku salmayan bazı yatıştırıcı sesler de ancak bazı yaylı sazlardan çıkıyormuş.</st></p>
	<p><st c="10984">Anladığım kadarıyla dostum, ne idüğü belirsiz bir ürküye tutsak düşmüştü. </st><st c="11059">“Bu korku bitirecek beni,” dedi. </st><st c="11092">“Bu zavallılıkta eriyip gitmek benim </st><i><st c="11129">yazgım</st></i><st c="11135">. Başka ölüm yok bana. </st><st c="11158">Gelecekten korkuyorum, olacaklardan değil, sonuçlarından. </st><st c="11216">Bu katlanılmaz gerginliği artıracak en sıradan olayı düşündükçe tüylerim ürperiyor. </st><st c="11300">Aslında kaçtığım tehlikenin kendisi de değil, onun bende yaratacağı kaçınılmaz etki – yani ürkü. </st><st c="11397">Sinirlerim böylesine altüstken, bu acınılası durumumda, yaşamı ve sağduyumu KORKU denen canavarla boğuşmak adına bir yana atacağım gün ergeç gelecek gibime geliyor.”</st></p>
	<p><st c="11562">Konuşması sırasında bölük pörçük ipuçlarından, akıl sağlığına ilişkin yeni bir şey öğrendim. </st><st c="11656">Kapalı kaldığı, yıllardır dışına adım atmadığı bu yapı yüzünden bazı kör inançlara saplanmıştı; yapının onda yarattığı etkinin –kendi deyişiyle– müthişliğini aktarırken kullandığı üstü örtülü sözcükleri burada anmayacağım, yalnızca malikânenin birtakım özelliklerinin uzun bir çile sürecinden sonra içine işlediğini söyledi – boz duvarlarla burçların ve hepsinin tepeden baktığı loş gölün, </st><i><st c="12046">varoluşuna</st></i><st c="12056"> bir damga bastığını.</st></p>
	<p><st c="12077">Öyleyken, ister istemez, ruhunu saran garip karamsarlığın büyük ölçüde daha doğal ve somut bir nedene bağlanabileceğini kabul ediyordu – yıllardır hayattaki tek yakını, yeryüzündeki tek ve son akrabası sevgili kız kardeşinin uzun süren amansız hastalığına, onun ölüme her gün biraz daha yaklaştığını görmenin verdiği acıya. </st><st c="12402">“Onun ölümü,” dedi burukluğu aklımdan çıkmayan bir sesle, “beni (bu çaresiz zavallıyı) hayatta tek başına, köklü Usher soyunun son temsilcisi olarak bırakacak.”</st></p>
	<p><st c="12562">O konuşurken, Lady Madeline (kız kardeşi) bölmenin ötesinden usulca geçti ve benim farkıma bile varmadan gözden kayboldu. </st><st c="12685">Ona azıcık korkuyla karışık büyük bir şaşkınlıkla baktımsa da bu duygumun nedenini bulamadım bir türlü. </st><st c="12789">Uzaklaşan adımlarını izlerken benliğimi bir titreme aldı. </st><st c="12847">Neden sonra, kapı kapandığında gözlerim ister istemez kardeşinin gözlerine gitti; gelgelelim Usher, yüzünü ellerine gömmüştü, aralarından ateşli gözyaşları süzülen incecik parmakları daha da sararmıştı.</st></p>
	<p><st c="13049">Lady Madeline’in hastalığı, hekimleri uzun süre uğraştırmıştı. </st><st c="13113">Yerleşik bir kayıtsızlık, bedenin gün geçtikçe erimesi, sık ama geçici kasılma nöbetleri, belli başlı, alışılmadık tanılardı. </st><st c="13239">Şimdiye kadar hasta, hastalığına tamı tamına boyun eğmemiş, yatağa düşmemişti gerçi ama tam ben evlerine geldiğim akşam, (dostum o gece içi yanarak açıklamıştı bana) canavara yenilmişti, o günden sonra kız kardeşini bir daha göremeyecektim herhalde – en azından sağlığında.</st></p>
	<p><st c="13512">Sonraki günlerde Usher da, ben de onun adını anmamaya çalıştık; bu arada, dostumun kederini dağıtmak için elimden geleni esirgemedim. </st><st c="13647">Birlikte resim çizdik, kitap okuduk; onun gitarıyla çaldığı çılgın doğaçlamaları bir düşteymişçesine dinledim. </st><st c="13758">Ona daha da yakınlaştıkça, ruhunun derinliklerine indikçe, sanki doğal ve şaşmaz bir yetenekle çevresine karanlık saçan, fiziksel ve tinsel evrenin bütün nesnelerini dinmeyen bir kasvet ışığına boğan bir zihne neşe aşılama çabasının ne kadar boşuna olduğunu üzülerek kavradım.</st></p>
	<p><st c="14034">Usher’ların genç efendisiyle geçirdiğim bunaltılı saatleri asla unutmayacağım. </st><st c="14114">Gelgelelim onun benden katılım beklediği ya da bana kılavuzluk ettiği araştırma ya da uğraşların ne olduğunu tamı tamına aktarabileceğimi sanmıyorum. </st><st c="14264">Dostumun heyecan ve sonsuz hırçınlık yüklü ülkü-tutkunluğu, zamanla hepsinin üstüne kükürtsü bir ışıltı serpmiş. </st><st c="14377">Oysa doğaçtan çaldığı ağıtlar kulağımdan hiç gitmeyecek. </st><st c="14434">Hele Von Weber’in son valsinin yırtıcılığını, kendine özgü bir saptırma ve abartmayla nasıl yorumladığını andıkça içim sızlayacak hep. </st><st c="14569">Onun çapraşık hayal gücünü habire kışkırtan, her dokunuşuyla daha da belirsizleşen, hele neden irkildiğimi kestiremediğimden beni büsbütün dehşete düşüren resimlerden – (hepsi şu an gözlerimin önünde) ancak yazıya dökülebilecek birkaçını yorumlayabilirim, gerisi boşuna. </st><st c="14840">Desenlerinin yalınlığı, apaçıklığı, bakanı korkuyla tutukluyor, yakasını bırakmıyordu. </st><st c="14927">Şimdiye kadar bir ölümlü, Düşün’ün resmini yapabilmişse, o, Roderick Usher’dı. </st><st c="15006">En azından benim için, bulunduğum koşullar altında, bu hastalık hastasının tuvaline aktarmayı başardığı katışıksız soyutlamalardan, Fuseli’nin parlaklığı tartışılmaz, yine de somut düşlerini seyrederken bile yanına varamadığım bir korku fışkırıyordu.</st></p>
	<p><st c="15256">Dostumun genel anlamda soyutlama anlayışına kesinkes bağlanamayacak gem-tanımaz hayallerinden biri, sözcükler yetersiz kalsa da dile getirilebilir. </st><st c="15405">Küçük resimlerinden birinde, son derece uzun, dikdörtgen bir mahzenin ya da geçidin içi görülüyordu; duvarlar alçak, dümdüz, beyaz, kesintisiz ve çıplaktı. </st><st c="15561">Ressamın ustalıkla kullandığı ayrıntılardan, bu çukurun toprağın çok derinlerinde yattığı anlaşılıyordu. </st><st c="15666">Gözalabildiğine uzanan çukurun hiçbir noktasında bir çıkış görülmüyordu; ne meşale vardı ne de yapay bir ışık kaynağı; yine de çok keskin bir ışın yumağı ortalıkta dolanıp boşluğu hortlaksı, çiğbeyaz bir görkeme boğuyordu.</st></p>
	<p><span><st c="15888">Hasta için yumuşak etkili yaylı sazlar dışında müzik dinlemeyi cehennem azabına çeviren sakat kulak sinirinden söz etmiştim. </st><st c="16014">Belki de müzik yapıtlarının yorumundaki fantastik boyut, gitarın dar sınırlarına mahkûm olması sonucuydu bir bakıma. </st><st c="16131">Yine de </st></span><span><st c="16139">impromptu</st></span><span><st c="16148">’lerindeki</st></span><sup><a title="8" href="index_split_028.xhtml#note_8"><sup id="back_note_8"><st c="16159">8</st></sup></a></sup><span> </span><span><st c="16161">su gibi ustalığı</st></span><span><st c="16177"> bununla açıklayamayız. </st><st c="16201">Doğaçlama yetisi, çılgın fantazyalarının notalarında olduğu kadar sözlerinde de aranmalıydı, öyleydi de (çünkü sık sık, içinden gelen uyaklı şiirlerle eşlik ediyordu çaldıklarına) ve bu, demin ancak sanatsal coşkunun doruğundayken bazı anlarda ortaya çıkabileceğini belirttiğim o kesin denetimin, o yoğunlaşmanın sonucuydu. </st><st c="16525">Bu parçalardan birinin sözleri aklımdan çıkmamış. </st><st c="16575">Ondan dinlerken daha çok etkilenmişim galiba, çünkü sözcüklerin altından akan anlamda, galiba ilk olarak Usher’daki bilinçliliği sezmişim; evet, yüce aklının tahtında sallantıda olduğunun bilincindeydi.</st></span></p>
	<p><st c="16777">“Perili Saray” başlıklı şiirin dizeleri aşağı yukarı şöyleydi:</st></p>
	<p></p>
	<p><st c="16840">I</st></p>
	<p><st c="16842">En yeşilinde vadilerimizin</st></p>
	<p><st c="16868">Ki halkı yalnızca meleklerdi,</st></p>
	<p><st c="16898">Bir zamanlar görkemli ve narin </st></p>
	<p><st c="16930">–Işıl ışıl– bir saray vardı.</st></p>
	<p><st c="16958">Krallığını sürdürürken Düşünce </st></p>
	<p><st c="16990">O dimdikti, ayakta,</st></p>
	<p><st c="17009">Tek melek kanadı değmemiştir daha önce </st></p>
	<p><st c="17049">Böylesine alımlı bir yapıya.</st></p>
	<p></p>
	<p><st c="17077">II</st></p>
	<p><st c="17080">Sarı sancaklarla, görkemli, parlak,</st></p>
	<p><st c="17116">Dalgalanırdı kulesi,</st></p>
	<p><st c="17137">(Bütün bunlar, eski, uzak</st></p>
	<p><st c="17163">Geçmişte kalmış hepsi)</st></p>
	<p><st c="17186">Yumuşak rüzgârlar, dalgın </st></p>
	<p><st c="17213">O uzun, tatlı günler boyu, </st></p>
	<p><st c="17240">Burçlardaysa sorguçlu, solgun </st></p>
	<p><st c="17270">Uçuşurdu kanatlı bir koku.</st></p>
	<p></p>
	<p><st c="17296">III</st></p>
	<p><st c="17300">O mutlu vadinin gezginleri –</st></p>
	<p><st c="17329">Baktıkları iki ışıklı oyuktan –</st></p>
	<p><st c="17361">Görürlerdi perilerin raks ettiğini </st></p>
	<p><st c="17397">Eşliğinde altın sesine lutun,</st></p>
	<p><st c="17426">Ve tahtın çevresine kurulmuş </st></p>
	<p><st c="17456">Moradoğanlar,</st></p>
	<p><st c="17469">Tahttaysa görkemine eş </st></p>
	<p><st c="17493">Beldeyi yöneten kral.</st></p>
	<p></p>
	<p><st c="17514">IV</st></p>
	<p><st c="17517">İncilerle yakutlarla ışırdı </st></p>
	<p><st c="17546">Sarayın güzelim kapısı,</st></p>
	<p><st c="17569">Aralığından taşar, taşar, taşardı </st></p>
	<p><st c="17604">Yankı’ların billur sesi </st></p>
	<p><st c="17628">Ki biricik görevleri, gece gündüz</st></p>
	<p><st c="17661">Şarkılar söylemekti,</st></p>
	<p><st c="17682">Ve o tatlı sesleriyle – eşsiz </st></p>
	<p><st c="17713">Övmek Kral’daki hikmeti.</st></p>
	<p></p>
	<p><st c="17737">V</st></p>
	<p><st c="17739">Ne var ki kötülükler, kara yas giysileriyle </st></p>
	<p><st c="17783">Kuşattılar Kral’ın toprağını;</st></p>
	<p><st c="17812">(Gelin yas tutalım hep birlikte</st></p>
	<p><st c="17844">Çünkü göremeyecek zavallı yarını!) </st></p>
	<p><st c="17880">Onun ocağında tomurcuklanan </st></p>
	<p><st c="17908">Görkemin çiçek açışı dört yana </st></p>
	<p><st c="17939">Şimdi bir masal, güç anımsanan </st></p>
	<p><st c="17970">Gömülüp gitmiş eski zamana.</st></p>
	<p></p>
	<p><st c="17997">VI</st></p>
	<p><st c="18000">Şimdilerde o vadiden geçenler </st></p>
	<p><st c="18031">Pencerelerin kızarık ışığında,</st></p>
	<p><st c="18061">Çırpınan dev karaltılar seçerler </st></p>
	<p><st c="18095">Çatlak bir ezginin eşliğinde.</st></p>
	<p><st c="18124">Bu arada baş döndürücü bir ırmak </st></p>
	<p><st c="18158">Gibi hızı asla kesilmeden </st></p>
	<p><st c="18184">Solgun kapıdan taşar uğursuz bir kalabalık</st></p>
	<p><st c="18226">Kahkahalarla – bir daha asla gülümsemeden.</st></p>
	<p></p>
	<p><st c="18269">Çok iyi anımsıyorum, bu baladın çağrışımlarıyla birtakım tartışmalara sürüklenmiştik, bu arada Usher’ın ileri sürdüğü görüş, aydınlığa çıktı, bu görüşü özgünlüğünden ötürü değil (başka savunanlar</st><sup><a title="9" href="index_split_028.xhtml#note_9"><sup id="back_note_9"><st c="18465">9</st></sup></a></sup><st c="18467"> da çıktı zaman zaman), dostumun ateşli savunusundan ötürü anıyorum burada. </st><st c="18543">Kaba hatlarıyla, bitki türlerinde belli bir sezi olduğuydu. </st><st c="18603">Ne ki dostumun çetrefil hayal gücü yüzünden, görüşü abartılı bir cüret kazanıyor, ara sıra, ipin ucu kaçtığındaysa mantık bağlantısızlığının sınırlarına taşıyordu. </st><st c="18767">Dostumun inandırıcılık uğruna nasıl gözükara bir çaba gösterdiğini anlatacak sözcükleri doğrusu bulamıyorum. </st><st c="18876">Bu inancı (daha önce de değindiğim gibi) atalarından kalma bu malikânenin boz taşlarından doğuyordu. </st><st c="18977">Kendisine göre, söz konusu sezi, taşların yerleştiriliş yönteminde – dizilişlerinde olduğu kadar üstlerini bürümüş yosunlarda, çevredeki çürümüş ağaçlarda; hepsinden de öte, bu düzenin yıllardır bozulmadan süregelmesinde, ayrıca gölün durgun sularına yansıyıp bir daha pekişmesinde kendini gösteriyordu. </st><st c="19281">Kanıtı –sezinin var olduğunun kanıtı yani– (sözün burasında ürperdim) suların ve duvarların kendilerine özgü bir havayı usulca ama güvenle çevrelerine çökertmesiydi. </st><st c="19447">Sonuç, diye ekledi, aile bireylerinin yüzyıllardır yazgılarını yoğuran o suskun ama iliklere işleyen, şu anda gördüğüm –onu </st><i><st c="19571">kendisi</st></i><st c="19578"> yapan– kişilik, o etkinin korkunç baskısından çıkarsanabilirdi. </st><st c="19643">Böylesi görüşlerin yorumu olmaz, ben de yoruma kalkışmayacağım.</st></p>
	<p><span><st c="19706">Kitaplarımız –hastanın zihninin işleyiş tarzına katkıları azımsanmayacak kitaplar– umulabileceği gibi bu çılgınca düşlere tıpatıp uyuyordu. </st><st c="19847">Birlikte Gresset’in </st></span><span><st c="19867">Ververt ile </st></span><span lang="fr"><st c="19879">Chartreuse</st></span><span><st c="19889">’ü, Machiavelli’nin </st></span><span><st c="19910">Belphegor</st></span><span><st c="19919">’u, Swedenborg’un </st></span><span><st c="19938">Cennet ve Cehennem</st></span><span><st c="19956">’i, Holberg’in </st></span><span><st c="19972">Nicholas Klimm’in Yeraltı Seyahati</st></span><span><st c="20006">’ni, Robert Flud, Jean D’lndaginé ve Dela Chambre’ın El Falı üstüne yapıtları, Tieck’in </st></span><span><st c="20095">Mavi Uzaklığa Yolculuk</st></span><span><st c="20117">’u ve Campanella’nın </st></span><span><st c="20139">Güneş Ülkesi</st></span><span><st c="20151"> türünden kitaplara göz attık. </st><st c="20182">Gözdelerimizden biri, Dominican Eymeric de Gironne’un </st></span><span><st c="20236">Directorium lnquisitorium</st></span><span><st c="20261">’unun sekizde-birlik</st></span><sup><a title="10" href="index_split_028.xhtml#note_10"><sup id="back_note_10"><st c="20282">10</st></sup></a></sup><span><st c="20285"> küçük bir cildiydi. </st><st c="20306">Pomponius Mela’nın eski Afrika Satyrleri ve Orman Tanrıları üstüne yazılarındaki bazı bölümlere saatlerce dalıp gidiyordu Usher. </st><st c="20435">Yine de en büyük keyfi, dörtte birlik oylumda, gotik harfli, çok ender bulunan özgün bir risaleyi gözden geçirmekti, –adı unutulmuş bir kilisenin yayınıydı bu– </st></span><span><st c="20595">Vigiliœ Mortuorum secundum Chorum Ecclesiœ Maguntiœ</st></span><span><st c="20646">.</st></span><sup><a title="11" href="index_split_028.xhtml#note_11"><sup id="back_note_11"><st c="20647">11</st></sup></a></sup></p>
	<p><st c="20650">Kitapta betimlenen kıyıcı ritüelin korku bağımlısı dostumu nasıl etkileyebileceğini düşünmeden edemiyordum; tam o aralar, bir akşam, bana birkaç sözcükle Lady Madeline’in bu dünyadan göçtüğünü bildirdikten sonra, kardeşinin cesedini on beş günlüğüne (gömülme törenine kadar) yapının ana duvarlarındaki sayısız mahzenden birinde saklamayı düşündüğünü söyledi. </st><st c="21010">Bu alışılmadık uygulama için gösterdiği gerekçeyi tartışmak bana düşmezdi. </st><st c="21085">Bu karara varmasında (dediğine göre) ölen kardeşinin rastlanmadık bir hastalığa yakalanmasının, doktorların ısrarlı ve bıktırıcı sorularının, aile mezarlığının uzak ve açık bir yerde bulunmasının payı vardı. </st><st c="21293">Malikâneye geldiğim gün, merdivenlerde rastladığım adamın kötücül yüzünü anımsayınca, bu en azından zararsız, hiç değilse olağandışı sayılmayacak önleme karşı çıkmak, itiraf edeyim, içimden gelmedi.</st></p>
	<p><st c="21491">Dostumun isteği üzerine, geçici bir mezar hazırlamakta ona yardımcı oldum. </st><st c="21567">Ceset tabuta yerleştirildikten sonra onu yerine birlikte taşıdık. </st><st c="21633">Tabutu koyduğumuz mahzen (öylesine uzun süredir havasız kalmıştı ki, ağırlaşmış havada güçlükle yanan meşalelerimiz çevremizi kolaçan etmemizi büyük ölçüde engelliyordu) küçüktü, nemliydi, hiçbir tür ışığı sızdırmıyordu; benim yatak odamın tam altına, malikânenin ta diplerinde bir yere düşüyordu. </st><st c="21931">Anlaşıldığı kadarıyla, eski derebeylik döneminde işkence zindanı olarak kullanılmış, sonraları baruthaneye ya da benzeri güçlü bir patlayıcı madde deposuna çevrilmişti, çünkü döşemenin bir kısmıyla mahzene uzanan geçit, boydan boya ve özenle bakır kaplıydı. </st><st c="22189">Som demirden kapı da aynı yöntemle korunmuştu. </st><st c="22236">Kapı o kadar ağırdı ki, açılırken rezelerden tüyler ürpertici bir gıcırtı yükseldi.</st></p>
	<p><st c="22319">Acıklı yükümüzü bu korkular beldesine bıraktıktan sonra tabutun henüz çakılmamış kapağını araladık, içinde yatanın yüzüne baktık. </st><st c="22450">İki kardeşin çarpıcı benzerlikleri ilk o anda dikkatimi çekti; Usher aklımdan geçenleri okumuşçasına bir şeyler fısıldayınca ikiz olduklarını, tabii benzeştiklerini öğrendim. </st><st c="22625">Ama ölüye uzun süre bakamadık, korkumuzu bir türlü altedemiyorduk. </st><st c="22692">Lady’yi gençliğinin doruğunda mezara sürükleyen illet, kasılma ve katılma nöbetleriyle kendini belli eden bütün hastalıklarda olduğu gibi göğüste ve yüzde hınzır bir kızartı, dudaklarda, ölümü büsbütün korkunçlaştıran bir gülümseme kalıntısı bırakmıştı. </st><st c="22946">Kapağı yerine çaktık, demir kapıyı sıkıca örttükten sonra evin üst katındaki bir bu kadar hüzün verici odalarımıza yöneldik.</st></p>
	<p><st c="23070">Yas günlerinin birkaçını atlatmıştık ki, dostumun zihin kargaşasında gözle görülür bir değişiklik ortaya çıktı. </st><st c="23183">Her zamanki tavrından iz yoktu. </st><st c="23215">Günlük uğraşlarını ya savsaklıyor, ya hepten unutuyordu. </st><st c="23272">Telaşlı, sarsak, amaçsız adımlarla odadan odaya gidip geliyordu. </st><st c="23337">Yüzünün solgunluğu her nasılsa daha da artmış, gözlerindeki parıltı yokolmuştu. </st><st c="23417">Eskiden ara sıra boğuk çıkan sesi artık hiç duyulmuyordu; onun yerine, dayanılmaz bir korkuya kapıldığı izlenimini veren bir titreklik yerleşmişti konuşmasına. </st><st c="23577">Zaman zaman dostumun, tedirgin kafasını için için yiyen bir sırla cebelleştiğini, onu dile getirmek için gereken cesareti toplamaya çalıştığını düşünüyordum. </st><st c="23735">Yine zaman zaman, bütün bu belirtileri, deliliğin anlaşılmaz esintileriyle açıklamak zorunda kalıyordum, ne de olsa onun saatlerce gözlerini boşluğa diktiğini, gaipten bir sese kulak verdiğini görüyordum. </st><st c="23940">Durumun bana dehşet vermesine, korkunun bana da bulaşmasına şaşmamak gerekti. </st><st c="24018">Onun fantastik ama etkileyici kuruntularının, usul ama güvenli adımlarla beni gitgide etkisi altına aldığının farkındaydım.</st></p>
	<p><st c="24141">Hele Lady Madeline’i zindanına yerleştirdiğimizin yedinci ya da sekizinci gününün gecesinde geç saatte yatağıma çekildiğimde bu duyguların bütün benliğime el koyduğunu hissettim. </st><st c="24321">Saatler geçiyor; uyku, döşeğime uğramıyordu. </st><st c="24366">Beni boyunduruğu altına alan tedirginlikten sağduyumu kullanarak silkinmeye çabaladım. </st><st c="24453">Duygularımın tümünün değilse de büyük bir bölümünün odadaki kasvet saçan döşemeden –birazdan patlayacağı belli olan fırtınanın ilk hışırtısıyla duvarlarda bir ileri bir geri gidip gelen, karyolanın oymalarında tedirgince kıpırdayan kara, eski püskü perdelerden– kaynaklandığına inanmaya çalıştım. </st><st c="24750">Ama boşunaydı. </st><st c="24765">İçimi bir titreme aldı; sonunda, yüreğime nedeni belirsiz bir korku çöreklendi. </st><st c="24845">Bu korkudan can havliyle kurtulmak adına soluk soluğa yastıklara dayanıp doğruldum, odanın yoğun karanlığına –nedenini bilmiyorum da bir içgüdüyle herhalde– fırtınanın durulduğu anlarda, uzun aralarla erişen, nerden geldiğini bilemediğim bazı kısık, belli belirsiz seslere kulak kabarttım. </st><st c="25135">Belki açıklamasız, yine de katlanılması olanaksız bir dehşetle alelacele bir şeyler giyip (o geceyi artık uykusuz geçirmem gerekiyordu sanki) odada dolanarak düştüğüm acınası durumdan kurtulmayı denedim.</st></p>
	<p><st c="25338">Odayı daha birkaç kere kat etmiştim ki, yan merdivenden gelen bir ayak sesi dikkatimi çekti. </st><st c="25432">Usher’ın ayak sesini tanıdım hemen. </st><st c="25468">Bir an sonra dostum, kapımı tıklattı, lambasıyla girdi içeri. </st><st c="25530">Yüzü, her zamanki gibi ölü sarısıydı –ama her nedense gözleri, delimsi bir neşe saçıyordu– bir </st><i><st c="25625">çıldırı nöbetini</st></i><st c="25641"> yeni bastırdığı her halinden belliydi. </st><st c="25681">Tavrı beni ürküttü – yine de o gece boyunca katlandığım yalnızlık canıma yettiğinden odama gelişine sevindim.</st></p>
	<p><st c="25790">“Sen görmedin yani, değil mi?” dedi birdenbire, bir süre çevresine bakındıktan sonra – “Yani görmedin sen? </st><st c="25898">– ama daha dur bakalım! </st><st c="25922">Göreceksin.” Bu sözleri söylerken lambasının ışığını özenle kısıp pencerelerden birine koştu, camı açıp fırtınayı içeri saldı.</st></p>
	<p><st c="26048">İçeri dolan azgın rüzgâr ayaklarımızı nerdeyse yerden kesecekti. </st><st c="26114">Fırtınalı, ama dingin ürkünçlüğü ve güzelliğiyle benzersiz bir geceydi. </st><st c="26186">Galiba yakınlarda bir yerlerde bir kasırga patlamak üzereydi, rüzgârın esiş yönü habire, delice değişiyordu; ayrıca bulutların gitgide artan basıncı bile (nerdeyse yapının burçlarına çökeceklerdi) her yandan kopup gelişlerini, ufukta yitip gitmeden önce canhıraş bir hızla çarpışmalarını görmemizi engellemiyordu; oysa ne ayı görebiliyorduk, ne yıldızları ne de bir şimşek. </st><st c="26560">Yine de yerlerinden uğramış su kütlelerinin alt yüzeyleri –çevremizi kuşatan yer şekilleri gibi– malikâneyi sarıp sarmalayan, hafif bir ışıltı saçan, gözle görülür zehirli buğunun doğadışı ışığında pırıl pırıldı.</st></p>
	<p><st c="26772">“Bakmamalısın dışarıya – sakın bakma!” dedim Usher’a sapır sapır titreyerek, kolundan hafifçe çekiştirip onu pencereden uzaklaştırdım, bir koltuğa oturttum. </st><st c="26930">“Senin gözünü bağlayan bu görüntüler, elektriğin cilvesi yalnızca, sıradan doğa olayları – belki de gölün sıtmalı havasından ötürü çarpıklaşıyorlar. </st><st c="27079">Hadi kapatalım şu pencereyi; hava serin, sana dokunabilir. </st><st c="27138">Bak, en sevdiğin romanslardan biri. </st><st c="27174">Ben okurum, sen dinlersin; böylelikle bu korkunç geceyi birlikte savuşturmuş oluruz.”</st></p>
	<p><st c="27259">Elime aldığım, Sir Launcelot Canning’in </st><i><st c="27300">Çılgın Trist</st></i><st c="27312">’inin epeski bir basısıydı. </st><st c="27341">Usher’ın en sevdiği yapıtlardan biri derken pek ciddi değildim, buruk bir şakaydı, o kadar; yoksa kitabın hayal gücünden yoksun örgüsünün dostumun ülkü düşkünlüğüyle ne ilişkisi olabilirdi. </st><st c="27531">Ne çare ki elimizin altındaki tek kitaptı; üstelik okuyacağım metin deli saçması da olsa, korku bağımlısı dostumu şu anda saran heyecanı yatıştırmaya yarayabilir (zihin kargaşasının tarihi bu tür aykırılıklarla dolup taşar) gibi bir umudum da vardı doğrusu. </st><st c="27789">Okuduğum masalı can kulağıyla dinleyişine ya da dinler gözüküşüne inansaydım, kendimi bu buluşumdan ötürü kutlamam işten bile değildi.</st></p>
	<p><st c="27923">Kitabın en ünlü bölümüne, Trist’in kahramanı Ethelred’in, Târik-i Dünya’nın hücresine, kaç kereler tatlılığı denedikten sonra, zor kullanarak girmeye karar verdiği âna gelmiştik. </st><st c="28103">Metnin sözcüklerini anmanın tam sırası:</st></p>
	<p><st c="28142">“Ve Ethelred, ki doğuştan yiğitti ve şu anda içtiği şarabın etkisiyle kendini daha da güçlü hissediyordu, temelde inatçı ve kötü ruhlu bir adam olan Târik-i Dünya’nın yola gelmesini bekleyemezdi artık; yağmur damlalarını omuzlarında duyunca, birazdan patlayacak fırtınadan da kaygılanıp topuzuna davrandı; ahşap kapıya art arda indirdiği topuzuyla kısa sürede zırh eldiveninin sığabileceği bir yarık açtı; deliğe sıkı sıkı asılarak tahtaları söktü, dağıttı, kapıyı paramparça etti, öyle ki tahtanın kof sesi derinden titretti bütün ormanı.”</st></p>
	<p><st c="28683">Bu tümcenin sonuna geldiğimde irkilip durakladım, çünkü (her ne kadar bu irkilmeyi ilk elde uyarılmış hayal gücüme bağladıysam da) malikânenin çok uzak bir bölümünden Sir Launcelot’un ince ince betimlediği çıtırdama ve parçalanma seslerinin tıpatıp yankıları (tabii daha boğuk ve daha tekdüze) kulağıma erişiyordu belli belirsiz. </st><st c="29014">Kuşkusuz, bir denk düşme söz konusuydu; yoksa camların şangırtısı, gittikçe azan fırtınanın uğultusu arasında yalnızca bu sesin sivrilmesi ya da tedirginlik uyandırması düşünülemezdi. </st><st c="29198">Okumayı sürdürdüm:</st></p>
	<p><st c="29216">“Gelgelelim iyi yürekli, yiğit Ethelred içeri girince kötü yürekli dervişten iz bile bulamamasına çok öfkelendi, şaşırdı; dervişin yerinde gövdesi pullarla kaplı, alev dilli dev bir ejderha, zemini gümüş altından bir sarayın kapısında nöbet bekliyordu; duvarda ışıl ışıl pirinç bir kalkan asılıydı, üstünde şöyle bir mesel yazılıydı: –</st></p>
	<p></p>
	<p><st c="29552">Kim ki buraya girer, bir fatih sayılır;</st></p>
	<p><st c="29592">Kim ki ejderi öldürür, kalkanı alır.</st></p>
	<p></p>
	<p><st c="29629">“Ve Ethelred, topuzunu ejderhanın kafasına indirdi; önüne yuvarlanan kafa, bir yandan zehirli soluğunu saçarken öyle tiz, kulak tırmalayıcı bir çığlık kopardı ki, Ethelred daha önce kimselerin benzerini duymadığı bu korkunç sesi işitmemek için neredeyse kulaklarını tıkayacaktı.”</st></p>
	<p><st c="29909">Yine duraladım, o anda sanki aklım başımdan gitmişti, çünkü bu kere (yönünü tamı tamına kestiremesem de) oldukça uzaktan gelen, tiz, uzun yankılı, alışılmadık bir çığlık ya da gıcırtı duyduğum kesindi – yazarın betimlediği o garip ejderha çığlığının hayal gücüme tıpatıp yansımasıydı.</st></p>
	<p><st c="30194">Bu ikinci olağandışı rastlantının iç karartıcı etkisi altında, şaşkınlıkla dehşetin başı çektiği bir sürü çelişik duyguyla kıvranırken, yanlış bir şey söyleyip dostumun incelmiş sinirlerini yıpratmamak için serinkanlılığı elden bırakmadım. </st><st c="30435">Onun bu sesleri duyup duymadığından emin değildim, ama son birkaç dakikada haline bir tuhaflık geldiği ortadaydı. </st><st c="30549">Yüzü bana dönük oturduğu koltuktan kalkmış, koltuğu usulca çevirerek oda kapısını görecek şekilde oturmuştu; dudakları mırıldanır gibi seyiriyordu ama yüz çizgilerini iyice seçemiyordum. </st><st c="30736">Başı göğsüne düşmüştü; oysa uyumadığı kesindi; profilden baktığımda, iri iri açılmış gözlerinden anlıyordum. </st><st c="30845">Gövdesi de bu kanımı güçlendiriyor, belli aralarla hafif hafif iki yana sallanıyordu. </st><st c="30931">Onu üstünkörü gözlemledikten sonra Sir Launcelot’un anlatısını kaldığım yerden sürdürdüm:</st></p>
	<p><st c="31020">“Ve yiğidimiz, ejderin kudurgan öfkesinden paçayı kurtardığını görünce, pirinç kalkanla kalkanın tılsımının bozulduğu düştü aklına, önündeki leşi yana iterek şatonun gümüş zemininde, kalkanın asılı durduğu duvara cesur adımlarla ilerledi; kalkan, kahramanın yaklaşmasını beklemedi, kulakları sağır eden bir şangırtıyla gümüş zemine, onun ayaklarının dibine yuvarlandı.”</st></p>
	<p><st c="31390">Daha bu sözler dudaklarımdan yeni çıkmıştı ki –o anda pirinç bir kalkan gerçekten gümüş bir zemine yuvarlanmış gibi– kof, metalsi, boğuk ama belirgin bir şangırtının titreşimlerini duydum. </st><st c="31580">Kendimi tutamayıp ayağa fırladım; Usher’ın ritmik sallantısı bozulmadı. </st><st c="31652">Koltuğuna doğru koştum. </st><st c="31676">Boş bakışlarını karşılara dikmişti, yüzü taş kesilmişti. </st><st c="31733">Elimi omuzuna koyduğumda titremeye başladı; dudaklarında uçuk bir gülümseme belirdi; ben orada yokmuşum gibi kısık, hızlı bir sayıklama tutturmuştu. </st><st c="31882">Üstüne iyice eğilerek ağzından çıkan uğursuz bildiriye kulak kesildim.</st></p>
	<p><st c="31952">“Sen duymuyor musun? </st><st c="31974">– ben duyuyorum evet, daha önce de </st><i><st c="32009">duydum</st></i><st c="32015">. Saatler süren dakikalar boyu, nice saatler, nice günler boyunca duydum ama cesaret edemedim – n’olur zavallılığıma bakıp acı bana! </st><st c="32148">– dile getirmeye </st><i><st c="32165">cesaret edemedim</st></i><st c="32181"> bir türlü! </st><i><st c="32193">Onu diri diri gömdük</st></i><st c="32213">! Sana duyularımın acıtıcı keskinliğinden söz etmemiş miydim? </st><i><st c="32275">Şimdi</st></i><st c="32280"> de onun o sağır tabuttaki kıpırdanışlarını duydum diyorum. </st><st c="32340">Duyalı kimbilir kaç gün oldu – cesaret edemedim – </st><i><st c="32390">dile getirmeye cesaret edemedim</st></i><st c="32421">! Ama – işte bu gece – Ethelred’miş, ha ha! </st><st c="32465">Târik-i Dünya’nın kapısının kırılışıymış, ejderhanın ölüm çığlığıymış, kalkanın şangırtısıymış, ha ha! </st><st c="32568">– aslında onun tabutunun kapağının kırılışı, zindan kapısının demir rezelerinin gıcırdayışı, mahzenin bakır kaplı geçitiyle canhıraş boğuşması desek ya! </st><st c="32721">Nereye kaçabilirim? </st><st c="32741">Birazdan burada olmayacak mı nasılsa? </st><st c="32779">Acele ettiğim için beni cezalandırmaya koşmuyor mu? </st><st c="32831">Merdivenlerde ayak sesini duymadım mı? </st><st c="32870">Ya yüreğinin delice gümbürtüsünü? </st><st c="32904">Sersem!” –o anda öfkeyle ayağa fırladı, can veriyormuşçasına, son bir çabayla demin söylediklerini haykırdı yine– “</st><i><st c="33019">Sersem! </st><st c="33028">Sana şu anda kapının dışında duruyor diyorum!</st></i><st c="33073">”</st></p>
	<p><st c="33075">Bu sözcükleri söylerken harcadığı insanüstü çabada bir tılsım vardı sanki, çünkü parmağını uzattığı kocaman, eski kapının kanatları o anda yavaşça geriye itildi, kapkara çene kemiklerini açtı. </st><st c="33268">Elbette odaya dolan esintinin oyunuydu bu ama dışarda Usher’ların Lady’si Madeline’in kefene sarılı bedeni </st><i><st c="33375">gerçekten</st></i><st c="33384"> gururla dikiliyordu. </st><st c="33406">Beyaz giysisi kan içindeydi, bitkin bedeninin her yanında acımasız bir boğuşmanın izleri görülüyordu. </st><st c="33508">Bir an eşikte sendeleyerek, öne arkaya yalpalayarak durdu, sonra boğuk bir inilti koyvererek odanın içine yıkıldı, son ve feci bir can çekişme nöbetiyle sarsılarak korkularının kurbanı kardeşinin üstüne atıldı, onu da bir ceset olarak ardı sıra yere çekti.</st></p>
	<p><st c="33764">O odadan, o malikâneden deliler gibi kaçtım. </st><st c="33810">Kendimi bildik dış geçitte koşar bulduğumda, fırtına bütün kudurganlığıyla sürüyordu hâlâ. </st><st c="33901">Ansızın yola çiğ bir ışık düştü, böyle alışılmadık bir ışıltının nereden geldiğini görmek için arkama döndüm, çünkü gepgeniş malikâneyle gölgeleri arkamda yapayalnızdılar. </st><st c="34073">Işık, daha önce de sözünü ettiğim, yapının çatısından temeline kadar zikzaklar çizerek inen o belli belirsiz çatlaktan sızan, batmak üzere olan kankırmızı dolunayın apaydın ışığıydı. </st><st c="34256">Ben bakarken, çatlak hızla genişledi – kasırganın kızgın soluğu duyuldu – uydunun çevresinde ne varsa bir bakışımla patladı – kocaman duvarların parçalanıp yıkılışı başımı döndürdü – binlerce sel suyunun sesini andıran, iç içe geçmiş bir sürü haykırış duydum – ve ayaklarımın dibindeki derin, karanlık dağ gölü, </st><i><st c="34568">Usher’ların</st></i><st c="34579"> kalıntılarının üstüne büyük bir ciddilik ve suskunlukla kapandı.</st></p>
	<p></p>
	<p id="calibre_pb_9"></p>
<div id="charCountTotal" value="34644"></div></body></html>
