<?xml version="1.0" encoding="utf-8"?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml" lang="tr" xml:lang="tr">
  <head>
    <title>Kızıl Ölümün Maskesi</title>
    <meta http-equiv="Content-Type" content="text/html; charset=utf-8" />
  

</head>
  <body>
<h1 id="id_Toc12292180"><st c="0">Kara Kedi</st></h1>
	<p></p>
	<p><st c="10">Anlatacağım bu korkunç, bir o kadar da tiksinç öyküye inanmanızı bekleyemem. </st><st c="88">Yaşayanların kendilerinin bile yadsıdığı şu duygularıma başkalarının inanacağını sanmak düpedüz delilik olur. </st><st c="198">Ama deli olmadığımı biliyorum, düş görmediğimden de kesinlikle eminim. </st><st c="269">Yalnız, değil mi ki yarın öleceğim, bugünden birine açılmam gerek. </st><st c="336">İlk amacım, evimde geçen birtakım olayları açıkça, kısaca ve yorumsuz olarak gözler önüne sermek. </st><st c="434">O olaylar beni ürküttü, acıyla kıvrandırdı ve sonunda yıkıp bitirdi. </st><st c="503">Ama onları açıklamaya kalkışacak değilim. </st><st c="545">Bana korkudan başka bir duygu vermeyen bu olaylar, birçoklarına biraz abartılmış gelecektir. </st><st c="638">Belki de (benden sonra) daha serinkanlı, daha mantıklı, heyecana daha güç kapılan biri, benim büyük bir korkuyla ayrıntılarına indiğim bu olayları, birbirini doğal olarak izleyen, sıradan nedenler ve sonuçlar olarak niteleyecek, kurduğum düşleri gündelik gerçeğe indirgeyecektir.</st></p>
	<p><st c="917">Çocukluğumdan beri yumuşakbaşlı, insancıl olmam en önemli özelliklerimdi. </st><st c="992">Yufkayürekliliğim yüzünden arkadaşlarım sık sık takılırdı bana. </st><st c="1056">Hele hayvanlara çok düşkündüm; ailem de bu sevgiyi anlayışla karşılar, evde bir sürü hayvan beslememe izin verirdi. </st><st c="1172">Zamanımın çoğunu hayvanlarımla geçirirdim; onları beslemek, okşamak benim için en büyük mutluluktu. </st><st c="1272">Bu özelliğim gün geçtikçe gelişti, olgun bir erkek olduğum zaman bile bana büyük bir tat verdi. </st><st c="1368">Akıllı, sadık bir köpeği sevmiş olanlara bu duygunun ne kadar tatlı ve yoğun olduğunu anlatmanın gereği yok. </st><st c="1477">Hayvanların bencillikten uzak, özveriyle dolu sevgileri, </st><i><st c="1534">İnsan</st></i><st c="1539"> dediğimiz yaratığın yapay dostluğunu, geçici bağlılığını denemiş bir kişiyi nasıl duygulandırır.</st></p>
	<p><st c="1636">Genç yaşta evlendim; karımın huyları da bana benziyordu, çok mutluydum. </st><st c="1709">Karım evcil hayvanlara olan düşkünlüğümü sezer sezmez hemen evi bu sevimli yaratıklarla doldurdu. </st><st c="1807">Kuşlarımız vardı, sonra mercan balıklarımız, cins bir köpeğimiz, tavşanlarımız, küçük bir maymunumuz, bir de </st><i><st c="1916">kedimiz</st></i><st c="1923">.</st></p>
	<p><st c="1924">Kedimiz son derece iri ve güzel bir hayvandı, kapkaraydı ve inanılmayacak kadar zekiydi. </st><st c="2014">Onun zekâsından söz ederken, yüreğini kemiren kör inançları gizleyemeyerek sık sık eski bir inanıştan dem vururdu karım: Eskiler bütün kara kedilerin kılık değiştirmiş büyücüler olduğunu sanırmış. </st><st c="2211">Aslında </st><i><st c="2219">ciddiye almıyordu</st></i><st c="2236"> bu inancı – ben de şimdi aklıma geldiği için açtım, önemli olduğundan değil.</st></p>
	<p><st c="2313">Kedimiz Pluto en sevdiğim, en çok oynadığım hayvandı. </st><st c="2368">Onu yalnız ben beslerdim; o da evde ne yana gitsem ardımdan gelirdi. </st><st c="2437">Sokakta peşime takılmasına engel olana kadar çok sıkıntı çektim.</st></p>
	<p><st c="2501">Dostluğumuz böylece sürüp gitti, ama yıllar geçtikçe Alkol denen şeytan yüzünden huylarım, yapım bütün bütüne değişti (bunları söylerken utançtan kızarıyorum). </st><st c="2662">Günden güne daha sinirli, daha tedirgin, başkalarının duygularına karşı daha kayıtsız oluyordum. </st><st c="2759">Hiç istemediğim halde kötü sözler söylüyordum karıma; sonunda işi dayağa kadar götürdüm. </st><st c="2848">Hayvanlarım da ister istemez sezmişti bendeki değişikliği. </st><st c="2907">Onlara yalnız yüz vermemekle kalmıyor, kötü de davranıyordum. </st><st c="2969">Pluto’ya sevgim ona kötü davranmamı engelledi, oysa tavşanları, maymunu, hatta köpeği, rastgele ya da canları çekip yoluma çıkacak olsalar kıyasıya tartaklıyordum. </st><st c="3133">Hastalığım durmadan ilerliyordu –Alkol’le boy ölçüşebilecek hastalık var mıdır?– ve sonunda artık yaşlanmaya başlayan, o yüzden biraz huysuzlaşan Pluto da hırçınlıklarıma hedef olmaya başladı.</st></p>
	<p><st c="3325">Bir gece, kentin içkievlerini dolaşıp da eve zilzurna sarhoş döndüğümde, kedinin benden kaçtığını sezdim. </st><st c="3432">Hemen yakaladım; hayvan bu şiddet karşısında korkuya kapılarak elimi hafifçe ısırdı. </st><st c="3517">Cinler tepeme çıktı o anda. </st><st c="3545">Ne yaptığımı bilmiyordum. </st><st c="3571">Sanki asıl ruhum gövdemden ansızın uçup gitmiş, yerine şeytansı bir kötülük taşıyan, bedenimin her yanına acı çektirme zevkiyle titreten bir ruh girmişti. </st><st c="3726">Ceketimin cebinden bir çakı çıkardım, açtım, zavallı hayvanı boynundan yakalayarak gözlerinden birini keyifle oydum! </st><st c="3843">Şimdi bu barbarlığımı yazarken utançtan kızarıyor, yanıyor, ürperiyorum.</st></p>
	<p><st c="3915">Sabahleyin kendime geldiğimde –geceki sarhoşluğun izleri uykuyla silinince– işlemiş olduğum suç yüzünden müthiş bir korku, müthiş bir pişmanlık duydum; gelgelelim bu önemsiz ve geçici bir duyguydu, fazla iz bırakmadı. </st><st c="4134">Çok geçmeden yine ölçüyü kaçırdım, kendimi şaraba boğarak yaptığım kötülüğü kafamdan sildim.</st></p>
	<p><st c="4226">Bu arada kedi yavaş yavaş iyileşmişti. </st><st c="4266">Oyulmuş gözün deliği çok korkunç görünüyordu ama hayvan galiba acı çekmiyordu artık. </st><st c="4351">Her zamanki gibi evde dolaşıyor, yalnız beni görür görmez –doğal olarak– deli gibi kaçıyordu. </st><st c="4445">Eski iyi huylarımdan bir kırıntı kalmış olmalı ki, önceleri beni bir zamanlar çok seven bu yaratığın böyle açıkça benden kaçmasına üzüldüm. </st><st c="4585">Ama çok geçmeden bu üzüntünün yerini tedirginlik aldı. </st><st c="4640">Bunu ZITLIK izledi; sanki kesin ve kaçamaksız bir yoldan kişiliğimin yıkımı hazırlanıyordu. </st><st c="4732">Felsefede bu duygu pek ele alınmaz. </st><st c="4768">Ama ben adım gibi biliyorum ki zıtlık, insan yüreğinin ilkel güdülerinden biridir. </st><st c="4851">İnsan’ın yapısına yön veren ana yetilerin ya da duyuların bölünmez bir parçası. </st><st c="4931">Yalnızca </st><i><st c="4940">yapılmaması gerektiği</st></i><st c="4961"> için alçakça, budalaca davranışları yüz kere yinelemeyen tek kişi gösterebilir misiniz bana? </st><st c="5055">Sağduyuyla karar versek bile, her an </st><i><st c="5092">Yasa</st></i><st c="5096"> dediğimiz kurallara karşı çıkma eğiliminde değil miyizdir, hem de yalnızca onlara uymak zorunda olduğumuz için? </st><st c="5209">Dediğim gibi, bu zıtlık tutkusu kişiliğimin yıkımını hazırlıyordu. </st><st c="5276">Beni zavallı hayvanı sakatlamaya kadar götüren, </st><i><st c="5324">kendini acıtma</st></i><st c="5338">, hata olsun diye hata işleme tutkusuydu. </st><st c="5380">Bir sabah boynuna bir ilmek geçirerek ağaca astım kediyi, gözlerimden yaşlar akarak, yüreğim pişmanlıkla yanarak yaptım bunu, beni sevmiş olduğu için, beni sıkıntıya düşürecek hiçbir davranışta bulunmadığı için astım onu – böyle bir günah işleyerek ölümsüz ruhumu, En Bağışlayıcı, En Korkunç Tanrı’nın sonsuz bağışının erişemeyeceği –olabilirse– bir yere sürmek için astım.</st></p>
	<p><st c="5753">Korkunç cinayetin gecesi, uykumdan “Yangın!” sesleriyle uyandım. </st><st c="5819">Yatağım alev içindeydi. </st><st c="5843">Bütün ev tutuşmuştu. </st><st c="5864">Karım, hizmetçimiz ve ben büyük güçlüklerden sonra kendimizi dışarı atabildik. </st><st c="5943">Her şey silip süpürülmüştü. </st><st c="5971">Elimde avucumda bir şey kalmamıştı, büyük bir umutsuzluğa kapıldım.</st></p>
	<p><st c="6038">Cinayetimle yangın arasında bir neden-sonuç ilişkisi bulacak kadar budala değilim. </st><st c="6122">Amacım, gerçekler zincirini tek bir halka bile atlamadan gözler önüne sermek. </st><st c="6200">Yangından bir gün sonra yıkıntılar arasında dolaşıyordum. </st><st c="6258">Duvarların hepsi, bir tanesi dışında, çökmüştü. </st><st c="6306">Çökmeyen duvar, evin tam ortasındaydı, pek kalın sayılmazdı, yatağımın başucu oraya dayalıydı. </st><st c="6401">Sıva nasılsa pek zarar görmemişti alevlerden – ben bunu duvarın yeni sıvanmış olmasına bağladım. </st><st c="6498">Çevreye bir sürü insan toplanmıştı, hepsi büyük bir dikkatle duvarın bir bölümünü inceliyordu. </st><st c="6593">“Garip”, “Olacak şey değil” diye söylenmeleri ilgimi çekti. </st><st c="6653">Yaklaşarak baktım, duvarın ak yüzünde, ustalıkla oyulmuş izlenimini uyandıran dev bir kedi resmi duruyordu. </st><st c="6761">Gerçek boyutlara tıpatıp uygun bir kedi figürü; boğazında bir ip vardı.</st></p>
	<p><st c="6832">Bu görüntüyle ilk karşılaştığımda –görüntüden başka bir şey demek elimden gelmiyor– şaşkınlığım ve korkum uç sınırdaydı. </st><st c="6954">Ama sonra sağduyu yardımıma koştu. </st><st c="6989">Anımsadığıma göre, kediyi bitişik evin bahçesine asmıştım. </st><st c="7048">Yangın çıkar çıkmaz bahçeye bir kalabalık üşüşmüştü, içlerinden biri de herhalde ipi kesip hayvanı ağaçtan almış, açık pencereden odama fırlatmıştı. </st><st c="7197">Beni uyandırmak için olmalıydı. </st><st c="7229">Çöken duvarların sıkıştırması sonucunda da zavallı kurbanım yeni sıvanmış duvara yapışmıştı; alevlerle birleşen kireç ve </st><i><st c="7350">amonyak</st></i><st c="7357"> duvara böyle bir şeklin çıkmasına yolaçmıştı. </st></p>
	<p><st c="7404">Bu acayip olayı yalnız sağduyuma dayanarak çözümlemiştim, vicdanımı hiç hesaba katmadan; yine de üstümdeki etkisi büyük oldu. </st><st c="7530">Aylarca kedinin şekli gözlerimin önünden gitmedi ve o sırada pişmanlığı bir parçacık andıran uçucu bir duygu bastırdı. </st><st c="7649">Hayvanın yokluğuna üzülmeye, artık daha sık gezdiğim batakhanelerde ona çok benzeyen bir hayvan aramaya koyuldum; böylelikle onun boşluğunu dolduracaktım.</st></p>
	<p><st c="7803">Bir gece yarı sersem bir halde berbat bir içkievinde otururken, gözüm kocaman bir cin ya da rom fıçısı üstünde uyuklayan kara bir nesneye takıldı; zaten fıçıdan başka şey yoktu bulunduğum yerde. </st><st c="7999">Fıçıyı birkaç dakikadır incelemekteydim, beni asıl şaşırtan nokta, üstündeki nesneyi daha önce görmemiş olmamdı. </st><st c="8112">O yana yürüdüm, o nesneye dokundum. </st><st c="8148">Kocaman, kapkara bir kediydi bu; Pluto kadar iriydi ve bir tek özelliği dışında ona tıpatıp benziyordu. </st><st c="8252">Pluto’nun hiçbir yerinde beyaz tüy yokken, bu hayvanın hemen hemen bütün göğsü kocaman ve dağınık beyaz bir lekeyle kaplıydı.</st></p>
	<p><st c="8377">Ben dokunur dokunmaz kalktı, yüksek sesle hırıldamaya, elime sürtünmeye başladı; gösterdiğim ilgiden çok hoşlanmıştı. </st><st c="8496">Demek aradığım hayvanı bulmuştum. </st><st c="8530">Hemen oranın sahibiyle pazarlığa girişip kediyi satın almaya kalktım ama adamcağız para falan istemedi, hayvanı daha önce hiç görmemişmiş.</st></p>
	<p><st c="8668">Kedimi bütün gece okşadım durdum; ben eve gitmek üzere hazırlanırken benimle gelmeye can atar bir hali vardı. </st><st c="8779">Bıraktım gelsin, ara sıra eğilerek okşuyordum onu. </st><st c="8830">Eve hemen alıştı ve karımın gözdesi kesiliverdi.</st></p>
	<p><st c="8878">Bense çok geçmeden onu sevimsiz bulmaya başlamıştım. </st><st c="8932">Umduğumun tam tersi bir durumdu bu; nasıl, neden bilmiyorum, beni bu kadar sevmesi sinirime dokunuyor, bana tiksinti veriyordu. </st><st c="9060">Yavaş yavaş bu tiksinti ve tedirginlik koyu bir nefrete dönüştü. </st><st c="9125">Ondan kaçıyordum; öbür kediye yaptığım kıyıcılık, bir çeşit utanma duygusuyla birleşiyor, beni onu tartaklamaktan alıkoyuyordu. </st><st c="9253">Birkaç hafta kadar ona ne dokundum ne de kötü davrandım; gelgelelim zaman geçtikçe –yavaş yavaş– ona karşı anlatılmaz bir hınç duymaya, onun bulunduğu her uğursuz yerden vebadan kaçar gibi kaçmaya başladım.</st></p>
	<p><st c="9459">Ondan bunca nefret etmemde, eve getirdiğimin ertesi günü bir gözünün Pluto gibi kör olduğunu fark etmemin de payı vardı. </st><st c="9581">Karım ona büsbütün bağlanmıştı bu yüzden; bir zamanlar belirgin özelliğim olan, bana en yalın, en katışıksız tatları veren “insancıllık”tan bol bol bulabilirdiniz karımda.</st></p>
	<p><span><st c="9752">Nedense, ben nefret ettikçe kedi büsbütün seviyordu beni. </st><st c="9811">Burada anlatamayacağım bir ısrarla peşimden geliyordu. </st><st c="9866">Bir yere oturur oturmaz ya iskemlemin altına yatıyor ya da dizlerimin üstüne fırlayıp pis pis yaltaklanıyordu. </st><st c="9977">Ayağa kalkmayayım, hemen bacaklarımın arasına dolanıyor, uzun, sivri pençelerini pantolonuma geçirerek göğsüme tırmanıyordu. </st><st c="10102">Böyle anlarda onu bir vuruşta haklamak geliyordu içimden, ama eski suçumun anısı, bir de –ne yalan söyleyeyim– bu hayvandan duyduğum müthiş </st></span><span><st c="10242">korku</st></span><span><st c="10247"> her keresinde elimi kolumu bağlıyordu.</st></span></p>
	<p><st c="10286">Bu korku, ondan fiziksel bir kötülük göreceğim korkusu değildi – ama başka nasıl tanımlayabilirim bilmem. </st><st c="10393">Söylemeye dilim varmıyor –bu hapishane köşesinde dile getirirken bile utanıyorum– ama hayvanın bende böyle büyük bir korku uyandırması biraz da acayip bir kuruntuyla açıklanabilirdi. </st><st c="10576">Karım sık sık, dikkatimi hayvanın göğsünü kaplayan, demin sözünü ettiğim beyaz lekeye çekmişti; öldürdüğüm kediyle yabancı kedi arasındaki tek ayrım bu lekeydi. </st><st c="10737">Okurlarım lekenin geniş ama dağınık bir leke olduğunu anımsayacak; ne var ki bu dağınıklık yavaş yavaş –gözle seçilemeyecek bir yavaşlıkla– toparlandı ve ben istediğim kadar hayal gücümün bir oyunu diye düşüneyim, kesin bir şekil aldı. </st><st c="10973">Adını söylerken tiril tiril titrediğim bir şey oldu; sırf bu yüzden canavardan tiksiniyor, korkuyordum; </st><i><st c="11077">cesaret edebilsem</st></i><st c="11094"> hemen yokederdim onu. </st><st c="11117">Söylüyorum işte, korkunç bir şeye, DARAĞACl’na benziyordu şekil! </st><st c="11182">Sen, Korku’nun ve Suç’un hüzünlü ve müthiş makinesi – Acı’nın ve Ölüm’ün!</st></p>
	<p><span><st c="11255">Çektiğim acıya hiçbir insan dayanamazdı. </st><st c="11297">Bana, Yüce Tanrı’nın suretine göre yaratılmış bir insana </st></span><span><st c="11354">alelade bir kedi</st></span><span><st c="11370"> –bir eşini geçenlerde yokettiğim– </st></span><span><st c="11405">alelade bir kedi</st></span><span><st c="11421"> böyle acı çektirsindi ha! </st><st c="11448">Artık ne gece rahattım, ne gündüz! </st><st c="11483">Gündüzleri hayvan beni bir an yalnız bırakmıyordu, geceleri ise </st></span><span><st c="11547">o şeyin</st></span><span><st c="11554"> sıcak soluğunu yüzümde duyarak her saat korkulu düşlerden fırlıyordum; müthiş ağırlık –ne kadar çalışsam bu somutlaşmış karabasanı atamıyordum üstümden– </st></span><span><st c="11708">yüreğimin</st></span><span><st c="11717"> üstüne çöreklenmişti!</st></span></p>
	<p><st c="11739">Bu işkencelerin baskısıyla içimdeki son iyilik kırıntıları da silindi gitti. </st><st c="11817">Kötü düşüncelerden başka dostum kalmadı – en karanlık, en kötü düşüncelerden başka. </st><st c="11901">Her zamanki sinirliliğim gittikçe artarak herkesten, her şeyden nefret haline geldi. </st><st c="11986">Artık gözümü kapayarak kendimi bıraktığım o sık, ani ve denetim dışı öfke nöbetlerinde en çok, bana büyük bir sabırla boyun eğen karıma işkence ediyordum.</st></p>
	<p><st c="12140">Bir gün, parasızlıktan ötürü sığınmak zorunda kaldığımız eski yapının mahzenine temizliğe indik. </st><st c="12238">Kedi o dik merdivenlerde de peşimi bırakmadı; nerdeyse başaşağı düşecektim, öfkeden çılgına dönmüştüm. </st><st c="12341">O kızgınlıkla şimdiye kadar elimi kolumu bağlayan çocuksu korkuyu unutarak bir balta kaptım, tam hayvanın tepesine indirip onu keyfimce haklayacaktım ki, karım elimi tuttu. </st><st c="12514">Bu engelleme çılgına çevirmişti beni, kolumu kurtardım ve baltayı deli gibi onun kafasına indirdim. </st><st c="12614">Bir inilti bile çıkarmadan düşüp öldü.</st></p>
	<p><st c="12652">Bu hunharca cinayeti işledikten hemen sonra büyük bir titizlikle cesedi saklama işine giriştim. </st><st c="12749">Geceleyin de, gündüzün de komşulara görünmeden cesedi evden dışarı taşıyamayacağımı biliyordum. </st><st c="12845">Bir sürü çözüm yolu tasarladım. </st><st c="12877">Cesedi küçük parçalara bölüp ateşte yakmak geldi aklıma. </st><st c="12934">Bir keresinde de mahzenin zeminini kazıp oraya gömmeyi düşündüm. </st><st c="12999">Avludaki kuyuya atabilirdim; herhangi bir yük gibi usulünce sarıp sarmalayıp bir hamala verebilirdim. </st><st c="13101">Sonunda bunlardan çok daha iyi bir çözüm yolu buldum. </st><st c="13155">Ortaçağda papazlar işkence ederek öldürdükleri kişileri nasıl duvarlara gömerse, ben de öyle yapacaktım, mahzenin duvarına gömecektim cesedi.</st></p>
	<p><st c="13296">Mahzen bu iş için bulunmaz bir yerdi. </st><st c="13335">Duvarları pek sıkı örülmemişti, üstelik geçenlerde üstüne kalın bir sıva geçilmiş, nem yüzünden kurumamıştı. </st><st c="13444">Ayrıca duvarların birinde önceleri ocak olarak kullanılmak üzere yapılan, sonraları üstü örülmüş bir çıkıntı da vardı. </st><st c="13563">Hiç kuşkusuz, buradaki tuğlaları söküp cesedi o boşluğa yerleştirebilir, sonra da tuğlaları eski yerlerine koyabilirdim; kimse de farkına varmazdı.</st></p>
	<p><st c="13710">Düşündüğümde yanılmadım. </st><st c="13736">Bir küsküyle tuğlaları yerlerinden söktüm, cesedi duvarın içine yerleştirdim; yerini sağlamladıktan sonra hiç güçlük çekmeden eskisi gibi ördüm duvarı. </st><st c="13888">Kimseye duyurmadan kireç, kum ve fırça edinerek, eskisinden ayırt edilemeyecek bir sıva hazırladım, yeni ördüğüm duvarın üstüne geçtim. </st><st c="14024">Bitirdiğimde koltuklarım kabarmıştı. </st><st c="14061">Duvarda en ufak bir ırgalanma belirtisi yoktu. </st><st c="14108">Döküntüler büyük bir titizlikle toplandı. </st><st c="14150">Gururla çevreme bir göz gezdirdim; kendi kendime, “Ohh,” diye söylendim, “neyse ki çabalarım boşa gitmedi.”</st></p>
	<p><st c="14257">Hemen bütün felaketlere yolaçan kediyi aramaya koyuldum, bulur bulmaz öldürmeye karar vermiştim. </st><st c="14355">Eğer o anda elime geçirseydim mutlaka öldürecektim; kurnaz hayvan öfkemi görüp korkmuş olmalı ki benden kaçınıyordu. </st><st c="14472">O iğrenç yaratığın yokluğu içimi nasıl açmıştı anlatamam. </st><st c="14530">Gece de ortalıkta görünmedi; böylelikle onu eve getirdiğim geceden beri hiç değilse bir kerecik deliksiz bir uyku çekebildim; işlediğim cinayetin ağır yükünü duya duya taş gibi </st><i><st c="14707">uyudum</st></i><st c="14713">.</st></p>
	<p><st c="14714">İkinci ve üçüncü gün de geçti, zalim yaratık ortaya çıkmadı. </st><st c="14776">Özgürlüğüme kavuşmuştum. </st><st c="14801">Canavar korkudan kaçıp gitmişti! </st><st c="14834">Bir daha onu görmeyecektim! </st><st c="14862">Mutluluğum sonsuzdu! </st><st c="14883">Çok büyük bir suçluluk duymuyordum işlediğim cinayetten ötürü. </st><st c="14946">Soruşturma yapılmış, sonuç alınamamıştı. </st><st c="14987">Bir arama emri çıkarılmıştı – ama bir şey bulunamayacaktı tabii. </st><st c="15052">Geleceğe güvenle bakıyordum.</st></p>
	<p><st c="15080">Cinayetten dört gün sonra beklenmedik bir anda polisler geldi, her yanı arayıp taramaya koyuldular. </st><st c="15181">Cesedi gizlediğim yerin bulunamayacağını bildiğimden kılım kıpırdamıyordu. </st><st c="15256">Polisler evi ararken yanlarında durmamı istemişti. </st><st c="15307">Aramadıkları köşe bucak kalmadı. </st><st c="15340">Sonunda üçüncü ya da dördüncü kere mahzene indiler. </st><st c="15392">Gözümü bile kırpmadım. </st><st c="15415">Yüreğim, derin uyuyan birinin yüreği gibi yavaş atıyordu. </st><st c="15473">Mahzeni boydan boya dolaştım. </st><st c="15503">Kollarımı göğsümde kavuşturmuş, boyuna gidip geliyordum. </st><st c="15560">Polislerin bir şey bulamayacaklarına akılları yatmıştı, gitmeye hazırlanıyorlardı. </st><st c="15643">Neşeden yerimde duramıyordum. </st><st c="15673">Zaferimi taçlandırmak için bir şey söylemeye can atıyordum; o zaman suçsuzluğuma büsbütün inanacaklardı.</st></p>
	<p><st c="15777">Tam merdivenden çıkarlarken, “Beyler,” diye patladım, “kuşkularınızı giderdiğim için çok sevinçliyim. </st><st c="15880">Hepinize sağlık ve esenlikler dilerim, umarım zamanla biraz daha kibar davranmayı öğrenirsiniz. </st><st c="15976">Evet beyler, bu – bu ev gerçekten çok sağlamdır,” (rahat konuştuğumu göstermeye çalışırken ne söyleyeceğimi şaşırmıştım) “</st><i><st c="16098">şaşılacak kadar</st></i><st c="16114"> sağlamdır bu ev. </st><st c="16132">Şu duvarlar – ne o gidiyor musunuz beyler? </st><st c="16175">– bu duvarlar sımsıkı örülmüştür,” ve sözün burasında, zafer sarhoşluğu içinde, elimde tuttuğum bastonu sevgili karımın cesedini gizlediğim bölüme indirdim.</st></p>
	<p><st c="16331">Tanrı beni Şeytan’ın gazabından korusun! </st><st c="16373">Daha gürültünün yankıları dinmeden, mezarın içinden bir ses yükseldi! </st><st c="16443">Önceleri bir bebek ağlamasını andıran bu boğuk ve kısık ses çabucak uzun, tiz ve sürekli bir çığlığa dönüştü, hayvansı bir çığlığa; ancak cehennemde acı çekenlerin ve onlara acı çektirmekten keyif duyan iblislerin boğazlarından çıkabilecek yarı ürkü, yarı zafer dolu bir çığlık.</st></p>
	<p><st c="16721">O andaki duygularımdan söz etmek gereksiz olur. </st><st c="16770">Sendeleyerek karşı duvara yıkıldım. </st><st c="16806">Bir dakika kadar, merdivendeki polisler korkudan ve heyecandan donmuşçasına bekledi. </st><st c="16891">Sonra on iki güçlü kol işe girişti. </st><st c="16927">Duvar kalıp halinde yıkıldı. </st><st c="16956">Epeyce çürümüş ve yer yer pıhtılanmış ceset dimdik duruyordu gözlerimizin önünde. </st><st c="17038">Başının üstünde, kıpkırmızı ağzı ve ateş gibi yanan tek gözüyle beni sinsice bu cinayete iten, şimdi de çığlığıyla ele verip cellada teslim eden uğursuz hayvan vardı. </st><st c="17205">Canavarı cesetle birlikte gömmüşüm.</st></p>
	<p></p>
	<p id="calibre_pb_17"></p>
<div id="charCountTotal" value="17240"></div></body></html>
