<?xml version="1.0" encoding="utf-8"?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml" lang="tr" xml:lang="tr">
  <head>
    <title>Kızıl Ölümün Maskesi</title>
    <meta http-equiv="Content-Type" content="text/html; charset=utf-8" />
  

</head>
  <body>
<h1 id="id_Toc12292176"><st c="0">Kalabalıkların Adamı</st></h1>
	<p></p>
	<p><st c="21">Ce grand malheur, de ne pouvoir être seul.</st><sup><a title="12" href="index_split_028.xhtml#note_12"><sup id="back_note_12"><st c="64">12</st></sup></a></sup></p>
	<p><st c="67">– La Bruyère</st></p>
	<p></p>
	<p><st c="80">Almanca bir kitap için yerinde bir deyişle “</st><i><st c="125">er lasst sich nicht lesen</st></i><st c="151">” –kendini okutmuyor– denmişti. </st><st c="184">Birtakım sırlar da söylenmeye gelmez. </st><st c="222">İnsanların her gece yataklarında çırpınarak, hortlaksı günah çıkartıcıların ellerine sarılıp gözlerine acıma dilenerek bakmaları – kalp kırıklığından, boğaz düğümlenmesinden ölmeleri, </st><i><st c="406">açığa vurulmayı kaldırmayan</st></i><st c="433"> sırların korkunçluğu yüzündendir. </st><st c="468">Ne yazık ki ara sıra kişioğlunun bilinci öylesine ağır bir ürkü yükü altında kalır ki, artık onu ancak mezara taşıyabilir. </st><st c="591">Böylelikle cürümün özü aydınlığa asla çıkmaz.</st></p>
	<p><span><st c="636">Kısa bir süre önce, bir güz ikindisinin akşama kavuştuğu saatlerde, Londra’daki D— Kafe’sinin geniş cumbasında oturuyordum. </st><st c="761">Aylardır sağlığım bozuktu ama o aralar iyileşmiştim, nekahet döneminin etkisiyle kendimi </st></span><span><st c="850">ennuie</st></span><span><st c="856">’nin</st></span><sup><a title="13" href="index_split_028.xhtml#note_13"><sup id="back_note_13"><st c="861">13</st></sup></a></sup><span><st c="864"> tam tersi olan o mutlu ruh hallerinden birinde buldum, –zihnin önündeki tülün sıyrıldığı– elektriklenen zekânın, tıpkı Leibniz’in parlak ama dümdüz mantığı, Gorgias’ın çılgın ve uçarı söylemi gibi günlük işleyişini kat kat aştığı anlardan birinde. </st><st c="1113">Yalnızca soluk almak bile keyif veriyordu, hatta varlığı tartışılmaz sızıların çoğundan haz bile duyuyordum. </st><st c="1222">Ağzımda purom, dizlerimde gazetem, ikindinin büyük bölümünü, kâh ilanlara göz atarak, kâh salondaki karmaşık kalabalığı inceleyerek, kâh buğulu camlardan dışarı, sokağa bakarak oyalanmakla geçirmiştim.</st></span></p>
	<p><st c="1423">Söz konusu sokak, kentin belli başlı caddelerinden biridir, gün boyunca dolup taşmıştı. </st><st c="1512">Ama karanlık çökerken kalabalık birden arttı; lambalar iyice yandığında, yoğun bir insan seli iki kol halinde akıyordu kapının önünden. </st><st c="1648">Daha önce, akşamın bu saatinde buna benzer bir durum yaşamamıştım, bu yüzden de insan başlarının çalkantılı denizi içimi yepyeni, tatlı bir duyguyla doldurdu. </st><st c="1807">Sonunda, otelde olup bitenleri gözlemekten vazgeçip dışardaki sahneye daldım.</st></p>
	<p><st c="1884">Önceleri gözlemlerim soyutlamaya, genellemeye yatkındı. </st><st c="1941">Yoldan geçenleri kitleler olarak ele alıyor, birbirleriyle ilişkilerine göre değerlendiriyordum. </st><st c="2038">Çok geçmeden ayrıntılarına indim, kılı kırk yaran bir özenle gövdelerin, kılıkların, tavırların, yürüyüşlerin, yüz ve anlatım özelliklerinin sayısız çeşitliliğini inceledim.</st></p>
	<p><st c="2211">Yoldan geçenlerin büyük çoğunluğunda bir hoşnutluk, bir iş ciddiyeti okunuyordu, yalnızca kalabalığı yarmaktan öte bir şey düşünmüyorlardı sanki. </st><st c="2358">Kaşları çatılmıştı, gözleri kıpır kıpırdı; karşıdan gelenler çarpınca, sinirlilik belirtisi göstermiyor, yalnızca üstlerini başlarını düzeltip adımlarını hızlandırıyorlardı. </st><st c="2532">Sayıca azımsanmayacak bir başka bölük telaşlıydı, yüzleri al aldı, çevrelerini saran kalabalığın yoğunluğundan ötürü yalnızlığa itilmiş gibi kendi kendilerine konuşuyor, el kol sallıyorlardı. </st><st c="2724">Yolları tıkanınca, birdenbire mırıldanmayı kesiyor, el kol sallayışını iki kata çıkarıyor, dudaklarında dalgın, abartılı bir gülümseyişle yollarını tıkayanların ilerlemesini bekliyorlardı. </st><st c="2913">Böğürlerine dirsek yediklerinde, dirsek atanı iki büklüm selamlıyor, şaşkınlıktan ne yapacaklarını bilmiyorlardı sanki. </st><st c="3033">– Bunlar dışında, sayıları kabarık bu iki sınıfın fazla göze çarpan başkaca özellikleri yoktu. </st><st c="3128">Giysileri, altı çizili bir biçimde saygın denilen türdendi. </st><st c="3188">Mutlaka soylu kişilerdi, tüccarlar, avukatlar, esnaflar, borsa simsarları. </st><st c="3263">Seçkin yöneticilerle sıradan yurttaşlar – vakitlerini boş geçirenlerle vakitlerini nakte çevirmeye çalışanlar, iş bitiriciler. </st><st c="3390">İlgimi fazla uyandırdıkları söylenemez.</st></p>
	<p><span><st c="3429">Memur tayfası hemen belli oluyordu, bence iki kesin öbeğe ayrılıyorlardı aralarında. </st><st c="3515">Yeni türemiş şirketlerin genç kâtipleri – daracık ceketleri, cilalı çizmeleri, bol briyantinli saçları, kibirli dudaklarıyla dikkati çekiyorlardı. </st><st c="3662">Daha iyi bir sözcük olmadığı için </st></span><span><st c="3696">masabaşıcılık</st></span><span><st c="3709"> diye adlandırılabilecek kambur duruşları bir yana bırakılırsa, bu kişilerin tavırları, on iki ya da on sekiz ay önce </st></span><span><st c="3827">bon ton</st></span><span><st c="3834">’un</st></span><sup><a title="14" href="index_split_028.xhtml#note_14"><sup id="back_note_14"><st c="3838">14</st></sup></a></sup><span><st c="3841"> doruğu sayılan kusursuzluğun tıpkıbasımı gibiydi. </st><st c="3892">Taşralı toprak sahiplerinin ıskartaya çıkardığı zarafeti devralmışlardı – bence bu sınıfın en iyi tanımı böyle yapılabilir.</st></span></p>
	<p><st c="4015">Köklü firmaların üst düzeydeki kâtiplerinden ya da “bizim güvenilir eski delikanlılar”dan oluşan öbekte yanılmak olanaksızdı. </st><st c="4142">Üstlerine gevşekçe oturan siyah ya da kahverengi ceketleriyle pantolonlarından, beyaz boyunbağlarıyla yeleklerinden, hantal, sağlam pabuçlarından, uzun kalın çorapları ya da tozluklarından hemen anlaşılıyorlardı. </st><st c="4355">Hepsinin saçı azıcık seyrelmişti, dazlak kafalarının sağından, uzun süre kalem sıkıştırılmış kulakları garip bir biçimde fırlıyordu. </st><st c="4488">Gördüğüm kadarıyla, şapkalarını giyip çıkartırken iki ellerini kullanıyorlardı hep; saat takıyorlardı, saatlerinin kösteği kısa, altın, geleneksel ve eski modaydı. </st><st c="4652">Onların derdi, saygınlık özentisiydi – böylesine sahici bir özenti saygıdeğerse tabii.</st></p>
	<p><st c="4738">Aralarındaki bir sürü çarpıcı görünüşlü kişiyi ilk bakışta tanıdım, bütün büyük kentleri için için kemiren züppe, hızlı yankesiciler soyundan geliyorlardı. </st><st c="4895">Bu taşralı beyleri büyük bir merakla izledim ve gerçek beyefendilerin onları nasıl beyefendiden sayma gafletine düştüklerine şaşıp kaldım. </st><st c="5034">Kollarını sözümona içtenlikle yerli yersiz sallamaları yeterli bir ipucuydu.</st></p>
	<p><st c="5110">Yine de sayıca hiç de az olmayan kumarbazları saptamak daha kolaydı. </st><st c="5180">Her çeşit kılığa bürünmüşlerdi: kadife yelekli, fantazi fularlı, altın zincirli, düğmeleri kakmalı, onulmaz üçkâğıtçı kabadayı kılığından tutun, sadeliğe özen gösteren, göze batmayan rahip kılığına kadar, ki daha çok kuşku uyandıran, göze batan bir kılık asla bulunamazdı. </st><st c="5453">Hepsi, tenlerinin kara-sarılığı, gözlerinin donukluğu, dudaklarının solukluğu ve kenetlenmişliğiyle kendilerini ele veriyordu. </st><st c="5580">Dahası, kimliklerini hemen saptamama yarayan iki özellik daha vardı: özenle alçak sesle konuşma ve başparmağı öbür parmaklara göre bir dikaçı oluşturacak biçimde abartılı sallama alışkanlığı. </st><st c="5772">Bu dolandırıcıların bulunduğu yerlerde sık sık, ayrı telden çalsalar da aynı meşrebi paylaşan bir insan soyuyla karşı karşıya olduğumu anlamışımdır. </st><st c="5921">Onları zekâlarıyla geçinen beyler diye tanımlayabiliriz. </st><st c="5978">Topluma iki koldan saldırıya geçiyorlar anlaşılan – züppeler ve askerler taburlarıyla. </st><st c="6065">Birincilerin en çarpıcı özelliği uzun perçemlerle gülücükler; ikincilerinse kordonlu üniforma ceketleriyle çatık kaşlar.</st></p>
	<p><st c="6185">Soyluluk denen hiyerarşinin alt kesimlerine indiğimde, üstünde kafa yoracak daha karanlık, daha derin konularla karşılaştım. </st><st c="6311">Yüz çizgileri bütünüyle iğrenç bir yaltaklanma yansıtırken gözlerinden akbaba ışınları saçan Yahudi gezgin satıcılar gördüm; yalnızca umutsuzluğun dürtüsüyle geceye sığınan soylu dilencileri horlayan anasının gözü sokak dilencileri gördüm; rastgele bir avuntunun, yitirilmiş bir umudun peşinden koşarcasına kalabalıkta düşe kalka ilerlerken, karşısına çıkan herkese yakarırcasına bakan, bedenlerine ölümün eli değmiş, kanı çekilmiş düşkünler gördüm; uzun bir iş gününün sonunda, geç saatte, neşesiz bir eve dönen –değil elle sarkıntılıkları– saldırgan bakışları bile önlenemeyen sokak serserilerinin karşısında öfkelerini yutup gözyaşları döken çekingen kızlar; kentin her türden, her yaştan kadınları – teninin Paros mermeri pürüzsüzlüğüyle Luciana’daki yontuyu çağrıştıran eşsiz güzellikteki genç kız –içi çirkef– paçavralara sarınmış iğrenç bir zavallı, yüzü kırışıklar içinde, boya küpüne batmış, takıp takıştırmış –gençlik hevesinde bir dilber-eskisi– bedeni gelişmemiş ama mesleğin tiksinç cilveleriyle nicedir içli dışlı olduğundan ötürü şehvet dendiğinde ustalarıyla aynı kefeye konmaya can atan işinin ehli kız çocuğu; sayıya ya da tanıma sığmayan nice sarhoş – kimileri hırpani, yalpalıyor, dilleri kenetlenmiş, suratları mosmor, gözleri ışıksız – kimilerinin giysileri kirli ama hiç değilse lime lime değil daha, azıcık sendeliyorlar yürürken, dudakları etli ve obur, kırmızı yüzleri dost – kimileri bir dönemin iyi kumaşlarını giymiş, üstlerini hâlâ özenle fırçaladıkları belli – yürürken olağandışı bir hız tutturan, seyirterek koşturanlar, ne var ki bet beniz atmış, gözleri yırtıcı, kançanağı gibi, o sıkışıklıkta ilerlemeye çalışırken önlerine çıkan her nesneye titrek parmaklarıyla tutunmaya çabalayan insanlar; onların yanı sıra hamallar, kömürcü çırakları, org çalanlar, maymun oynatıcıları, sokak şarkıcıları, şarkıcı şakşakçıları; düşkün “sanatçılar”la tükenmiş emekçilerin her çeşidi, hep birlikte kulağı tırmalayan, göz sinirlerini sızlatan bağırgan bir neşeyle dolup taşıyorlardı.</st></p>
	<p><st c="8315">Gece ilerledikçe sahneye duyduğum ilgi de arttı, çünkü kalabalığın genel yapısı yalnızca maddi bir değişime uğramıyor (gecenin geç saati her tür rezilliği ininden dışarı çıkardığından, kalabalığın yumuşak çizgilerini oluşturanlar ortalıktan çekildikçe kaba hatlar iyice belirginleşiyordu), gaz lambalarının batan günle savaşırken cılız çıkan ışınları da zafer kazanmıştı artık, her yana yarım yamalak, cafcaflı bir parıltı saçıyorlardı. </st><st c="8753">Ortalık karanlık ama olağanüstü görkemliydi – tıpkı Tertullianus’un biçeminin benzetildiği abanoz gibi.</st></p>
	<p><st c="8856">Işığın yarattığı çılgın etkilerin sonucu, tek tek yüzleri incelemeye mıhlandım; pencerenin önünden akan ışık selinin hızı her ne kadar her yüze bir kereden fazla göz atmamı engelliyorduysa da bulunduğum özel ruh durumunda, o kısacık bakış süresinde bile uzun yılların tarihini okuyabildiğim oluyordu sık sık.</st></p>
	<p><st c="9165">Alnımı cama dayamış, kalabalığı gözlemlemeye dalmışken, birdenbire bir yüz sıyrıldı aradan (altmış beş ya da yetmiş yaşlarında, eli ayağı güç tutan bir ihtiyarın yüzü) – benzersiz gariplikteki anlatımıyla bütün ilgimi kendine odaklaştırdı ve koyvermedi. </st><st c="9420">Bu yüzdeki anlamı uzaktan yakından andıran bir şey görmemiştim daha önce. </st><st c="9494">Onu görür görmez ilk aklıma gelen, Retzch bu yüzü görseydi, kendi çizdiği iblislere yeğlerdi, düşüncesiydi. </st><st c="9602">Bir anlık ilk gözlemim sırasında, yüzde okunan anlamın bir çözümlemesini yapmaya kalkıştığımda kafamda karmakarışık iç içe ikilemler depreşti, engin bir zihin gücüne, sakınganlığa, pintiliğe, açgözlülüğe, serinkanlılığa, kötücüllüğe, kan içiciliğe, zafere, neşeye, korkunç bir dehşete, müthiş bir – evet müthiş bir umutsuzluğa ilişkin düşünceler. </st><st c="9949">Tepeden tırnağa sarsıldım, donup kaldım, büyülendim. </st><st c="10002">“Kimbilir,” dedim kendime, “bu göğüskafesinde ne yırtıcı bir tarih yazılıdır!” Sonra onu gözümden uzak tutmamak – hakkında daha çok şey öğrenmek isteğiyle yanıp tutuştum. </st><st c="10173">Çabucak paltomu üstüme geçirip şapkamla bastonumu kaparak sokağa fırladım, demin onun gittiği yöne doğru yürüdüm kalabalığı yararak; çünkü gözden yitmişti bile. </st><st c="10334">Fazla güçlük çekmeden yetiştim ona, yanına yaklaştım, ilgisini çekmemek için birkaç adım ardından yürümeye başladım.</st></p>
	<p><span><st c="10450">Artık onu yakından inceleme olanağına kavuşmuştum. </st><st c="10502">Kısa boylu, sıska, besbelli çelimsiz bir adamdı. </st><st c="10551">Üstü başı genelde dökülüyordu, ama ara sıra, bir lambanın keskin ışığı üstüne vurduğunda, giysisi kirli de olsa kumaşının nefis olduğunu ayırt ettim; belki gözüm beni yanıltmıştı ama sık düğmeli, besbelli elden düşme </st></span><span><st c="10768">roquelaire</st></span><span><st c="10778">’inin</st></span><sup><a title="15" href="index_split_028.xhtml#note_15"><sup id="back_note_15"><st c="10784">15</st></sup></a></sup><span><st c="10787"> arasından bir elmasla bir hançer ilişti gözüme. </st><st c="10836">Bu gözlemler merakımı büsbütün artırdı, yabancı nereye giderse gitsin, peşini bırakmamaya karar verdim.</st></span></p>
	<p><st c="10939">Gece iyice bastırmıştı, kentin üstünde kalın, nemli bir pus asılıydı. </st><st c="11010">Bu hava değişikliği, kalabalıkta tuhaf bir etki yarattı, hemen yeni bir kımıltı başladı, hepsi şemsiyeler dünyasının gölgelerine sığındı. </st><st c="11148">İtişip kakışma, uğultu on kat arttı. </st><st c="11185">Ben yağmuru pek umursamadım doğrusu – bedenimde sinsice uyuyan eski hummanın yoklayışıyla havadaki nemin verdiği haz, nedense tehlikeli bir boyuta varıyordu gitgide. </st><st c="11351">Ağzıma bir mendil bağlayarak yürümeyi sürdürdüm. </st><st c="11400">İhtiyar, yarım saat kadar geniş caddeyle boğuşarak yol aldı; onu gözden kaçırırım korkusuyla dirseğinin dibinden ayrılmadım. </st><st c="11525">Bir kere bile dönüp bakmadığı için beni fark etmedi, biraz sonra bir ara sokağa saptı, bu sokak da oldukça kalabalıktı ama deminki anacadde gibi hıncahınç değildi. </st><st c="11689">Sokağa girince tavrında gözle görülür bir değişiklik belirdi. </st><st c="11751">Daha ağır adımlarla, daha gevşek yürüyordu – daha sık duraksayarak. </st><st c="11819">Boyuna karşıdan karşıya geçiyordu da belli bir amacı yoktu gördüğüm kadarıyla; itiş kakış o kadar artmıştı ki, peşinden bir an ayrılmamam gerekiyordu. </st><st c="11970">Dar uzun bir sokaktı; ihtiyar, bir saat kadar yürüdü o sokakta, bu arada yoldan geçenlerin sayısı, Broadway’de, park dolaylarındaki olağan öğleüstü kalabalığının sayısına düşmüştü – Londra nüfusuyla uğramadan edilemeyen bir Amerikan kentinin nüfusu arasında böyle bir uçurum yatıyor. </st><st c="12254">İkinci kavşaktan sapınca ışıl ışıl, cıvıltılı bir alana vardık. </st><st c="12318">Yabancı, yine eski bildik haline dönmüştü. </st><st c="12361">Çenesi göğsüne düşmüştü ama çatık kaşlarının altından fıldır fıldır gözleriyle kendisini kuşatan kalabalığı inceliyordu. </st><st c="12482">Şaşmaz, kararlı adımlarla yol alıyordu. </st><st c="12522">Alanı bir kere çepeçevre dolandıktan sonra gerisingeri geldiği yola dönmesine şaştım. </st><st c="12608">Aynı döngüsel yürüyüşü birkaç kere yapmasına daha da çok şaştım – bir keresinde, ani bir dönüşünde beni az kalsın yakalıyordu.</st></p>
	<p><st c="12734">Bu temrinle bir saat daha geçirdi, süre dolduğunda aramıza girenlerin sayısı iyiden iyiye azalmıştı. </st><st c="12836">Yağmur hızlanmıştı; hava serinlemişti; insanlar evlerine çekiliyordu. </st><st c="12906">Canının sıkıldığını belirten bir el kol sallayışıyla gezgin, daha tenha sayılabilecek bir sokağa saptı. </st><st c="13010">Aşağı yukarı dört kilometre yürüdü bu sokakta, o yaşta birinden asla bekleyemeyeceğim bir canlılık, ayak uydurmakta güçlük çektiğim bir hızla. </st><st c="13153">Birkaç dakika sonra geniş ve işlek bir çarşıdaydık, yabancının ora esnafını, halkını iyi tanıdığı anlaşılıyordu, satıcılarla müşteriler arasında amaçsızca dolaşırken, ordan oraya koşuştururken yine eski kendi olmuştu.</st></p>
	<p><st c="13370">Çarşıda geçirdiğimiz yaklaşık bir buçuk saat boyunca onu, dikkatini çekmeden göz erimimde tutmakta epey zorlandım. </st><st c="13486">Neyse ki lastik tabanlı pabuçlar giymiştim de çıt çıkarmadan yürüyebiliyordum. </st><st c="13565">Kendisini gözaltında tuttuğumu bir an bile fark etmedi. </st><st c="13621">Dükkân dükkân dolaşıyor, ne fiyat soruyor ne tek söz söylüyor, tezgâhlara çılgın gözlerle boş boş bakıyordu. </st><st c="13730">Şaşkınlıktan donup kalmıştım, ona ilişkin birtakım doyurucu bilgiler elde etmeden peşini bırakmamaya kesin karar verdim.</st></p>
	<p><st c="13850">Derken, alan saati bangır bangır on biri vurdu, çarşı hızla boşalmaya başladı. </st><st c="13930">Kepengini indiren esnaftan biri ihtiyara çarptı, o anda yabancının tir tir titrediğini gördüm. </st><st c="14025">Çarçabuk sokağa attı kendini, bir an ortalığı kaygıyla kolaçan ettikten sonra in cinin top oynadığı eğri büğrü sokaklarda inanılmaz bir koşu tutturarak bizi başlangıç noktamıza, D— Oteli’nin bulunduğu geniş anacaddeye getirdi. </st><st c="14252">Ama sokağın eskisine benzer hali yoktu. </st><st c="14292">Lambalar hâlâ parlaktı ama yağmur iyice bindiriyordu, kala kala birkaç kişi kalmıştı. </st><st c="14378">Yabancı sapsarı kesildi birden. </st><st c="14410">Bir süre önce hıncahınç olan caddede birkaç adım yürüdükten sonra derin bir iç çekişle ırmak yönüne döndü, bir sürü dolambaçlı yola gire çıka sonunda kentin belli başlı gösterim salonlarından birinin önüne vardı. </st><st c="14623">Salon kapanmak üzereydi; seyirciler kapılara doluşmuştu. </st><st c="14680">Kendisini kalabalığın arasına atarken ihtiyarın hızla soluduğunu gördüm, soluk alamıyordu sanki; yine de yüzündeki yoğun acı seyrelmişti bence. </st><st c="14824">Başı yine göğsüne düştü; ilk gördüğüm halindeydi. </st><st c="14874">Artık seyircilerin çoğunun gittiği yöne doğru yürüdüğünü saptamıştım – ama davranışlarının kökenindeki hınzırlığı çözebilmiş değildim.</st></p>
	<p><st c="15008">O ilerledikçe kalabalık daha da azaldı ve ihtiyar baştaki tedirginliğine, kararsızlığına döndü yine. </st><st c="15110">Bir süre, on ya da on iki kişilik bir cümbüşçüler kümesinin ardına düştü; ne var ki kümedekiler teker teker elenince dar ve karanlık tenha yolda üç kişi kaldı. </st><st c="15270">Yabancı duraladı, bir an, düşüncelere dalmış göründü; sonra yoğun bir huzursuzluğun bütün belirtilerini vererek şimdiye kadar geçtiklerimizden çok farklı yörelerden geçen ve bizi kentin kıyısına götüren bir yolu hızla izledi. </st><st c="15496">Burası, her şeyin en iğrenç yoksulluğun ve en kara suçun en berbat damgasını taşıdığı, en gürültülü mahallesiydi Londra’nın. </st><st c="15621">Binde bir, bir lambanın loş ışığında, upuzun, epeski, kurtların kemirdiği ahşap yapıların, hangi yana yıkılacakları keyiflerine kalmış nice şımarık yapının arasında geçide benzer bir şey bile görünmüyordu. </st><st c="15827">Kaldırım taşları, aralarından fışkıran otlarla yerlerinden oynayıp ortalığa saçılmıştı. </st><st c="15915">Dolup taşmış lağım müthiş bir pislik üretiyordu. </st><st c="15964">Havayı bir çaresizlik kokusu sarmıştı. </st><st c="16003">Ama biz yürüdükçe insan yaşamına ilişkin sesler, güvenilir bir biçimde, derece derece arttı, ve sonunda Londra nüfusunun en dışlanmışları, geniş kollar halinde yalpalamaya başladı gözlerimizin önünde. </st><st c="16204">İhtiyarın içi, tükenmek üzere olan bir ışığın son gürlüğüyle canlandı. </st><st c="16275">Bir kere daha hızlı bir yürüyüş tutturarak ileri atıldı. </st><st c="16332">Birdenbire bir köşe dönüldü, gözümüzü parlak bir ışık aldı, ve kendimizi gem tanımazlığın taşralı tapınaklarının birinin önünde bulduk – Cin adlı içkinin saraylarından birinin önünde.</st></p>
	<p><span><st c="16515">Gün doğdu doğacaktı; yine de görkemli kapıdan onulmaz ayyaşlar girip çıkıyordu habire. </st><st c="16603">İhtiyar, kısık bir sevinç çığlığı atarak aralarından geçti, eskiden yaptığı gibi amaçsızca bir ileri bir geri yürüdü kalabalığın arasında. </st><st c="16742">Koşuşturması fazla uzun sürmedi, kapılara üşüşen kalabalıktan, ev sahibinin kapıları geceliğine kapattığı anlaşıldı. </st><st c="16859">Gözlerimi üstünden bir an ayırmadığım benzersiz yaratığın yüzünde o an gördüğüm, umutsuzluktan da öte bir duyguydu. </st><st c="16975">Öyleyken, bir an bile işini aksatmadı, tersine, delice bir dirimle gerisingeri, şanlı Londra’nın göbeğine doğru yürüdü hemen. </st><st c="17101">Uzun adımlar atarak hızla uzaklaşıyordu, bense gözlerim faltaşı gibi açılmış, dikkatimi bütünüyle verdiğim bu araştırmadan eli boş dönmemek için onun izini sürüyordum. </st><st c="17269">Biz yürürken güneş doğdu, kalabalık kentin en cıvıltılı yöresine, D— Oteli’nin sokağına vardığımızda, bir akşam önceki kargaşayı, itiş kakışı aratmayan bir manzarayla karşılaştık. </st><st c="17449">Orada da her an artan çalkantının arasında yabancının peşini bırakmadım. </st><st c="17522">Her zamanki gibi koşuşturup duruyordu, gün boyunca sokağın kargaşasından bir an uzak kalmadı. </st><st c="17616">İkinci akşamın karanlığı çökerken, bitkinlikten ölecek gibiydim, yabancının önünde dikilip gözlerinin içine baktım. </st><st c="17732">Beni görmedi bile, kararlı yürüyüşünü sürdürdü, bense onun peşini bıraktım, yerimde çakılı kalıp düşünceye daldım. </st><st c="17847">“Bu ihtiyar,” dedim kendi kendime, “kapkaranlık cürümün tipik bir örneği, dehası. </st><st c="17929">Yalnızlığı dışlıyor. </st></span><span><st c="17950">Kalabalıkların adamı o</st></span><span><st c="17972">. İzini sürmek boşuna; ne kendisi ne de yapıp ettiği hakkında bilgi edinebileceğim. </st><st c="18056">Dünyanın bu en katı yüzünün dökümü, </st></span><span><st c="18092">Hortulus Animæ</st></span><span><st c="18106">’den</st></span><sup><a title="16" href="index_split_028.xhtml#note_16"><sup id="back_note_16"><st c="18111">16</st></sup></a></sup><span><st c="18114"> de kalın bir cilt tutuyor ve ola ki Tanrı’nın en büyük bağışlarından biri ‘</st></span><span><st c="18190">er lasst sich nicht lesen</st></span><span><st c="18216">’.”</st></span></p>
	<p></p>
	<p id="calibre_pb_11"></p>
<div id="charCountTotal" value="18220"></div></body></html>
