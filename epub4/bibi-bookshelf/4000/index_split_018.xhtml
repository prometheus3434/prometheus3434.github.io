<?xml version="1.0" encoding="utf-8"?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml" lang="tr" xml:lang="tr">
  <head>
    <title>Kızıl Ölümün Maskesi</title>
    <meta http-equiv="Content-Type" content="text/html; charset=utf-8" />
  

</head>
  <body>
<h1 id="id_Toc12292181"><st c="0">Dikdörtgen Sandık</st></h1>
	<p></p>
	<p><st c="18">Birkaç yıl önce, Kaptan Hardy yönetimindeki “Independence” adlı güzel yolcu gemisiyle, Güney Carolina Charleston’dan New York’a geçmiştim. </st><st c="158">Hava uygun giderse ayın (haziran) on beşinde demir alacaktık; ben ayın on dördünde gemiye gittim, kamaramı düzene sokmaya koyuldum.</st></p>
	<p><st c="289">Bir sürü yolcu vardı gemide, çoğu da kadındı nedense. </st><st c="344">Yolcu listesini incelediğimde bir sürü tanıdık adla karşılaştım, hele Cornelius Wyatt’ın adına rastlamak beni müthiş sevindirdi; bu genç sanatçı en sevgili dostlarımdan biriydi. </st><st c="522">C— Üniversitesi’nde okurken birbirimizden hiç ayrılmamıştık. </st><st c="583">Bir dâhi yapısı vardı onda; insanlardan kaçan, aşırı duygulu ve coşkun bir yaradılış. </st><st c="669">Bu özelliklerinin yanı sıra eşi görülmeyecek kadar insancıl ve dürüst bir yürek taşıyordu.</st></p>
	<p><span><st c="759">Kayıtlardan anladığıma göre, </st></span><span><st c="789">üç</st></span><span><st c="791"> ayrı kamara tutmuştu; yeniden yolcu listesine başvurduğumda, karısının ve iki kız kardeşinin de kendisiyle birlikte yolculuk ettiklerini gördüm. </st><st c="937">Kamaralar oldukça geniş sayılırdı; her birinde altlı üstlü iki yatak vardı. </st><st c="1013">Tabii ki bu yataklar ancak bir kişinin sığabileceği genişlikteydi ama dört kişi için </st></span><span><st c="1098">üç</st></span><span><st c="1100"> ayrı kamara tutmanın nedenini gene de anlayamadım. </st><st c="1152">O sıralar yine bir tedirginlik vardı içimde, en saçmasapan ayrıntılara saplanıp kalıyordum; doğruyu söylemek gerekirse, bu kamara bolluğu üstünde epey durdum, yüz türlü kötücül yorum yaptım. </st><st c="1343">Oysa bana neydi, ama durup dinlenmeden bu sorunun yanıtını bulmaya uğraştım. </st><st c="1420">Sonunda öyle basit bir sonuca vardım ki, bunun daha önce neden aklıma gelmediğine şaştım. </st><st c="1510">“Bir hizmetçileri var mutlaka,” dedim, “ben de ilk akla gelecek şeyi düşünemeyecek kadar sersemim!” Bir daha listeye baktım, yanlarında hizmetçi falan götürmedikleri apaçık ortadaydı; herhalde baştan götürmeyi düşünmüş olmalılar ki, “ve hizmetçi” sözcükleri sonradan çizilmişti. </st><st c="1789">“Tamam,” dedim, “ambara koymak istemedikleri bir yükleri var – gözlerinin önünde bulundurmaları gerekiyor, tamam tamam – bir tablo falan demek. </st><st c="1933">Wyatt’ın, İtalyan Yahudisi Nicolino’yla pazarlık etmesi o yüzden.” Bu düşünce aklıma yattı; merakım geçti.</st></span></p>
	<p><st c="2039">Wyatt’ın kız kardeşlerini iyi tanırdım; çok tatlı, çok akıllı kızlardı. </st><st c="2112">Karısıyla daha yeni evlenmişti; onu hiç görmemiştim. </st><st c="2165">Sık sık benim yanımda sözünü etmişti, hem de o kendine özgü büyük coşkunluğuyla. </st><st c="2246">Onu son derece güzel, akıllı ve becerikli bir kız olarak tanımlamıştı. </st><st c="2317">Ben de tanışmaya can atıyordum.</st></p>
	<p><st c="2348">Gemiye geldiğim gün (on dördünde), Wyatt’la ailesi de geleceklermiş – kaptan haber verdi – gelinle tanışmak amacıyla gemide kararlaştırdığımdan bir saat fazla kaldığım halde kimse görünmedi; haber yollayıp kaptandan özür dilediler: “Mrs. </st><st c="2587">Wyatt biraz rahatsızdı, ancak yarın hareket saatinde gelebilecekti gemiye.”</st></p>
	<p><st c="2662">Ertesi gün, otelimden çıkıp rıhtıma giderken yolda Kaptan Hardy’yle karşılaştım; bana, “koşulların elverişsizliği yüzünden” (saçma ama kullanışlı bir deyim) “Independence’ın daha bir iki gün yola çıkmayacağını, her şey hazır olunca, birini yollayıp bana haber vereceğini” söyledi. </st><st c="2944">Şaştım doğrusu, çünkü tatlı bir güney rüzgârı esiyordu, hava açıktı; şu “elverişsiz koşullar”ın ne olduğunu öğrenmeye çok çalıştım, yine de bir şey öğrenemedim. </st><st c="3105">Dönüp sabırla beklemekten başka çare yoktu.</st></p>
	<p><st c="3148">Kaptandan beklediğim haberi ancak bir hafta sonra alabildim. </st><st c="3210">Hemen gemiye gittim. </st><st c="3231">Gemi yolcu doluydu; herkes telaş içinde hareket zamanını bekliyordu. </st><st c="3300">Wyatt’lar benden on dakika sonra geldi: İki kız kardeş, gelin ve bizim dost – sanatçı dostumuzun yine insanlardan kaçan bir hali vardı. </st><st c="3436">Ama ben bu hallerine alışkındım, pek aldırmıyordum. </st><st c="3488">Beni karısıyla tanıştırmadı bile, bu iş de ister istemez kız kardeşi Marian’a düştü. </st><st c="3573">Çok tatlı, zeki bir kızdır Marian, bizi birkaç sözle alelacele tanıştırdı.</st></p>
	<p><st c="3647">Mrs. </st><st c="3653">Wyatt’ın yüzü kalın bir tülle örtülüydü, eğilip elini sıktığım zaman tülü kaldırdı; işte o anda şaşkınlıktan donup kaldım. </st><st c="3776">Sanatçı dostumun kadınların güzelliği konusunda giriştiği coşkun söylevlere fazla bel bağlamamayı, güvenmemeyi öğrenmemiş olsaydım, büsbütün şaşıracaktım kuşkusuz. </st><st c="3940">Ama konu güzellikten açıldı mı, onun ne büyük bir gevşeklikle kendini katışıksız güzelliğe kaptırdığını biliyordum.</st></p>
	<p><st c="4055">İşin doğrusu, Mrs. </st><st c="4075">Wyatt benim gözümde sıradan bir kadındı. </st><st c="4116">Belki tam anlamıyla çirkin değildi ama çirkinlikten uzak da sayılamazdı. </st><st c="4189">Gelgelelim çok zarif bir beğeniyle giyinmişti – o zaman onun, dostumun kalbini, zekânın ve ruh güzelliğinin daha kalıcı değerleriyle kazandığını anladım. </st><st c="4343">Çok az konuştu ve hemen Mr. </st><st c="4371">Wyatt’la birlikte kamarasına geçti.</st></p>
	<p><st c="4406">Eski merakım tazelenmişti. </st><st c="4434">Hizmetçileri </st><i><st c="4447">yoktu</st></i><st c="4452"> – o belli olmuştu kesinlikle. </st><st c="4483">Çevreme bakınıp yük aradım. </st><st c="4511">Birkaç dakika sonra rıhtıma bir araba geldi ve beklediğim yüke tıpatıp benzeyen, çamdan yapılmış dikdörtgen bir sandık getirdi. </st><st c="4639">Sandık gemiye taşınır taşınmaz demir aldık; çok geçmeden güverteden denize bakıyorduk.</st></p>
	<p><st c="4725">Sandık dediğim gibi dikdörtgendi. </st><st c="4760">İki metre uzunluğunda, bir buçuk metre enindeydi; iyice incelediğim için biliyorum. </st><st c="4844">Gerçekten </st><i><st c="4854">tuhaf</st></i><st c="4859"> bir biçimi vardı; görür görmez varsayımımın doğruluğundan kıvanç duydum. </st><st c="4933">Anımsanırsa, dostumun yanındaki yükün birtakım resimler ya da tek bir resim olacağını düşünmüştüm, çünkü haftalardır Nicolino’yla görüşmeye gidiyordu. </st><st c="5084">Şu karşımdaki sandıktaysa, biçiminden anladığıma göre, Leonardo’nun </st><i><st c="5152">Son Akşam Yemeği</st></i><st c="5168">’nin bir kopyasından başka hiçbir şey </st><i><st c="5207">bulunamazdı</st></i><st c="5218">; </st><i><st c="5221">Son Akşam Yemeği</st></i><st c="5237">’nin genç Rubini tarafından Floransa’da yapılmış bir kopyası da uzun süredir Nicolino’daydı, biliyordum. </st><st c="5343">Bu nokta da çözülmüştü artık. </st><st c="5373">Sezgilerimin doğruluğunu düşündükçe için için seviniyordum. </st><st c="5433">Wyatt sanat konusunda ilk kez bir şey gizliyordu benden; demek beni oyuna getirip gözümün önünde New York’a kaçıracaktı güzelim tabloyu, benim de bir şey anlamadığımı sanacaktı. </st><st c="5611">Onunla dalga geçmeye karar verdim.</st></p>
	<p><st c="5645">Yalnız bir şey aklımı karıştırmıştı. </st><st c="5683">Sandık fazladan tutulan kamaraya </st><i><st c="5716">taşınmadı</st></i><st c="5725">, Wyatt’ın kamarasına yerleştirildi; kamaranın yarısından fazlasını kaplıyordu. </st><st c="5805">Herhalde sanatçıyla karısı çok tedirgin oluyordu bu yükten – hele sandığın üstüne kocaman harflerle ve katran ya da boyayla yazılmış yazıdan keskin, tatsız, son derece tiksindirici bir koku yayıldığını hesaba katarsak... </st><st c="6026">Kapakta şunlar yazılıydı: “</st><i><st c="6053">Mrs. </st><st c="6059">Adelaide Curtis, Albany, New York. </st><st c="6094">Cornelius Wyatt Bey eliyle. </st><st c="6122">Bu taraftan kaldırınız. </st><st c="6146">Dikkatle taşınmalı.</st></i><st c="6165">”</st></p>
	<p><st c="6167">Mrs. </st><st c="6172">Adelaide Curtis’in dostumun kaynanası olduğunu biliyordum, ama adres kafamı iyice karıştırmıştı; beni şaşırtmak için tasarlanmıştı bu oyun mutlaka. </st><st c="6320">Yoksa sandığın içindekilerin, karamsar dostumun New York’ta Chambers Sokağı’ndaki atölyesinden öteye gitmeyeceğini kesinlikle biliyordum.</st></p>
	<p><st c="6457">İlk üç dört gün havalar iyi gitti ama kıyıdan uzaklaşır uzaklaşmaz rüzgâr kuzeyden esmeye başladı, sonra kesildi. </st><st c="6572">Yolcular da neşeliydi tabii, kendi aralarında kaynaşmaya başlamışlardı. </st><st c="6644">Gelgelelim, Wyatt’la kız kardeşlerini kaynaşanların dışında </st><i><st c="6704">tutmalıyım</st></i><st c="6714">; onlar herkese karşı soğuk, hatta kaba davranıyordu bence. </st><i><st c="6775">Wyatt</st></i><st c="6780">’ın davranışlarının üstünde pek durmuyordum. </st><st c="6826">Evet, her zamankinden daha asık yüzlüydü, somurtuktu, yalnız ondan böyle acayiplikler beklenirdi. </st><st c="6924">Gelgelelim kız kardeşlerinin davranışını bir türlü yorumlayamadım. </st><st c="6991">Yolun büyük bölümünü kamaralarında kapalı geçirdiler ve bütün üstelemelerime karşın gemide hiç kimseyle ahbaplık etmediler.</st></p>
	<p><span><st c="7114">Mrs. </st><st c="7120">Wyatt çok daha girgindi, </st></span><span><st c="7145">konuşkandı</st></span><span><st c="7155">; deniz yolculuklarında konuşkan olmak da az erdem değildir. </st><st c="7217">Kadınların çoğuyla sıkı fıkı dost oldu ve işin beni asıl şaşırtan yanı, erkeklerle açıktan açığa flört etmekten kaçınmadı. </st><st c="7340">Hepimizi çok eğlendirdi kısacası. </st><st c="7374">“</st></span><span><st c="7375">Eğlendirdi</st></span><span><st c="7385">” diyorum ama, aklımdan geçenleri tamı tamına nasıl anlatabileceğimi kestiremiyorum. </st><st c="7471">Doğrusunu söylemek gerekirse, Mrs. </st><st c="7506">Wyatt </st></span><span><st c="7512">gülmekten çok güldürüyordu</st></span><span><st c="7538">; bunu çok geçmeden sezmiştim. </st><st c="7570">Erkekler pek sözünü etmiyordu ama kadınlar bir iki gün sonra, “iyi yürekli, sıradan, karacahil ve son derece bayağı bir kadın” diye kararlarını verdiler. </st><st c="7724">Wyatt’ın böyle bir evliliğe sürüklenmesi akıl alır iş değildi. </st><st c="7787">Herkes servet düşkünlüğüyle açıklıyordu bu evliliği, ben durumun hiç de öyle olmadığını biliyordum; Wyatt karısının meteliksiz bir kız sayılabileceğini, hiçbir yerden de miras beklemediğini söylemişti bana. </st><st c="7994">“Onunla sevdiğim için evlendim,” demişti, “yalnızca bu yüzden; o da bu sevgiye fazlasıyla layık.” Arkadaşımın bu sözlerini anımsadıkça, sorun büsbütün sarpa sarıyordu kafamda. </st><st c="8170">Acaba duyarlığında bir azalma mı söz konusuydu? </st><st c="8218">Başka ne düşünebilirdim? </st><st c="8243">Bu kadar zarif, aydın, titiz, kusurları yakalamada, güzelliği sezmede bu kadar dikkatli biri, nasıl... </st><st c="8346">Kadıncağız </st></span><span><st c="8357">ona</st></span><span><st c="8360"> pek düşkündü kuşkusuz, hele yalnızken “sevgili kocası Mr. </st><st c="8419">Wyatt’ın” söylediklerini anlata anlata bitiremiyor, kendini büsbütün gülünç duruma düşürüyordu. </st><st c="8515">“Koca” sözcüğü –kendisinin o tatlı deyimlerinden birini kullanmak gerekirse– “dilinden düşmüyordu”. </st><st c="8615">Bu arada yolcuların hepsi, Wyatt’ın, karısından olabildiğince uzak durmaya çalıştığını, çoğu kere tek başına kamarasına kapandığını gözden kaçırmamıştı. </st><st c="8768">Wyatt karısını geminin salonunda aklına estiği gibi davranmakta serbest bırakarak gidiyor, başını dinliyordu.</st></span></p>
	<p><span><st c="8877">Çıkardığım sonuca göre, dostum ya talihin garip bir cilvesiyle ya da acayip bir tutkuya kapılarak kendinden çok aşağı düzeyde biriyle evlenmek zorunda kalmıştı; şimdi, doğal olarak, ondan büyük bir tiksinti duyuyordu. </st><st c="9096">Kendisine gerçekten acıyordum ama </st></span><span><st c="9130">Son Akşam Yemeği</st></span><span><st c="9146"> konusundaki suskunluğunu da bir türlü bağışlayamıyordum. </st><st c="9204">Öcümü mutlaka alacaktım.</st></span></p>
	<p><st c="9228">Bir gün güverteye çıkmıştı; her zamanki gibi koluna girdim, bir aşağı bir yukarı dolaşmaya başladık. </st><st c="9330">O tasalı hali (ki buna artık şaşmamak gerekiyordu) hiç geçmemişti. </st><st c="9397">Az konuşuyordu, dalgındı, güçlük çekiyordu söz bulmakta. </st><st c="9454">Birkaç kere şaka yapmayı denedim; dudaklarında zoraki bir gülümseme belirdi. </st><st c="9531">Zavallı! </st><i><st c="9540">Karısı</st></i><st c="9546"> gözümün önüne gelince, yapmacık da olsa neşeli gözükmeyi başardığı için ona saygı duydum. </st><st c="9637">Sonunda konuya girdim. </st><st c="9660">Önce dolambaçlı birkaç söz söyleyecek, bir şeyler çıtlatacaktım dikdörtgen sandık üstüne, onun sandığı kadar budala bir kurban </st><i><st c="9787">olmadığımı</st></i><st c="9797"> yavaş yavaş anlasın istiyordum, kendiliğinden. </st><st c="9845">Önce gizli bir saldırıya giriştim. </st><st c="9880">Lafı “</st><i><st c="9886">sandığın</st></i><st c="9895"> garip biçimi”nden açtım; konuşurken bir yandan da bilgiç bilgiç gülümsüyor, göz kırpıyor, açıklarına dokunuyordum.</st></p>
	<p><st c="10010">Wyatt bu zararsız şakalara öyle bir tepki gösterdi ki, delirmiş olduğuna karar vermekten başka çarem kalmadı. </st><st c="10121">Önce, söylediklerimin gülünç yanını kavrayamıyormuş gibi aval aval baktı yüzüme, ama yavaş yavaş anlamaya başladıktan sonra gözleri gittikçe açıldı, yuvalarından fırlayacak hale geldi. </st><st c="10306">Kıpkırmızı kesildi – sonra ölü gibi sarardı – en sonunda da sanki söylediklerim çok hoşuna gitmişçesine müthiş bir kahkaha koyverdi; bu kahkaha on dakika kadar şiddetini gittikçe artırarak sürdü. </st><st c="10502">Sonunda baygın bir şekilde yere yuvarlandı. </st><st c="10546">Kaldırmak için koştuğumda </st><i><st c="10572">ölüden</st></i><st c="10578"> farkı yoktu. </st></p>
	<p><st c="10592">Hemen koşup yardım istedim; binbir güçlükle dostumu ayılttık. </st><st c="10654">Kendine geldikten sonra, bir süre ipe sapa gelmeyen şeyler söyledi. </st><st c="10722">Sonunda biraz kanını alıp yatağına yatırdık. </st><st c="10767">Ertesi gün oldukça iyileşmişti fiziksel bakımdan. </st><st c="10817">Ama zihin durumu için aynı şey söylenemez. </st><st c="10860">Yolculuğun geri kalan kısmında, kaptanın öğüdü üstüne, kendisinden elimden geldiğince kaçındım; kaptan da zavallının delirdiği düşüncesini benimsemişti, ama gemidekilere bundan söz açmamamı istedi.</st></p>
	<p><span><st c="11057">Wyatt’ın nöbetinden sonra garip olaylar birbirini izledi ve merakım iyice arttı. </st><st c="11139">En çok da şu olayda: O sıralar çok sinirliydim – üst üste yeşil çay içmiş, gece uykusuz kalmıştım – aslında iki gecedir doğru dürüst uyuyamıyordum. </st><st c="11287">Kamaram öbür bekârların kamaraları gibi ana salona, yani yemek odasına açılıyordu. </st><st c="11370">Wyatt’ın tuttuğu üç kamara ise yan tarafa açılan bir bölmedeydi ve ana salondan geceleri bile kilitlenmeyen bir kapıyla ayrılıyordu. </st><st c="11503">Rüzgâr hiç eksik olmadığından gemi durmadan iki yana yatıyor, sancak tarafına yattığı zaman da kamaraların arasındaki kapı açılıyordu; kimse kalkıp kapatmadığı için de açık kalıyordu. </st><st c="11687">Benim yatağım öyle bir yerdeydi ki, kamara kapım açıkken –öbür kapı da açıksa– (ki benim kapı sıcaktan ötürü </st></span><span><st c="11796">hep</st></span><span><st c="11799"> açıktı) bölmenin içini, bu arada Wyatt’ın kamaralarının bulunduğu kısmı rahatça görebiliyordum. </st><st c="11896">Böylece, uykusuz geçen iki gecede (ama art arda iki gece </st></span><span><st c="11953">değil</st></span><span><st c="11958">) Mrs. </st><st c="11966">Wyatt’ın saat on bir sularında kalkıp kocasının kamarasından gizlice çıktığını, gün ağarana kadar öbür kamarada kaldığını, sonra kocası çağırınca geri döndüğünü görmüştüm. </st><st c="12138">Ayrı yaşadıkları apaçık ortadaydı. </st><st c="12173">Boşanıncaya kadar ayrı kamaralarda kalmayı uygun görmüşlerdi demek; ben de böylelikle kamara sorununu çözmüş oldum.</st></span></p>
	<p><st c="12288">Beni ilgilendiren bir başka şey de şuydu: Uykusuz geçirdiğim o iki gece, Mrs. </st><st c="12367">Wyatt’ın öbür kamaraya gidişinden az sonra, kocasının kamarasından acayip, usul birtakım tıkırtılar duymuştum. </st><st c="12478">Bir süre kulak kabarttıktan sonra bu tıkırtıların anlamını çözmeyi başardım. </st><st c="12555">Sanatçı dostum keski ve çekiçle dikdörtgen sandığı açmaya çabalıyordu; sesi boğmak amacıyla, çekici yumuşacık yünlü ya da pamuklu bir şeye sarmıştı.</st></p>
	<p><st c="12703">Dikkatle kulak verdiğim için, onun kapağı ne zaman oynattığını, yerinden ne zaman söküp kamaradaki alt yatağın üstüne yatırdığını kestirebiliyordum. </st><st c="12853">Sözgelimi, o, ses çıkarmadan usulca koymaya çalışırken, kapak karyolanın tahtalarına değiyordu </st><i><st c="12948">hafifçe</st></i><st c="12955">; karyola araları yeterince yüksek değildi, biliyordum. </st><st c="13012">Bundan sonra gün ağarana kadar çıt çıkmıyordu; yalnız güçlükle duyulabilecek kadar kısık bir inilti ve bir hıçkırma sesi geliyordu – tabii bunlar benim kuruntum değilse. </st><st c="13182">Hıçkırmaya ya da inlemeye </st><i><st c="13208">benzer</st></i><st c="13214"> sesler diyorum, ama olamaz kuşkusuz. </st><st c="13252">Galiba benim kulaklarım çınlıyordu da ondan. </st><st c="13297">Mr. </st><st c="13301">Wyatt gönlünü eğlendiriyordu herhalde, sanatçı damarı kabarınca sandığı açıyor, hazinesine doya doya bakıyordu. </st><i><st c="13413">İnlemesi</st></i><st c="13421"> için bir neden yoktu. </st><st c="13444">Diyorum ya, mutlaka Kaptan Hardy’nin yeşil çayı işletiyordu hayal gücümü. </st><st c="13518">İki keresinde de, tam gün ağarırken, Wyatt’ın kapağı yerine yerleştirdiğini ve çivileri yine yerlerine çaktığını duydum. </st><st c="13639">Bunu yaptıktan sonra, giyinmiş olarak kamarasından çıkıyor, karısını çağırıyordu. </st></p>
	<p><st c="13721">Yedi gündür denizdeydik. </st><st c="13746">Hatteras Burnu’nu dönmek üzereydik ki güneybatıdan şiddetli bir fırtına koptu. </st><st c="13825">Pek hazırlıksız sayılmazdık; hava bir süredir tatsız gidiyordu. </st><st c="13889">Ambarda, yukarda eşyalar bağlanıp güven altına alındı; rüzgâr dinme belirtisi göstermediği için randa ve gabya yelkenlerini kısarak faça ettik.</st></p>
	<p><st c="14032">Bu durumda kırk sekiz saat kadar güvenle ilerledik. </st><st c="14085">Gemi gerçekten çok iyiydi: Sağlamdı, denize dayanıklıydı ve su almıyordu. </st><st c="14159">Gelgelelim, kırk sekiz saat sonra fırtına kasırgaya döndü; kıç direk yelkeni paramparça oldu, art arda su almaya başladık. </st><st c="14282">Bunun sonucunda üç adam mutfakla birlikte sulara sürüklendi; iskele bölümü de parçalandı. </st><st c="14372">Daha kendimizi toparlamamıza kalmadan baş direk yelkeni de yırtıldı; istirilya yelkenini açarak birkaç saat idare etmek zorunda kaldık. </st><st c="14508">Gemi şimdi daha az sallanarak ilerliyordu.</st></p>
	<p><st c="14550">Kasırga dinmemişti, dineceğine ilişkin bir belirti de yoktu. </st><st c="14612">Halatlar kötü bağlanmış olduğundan fazla gergindi ve fırtınanın üçüncü günü, öğleden sonra saat beşte, şiddetli bir fırtınadan sonra mizana direği gürültüyle güverteye yıkıldı. </st><st c="14789">Bir saat kadar onu denize yuvarlamaya uğraştık; geminin durmadan sallanması yüzünden çabamız boşa gitti. </st><st c="14894">O sırada tayfalardan biri kıç tarafa gelerek ambarda bir buçuk metre yüksekliğinde su biriktiğini bildirdi. </st><st c="15002">Üstelik pompalar da tıkanmıştı, işe yarayacak durumda değildi.</st></p>
	<p><st c="15064">Bunu kargaşa ve umutsuzluk izledi; öyleyken, fazla yükleri mümkün olduğu kadar atarak ve geriye kalan iki yelken direğini sökerek gemiyi hafifletmeye çalıştık. </st><st c="15225">Sonunda başarıya ulaştık – ne çare ki pompalarla başedemiyorduk; su gittikçe yükseliyordu.</st></p>
	<p><st c="15315">Güneş batarken fırtına oldukça hafiflemişti; deniz de durulduğuna göre cankurtaran sandallarına binip kurtulabilirdik. </st><st c="15435">Akşam saat sekizde rüzgâr bulutları sürükledi, dolunay göründü. </st><st c="15499">Bu güzel rastlantı yüreklerimizi bir parça aydınlattı.</st></p>
	<p><st c="15553">İnanılmaz çabalardan sonra uzun cankurtaran sandalını kazasız belasız indirdik denize; gemi tayfasını ve yolcuların çoğunu bindirdik. </st><st c="15688">Hemen yola çıktılar ve nice güçlüğe göğüs gerdikten sonra, kazanın üçüncü gününde Ocracoke Körfezi’ne sığındılar.</st></p>
	<p><st c="15801">Kaptanla yolculardan on dördü geminin kıç filikasına bağladılar yazgılarını, gemide kaldılar. </st><st c="15896">Filikayı fazla güçlük çekmeden suya indirdik; tam denize indiği sırada az kalsın suyla dolup batacaktı. </st><st c="16000">İçine binenler: Kaptanla karısı, Mr. </st><st c="16037">Wyatt ve ailesi, bir Meksikalı subay, karısı ve dört çocuğu, ben ve zenci uşağım. </st><st c="16119">Çok gerekli birtakım araç gereçlerden, bir de sırtımızdaki giysilerden başka şey almamıştık yanımıza; yer yoktu. </st><st c="16232">Zaten kimse fazla bir şey getirmemişti. </st><st c="16272">Gemiden daha birkaç kulaç uzaklaşmıştık ki kıç tarafta oturan Wyatt ayağa kalktı, Kaptan Hardy’ye filikayı yeniden gemiye yanaştırmasını rica etti, dikdörtgen sandığını istiyordu! </st><st c="16452">Artık şaşkınlığımızı düşünün!</st></p>
	<p><st c="16481">“Lütfen yerinize oturun Mr. </st><st c="16510">Wyatt,” dedi Kaptan sert bir sesle, “yoksa hepimiz alabora olacağız. </st><st c="16579">Küpeşte suya battı batacak.”</st></p>
	<p><st c="16607">Wyatt ayakta dikilmekte direnerek, “Sandığım!” diye bağırdı. </st><st c="16669">“Sandığımı istiyorum! </st><st c="16691">Kaptan Hardy, n’olur yapın bu isteğimi, beni geri çeviremezsiniz. </st><st c="16757">Pek ağır çekmiyor zaten – bir şey değil. </st><st c="16798">Dininiz aşkına, Tanrı aşkına </st><i><st c="16827">yalvarırım</st></i><st c="16837"> size, dönüp sandığı alalım!”</st></p>
	<p><st c="16866">Kaptan bu içten yakarmalar karşısında bir süre ne diyeceğini şaşırdı, yumuşadı; ama biraz sonra kendini toparlayarak, “Siz </st><i><st c="16990">delirmişsiniz</st></i><st c="17003"> Mr. </st><st c="17008">Wyatt,” dedi. </st><st c="17022">“İstediğinizi yapamam. </st><st c="17045">Oturun diyorum size, oturun, yoksa filikayı batıracaksınız. </st><st c="17105">Durun! </st><st c="17112">Tutun onu! </st><st c="17123">Yakalayın! </st><st c="17134">Bakın atlıyor! </st><st c="17149">İşte atladı bile!”</st></p>
	<p><st c="17167">Kaptan konuşadursun Wyatt kayıktan atlamıştı. </st><st c="17214">Gemiden fazla açılmamıştık; insanüstü bir çabayla ön taraftan sarkan bir halata asıldı. </st><st c="17302">Bir dakika sonra gemiye çıkmış, çılgınlar gibi kamarasına doğru koşuyordu.</st></p>
	<p><st c="17376">O arada biz dalgalarla gemiden oldukça uzaklaşmıştık, kabaran denize bırakmıştık kendimizi. </st><st c="17469">Geri dönmek için büyük çaba gösterdik ama filikamız fırtınanın gücü karşısında tüy gibi hafif kalıyordu. </st><st c="17574">Talihsiz sanatçı için yapabileceğimiz bir şey yoktu artık.</st></p>
	<p><st c="17632">Biz olay yerinden gittikçe uzaklaşırken, çılgın genç (ona ancak deli gözüyle bakabilirdik) güverteye açılan geçitte göründü, inanılmaz bir güç harcayarak dikdörtgen sandığı peşinden sürüklüyordu. </st><st c="17829">Şaşkın gözlerle, onun kalın bir ipi birkaç kere sandığa, sonra da kendi gövdesine doladığını gördük. </st><st c="17930">Göz açıp kapayana kadar ikisi de denizdeydi –bir an– sonra ansızın sulara gömüldüler.</st></p>
	<p><st c="18015">Bir süre kürekleri tutarak oralarda oyalandık, gözlerimizi onların battığı yerden ayıramadık. </st><st c="18110">Neden sonra küreklere yine asıldık. </st><st c="18146">Bir saat kadar çıt çıkmadı. </st><st c="18174">Sonunda ben, “Ne de çabuk battılar, dikkat ettiniz mi Kaptan?” diye sordum. </st><st c="18250">“Çok tuhaf değil mi? </st><st c="18271">Ben kendisini sandığa bağlayıp atlayınca kurtulacağını sanmıştım oysa.”</st></p>
	<p><st c="18342">“Batacakları belliydi, hem de kurşun gibi indiler,” dedi Kaptan. </st><st c="18408">“Yine su yüzüne çıkacaklar tabii ama </st><i><st c="18445">önce tuzun erimesi gerek</st></i><st c="18469">.”</st></p>
	<p><st c="18471">“Tuz mu!” diye haykırdım.</st></p>
	<p><st c="18497">Zavallının karısıyla kız kardeşlerini işaret ederek, “Şşşt!” diye fısıldadı. </st><st c="18575">“Bunu başka zaman konuşuruz.”</st></p>
	<p></p>
	<p><st c="18604">Çok sıkıntı çektik, dar kurtardık canımızı; </st><i><st c="18649">hepimizin</st></i><st c="18658"> talihi iyi gitti. </st><st c="18677">Dört gün ölümle pençeleştikten sonra, yarı ölü bir halde Roanoke Adası’nın karşı kıyısına yanaşabildik. </st><st c="18781">Bir hafta kadar orada kaldık; enkaz toplama gemisindekiler iyi davrandı bize, sonra New York’a doğru yola çıktık.</st></p>
	<p><st c="18894">Independence’ın batışından bir ay sonra Broadway’de Kaptan Hardy’ye rastladım. </st><st c="18974">Söz döndü dolaştı, ister istemez, geçirdiğimiz kazaya ve zavallı Wyatt’a geldi. </st><st c="19054">Ondan şunları öğrendim:</st></p>
	<p><st c="19077">Sanatçı, başlangıçta kendisi, karısı, iki kız kardeşi ve hizmetçisi için yer ayırtmış. </st><st c="19165">Karısı gerçekten söylediği kadar güzel, yetenekli bir kadınmış. </st><st c="19229">Haziranın on dördünde (benim gemiye gittiğim sabah) birdenbire hastalanıp ölmüş. </st><st c="19310">Kocası üzüntüden deliye dönmüş, ama yolculuğunu ertelemesi de olanak dışıymış. </st><st c="19389">Deli gibi sevdiği karısının cesedini annesine götürmek zorundaymış, öte yandan bunu açıkça yapamayacağını biliyormuş. </st><st c="19507">Yolculardan onda dokuzu, bir cesetle yolculuk etmektense gemiye binmekten vazgeçerlerdi gerçekten.</st></p>
	<p><st c="19605">Kaptan Hardy şöyle bir çözüm yolu düşünmüş: Ceset önce tahnit edilecek, bir sandığa yerleştirilecek, sandık tuzla doldurulduktan sonra da alelade bir yük gibi gemiye taşınacakmış. </st><st c="19786">Yalnız, ölüm olayını kimse duymayacakmış. </st><st c="19828">Gelgelelim, Mr. </st><st c="19844">Wyatt’ın, karısıyla yolculuk edeceği herkesçe bilindiğinden, yolculuk süresince birisinin, karısı rolünü oynaması gerekiyormuş. </st><st c="19972">Ölen kızcağızın hizmetçisi üstlenmiş bu görevi. </st><st c="20020">Hanımın sağlığında hizmetçi kız için ayırtılan kamara yine ona verilmiş. </st><st c="20093">Kızcağız her gece kamarada yatıyor, gündüzleri de elinden geldiği kadar hanımının rolünü yapmaya çalışıyormuş – bu arada, gemide Wyatt’ın karısını tanıyan kimse olup olmadığı da iyice araştırılmış tabii.</st></p>
	<p><st c="20296">Beni çok dikkatsiz, çok meraklı ve çok atılgan olan yaradılışım yanıltmıştı. </st><st c="20374">Son zamanlarda geceleri doğru dürüst uyuyamıyorum. </st><st c="20425">Ne yana dönersem döneyim gözlerimin önünden gitmeyen bir yüz var. </st><st c="20491">Delice bir kahkaha var ki kulaklarımdan hiç çıkmayacak.</st></p>
	<p></p>
	<p id="calibre_pb_18"></p>
<div id="charCountTotal" value="20546"></div></body></html>
