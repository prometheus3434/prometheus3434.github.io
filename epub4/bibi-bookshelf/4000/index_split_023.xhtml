<?xml version="1.0" encoding="utf-8"?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml" lang="tr" xml:lang="tr">
  <head>
    <title>Kızıl Ölümün Maskesi</title>
    <meta http-equiv="Content-Type" content="text/html; charset=utf-8" />
  

</head>
  <body>
<h1 id="id_Toc12292185"><st c="0">Sfenks</st></h1>
	<p></p>
	<p><st c="7">New York’taki korkunç kolera salgını sırasında, akrabalarımdan birinin çağrısına uyarak, onun Hudson Irmağı kıyılarındaki </st><i><st c="130">cottage ornée</st></i><st c="143">’sine</st><sup><a title="39" href="index_split_028.xhtml#note_39"><sup id="back_note_39"><st c="149">39</st></sup></a></sup><st c="152"> gittim on beş günlüğüne. </st><st c="178">Orada, bütün yaz eğlenceleri buyruğumuzdaydı; orman gezintileri, resim çalışmaları, sandal sefaları, balıkçılık, yüzme, müzikle ve kitaplarla çok tatlı vakit geçirebilirdik elbet, tabii kalabalık şehirden her sabah gelen kötü haberler olmasa. </st><st c="421">Gün geçmiyordu ki yakın bir tanıdığın öldüğünü duymayalım. </st><st c="480">Sonraları, salgın şiddetini artırınca, her gün bir dostun ölümünü beklemeyi öğrendik. </st><st c="566">Her haberci bizi korkudan titretir oldu. </st><st c="607">Güneyden esen rüzgâr bile bize ölüm saçıyormuş gibi gelmeye başladı. </st><st c="676">Bu kahredici düşünce zamanla bütün benliğimi sardı. </st><st c="728">Başka bir şey konuşamıyor, düşünemiyor, kuramıyordum. </st><st c="782">Ev sahibim daha serinkanlıydı, tam bir çöküntü içinde olduğu halde beni yüreklendirmek için kendini tutuyordu, büyük feylesof zekâsı, gerçekdışı şeylerden asla etkilenmiyordu. </st><st c="958">Korkunun nesnelerine karşı duyarlıklıydı ama gölgelerinden ürkmezdi.</st></p>
	<p><st c="1026">Onun beni düştüğüm olağanüstü bunalımdan kurtarma çabaları kitaplığında bulduğum birtakım kitaplar yüzünden boşa gidiyordu. </st><st c="1151">Bunlar, içimde gizlenmiş o atalardan kalma kör inanç tohumlarını mutlaka yeşertecek türden kitaplardı. </st><st c="1254">Dostum bunları okuduğumdan habersizdi, bu yüzden de hayal gücümün nasıl olup da böylesine zorlandığını bir türlü anlayamıyordu.</st></p>
	<p><st c="1381">En çok ilgilendiğim konulardan biri, “belirtkelere inanma” sorunuydu – yaşamımın o döneminde bu inancı açık açık savunacak kadar ileri gidiyordum. </st><st c="1529">Uzun, ateşli tartışmalara girişiyorduk; dostum böylesi inançların temelsiz olduğu kanısındaydı, bense kendiliğinden, ansızın doğan, yani belli bir ipucuyla gelmeyen sezginin gerçeğin şaşmaz öğelerini kapsadığını, büyük değer taşıdığını savunuyordum.</st></p>
	<p><st c="1778">Aslında, kır evine ilk geldiğim günlerde başımdan öyle anlaşılmaz, öyle uğursuz bir olay geçmişti ki, bunu kötü bir belirtke olarak görmeme şaşmamak gerekir. </st><st c="1937">Hem korkmuş hem de şaşkına dönmüştüm; dostuma açılmaya karar verene kadar günler geçti.</st></p>
	<p><st c="2024">Son derece sıcak bir günün bitiminde, ırmağın iki kıyısını da içine alacak şekilde, uzaklardaki tepeye bakan açık bir pencerede, elimde kitap oturuyordum; tepenin bana yakın bölümleri bir toprak kayması sonucu ağaçlarının çoğunu yitirmişti. </st><st c="2266">Uzun süredir elimdeki kitaptan çok yanı başımdaki kentin karanlığını, perişanlığını düşünmekteydim. </st><st c="2366">Başımı sayfadan kaldırdığım sırada gözüm tepenin çıplak bölümünde korkunç bir canavara ilişti: Doruktan aşağıya hızla iniyordu, birden sık ağaçlı ormana daldı. </st><st c="2526">Bu yaratığı ilk gördüğüm an aklımdan –hiç değilse gözlerimin sağlamlığından– kuşkuya düştüm, deli olmadığıma, düş görmediğime inanana kadar birkaç dakika geçti. </st><st c="2687">Ama canavarı betimlemeye kalkarsam (onu açık seçik görmüş, aşağı inişini serinkanlılıkla izlemiştim), korkarım okurlarım olaya benden daha güç inanacak.</st></p>
	<p><st c="2839">Canavarın boyunu, yanından geçtiği kocaman ağaçların çapıyla kıyaslayarak tahmine çalışırken –toprak kaymasından kurtulan dev ağaçlardı bunlar– denizleri aşan gemilerin hepsinden daha iri olduğuna karar verdim. </st><st c="3051">Gemi diyorum, çünkü canavar tam bir gemiyi andırıyordu – o günlerdeki teknelerimizden birini gözlerinizin önüne getirirseniz daha iyi anlayacaksınız. </st><st c="3201">Hayvanın ağzı, yirmi metre uzunluğunda ve bir fil gövdesi kalınlığında bir çıkıntının ucuna yerleşmişti. </st><st c="3306">Bu hortumun dip kısmı, ancak yirmi yaban sığırının postundan çıkabilecek kara ve uzun kıllarla kaplıydı – bu kılların arasından yana ve aşağıya olmak üzere, yabandomuzunun dişlerini andıran ama çok daha iri iki diş uzanıyor, pırıl pırıl parlıyordu. </st><st c="3555">Çıkıntıya koşut olarak her iki yandan öne doğru uzayan on, on iki metre uzunluğundaki dev boynuz, sanki saf kristalden yapılmıştı ve tam bir prizma biçimindeydi – batan güneşin ışınlarını nasıl güzel yansıtıyordu! </st><st c="3769">Hortum kama biçimindeydi, sivri ucu yere değiyordu. </st><st c="3821">Hortumun iki yanından açılan iki çift kanat –ki her biri nerdeyse yüz metre uzunluğundaydı– üst üsteydi, çapı üç metreyi bulan sık pullarla kaplıydılar. </st><st c="3974">Üst ve alt kanatların birbirlerine sıkı zincirlerle bağlanmış olduklarını gördüm. </st><st c="4056">Ama bu korkunç yaratığın en önemli özelliği, göğsünü baştan başa örten ve kara gövdesinin üstünde bembeyaz parlayan, bir sanatçının elinden çıkmışçasına ustalıkla çizilmiş bir </st><i><st c="4232">Kurukafa</st></i><st c="4240"> taşımasıydı. </st><st c="4254">Bu ürkünç hayvana, daha doğrusu göğsündeki şekle korkuyla, şaşkınlıkla bakarken –bir felaket önsezisi vardı içimde, duygularımı sağduyumla altedemiyordum– o anda çıkıntının ucundaki korkunç ağız birdenbire açıldı ve bu ağızdan müthiş hüzünlü, kulak tırmalayıcı bir ses yükseldi; bir ölüm çanıydı sanki ve canavar gözden uzaklaşırken ben de kendimden geçtim, bayılmışım.</st></p>
	<p><st c="4623">Kendime gelir gelmez arkadaşıma gördüklerimden söz açmak geldi içimden – nasıl bir duygunun etkisiyle vazgeçtiğimi bilemiyorum.</st></p>
	<p><st c="4751">Üç dört gün sonra bir akşam canavarı gördüğüm odada oturuyorduk. </st><st c="4817">Ben eski koltuğumdaydım, arkadaşım da sedire uzanmıştı. </st><st c="4873">Bulunduğumuz yer, aynı akşam saati, beni ona açılmaya zorladı. </st><st c="4936">Söylediklerimi sonuna kadar dinledi – önce bir kahkaha koyverdi, sonra da deliliğim sugötürmez bir gerçekmiş gibi sessizliğe büründü. </st><st c="5070">O sırada yine canavarı gördüm, bir çığlık kopararak arkadaşımı çağırdım yanıma. </st><st c="5150">Dikkatle baktı, bir şey görmediğini söyledi, oysa ben canavarın çıplak tepeden inişini bütün ayrıntılarıyla anlatıyordum ona.</st></p>
	<p><st c="5275">Büyük bir korkuya kapılmıştım, bu görüntü ya öleceğimin belirtisiydi ya da daha kötüsü, bir çılgınlık nöbeti geçirecektim. </st><st c="5399">İskemleye attım kendimi, yüzümü ellerime gömdüm. </st><st c="5448">Gözlerimi açtığımda görüntü yitip gitmişti.</st></p>
	<p><st c="5491">Ev sahibim soğukkanlılığını yine ele almıştı bu arada, canavarın şekline ilişkin sorular sordu. </st><st c="5588">Ben bütün sorularını yanıtladıktan sonra dayanılmaz bir yükten kurtulmuş gibi içini çekti ve biraz haince diyebileceğim bir soğukkanlılıkla, şimdiye kadar birçok kereler tartıştığımız spekülatif felsefe konularına döndü. </st><st c="5809">Eskiden beri önemle üstünde durduğu sorunlardan biri şuydu: Ona kalırsa, insanların araştırmalarındaki ana yanılgı kaynağı, yakınlık derecesini iyice kestiremeden, herhangi bir nesnenin ya da konunun önemini azımsamaktan ya da büyütmekten ileri geliyordu. </st><st c="6065">“Sözgelimi,” dedi, “Demokrasi’nin tam anlamıyla bütün dünyaya yayılışının insanlar üstündeki etkisini kestirmek istiyorsak, böyle bir yayılmanın gerçekleşebileceği dönemin uzaklığı ya da yakınlığı da önemli bir öğe olarak ele alınmalıdır bu varsayımda. </st><st c="6318">Sen bana hükümet şekilleri konusunda yazan ve bu konuya değinen tek yazar gösterebilir misin?”</st></p>
	<p><st c="6412">Bir an durakladı, kitaplığa doğru yürüdü, Doğa Bilimleri üstüne bir kitap çekti. </st><st c="6494">Sonra yerlerimizi değiştirmemizi rica etti benden, kitabın ince harflerini oradan daha iyi seçebilecekti, sonra benim koltuğumu pencereye yanaştırdı ve kitabı açarak konuşmasını sürdürdü.</st></p>
	<p><st c="6681">“Eğer sen canavarı böylesine ayrıntılı bir biçimde tanımlamış olmasaydın,” dedi, “sana onun aslında ne olduğunu kesinlikle gösteremeyecektim. </st><st c="6824">Önce, bilim diliyle, </st><i><st c="6845">Böcek</st></i><st c="6850"> türünden, </st><i><st c="6861">Lepidoptera</st></i><st c="6872"> sınıfından, </st><i><st c="6885">Crepuscularia</st></i><st c="6898"> ailesinden </st><i><st c="6910">Sfenks</st></i><st c="6916"> üstüne bir yazı okuyayım. </st><st c="6943">Şöyle diyor:</st></p>
	<p><st c="6955">‘Metalsi görünümde küçük, renkli, pullarla kaplı dört zarkanat; ağız, çene kemiklerinin uzamasıyla yuvarlak bir çıkıntıya dönüşmüştür; her iki yanında duyargalar ve sık kıllar görülür, alt kanatlar üsttekilere bu sık kıllarla bağlıdır; duyargalar uzun bir asayı andırır ve prizma biçimindedirler; karın sivridir. </st><st c="7269">Kurukafalı Sfenks, çıkardığı hüzünlü ses ve göğsünde taşıdığı kurukafa yüzünden zaman zaman ilkel insanı çok ürkütmüştür.’”</st></p>
	<p><st c="7392">Kitabı kapadı, iskemlesinde öne doğru eğilerek benim “canavar”ı gördüğüm andaki konumumu aldı.</st></p>
	<p><st c="7487">“İşte bak,” diye bağırdı az sonra, “bak, yine tepeye tırmanmaya başladı, gerçekten olağanüstü bir yaratık bu. </st><st c="7598">Yine de senin sandığın kadar büyük ya da ırak değil; işin aslına bakarsan, örümceğin birinin pervaza gerdiği ağdan çıkışını gözlüyorum da boyu bilemedin altı milim gibi geliyor bana, gözümden de olsa olsa altı milim uzakta.”</st></p>
	<p></p>
	<p id="calibre_pb_23"></p>
<div id="charCountTotal" value="7822"></div></body></html>
