<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre3">Eylül 1985</h2>
<p class="calibre4">Oğlum birdenbire, "Yarın Bakırköy'e gidelim!"dedi. Elimin titremesine engel olamadım. Karım kaygıyla baktı.</p>
<p class="calibre4">"Hepimiz birden hiç İstanbul'u gezmemiştik, baba. Sen o kadar sevdiğin Bakırköy'ü görürsün, biz de biraz alışveriş yaparız. Oradan da.."</p>
<p class="calibre4">Otuz beş yıldır köye adım bile atmamıştım. Göze alamıyordum. "Ben gitmem."dedim. Artık sesim de titriyordu, içim de. Gelinim yumuşak bir sesle," İsrar etme şekerim,"dedi," Baban çocukluk, gençlik günlerini anmak istemiyor herhalde."</p>
<p class="calibre4">Ah toy kız! O günleri anmaktan başka ne yapmıştım ki ben? işte çocukların çağrısı yankılanmaya başladı bile.</p>
<p class="calibre4">"Piyolo piyolo piyolo piyolo looo piiiii."</p>
<p class="calibre4">Çağrı gecenin içinde dalgalanarak eriyor: Kısık, sıcak bir ses, "Canimu" diye fısıldıyor kulağıma şefkatle, "Yavrimu, cicimu, pedi mu, kuklaki mu, moro mu, ağapi mu." Mutluluğum gümüş bedenli kadının gözlerini yaşartıyor. Damlalar yüzünden süzülürken incileşiyor, çıt diye yere düşüp dağılıyorlar.</p>
<p class="calibre4">Oğlumun duygusuz sesiyle beton balkona geri döndüm.</p>
<p class="calibre4">"insan doğup büyüdüğü yere küser mi, baba?"</p>
<p class="calibre4">Gözlerimin dolmasını engelleyemedim. Beni yalnız bırakmak için içeri girdiler. Boğaz'dan, durgun geceyi güçlükle yararak Marmara'ya doğru ilerleyen ufak bir şilep geçiyor. Deli gibi gümbürdeyen yüreğinin sesini duyuyorum.</p>
<p class="calibre4">En geç bir saat sonra Bakırköy açıklarında olur.</p>
<p class="calibre4"><br class="calibre5"/></p>
</body>
</html>
