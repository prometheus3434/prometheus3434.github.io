<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre3">'Yeniden Evde</h2>
<p class="calibre4">Babaannemle birlikte eve döndüm. Teyzem resim defterleri, boya kalemleri getirmişti. Resim yaparak, tulumba çekerek, tiya Eleni'yi özleyerek vakit geçiriyordum.</p>
<p class="calibre4">Bir zaman sonra okul açıldı.</p>
<p class="calibre4">Daha ilk gün neşe içinde ayva yerken, dişlerimden birkaçının yerinden oynadığını fark ettim. Biri, derste oynarken elimde kaldı. Eve sinir içinde döndüm. Babaannem, "Bilmiyor musun sanki," diye kızdı, "dişlerin değişiyor işte!"</p>
<p class="calibre4">Ön dişlerimden çoğu, ardarda sallanıp sallanıp dökülmeye başladı. Aynaya göz attıkça ağzımdan utanıyordum. Babaannemin kırık tarağına benzemişti.</p>
<p class="calibre4">Beni alması için Yusuf Ağayı yollamışlar. "Gelemem," dedim, "çok dersim var!" Hiçbirinin, hele tiya Eleni'nin, beni böyle çirkin görmesine katlanamazdım. Kendimi ders çalışmaya, resim yapmaya verdim. Okulda bir sorun yoktu. Çünkü hepimiz, az çok aynı durumdaydık. Birbirimize bakıp bakıp çirkinliğimize gülüşüyorduk. Sonunda korktuğuma uğradım. Yeni dişlerim tam çıkmadan tiya Eleni meraklanmış, geldi. Ağzımı açmamaya çalışarak, ya da elimle kapatarak konuştum hep. Kötü bir şey olmadığına inanınca yatıştı. Yukarı çıktık. Sobayı canlandırdı. Masama geçti.</p>
<p class="calibre4">"Ela!"</p>
<p class="calibre4">İster istemez kucağına oturdum. Sarıldı. Önüme baktım.</p>
<p class="calibre4">"Bir şeyin var senin! Söyle! Ne oldu? Ayde canimu, üzme beni."</p>
<p class="calibre4">Başımı eğdim.</p>
<p class="calibre4">"Ağzım çok çirkinleşti."</p>
<p class="calibre4">"Hiç bile değil! Eskisinden daha güzel."</p>
<p class="calibre4">Parmaklarının ucuyla dudaklarıma dokundu.</p>
<p class="calibre4">"Bundan güzel ağız olur mu?"</p>
<p class="calibre4">"Dişlerim."</p>
<p class="calibre4">"Aç bakayım."</p>
<p class="calibre4">Sımsıkı kapadım. Güldü.</p>
<p class="calibre4">"Aç lütfen."</p>
<p class="calibre4">"Görünce benden iğrenirsin."</p>
<p class="calibre4">"Ben hiç senden iğrenir miyim? Bakayım ne olmuş? İğrenirsem yüzümden anlarsın."</p>
<p class="calibre4">Gözlerimi yüzünden ayırmadan, ağzımı araladım. Dikkatle gözden geçirdi. Dilinin ucunu uzattı.</p>
<p class="calibre4">"O kadar istiyordun. Haydi öp işte!"</p>
<p class="calibre4">Geri çeker diye hemen öptüm. Çekmedi. Telaş etmeden bir daha öptüm. Beni yavaşça kucağına yatırdı.</p>
<p class="calibre4">"İğrenmediğime inandın mı?"</p>
<p class="calibre4">İnanmıştım. Her korkumu böyle sevgiyle yatıştırıyordu. İçimden herkesin bir tiya Eleni'si olması için dua ettim.</p>
<p class="calibre4">Yemeğe kadar okuma yazma çalıştık. Yeni haberler verdi.</p>
<p class="calibre4">"Gülistan, Osman Ağabeyinin bir iş kurması için ısrar ediyormuş. Paşa yengen de beğendi bu düşünceyi.. Gülistan pek bir edalı oldu.. Bakırköy hâlâ düğünü konuşuyormuş.."</p>
<p class="calibre4">Sonra giyindi, seçtiğim küpeleri taktı, yemeğe indik. Gece uyumadan önce, ben istemeden, dilinin ucunu öptürdü.</p>
<p class="calibre4">"Ama bu son!"</p>
<p class="calibre4">Sabah benden önce kalkmış, çantamı hazırlamış, kalemlerimi açmış, içine de iki tane portakalla harçlığımı koymuştu. Birkaç gün sonra gitti. Yine okulla oyalanmak, resimle avunmak zorundaydım.</p>
<p class="calibre4">Din öğretmenimiz, bir gün, aptes almayı öğretiyordu. Çocuklardan biri, "Öğretmenim," dedi, "bir de boy abdesti varmış. O nedir?" Çocuğa gözlerini kısarak baktı.</p>
<p class="calibre4">"Niye sordun?"</p>
<p class="calibre4">"Merak ettim."</p>
<p class="calibre4">"Zamanı gelince anlatırım."</p>
<p class="calibre4">Sınıfı taradı, yumuşak bir sesle, "Hiç içinizden birini şeytan aldattı mı?" diye sordu. Hepimiz aval aval baktık.</p>
<p class="calibre4">"Pekâlâ."</p>
<p class="calibre4">Derse devam etti. Şeytanın bizi nasıl, neden, ne zaman aldatacağı, ara tatiline kadar kafamızı kurcaladı durdu. Ali, ağabeyisine sormuş, o da "Defol!" demiş. Orhan ise çocuğun, annesinin kukusundan doğduğunu duymuş. Söyleyince Çilli Surat çok kızdı, "Haydi be aptal," dedi, "öyle şey olmaz! Küçücük çiş yerinden koca çocuk çıkar mı?"</p>
<p class="calibre4">Belki haklıydı, belki haksız. Hiçbir şeyden haberimiz yoktu. Bütün odalarının kapısı kilitli olan o masal sarayında yaşıyorduk sanki.</p>
<p class="calibre4"><br class="calibre5"/></p>
</body>
</html>
