<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre3">Büyük Sırrın Eşiğinde</h2>
<p class="calibre4">Evi dolaşıp herkese göründüm. Hepsi sınıfımı geçtiğim için kutladılar, kimi çikolata verdi, kimi para. Gülistan, "Sözün var, bu akşam benimlesin!" dedi.</p>
<p class="calibre4">"Gelemem ki."</p>
<p class="calibre4">"Neden?"</p>
<p class="calibre4">"Anneannemle yatacağım."</p>
<p class="calibre4">"Peki hayatım. Yarın beraber oluruz öyleyse."</p>
<p class="calibre4">Tiya Eleni'ye söyledim, güldü, "Kötü mü, ne güzel kız," dedi, "daha ne istiyorsun maskara?"</p>
<p class="calibre4">Haklıydı ama Gülistan'dan ürkmüştüm. Başımıza bir iş açacağından korkuyordum. O gece büyükbabam oturma odasındaki divanda yattı, biz anneannemle yatakta. "Yarın teyzen de geliyor.." dedi, "Biliyor musun, bir bebek bekliyor. İnşallah o da senin gibi güzel, kibar, akıllı olur."</p>
<p class="calibre4">Teyzemler öğleden sonra, yine o siyah otomobille geldiler. Anneannem, "Yorulmuşundur kızım, biraz uzan!" dedi, salondan çıkarken, bana da "Gel!" dedi. Teyzem beni büyümüş buldu. "Sen de büyümüşün." dedim, çok güldüler. Tabii, karnı kocaman olmuş, memeleri irilenmiş, yüzü şişmişti. Anneannem, "On beş gün sonra ben de teyzenlere gideceğim," dedi, "artık yaz bitene kadar orada kalırım. Eleni seninle ilgilenir. Kusura bakma, e mi?"</p>
<p class="calibre4">Galiba bebeği kıskanacağımdan korkuyorlardı. Teyzem, başımı okşayarak, "Gel sana kardeşinin sesini dinleteyim." dedi. Kulağımı karnına dayayıp heyecanla bekledim. Bebeğin kıpırdadığını duydum. Bu büyük, etten yumurtanın içinde, aç, susuz, havasız yaşıyordu zavallıcık. Telaşlandım.</p>
<p class="calibre4">"Anneanne?"</p>
<p class="calibre4">"Söyle güzelim."</p>
<p class="calibre4">"Bebek dünyaya nasıl çıkacak?”</p>
<p class="calibre4">Bakıştılar. Teyzem, "Karnımı kesip dışarı alacaklar." dedi. Anneannem de, "Sonra güzelce dikecekler, kesildiği belli bile olmayacak." diye tamamladı. Verdikleri bilgiden memnun, gülüştüler.</p>
<p class="calibre4">Sustum.</p>
<p class="calibre4">Sofraya hep birlikte oturuldu. Menekşe Hanım harika yemekler yapmıştı. Teyzem pek az yiyebildi. Gülistan sürekli Osman ağabeyi izliyor, o da gözlerini kaçırıyordu. Gülistanla göz göze geldik. Öyle yaralı baktı ki acıdım. Anneannem piyano çaldı, yeni çıkan bir şarkıyı söyledi.</p>
<p class="calibre4">Gece Leyla'yı ayın on dördü</p>
<p class="calibre4">Koyda tenha yıkanırken gördü.</p>
<p class="calibre4">'Kız vücudun ne güzel böyle açık,</p>
<p class="calibre4">Kız yakından göreyim sahile çık!</p>
<p class="calibre4">Teyzemin erkenden yatması gerekiyormuş. Kalktık. Gülistan tiya Eleni'ye, "Ufaklık benimle kalabilir, değil mi?" dedi.</p>
<p class="calibre4">"Tabii. Geceliğini giydirip yollarım."</p>
<p class="calibre4">"Çok teşekkür ederim."</p>
<p class="calibre4">Tiya Eleni beni çabucak yıkayıp giydirdi. Öptü, kapıyı açtı. İdare lambaları, koridorun karanlığını bayram gecesine çevirmişti.</p>
<p class="calibre4">Gülistan oda kapısını aralık bırakmıştı. İçeri girip kapadım. Soyunuyordu. Arkamı döndüm. "Eskiden pek meraklıydın. Şimdi bakmıyorsun." dedi gülerek. Sesimi çıkarmadım.</p>
<p class="calibre4">"Tamam, giyindim, dönebilirsin."</p>
<p class="calibre4">İpek geceliğini giymişti. Sedire yerleşti.</p>
<p class="calibre4">"Gel hayatım."</p>
<p class="calibre4">Yanına oturdum. Çikolata kutusunu aramıza koydu. Konuşurken devamlı yedi, Osman ağabeyden dert yandı durdu.</p>
<p class="calibre4">"Benden cayamıyor, orospudan ayrılamıyor. İkimizle birden yaşamak istiyor alçak herhalde."</p>
<p class="calibre4">Gözlerini sildi.</p>
<p class="calibre4">"Anneannem esirmiş, annem sığıntıydı, ben de misafirim. Yazgımız aynı senin anlayacağın. Sözü bozsam, burada kalamam ki artık. Nereye giderim? Arkası, kimsesi, parası olmayan bir kızı erkekler, aç kurt gibi parçalarlar. Eleni benim gibi mi? Bu evde teyzen kadar hakkı var onun. Vaktiyle kocayı kapmış, şimdi rahat. Dilediği zaman, 'ben kiliseye gidiyorum' diyor, çıkıp gidiyor. Nereye gittiğini Allah bilir. Gizlice birinle düşüp kalkıyordur belki de. Ama kimse kuşkulanmıyor ondan. Ben çıkmak istediğim zaman, 'birlikte çıkarız' diyorlar. Büyük hanımlardan biri sokağa çıkacak da, ben de fino gibi peşine takılacağım."</p>
<p class="calibre4">Bir çikolata daha attı ağzına.</p>
<p class="calibre4">"Güya eğlenecektik, değil mi? Haydi yatalım, biraz da yatakta konuşuruz."</p>
<p class="calibre4">Duvar yanma geçtim. Işığı söndürüp yanıma girdi. Kolunu başımın altından geçirdi.</p>
<p class="calibre4">"Anlattıklarımı kimseye söylemezsin, değil mi?"</p>
<p class="calibre4">"Ben müzevir miyim?"</p>
<p class="calibre4">Çok içerlemiştim. Öfkeyle arkamı döndüm. Bir daha birlikte yatmayacaktım bu aptalla. Zorla kendine çevirdi beni. Geceliğinin önü açıktı.</p>
<p class="calibre4">"Okşamak istemez misin?"</p>
<p class="calibre4">Büzüldüm.</p>
<p class="calibre4">"Hayır."</p>
<p class="calibre4">"Bayılırdın, ne oldu sana? Haydi okşa biraz."</p>
<p class="calibre4">"Hayır."</p>
<p class="calibre4">Zavallı bir sesle yalvardı.</p>
<p class="calibre4">"Haydi hayatım, lütfen."</p>
<p class="calibre4">"Yapamam Gülistan abla," dedim, "Çok utanırım, sonra yine hasta olurum. Ne olur ısrar etme."</p>
<p class="calibre4">"O hainden hiç olmazsa bu kadarcık olsun öcümü alacaktım."</p>
<p class="calibre4">Arkasını döndü. Biraz ağlayıp rahatladı. Sabah erkenden kalktım. Aşağı kayarak ayak ucundan indim. Sahiden çok güzel bir kızdı. Ama ne yapayım ki başkasını seviyordum. Yavaşça odadan çıktım. Terliklerimi elime alıp hiç gürültü etmeden aşağıya indim. Kapımızı tıklatıp bekledim. Duymuyordu. Bir daha tıklattım. Ayak sesleri yaklaştı.</p>
<p class="calibre4">"Kim o?"</p>
<p class="calibre4">Anahtar deliğinden fısıldadım.</p>
<p class="calibre4">"Ego i mel"</p>
<p class="calibre4">Kapıyı açtı. Daha uyanmamış gibiydi.</p>
<p class="calibre4">"Ne oldu canimu?"</p>
<p class="calibre4">"Bir şey yok."</p>
<p class="calibre4">Gözleri kapalı, yatağa döndü. Kapıyı kilitledim. Koynuna girdim. Oooooh! Ne güzeldi burası. Sarıldım. Uykusunu açmadan, dokunmak için diliyle burnumu aradı. Ucunu öpüverdim. Horoz şekerinden daha lezzetliydi. Ayıldı.</p>
<p class="calibre4">"Ne yapıyorsun sen, pedi mu?"</p>
<p class="calibre4">"Hiiiç, öpüyorum."</p>
<p class="calibre4">"Sen deli misin?"</p>
<p class="calibre4">"Evet! Senin delinim.”</p>
<p class="calibre4">Hırçınlaştı.</p>
<p class="calibre4">"Bir daha böyle bir şey yaparsan, seninle hiç konuşmam! Anladın mı?"</p>
<p class="calibre4">"Anladım."</p>
<p class="calibre4">"Hemen uyu öyleyse."</p>
<p class="calibre4">"Uyudum bile."</p>
<p class="calibre4">Dayanamadı güldü.</p>
<p class="calibre4">Birkaç gün sonra dayımdan ilk uzun mektup geldi. Salona toplanıp dinledik. "Ankara tozlu, bakımsız, yarısı yanmış, yokluk içinde bir Anadolu kasabası.." diye yazıyordu, "Otel yerine hayvanlarla insanların altlı üstlü yattığı hanlar var. Aşçı dükkânlarına sinekten girilmiyor. Sıtma kasıp kavuruyor. Berber yok, terzi yok, pastane yok, gazino yok, belki inanmayacaksınız, burada deniz bile yok. Deniz olmayınca, tabii deniz kızı yok, mehtap yok, balık yok, martı yok. Ama dünyaya meydan okumuş ve hakkını söke söke almış, gururlu, ümitli, yılmaz, yenilmez insanlar var burada. Onların havasında yaşamak bana yetiyor. Ne kolalı yaka arıyorum, ne cilalı potin, ne ütülü mendil, ne şamdanlı masa. Her sabah kalpağımı başıma bir taç gibi geçirip sokağa çıkıyor ve..."</p>
<p class="calibre4">"Neler diyor bu ayol?"</p>
<p class="calibre4">"..Burada makam otomobili de yok, makam atları var. Bakanlar, sıska atlarını bakanlığın kapışma bağlayıp.."</p>
<p class="calibre4">"Aman yarabbi! Çiftlik kâhyası mı bunlar?"</p>
<p class="calibre4">"Gazi Paşanın yaverliğini yapan Bakırköylü Muzaffer Beyle ara sıra buluşuyoruz. Sakarya Savaşını anlatırken hâlâ ağlıyor."</p>
<p class="calibre4">Teyzemler gidince eve sessizlik çöktü. Akşama kadar kimse odasından dışarı çıkmıyordu. Ben de rahat rahat evi dolaşıyor, orayı burayı karıştırıyordum. Akşam olunca tiya Eleni ile bahçeye, deniz kenarına iniyor, yürüyorduk. Bir gün çok güzel bir şeytan minaresi bulup hediye ettim.</p>
<p class="calibre4">"Ah efharisto pedi mu! Bunu hiç kaybetmeyeceğim!"</p>
<p class="calibre4">Sanki çok değerli bir şeymiş gibi özenle cebine yerleştir li.</p>
<p class="calibre4">Temmuz başında siyah otomobil, anneannemi almaya geldi. Giderken bizi de eve bıraktı. Koca otomobil, yaylana homurdana kapının önüne yanaşıp durunca, babaannemin aklı başından gitmiş. Damağını kaldırarak kapıyı açtı, "Aman bir daha binmeyin bu Canavara!" diye yalvardı.</p>
<p class="calibre4">Yemeği çardağın altında yedik. Civcivler büyümüş, ağaçlarda meyveler belirmiş, fideler boy atmıştı. Çiçek istiyoruz diye mutfak penceresine de fesleğen, karanfil saksıları dizmişti. Hava ıslak toprak kokuyordu. Babaannem, birkaç taze soğan toplayıp tulumbada yıkadı, başlarını kesti, sofraya koyuverdi.</p>
<p class="calibre4">"Hele biberlerim, domateslerim olsun da siz keyfi o zaman görün.”</p>
<p class="calibre4">Bir akşam, yemeğe inmeden önce, "Yine süslen, lütfen,” diye yalvardım, "düğün gecesi ne güzeldin! Hep öyle ol!"</p>
<p class="calibre4">"Her akşam mı süsleneyim?"</p>
<p class="calibre4">Dizlerini öptüm.</p>
<p class="calibre4">"Evet. Benim için.”</p>
<p class="calibre4">"Peki canimu."</p>
<p class="calibre4">Artık her akşam, öyle giyinip takı takmaya başladı. Ben de hazırlanırken içim geçerek onu seyrediyordum. Tabii diktiği her elbiseyi babaanneme gösteremiyordu. Çünkü bazıları, dergilerde gördüklerimize benzeyen delice şeylerdi. Onları ikimiz yalnızken giyiyordu. Babaannem onu böyle süslenmiş püslenmiş gördükçe bayılıyor, tahtalara vuruyor, bana da takılmadan edemiyordu.</p>
<p class="calibre4">"Bir daha söylüyorum, getireceğin gelin, eğer böyle dünya güzeli olmazsa, vallahi eve almam."</p>
<p class="calibre4">Ey benim temiz yürekli babaannem! Senin gelinin işte bu! Eleni! Benim için giyiyor bu elbiseleri, bu takıları benim için takıyor. Onları soyup çıkaran da benim!</p>
<p class="calibre4">Bir akşam tiya Eleni mutfağa gidince, "Süslenmeye ne kadar ihtiyacı varmış kızcağızın.." dedi, "Keşke inadından çaysa da kadrini bilecek birini beğenip evlense."</p>
<p class="calibre4">Öyle bir baktım ki yutkunup sustu. Şaşkınlığını üzerinden atınca, söylendi.</p>
<p class="calibre4">"Ne olacak, Kocabey'in torunu değil misin? Onun gibi baktın, dilim tutuldu birden. Dürzü sen de.”</p>
<p class="calibre4">Günlerimiz konuşmak, şarkı söylemek, oynamak, bahçe sulamak, babaannemi de alarak Sakızağacı'nın ilerisindeki Gofa Koyuna kadar yürüyüp denizi seyretmekle geçiyordu. Bir gün de Miltiyadi'nin kır kahvesinde oturduk. Teyzemin doğumundan açıldı. Tiya Eleni babannemin kulağına eğilip bir şey sordu. Babannem, "Yok kızım, önce..." dedi, açıkça söyleyemeyince, tiya Eleni'nin kulağına eğildi, gizlice bir şeyler anlattı. Geceleyin tiya Eleni'yi, babaannemin anlattıklarını söylemesi için zorladım. "Ipomoni canimu," dedi, "Zamanı gelince öğrenirsin. Güzel kafanı bunlarla yorma şimdi! Ela kanda mu!”</p>
<p class="calibre4">Ağzımı çilekle doldurup susturdu beni. Birkaç gün sonra yine sıkıştırdım. Suratmı iyice astı.</p>
<p class="calibre4">"Israr etme, anlatamam."</p>
<p class="calibre4">"Neden?"</p>
<p class="calibre4">Sertçe, "Çünkü ayıp!" dedi.</p>
<p class="calibre4">"Ama tiya Eleni, konuşulamayacak kadar ayıp bir şeyse, niye çocuk doğuruyorlar?"</p>
<p class="calibre4">Gülmemek için dudaklarını ısırdı.</p>
<p class="calibre4">"Canimu, zavallı tiyanı daha fazla üzme. Gel oyun oynayalım. Ben Züleyha olayım.."</p>
<p class="calibre4">"Hayır! Oynamam. Azıcık olsun anlat, ne olur!"</p>
<p class="calibre4">"Bak pedimu, bazı şeyleri konuşmak, yapmak çocukken ayıp değil, büyüyünce ayıp. Bazı şeyleri de konuşmak, yapmak çocukken ayıp, büyüyünce değil! Anladın mı?"</p>
<p class="calibre4">"Neden ama?"</p>
<p class="calibre4">"İnsan yavrusu, çok yavaş büyüyor da ondan. Civcivlere baksana, bir ay içinde genç kız oluverdiler. Yumurtlamayı da çabucak öğrenecekler tabii. Ama sen, bütün çocuklar gibi doğduktan bir yıl sonra yürüdün herhalde, iki yıl sonra konuşmaya başlamışsındır, ancak geçen yıl okula gittin. Onun için acele etme, ne olur. Siğa siğa yavrimu."</p>
<p class="calibre4">Akşama doğru davullar çalmaya başlayınca meraka düştük. Babaannem bizi sokağa bırakmadı. Yandaki komşuya geçti. Bir saat sonra geldi.</p>
<p class="calibre4">"İsmet Paşa bir şey mi imzalamış ne, barış görüş olmuş, savaş bitmiş.”</p>
<p class="calibre4">Tiya Eleni, "Öbür eve gidelim artık," dedi, "arayı çok açtık. Hem paşa amcanı da görürüz. 'İngiltere, Ankara'yla barış imzalamaz' diye inat edip duruyordu. Bakalım şimdi ne diyecek?"</p>
<p class="calibre4">Paşa amcamın barışla marışla ilgilenecek hali yoktu. Burnundan soluyordu adamcağız. Paşa yengemin uzaktan akrabası bir bey, karısı, kayınvaldesi, baldızları, kayınbiraderleri, kızı, damadı, üç çocuğu, iki torunuyla, 'yenge bizi hatırladın mı?' diye çıkagelmiş.</p>
<p class="calibre4">Odamıza yerleşirken, Despina su getirdi, yüzü allak bullaktı.</p>
<p class="calibre4">"İnanılmaz bir aile! İki günde evin altını üstüne getirdiler! Keşke gelmeseydiniz. Büyük bey akıllılık etti de, bunları görünce, doğumu bahane edip kızının yanma kaçtı."</p>
<p class="calibre4">"Doğum oldu mu?”</p>
<p class="calibre4">"Evet."</p>
<p class="calibre4">"Kız mı?"</p>
<p class="calibre4">"Oğlan!"</p>
<p class="calibre4">Biraz kıskandım ama belli etmedim. Akşam yemeği bahçede yenildi. Biz masanın bir ucuna sığınmıştık. Misafirler bir söyleyip iki gülüyor, hiç durmadan atıştırıyorlardı. Çocuklar yemeklerini gide gele, bağıra çağıra, koşmaca oynayarak, masanın altında sürünerek yediler. Melike birdenbire feryat ederek yerinden fırladı. İçlerinden biri, zıp zıp sıçrayan bir kurbağayı kucağına bırakıvermiş. Misafirler gülmekten kırılıyorlardı. Adam neşeyle, hiç duymadığım bir şarkıya başladı. Ötekiler de anında katıldılar.</p>
<p class="calibre4">"Entarisi ala benziyor</p>
<p class="calibre4">Şeftalisi bala benziyor.."</p>
<p class="calibre4">Gülmem geldi. Tiya Eleni meraklandı.</p>
<p class="calibre4">"Niye güldün?"</p>
<p class="calibre4">Kulağına, poposunun şeftaliye benzediğini söyledim.</p>
<p class="calibre4">Gözlerini açtı.</p>
<p class="calibre4">"Ah maymuni! Rumcasını niye öğrenmek istediğini şimdi anladım. Akim fikrin edepsizlikte."</p>
<p class="calibre4">Karısı, kızı, baldızları oynamak için ortaya atıldılar. Adam gururla el çırpıyor, başıyla 'siz de çırpsanıza' diye paşa amcama filan işaret ediyordu. Yengem renkten renge girmekteydi.</p>
<p class="calibre4">Yoksul oldukları giyimlerinden, konuşmalarından anlaşıyordu. Sonra anneannemden duydum. Hanımı, "Yoksulluğun acısını işte böyle göğüslüyoruz.." demiş, "Kötü bir şey oldu mu, 'kahpe felek, ne yapsan bizi yenemezsin’ deyip şarkıya, oyuna vuruyoruz kendimizi. Ben güle oynaya aç yattığımızı çok bilirim."</p>
<p class="calibre4">Birdenbire sevdim hepsini. O arsız çocuklarla bile oynadım.</p>
<p class="calibre4">Bol bol yediler, içtiler, eğlendiler, bir hafta sonra gittiler. Zavallı paşa amcam, ancak misafirler gittikten üç gün sonra kendine gelebildi. Sonra ben kızamık oldum. Tiya Eleni çok telaşlandı. Hemen Sadi Beyi çağırttı. Günde on kere ateşime bakıyor, sırtını yastığa dayayıp oturarak uyuyor, kımıldasam anında gözlerini açıp üzerime eğiliyordu.</p>
<p class="calibre4">"Bir şey mi istedin canimu?"</p>
<p class="calibre4">Hele biri hastalığımı önemsemedi mi, küplere biniyordu. Ateşim düşer düşmez, beni sarıp sarmaladığı gibi eve götürdü. Kendi gönlünce bakıma aldı. Babaannem, "Kendini harap ediyorsun kızım," dedi bir gün, "sana da yazık. Haydi git, birkaç gün evinde kal, dinlen biraz. Ben de bakarım çocuğa."</p>
<p class="calibre4">"Ben yorulmam ki teyzeciğim."</p>
<p class="calibre4">Okul açıldığı gün kapıya kadar benimle gelmeye kalktı. Tiya Eleni'yi görmelerini, 'bu da kim' diye sormalarını hiç istemiyordum.</p>
<p class="calibre4">"Ben yalnız giderim. Sen gelme!"</p>
<p class="calibre4">"Peki ama koşmayacağına söz ver!"</p>
<p class="calibre4">"Koşmam!"</p>
<p class="calibre4">Babaannemin duasıyla evden çıktım. Kapı kapanır kapanmaz, içimden koşmak geldi ama söz verdiğim için kızlar gibi tıpış tıpış yürüyerek okula geldim. Bizimkiler kapıda bekliyorlardı. Başbaşa verip bir ağızdan haykırdık.</p>
<p class="calibre4">"Hamataaaa!"</p>
<p class="calibre4">Bahçede sıraya girdik. Müdür Bey bu günlere nasıl geldiğimizi anlatarak Lozan'ın önemini belirtti. Konuşmasının sonunda, "Çocuklarım," diye bağırdı, "bu sel gibi kan, bu göz yaşı sizler için döküldü, bu dağ gibi acı, bu çile sizler için çekildi! Ayaklarınızın altına cennet gibi bir vatan serenleri unutmayın! Onlara borcumuzu ancak çalışarak, çok çalışarak ödeyebiliriz."</p>
<p class="calibre4">Bazı öğretmenler ağladılar. Sınıflara dağıldık. Baş köşeye Gazi Paşanın resmi asılmıştı. Bizi izliyor gibi bakıyordu. O yüzden uslu oturduk. İlk arada kızlar da yanımıza geldiler. Yazın neler yaptığımızı anlattık birbirimize. Selma'ya, tiya Eleni'nin ona hediye etmem için aldığı güzel kalemi verdim. Gözleri parladı.</p>
<p class="calibre4">"Teşekkür ederim."</p>
<p class="calibre4">Ekim ayının başında, koca savaş gemilerinin, evleri zangırdata zangırdata Marmara'dan geçip gitmelerini sevinç içinde seyrettik. Türk ordusu İstanbul'a girdi. Birkaç gün sonra da öğretmenimiz, Ankara'nın başkent yapıldığını söyledi. Sesi biraz kırıktı. Tombalak din öğretmenimiz ise karşı çıktı.</p>
<p class="calibre4">"Burası dört yüz elli yıllık taht şehri. Hazreti Eyüp burada, Mukaddes Emanetler burada, Süleymaniye burada, nice evliyanın, ermişin, şeyhin türbesi burada, hanedan burada, erkân, eşraf, ulema burada. Ankara'da ne var?"</p>
<p class="calibre4">Gözlüklü İhsan, "Büyük Millet Meclisi!" diye karşılık verdi. Öğretmen kızdı.</p>
<p class="calibre4">"Sus köftehor! Resmini gördüm, Topkapı Sarayının mutfağı bile ondan büyük."</p>
<p class="calibre4">Zavallı utanıp yerine oturdu. Çok güldük. Eskisinden sağlıklı olduğumu gören tiya Eleni, köşke dönmüştü. Ekim sonuna doğru anneannem arabayı yollattı. Babaannem meraklanınca Yusuf Ağa, "Teyzesi geldi," diye açıklama yaptı, "çocuğu getirmiş. Küçük beyin de görmesini istiyor herhalde."</p>
<p class="calibre4">"Ooo. Hemen hazırlarım."</p>
<p class="calibre4">Teyzemin karnı inmiş ama göğüsleri daha büyümüştü. Öptü, "Gel, gel," dedi, "sana bebeği göstereyim."</p>
<p class="calibre4">Koca yatağın ortasında bir nokta gibi duruyordu. Ne kadar güzel, ne kadar çaresizdi. Kıskançlığım o anda geçti. Yemeğe kadar bebekle oynadım. Gece uyumaya hazırlanırken, birdenbire bir top sesi duyuldu. Derken bir daha, bir daha, bir daha. Ardı arkası kesilmiyordu. Herkes uyanıp kalktı. Salona toplandık. Anneannem, "İngilizler geri mi döndüler yoksa?" diye telaş etti. Paşa amcam bile güldü, "Ramazan topu gibi kuru sıkı atıyorlar."</p>
<p class="calibre4">"Otuz atımı geçti!"</p>
<p class="calibre4">"Önemli bir şey olmalı."</p>
<p class="calibre4">"Hem de çok önemli bir şey!"</p>
<p class="calibre4">"Allah Allah! Daha olacak ne kaldı ki?"</p>
<p class="calibre4">Osman ağabey giyinip sokağa fırladı. Top atışları sürdüğü için kimse yalamıyordu. Bebek bile uyanıp aramıza katıldı. Kapı yıkılırcasına çalınınca merdiven başına koşuştuk. Osman ağabey, taşlığa girer girmez, coşkuyla bağırdı.</p>
<p class="calibre4">"Cumhuriyet ilan edilmiş! Cumhuriyeeeeet!"</p>
<p class="calibre4">Paşa amcam inledi. Kadınlar, "Gece yarısı cumhuriyet ilan edilir mi?" diye söylendiler. Gülistan "Cumhuriyet ne demek?" diye sordu ama kimse cevap vermedi.</p>
<p class="calibre4">Sabah anneannem beni okula arabayla yolladı. Cumhuriyetin ne olduğunu okulda öğrendim. En büyük bayrammış! Sınıfları süsledik. Cumhurbaşkanı seçilen Gazi Paşanın resmine defne dalları ile çerçeve yaptık. Akşam, bando sesini duyan Bakırköylüler istasyona doğru akmaya başladılar. Akşam babaannem, "Haydi çocuk," dedi, "atkını sar, biz de çıkıp bakalım."</p>
<p class="calibre4">İstasyon Caddesinin ağzında, karşıdan karşıya çekilen bir ipten aşağıya kocaman bir bayrak sallandırılmıştı. Altından geçenlerin yüzünü okşuyordu. Camekânların içine, pencerelerin önüne lambalar dizilmişti. Bando marşlar çalıyordu. Ara verince, bir genç köşedeki evin merdivenine çıkarak, bir konuşma yaptı. O kadar heyecanlıydı ki ne dediği anlaşılmadı. Baruthanenin fener alayı geçerken yeniden marşlar başladı.</p>
<p class="calibre4">Vakit ilerlemişti. Eve döndük.</p>
<p class="calibre4">Babannem, "Pek güzel bir bayrammış," dedi, "ama niye bayram ediyoruz, daha anlamış değilim." Belki halk da babaannem gibi niye bayram ettiğini anlamadan dağılmıştı. Oysa öğretmenlerin çoğunun sevinci yıl boyunca sürdü gitti. Giderek bu sevinç bize de bulaştı. Cumhuriyetin önemini zamanla kavradık.</p>
<p class="calibre4">Okulda kızlar artık bizim oyunlarımızdan hoşlanmıyor, seksek, aç kapıyı bezirgân başı gibi kızca oyunlar oynamak istiyorlardı. Biz ayak topu oynamaya başlamıştık. Bu yeni oyuna bayılıyorduk. İçi dolu, küçük, lastik bir topun peşinde itişip kakışmaktan müthiş zevk alıyorduk. Yorgunluktan bitkin, ağaçların altına uzanınca, Şaşıgöz, "Çocuklarım, gelelim esas konumuza!" diyordu. Konu hep aynı konuydu. Bu arada ayıp yerlerin gizli adlarını ya da şaşırtıcı küfürler öğrendikçe, tiya Eleni bizdeyse, hemen o akşam kendisine yetiştiriyordum. "Sus!" diye kızıyordu, "Duymak istemiyorum! Söyleme!" Ama beni susturması mümkün değildi. Çünkü kızınca öyle güzelleşiyordu ki.</p>
<p class="calibre4">O yıl benim hastalık yılım oldu. Önce boğmacaya yakalandım, sonra da suçiçeğine.</p>
<p class="calibre4">Hiçbir aksilik keyfimi bozmuyordu. Başıma ne gelse, "Benim de tiya Eleni'm var!" diye avunuyordum.</p>
<p class="calibre4">Hastalıklarım sırasında, tabii benden hiç ayrılmadı. Bu yüzden Melike'nin düğününe gidemedik. Anneannem beni yoklamaya geldiği zaman anlattı. Düğün pek güzel olmuş. Paşa amcam eve dönünce yine ağlamış.</p>
<p class="calibre4">Tiya Eleni anneannemle birlikte gitti. Gitmeden önce, "Canimu," dedi, "okul kapandığı gün gelirim. Eğer yine iyi bir karne getirirsen, seninle öyle güzel bir oyun oynayacağız ki."</p>
<p class="calibre4">"Nasıl bir oyun?"</p>
<p class="calibre4">"Söylemem! Ama çok beğeneceksin."</p>
<p class="calibre4">Karnemin iyi olabilmesi için hiç durmadan ders çalışmam gerekiyordu. Bir ay sonra okul yaz tatiline girdi. Ah! O kadar çalıştığım halde, karnemde bir iyi, Allah kahretsin, bir de orta vardı. Tiya Eleni akşama doğru, eli kolu dolu geldi. Karnemi istedi, üzülerek verdim, bakar bakmaz, "Harika!" diye çığlık atıp boynuma sarıldı, yanaklarımı, kollarımı sıkıştırdı, "Niye sıkılıyorsun yavrunu," diye bağırdı, "bu yıl okula düzenli gidemedin ki! Sınıfını geçmen bile mucize! Bravo sana!" Burnumu ısırdı.</p>
<p class="calibre4">Bababannem daha önce görmediği için, tiya Eleni'nin taşkınlığına çok güldü. Biraz bahçeyle uğraştık. Topraktan buhar tütüyordu. Sonra bir koşu yukarı çıktık. Önce beni yatak odasının kapışma yaslayıp yine boyumu işaretledi. Sevinçle kucakladı.</p>
<p class="calibre4">"Oh! Geçen yıldan bu yana, üç parmak uzamışın!"</p>
<p class="calibre4">Konuşacak ne kadar çok şey birikmiş. Sofradan çok geç kalktık. Hemen yıkanıp yattık. Yüzünü koklaya koklaya öptüm.</p>
<p class="calibre4">"Sen de burnumun ucuna dilini dokundursana!"</p>
<p class="calibre4">Gülümsedi.</p>
<p class="calibre4">"Ay de vre maskara! Ben senin ne çapkini olduğunu bilmez miyim? Dilimi öpeceksin. Bir daha o tuzağa düşmem!"</p>
<p class="calibre4">Biraz mızıldandım ama sonuç alamadım.</p>
<p class="calibre4">"Yeter! Şimdi söz verdiğim oyuna başlıyoruz! Ben senin kısrağınım."</p>
<p class="calibre4">Dönüp elleri ile dizleri üzerinde durdu. Poposunu oynatarak, saçlarını yele gibi sağa sola savurarak kişnedi. Balkız'dan bile daha güzel bir kısrak olmuştu.</p>
<p class="calibre4">"Avucundan yem yer, terini silip kaşağılayabilirsin, yelesini tarayabilirsin, dizginlerini çekersen durur, topuklarını vurursan şahlanır."</p>
<p class="calibre4">Sevinçle sarıldım.</p>
<p class="calibre4">"Camininim!"</p>
<p class="calibre4">"Haydi bakalım, bin."</p>
<p class="calibre4">Beline atlayıp oturdum. İnledi.</p>
<p class="calibre4">"Üf! Kısrağına acımıyor musun hiç? Zavallının belini kıracakta az kaldı."</p>
<p class="calibre4">Boynunu okşadım.</p>
<p class="calibre4">"Bir daha yapmam!"</p>
<p class="calibre4">Başını çevirip kişneyerek affettiğini bildirdi. Saçlarına yapışarak, dedem gibi seslendim.</p>
<p class="calibre4">"Haydi kızım!"</p>
<p class="calibre4">Yatağı yaylandıra yaylandıra, belini indirip kaldırarak, poposunu sallaya sallaya, arada bir başını dikerek yürüyormuş gibi yaptı. Ayaklarımla bacaklarına dokunduğum zaman, hızlanması gerektiğini hemen anlıyordu. İyice dolaştıktan sonra konağımın avlusuna döndüm, dizginleri çektim.</p>
<p class="calibre4">"Bırrrrrrr."</p>
<p class="calibre4">Durdu. Saçını bileğime dolayıp bacaklarını topukladım.</p>
<p class="calibre4">"Haydi kızım! Şahlan da görsünler!"</p>
<p class="calibre4">Kişneyerek şahlanmasıyla, üzerinden kayıp yatağa, oradan da yere yuvarlanmam bir oldu. Kahkahalar atarak ayağa fırlayıp kucaklaştık. Ter içinde yüzüyordu. Havluyla terini kurulayıp, saç fırçasıyla sırtını kaşağıladım. Karnını kaşağılamaya yeltenince, kısrak dile geldi.</p>
<p class="calibre4">"Yapma canimu, ne olur! Gıdıklanıyorum."</p>
<p class="calibre4">Yorulmuştuk zaten. Öpüştük. Uyumak için yavaşça arkamı döndüm. Çünkü Maymunakinin arsızlığı üzerindeydi.</p>
<p class="calibre4">Birkaç gün sonra köşke gittik. Hepsi havuz başında oturuyormuş. Aylardır beni görmedikleri için şaşırdılar. Paşa yengem "Aman yarabbi," dedi, "ne çabuk büyüyor bu çocuk milleti." Ben el öperken, "Karışmak gibi olmasın ama bu delikanlıyı yavaş .yavaş yalnız yatmaya alıştırmalı," diye devam etti, "Ercüment beyin, yirmi yaşına kadar annesinin koynunda yatan o budala oğluna dönerse.."</p>
<p class="calibre4">"Aman Allah korusun!"</p>
<p class="calibre4">Tiya Eleni, "Merak etmeyin," dedi sakin sakin, "çoktandır yalnız yatıyor zaten. Hastalığı sırasında bile, babaannesini de, beni de yanma almadı. Artık sıkılıyor herhalde. Sadece odasında ya da iç odada birinin kalması gerekiyor."</p>
<p class="calibre4">Şaşkın dinliyordum. Büyükbabam merakla sordu.</p>
<p class="calibre4">"Bir başına yatamıyor mu hâlâ?"</p>
<p class="calibre4">Anneannem, "Ayol," dedi, "Gülistan bile yukarda yalnız kalamadı da bizim kata indi. Bir damlacık çocuk korkmaz mı? Fırtına mırtma oldu mu, ben bile ürperiyorum."</p>
<p class="calibre4">Tiya Eleni, "Başka çare bulamadım," dedi, "tavan arasından iki tek kişilik karyola indirteceğim odama." Sonra üzgün ekledi. "Ama kendi karyolamı da tavan arasına yollamaya kıyamıyorum, hanımanne. Sandık odasına kaldırabilir miyiz?"</p>
<p class="calibre4">Daldı. Ne karyolasını bu kadar sevdiğini biliyordum, ne tek kişilik yataklarda yatmamıza karar verdiğini. Anneannem uzanıp, "Ah kızım," diye şefkatle öptü, "o senin gelin yatağındı değil mi?" Paşa teyzem, "Canım, bu kadar akıllı çocuk, daha yıllarca cinden, periden korkmaya devam edecek değil ya.." diye tiya Eleni'yi teselli etti, "Gelecek yıl, en fazla öbür yıl, o odasına geçer, sen yine kendi yatağında yatarsın. Üzülme!"</p>
<p class="calibre4">Tiya Eleni, Aspasia gitmeden odasını düzenlemek istediğini söyleyerek içeri girdi. Yemeğe kadar yerimden kalkmadan, dertli dertli oturdum. Ben onun için sünnet karyolamdan da vazgeçerdim, sırmalı yorganımdan da. Neyim varsa her şeyimi gözümü kırpmadan feda ederdim. O, bir aptal karyola için üzülüyordu. Demek ki onu sevdiğim kadar sevmiyormuş beni. Yemeğe yorgun geldi, hiç ağzını açmadı. Yemek bitince, "Erken gel," dedi, "Uykum var. Işığı söndüreceğim." Gülistanla cumbada oturduk. Söz dönüp dolaşıp yine Osman ağabeye geldi tabii. "Artık hiçbir şeye aldırmıyorum," dedi, "evlenip canımı kurtarmaya bakıyorum. Ne yaparsa yapsın!"</p>
<p class="calibre4">Anneannem seslendi.</p>
<p class="calibre4">"Haydi güzelim, Eleni'yi bekletme. Yoruldu zavallı."</p>
<p class="calibre4">"Peki."</p>
<p class="calibre4">Tiya Eleni kandilin ışığı altında, tek kişilik çirkin bir karyolada, çarşafı başına çekip uyumuştu bile. Karşısında benim tek kişilik, boyası dökülmüş karyolam vardı. İkisinin arasına da komodini sıkıştırmışlardı. Odanın bütün güzelliği kaçmıştı. Sessizce geceliğimi giydim. Tam yatıyordum, "Pısssst!" diye bir ses duydum. Döndüm. Çarşafı burnuna kadar indirmişti. İki kocaman, pırıl pırıl göz bana bakıyordu. Çarşafı açtı.</p>
<p class="calibre4">"Gel!"</p>
<p class="calibre4">Kucağına atıldım.</p>
<p class="calibre4">"Yoksa ayrı yatacağımızı mı sandın, pedi mu?"</p>
<p class="calibre4">"Hu."</p>
<p class="calibre4">"Tehlikeyi anlayınca aklıma bu çare geldi. Anneannen, odasına senin için tek kişilik bir karyola koydursaydı, bir daha bir araya gelemezdik. Artık korkma. Birkaç yıl da böyle gider."</p>
<p class="calibre4">"Karyolana üzülmedin mi?"</p>
<p class="calibre4">"Üzüldüğümü sansınlar istedim. Sen de mi kandın aptalaki?"</p>
<p class="calibre4">Öptü.</p>
<p class="calibre4">"Yine koymamda yatarsın. Biraz dar ama aldırma. Uyuduğun zaman ben seni yatağına taşırım. Sabah olunca yine hoop yanıma gelirsin. Bazen da ben sana gelirim. Göreceksin, böyle daha eğlenceli olacak. Bana misafir geldiğine göre sana bir şey ikram etmeliyim. Ne istersin yavrimu?"</p>
<p class="calibre4">"Önce horoz şekeri."</p>
<p class="calibre4">Parmağımı ağzına koydum, dudaklarının ucuyla öptü. Birden ne istediğimi anlayıp feryadı bastı.</p>
<p class="calibre4">"Çhi!"</p>
<p class="calibre4">"Öyleyse badem kurabiyesi, gül lokumu, fraııla."</p>
<p class="calibre4">"Açgözlü sen de!"</p>
<p class="calibre4">Sabah anneannem geldi, odayı gözden geçirdi. O da benim gibi beğenmedi.</p>
<p class="calibre4">"Burası hastane koğuşuna dönmüş. Böyle olmaz!"</p>
<p class="calibre4">Aspasia ile Despina'yı alıp tavan arasına çıktı. Arkalardan bir yerden, başuçları aynalı, topuzlu, pirinç iki tek kişilik güzel karyola buldu. Büyükbabam da cibinliklerimizi tavana yeni çengeller takıp astı. Odamız eskisinden daha güzel oldu. Tiya Eleni haklıymış. Yataktan yatağa konuşarak, gidip gelerek daha çok eğleniyorduk.</p>
<p class="calibre4">Koyda birkaç küçük yelkenli belirmiş, kayıkhaneye balıkçıların 'alamana' dedikleri üç çifte kürekli, büyük kayıklar eklenmişti. Bazı gençler, sandallardan denize atlayıp yüzmeye başlamışlardı bile.</p>
<p class="calibre4">Bakırköy gittikçe silkinip canlanıyordu.</p>
<p class="calibre4">Birdenbire Osman ağabeyle Gülistan'ın düğününün yapılmasına karar verildi.</p>
<p class="calibre4">Hizmetçilere yeni elbiseler diktirildi, yemek takımları, bardaklar, bahçeye konmak üzere küçük masalar alındı, yukardaki sofa ile balkona yeni koltuklar yerleştirildi. Paşa yengem, her şeyin eksiksiz, çok güzel olması için titizleniyor, paşa amcam sersemlemiş görünüyordu.</p>
<p class="calibre4">Yeni evlilere ninemin bölüğünü verdiler. Gülistanla tavan arasından lambalar, şamdanlar, süsler, örtüler seçip yeni oturma odasına taşıdık. Her şeyin en gösterişlisini seçiyor, gerektiğinden fazlasını alıyordu. Küçük bir aksilik olsa hiç kendisinden duymadığım kaba sözler söylüyordu. Şaşırdığımı görünce, "Kusura bakma hayatım," dedi, "canım sıkkın. Bari senin yanında içimi boşaltayım."</p>
<p class="calibre4">Gözlerini kıstı.</p>
<p class="calibre4">"Söyleyeceklerim seni de ilgilendiriyor. Yoksulluk çekmedikleri için bu ailenin kadınları büyümemiş, çocuk gibi kalmışlar. Hesaba kitaba hiç akılları ermiyor. Gösteriş için bu kadar masrafa yazık, günah değil mi? Ellerinde kırk para kalmayacak.</p>
<p class="calibre4">Sonra nasıl geçineceğiz? Bundan sonra yarı aç yaşarsak hiç şaşma! Anlayacağın, boğaz tokluğuna gelin oluyorum. Gençliğim, güzelliğim, serserinin elinde ziyan olup gidecek. Keşke dayını beğendiğimi söyleseydim sana. Niye Osman'ı seçtim, bilmem ki."</p>
<p class="calibre4">İnip çıkmaktan yoruldukça, merdivene ilişip biraz dinleniyorduk. Bir seferinde, "Güzel miyim?" diye sordu. Doğrusunu söyledim.</p>
<p class="calibre4">"Güzelsin."</p>
<p class="calibre4">"Ne kadar güzelim?"</p>
<p class="calibre4">"Çok."</p>
<p class="calibre4">"En iyi sen bilirsin. Hepimizi çıplak gördün. En güzel hangimiziz? Zişan mı, Melike mi, teyzen mi, ben mi ?"</p>
<p class="calibre4">"Sen.”</p>
<p class="calibre4">"Bir onların yaptıkları evliliklere bak, bir de benimkine!" Öfkeden gözleri dolarak kalktı gitti.</p>
<p class="calibre4"><br class="calibre5"/></p>
</body>
</html>
