<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre3">Yine Gülistan</h2>
<p class="calibre4">Öğleye doğru odamdan çıktım. Herkes denize gitmişti. Artık kadınlarla erkekler, bir arada denize girmeye başlamışlardı. Yalnız üst kattan, çocukların ayak patırtıları geliyordu. Gülistan'ın kapısını vurdum. Hırçın bir sesle, "Gel!" diye bağırdı, kapıyı açtım. Divanda oturuyordu, korkuyla doğruldu.</p>
<p class="calibre4">"Ne var?"</p>
<p class="calibre4">"Yeni yazıyı öğrenmek istiyorsan, ben çalışmaya hazırım. Onu söylemeye geldim."</p>
<p class="calibre4">Güvenmeden baktı.</p>
<p class="calibre4">"Ciddi misin?"</p>
<p class="calibre4">’ "Evet!"</p>
<p class="calibre4">"İkimiz mi çalışacağız?"</p>
<p class="calibre4">"Başka isteyen yok ki zaten."</p>
<p class="calibre4">Yeniden yerleşip ayaklarını altına topladı.</p>
<p class="calibre4">"Otursana."</p>
<p class="calibre4">Otururken, "Kaç zamandır göremiyorum," dedim, "Osman ağabey nasıl?" Gözlerini kıstı.</p>
<p class="calibre4">"Nasıl olacak? Domuz gibi!"</p>
<p class="calibre4">Dadı çocuğu getirdi. Kara kuru, yaşlı, kibar bir kadındı.</p>
<p class="calibre4">"Bonjur küçük bey."</p>
<p class="calibre4">"Bonjur Madam Jasmin."</p>
<p class="calibre4">"Biz, konuşmanız bitince gelelim." diye geri dönmek istedi. Gülistan gülerek, "Kaçınmama gerek yok madam," dedi, "o benim kardeşim sayılır." Koltuğa geçti. Madam Jasmin çocuğu kucağına verdi.</p>
<p class="calibre4">"Öyleyse ben çocuğun yatağını hazırlayayım."</p>
<p class="calibre4">Çıktı. Gülistan, gururla sabahlığının önünü açıp süt dolu memesini çıkardı. Bana döndü, "Gel de şunun meme emmesini seyret.." dedi, "Meme emerken deliriyor ayol. Böyle açgözlü, obur çocuk görmedim. Boğulacak nerdeyse."</p>
<p class="calibre4">Kalkıp yanında durdum. Oğlan pek şirin olmuştu. Sahiden deli gibi saldırdı. Tıkana tıkana emmeye başladı. Gülistan keyiflendi.</p>
<p class="calibre4">"Nasıl, güzelleşmiş mi?"</p>
<p class="calibre4">"Hangisini soruyorsun, çocuğu mu, memeni mi?"</p>
<p class="calibre4">Gözlerini kaldırdı.</p>
<p class="calibre4">"Oooo!"</p>
<p class="calibre4">"Ne oldu ?"</p>
<p class="calibre4">"Şaşırdım. Hiç böyle şakalar yapmazdın benimle."</p>
<p class="calibre4">"Artık yapsam kızar mısın?"</p>
<p class="calibre4">"Niye kızayım? Bayılırım."</p>
<p class="calibre4">Kuşkuyla baktı.</p>
<p class="calibre4">"Ya Eleni?"</p>
<p class="calibre4">"Ona ne?"</p>
<p class="calibre4">Gözleri parladı. Çocuğu çevirip öbür memesini çıkardı. Sabahlığının etekleri iki yana açılmıştı, bacaklarına baktığımı anlayınca örtünmedi. "Çok değişmişin," dedi, "tam bir delikanlı olmuşun." Terliklerini çıkarıp ayaklarını yavaşça ileri uzattı. Ayak tırnaklarını da kan kırmızıya boyamıştı.</p>
<p class="calibre4">"Nasıl?"</p>
<p class="calibre4">"Çok güzel."</p>
<p class="calibre4">Gözleri baygınlaştı.</p>
<p class="calibre4">"Teşekkür ederim."</p>
<p class="calibre4">Çocuğu Madam Jasmin'e vermek için dışarı çıktı. Yatak odasına bir göz attım. Darmadağınıktı. Dönüp kapıyı kapadı.</p>
<p class="calibre4">"Anneme seninle ders çalışacağımızı söyledim, memnun oldu. Öğle yemeğini birlikte yiyelim, olur mu?"</p>
<p class="calibre4">"Peki."</p>
<p class="calibre4">Sarılıp yanaklarımdan öptü.</p>
<p class="calibre4">"Aaa! Senin sakalın çıkıyor."</p>
<p class="calibre4">Kızardım. Parmaklarını üst dudağımda gezdirdi.</p>
<p class="calibre4">"Bıyığın da geliyor ayol."</p>
<p class="calibre4">Ne yaparsa yapsın kaçmamaya kararlı olduğum halde utanıp geri çekildim, masaya oturdum.</p>
<p class="calibre4">"Sen de otur, çalışalım!"</p>
<p class="calibre4">"Peki hayatım."</p>
<p class="calibre4">Gözleri cıvıl cıvıl karşıma geçti. Onun gibi dalgacı biriyle ciddi çalışılabilir miydi? Çeyrek saat geçmeden cıvıttı. Gereksiz şeyler soruyor, hiç ilgisi yokmuş gibi durarak, çıplak ayağını pantolonumun paçasından sokup bacağımı okşuyordu. Ben de eğleniyordum. Ama Kalyopi sofrayı kurarken, ayağını bacaklarımın arasına dayayıp oynatmaya başlayınca, yüreğim ağzıma geldi. Kaltak, halimi seyrederek bir de alaylı alaylı gülüyordu. Kadın çıkar çıkmaz sunturlu bir Kuleli küfrü savurdum.</p>
<p class="calibre4">"Ama hoşuna gitti, değil mi hayatım?"</p>
<p class="calibre4">İtiraz edemedim. Ayağını her oynatışında, Maymunaki biraz daha şımarmıştı. Ondan geri kalmamak için ben de ayıp fotoğraflardan söz açtım. Anlattıklarımı, "Haydi sen de.. Yalan.. Ne diyorsun.. Vallahi uyduruyorsun.." diye kısık çığlıklar atarak dinledi. Burnunun üstü terlemişti.</p>
<p class="calibre4">"Okul açılınca bir tane getir de göreyim! Getirmezsen ölümü öp!"</p>
<p class="calibre4">Kalyopi sofrayı toplamaya gelince kalktım. Bedenim yatışana kadar odamda oyalandım. Sonra balıkçılar kahvesine koştum. Orhan, "Reis," dedi, "sende bir gariplik var. Hayrola?" Yazlık kasketinin tepesine vurdum.</p>
<p class="calibre4">"İyileşiyorum."</p>
<p class="calibre4">Orhan da sevinçle benimkinin tepesine vurdu. Neşe içinde balığa çıktık Tiya Eleni kavurucu bir rüzgâr gibi aklımdan geçtikçe, acele Gülistan'ın kocaman göğüslerini, çıplak bacaklarını, işveli ayağını, kızıl ağzını düşünüyordum. Birkaç gün sonra okul açıldı. İlk perşembe günü, Mustafa'dan, en ayıplarından üç fotoğraf alıp iç cebime yerleştirdim. Ev boşalmıştı. Derse başlamadan, "Getirdin mi?" diye sordu.</p>
<p class="calibre4">"Evet!"</p>
<p class="calibre4">"Aaaa. Ne duruyorsun? Çıkarsana ayol!"</p>
<p class="calibre4">"Dersten sonra."</p>
<p class="calibre4">"Şimdi göstermezsen hepimizin ölüsünü öp!"</p>
<p class="calibre4">Ah kaltak!</p>
<p class="calibre4">Fotoğrafları önüne bıraktım. Gözleri faltaşı gibi açıldı. Deli gibi birini bırakıp ötekine bakıyordu. O gün ders güme gitti. Durmadan ayağı ile sataşıyor, saçımı çekiyor, fotoğraflardan söz ediyordu. "Öf be," diye söylendi, "her an biri içeri girecek diye korka korka eğlenilmez ki. Ah daha önce başlasaydık bu işe, ne güzel olurdu. Ama bir dahaki yaz.." Kaleminin sapını kemire kemire, yüksek sesle, Zambak'tan bile daha açık saçık yaz hayalleri kurmaya koyuldu. Böyle konuşmaktan ben de hoşlanmaya başlamıştım. Artık biraz ders çalışıyor, biraz o türlü gevezelik ediyorduk. Ertesi hafta beni surat içinde karşıladı. "Hayatım," dedi, "paşa annem, odamda çalışmamızı doğru bulmuyor. Salonda çalışacakmışız."</p>
<p class="calibre4">Salona geçtik. Paşa yengem de cumbaya oturup iskambil falına bakarak bize göz kulak oldu. Gülistan bu sefer de tek heceli ayıp kelimeler yazıp yazıp kağıdı önüme uzatıyordu.</p>
<p class="calibre4">"Nasıl, doğru yazmış mıyım, hayatım?"</p>
<p class="calibre4">"Aferin."</p>
<p class="calibre4">Yengem de memnun memnun başını sallıyordu. Bir perşembe günü, geldiğimi duyar duymaz merdivenden aşağı koşup beni taşlıkta karşıladı. Giyinmiş, boyanmış, iç gıcıklayan bir koku sürmüştü. Yukarı çıkarken koluma girdi.</p>
<p class="calibre4">"Sinemaya gitmek için Osman domuzundan zorlukla izin aldım. Ama paşa annem yalnız gitmemizi doğru bulmuyor. O da bizimle gelecek. Haydi, çabuk üstünü değiştir, geç kalıyoruz."</p>
<p class="calibre4">İlk defa sinemaya gittikleri için yolda hiç durmadan sorular sordular. Salonun arkasındaki yüksekçe aile bölümüne oturduk. Gülistan aramıza yerleşti. Paltolarımızı çıkarıp kucaklarımıza aldık. Film başladı. Yengem heyecandan, ikide bir Gülistan'ın eline sarılıyordu. Beş dakika aradan sonra film yeniden başlayınca, Gülistan bir eliyle yengemin kolunu tutarak, kulağıına eğildi.</p>
<p class="calibre4">"Hayatım, sakin ol."</p>
<p class="calibre4">Gözlerini büyük bir ilgiyle izliyormuş gibi perdeye dikti. Az sonra öbür elinin, paltomun altından kaydığını hissettim. Usulca aradığını buldu. Terli eli, yapışkan bir ahtapot yavrusunu andırıyordu. Ulu orta, "Bu ne güzel filmmiş, bayıldım ayol!" dedi. Yengem de filmden söz ettiğini sanarak, "Haklısın vallahi," diye doğruladı, "iyi ki gelmişiz. Haftaya yine gelelim!" Gülistan, film bitene kadar obur elini kucağımdan çekmedi.</p>
<p class="calibre4">Eve dönünce iyice temizlenip üstümü başımı değiştirdim. Başım dönüyor, dizlerim titriyordu. Despina yemeğin hazır olduğunu bildirdi. Daha sofraya oturmamışlardı. Paşa amcamı bekliyorlardı. Tiya Eleni de salondaymış. Dikkatle yüzüme baktı.</p>
<p class="calibre4">"Sen hasta mısın, pedi mu?"</p>
<p class="calibre4">"Hayır."</p>
<p class="calibre4">"Doğru söyle!"</p>
<p class="calibre4">"Doğru söylüyorum."</p>
<p class="calibre4">Gülistan yanı başımızda bitiverdi.</p>
<p class="calibre4">"Herkesi boş yere telaşlandırma. Nesi var çocuğun ? Gayet iyi"</p>
<p class="calibre4">Tiya Eleni'nin gözleri bir anda simsiyah kesildi, "Onun hasta olup olmadığını sen nereden bileceksin?" diye parladı, "Kendi çocuğunla bile ilgilendiğin yok!" Yürüdü, anneannemin yanına gitti. O sıra paşa amcam geldiği için masaya geçtik. Gülistan ağzını açamadı.</p>
<p class="calibre4">Yemek boyunca anneannemle tiya Eleni, gözlerini üzerimden ayırmadılar. Sofradan kalkar kalkmaz, bir şey sormalarına fırsat bırakmadan, kendimi odama atıp yattım. Anneannemin sesiyle uyandım.</p>
<p class="calibre4">"Bu ne uyku? Öğlen oldu. Nasılsın güzelim?"</p>
<p class="calibre4">"İyiyim."</p>
<p class="calibre4">Yüzümü sevdi.</p>
<p class="calibre4">"Akşam bizi korkutmuştun. Şimdi sahiden iyi görünüyorsun. Haydi giyin de gel."</p>
<p class="calibre4">Üniformamı giydim. Uzun zamandır cuma günleri de öğle yemeğini odasında yiyen tiya Eleni'nin, sağlığımı merak ettiği için sofraya geleceğini tahmin ediyordum. Pencereyi açıp yüzümü soğuğa tuttum. Yanaklarım iyice kanlandı. Yemeğe öyle oturdum. Tiya Eleni sevindi, "Yüzünü bembeyaz görünce, hastasın diye telaş etmiştim canimu.." dedi, "Çok şükür değilmişim" Gözlerime baktı.</p>
<p class="calibre4">"Kendine dikkat et, e mi ?"</p>
<p class="calibre4">"Peki."</p>
<p class="calibre4">Yemekten kalkınca, hiç ümit etmediğim bir şey yaptı, şakağımdan öpüp gitti. Gülistan koridorda, "Seni hâlâ çocuk sanıyor galiba bu deli karı.." diye fısıldadı, "Senden ona ne artık! Değil mi hayatım?" Göz kırpıp odasına girdi. Arkadaşlarla kahvede buluşacaktık. Çamaşırımı paket edip evden çıktım.</p>
<p class="calibre4">Eski yazı sokak levhaları, yenileriyle değiştiriliyordu. Yeni levhaları okuya okuya kahveye gittim. Birkaç yaşlı müşteri vardı yalnız. Osman ağabeyin canı sıkkındı.</p>
<p class="calibre4">"Uygun birini bulursam, burasını devredeceğim. Başlagıçta işler iyiydi ama artık tadı kalmadı. Millet pastaneye, gazinoya, sinemaya, tiyatroya gidiyor. Miltiyadi Pastanesinde orkestra varmış, isteyen dans ediyormuş. Galip Bey, gazinosunun bir köşesine bilardo masası, Asım Bey radyo mu ne diyorlar, işte o yeni aletten alıp koymuş. Yeniliğe ayak uyduramayan tökezliyor."</p>
<p class="calibre4">"Ne yapmayı düşünüyorsun?"</p>
<p class="calibre4">"Becerebilirsem, iki alamana alıp balıkçılığa başlayacağım."</p>
<p class="calibre4">Çocuklar geldiler. Tren saatine kadar tavla oynadık. Çilli Surat haydutu Orhan'ı da, beni de evire çevire yendi. Okula surat içinde döndük. Bekir'le Mustafa, İstanbul'u bizden daha iyi öğrenmişlerdi. Hafta sonuna kadar anlattıklarını bu defa biz şaşarak dinledik.</p>
<p class="calibre4">Ne çok İstanbul varmış.</p>
<p class="calibre4">Gülistan yine süslenip püslenmişti ama yüzü asıktı. Yengemin heveslendirdiği anneannem de bizimle sinemaya gelecekmiş. Yengemle anneannem, birbirlerinin heyecanını paylaşmak için yanyana oturdular. Gülistan'ın yüzü parladı. Keyifle yerleşti. Işıklar kararınca anneannem, yüksek sesle besmele çekti, herkes güldü. Gülistan ağzını kulağıma dayadı.</p>
<p class="calibre4">"Sıra sende. Haydi!"</p>
<p class="calibre4">Elimi, kucağına yaydığı tüylü mantonun altına sokup korka korka ilerlettim. Kaşla göz arasında eteğini yukarı çekmişti. Çorabının bittiği yerde durdum. Eti buz gibiydi. Bacağını oynatarak, dirseğiyle dürterek beni daha cesur davranmaya teşvik ediyordu. İstediğini yaptırmak için elimi çimdiklemeye, sonunda tırmalamaya başladı. Arsızlığı bütün neşemi kaçırdı. Elimi geri çektim. Arada gazoz içmek bahanesiyle benimle dışarı çıktı. Hasta bir köpek gibi bakıyordu.</p>
<p class="calibre4">"Ben sana böyle mi davrandım, eşek?"</p>
<p class="calibre4">"Ne yapayım, bizimkilerin yanında daha ileri gidemiyorum. Israr etme! Yaz gelince, ne istersen yapacağım. Söz!"</p>
<p class="calibre4">Yerimize dönerken sokuldu, "Yine bacağımı okşa bari." diye fısıldadı. Artık hırçınlık etmediği için isteğini yerine getirdim. Sinemadan çıkınca anneannem, "Benim hiç aklım kalmadı ayol," diye hayıflandı, "keşke Eleni'yi de getirseydim. Vallahi çok ayıp oldu kıza."</p>
<p class="calibre4">Yemeğe geç oturduk. Gülistan heyecan içinde filmi anlatıyordu. Anneannem çığlığı bastı.</p>
<p class="calibre4">"Aaa! Aaaaa! Eline ne oldu senin?"</p>
<p class="calibre4">Tırnak izlerinin yol yol kızarıp kabarmış olduklarını dehşet içinde fark ettim.</p>
<p class="calibre4">"Şey.. Ee.. Kedi."</p>
<p class="calibre4">"Hangi kedi ayol?"</p>
<p class="calibre4">Gülistan bocaladığımı anlayınca araya girdi.</p>
<p class="calibre4">"Sinemanın kedisi teyzeciğim. Arada dışarı çıkmıştık ya. Girişte dolaşıyordu. Bu tutmak isteyince tırmaladı."</p>
<p class="calibre4">Anneannem, telaş içinde sofradan kaldırıp odasına götürdü beni, tentürdiyot sürerken, "Bu ne azgın kediymiş!” dedi. Güldüm diye kızdı.</p>
<p class="calibre4">"Aaa, bir de gülüyor! Az kaldı elini parçalayacakmış!"</p>
<p class="calibre4">Döndük. Tiya Eleni'nin loş bakışı huzurumu kaçırdı. Yalanımızı yutmamıştı galiba. Geceyi göz göze gelmeden atlattım. Sabah yine salonda çalıştık. Yengem bizi yalnız bırakmadığı için Gülistan yaramazlık yapamadı. İfrit oldu. Öfkesini süt saatinin geldiğini hatırlatan Madam Jasmin'den çıkardı. Kaçar gibi uzaklaşan kadının arkasından, kalçalarını çalkalaya çalkalaya gitti. Kahvede çocuklarla buluştuk. Osman ağabey hayatından memnundu.</p>
<p class="calibre4">"Anlaşma oldu. Hiç vakit kaybetmeden alamanaları yaptırmaya başlayacağım. Hazır olacakları güne kadar da evden çıkmayacağım. Çok yorulmuşum yahu. Canım çocuk gibi nazlanmak istiyor. Ne dersin, yaşlanıyor muyum, ne?"</p>
<p class="calibre4">O perşembe, dükkân dükkân dolaşıp yeni birkaç roman bulup aldım. Güzel bir kartpostalın arkasına 'nasılsın' diye yazıp kitaplardan birinin arasına koydum. Niyetim gelir gelmez uğrayıp vermekti. Ama herkesi salonda toplanmış beni beklerken buldum. Büyükbabamla paşa amcam bile hazırlanmışlardı. Tiya Eleni yine kara koncolos kıyafetindeydi. Belki kalmaz diye biletleri ta sabahtan aldırmışlar. Kitapları kapısının yanındaki sehpaya bırakıp çarçabuk sivil elbiselerimi giydim.</p>
<p class="calibre4">Sinema hınca hınç doluydu. Büyükler bir an önce oturmakta telaş edince Gülistan'ın hesabı tutmadı. Allahtan o bir uçta kaldı, ben öbür uçta. Işıklar kararana kadar eğilip eğilip baktı durdu. Üçüncü zilde, yaşlıca bir hanım sahnenin yanına yerleştirilmiş olan piyanonun başına geçti. Bir anlam veremedik. Uygun parçalar çalarak filmi seslendirecekmiş meğerse. İstanbul'da Bir Faciayı Aşk veya Şişli Güzeli Mediha Hanımın Faciayı Katli' adındaki Türk film başladı.</p>
<p class="calibre4">Akşam uzun uzun filmden söz edildi. Olay gerçekmiş. Bizimkiler mütareke zamanındaki gazetelerde çıkan yazıları çok iyi hatırlıyorlardı. Tiya Eleni bir ara kitaplar için teşekkür etti ama o kadar özenle seçtiğim kartpostalı almamış gibi davrandı. Ertesi gün hamam günüymüş. Osman ağabey erkenden işe gittiği için hamama, üç erkek indik. Biz yıkanıp odalarımıza dönünce, kadınlar konuşa konuşa aşağı indiler. Giyiniyordum, kapım vurulmadan yavaşça açıldı. Gülistan içeri süzüldü. Üzerinde bornoz vardı. "Telaş etme, hepsi hamama indi.." diye fısıldadı, "Kimse yok." Yaklaşıp sarıldı. Bornozunun önü açıldı, bembeyaz çıplaklığı dört bir yanımı kuşattı. Ağzını ağzıma yapıştırıp hırsla öptü, bir daha, bir daha, bir daha öptü. Bu anı kaç zamandır ağzım sulanarak bekliyordum ama nedense donup kaldım. "Sen de beni öpsene, okşasana aptal," diye azarladı, "daha ne istiyorsun?"</p>
<p class="calibre4">Korku içinde ittim.</p>
<p class="calibre4">"Biri görecek, git!”</p>
<p class="calibre4">Isırır gibi bir daha öptü.</p>
<p class="calibre4">"Yapma Gülistan abla! Bir gün Osman Ağabey de filmdeki adam gibi seni vuracak!"</p>
<p class="calibre4">"Salak sen de!"</p>
<p class="calibre4">Öfkeyle bornozunu kavuşturdu, kapıyı açıp sessizce çıktı. Yatağa oturdum. İçime leş gibi bir pişmanlık çökmüştü. Çabucak giyinip yemek, yemeden dışarı fırladım. Yağmura aldırmadan aylak aylak dolaşarak düşündüm, düşündüm, düşündüm. İstasyona giderken kulağıma, ' ey gözleri siyah kadın' diye yakaran, plaklardan tanıdığım bir ses çalındı. Bir evin dantel perdeli pencerelerinden dışarı dalga dalga, Münir Nurettin Beyin söylediği yanık bir tango taşıyordu. Gittikçe artan yağmurun altında büyülenmiş gibi durup dinledim.</p>
<p class="calibre4">Orhan beni sırılsıklam ama neşe içinde görünce şaşırdı.</p>
<p class="calibre4">"Neredeydin? Seni kahvede bekledik."</p>
<p class="calibre4">"Gelemedim."</p>
<p class="calibre4">"Neden?"</p>
<p class="calibre4">"Yürüdüm."</p>
<p class="calibre4">"Bu pis havada?"</p>
<p class="calibre4">Güldüm. Kaç yıldır hava hiç böyle güzel olmamıştı. Trende, "Anlat," diye yalvardı, "ne oldu?" Yalvarmasına gerek yoktu. Taşmaya hazırdım zaten.</p>
<p class="calibre4">"Ne olacak? Seni de, kendimi de aldatmışım. Tiya Eleni'yi ne yüreğimden kazıyabildim, ne kafamdan silebildim. Tarih öğretmenimizin İstanbul'un fethini anlatırken sözünü ettiği bir 'Rum ateşi' vardı ya, hani söndürülmek istendikçe büyürmüş, bu sevgi de öyle. Bugün iyice anladım!"</p>
<p class="calibre4">Ürkerek baktı.</p>
<p class="calibre4">"Kim ne derse desin, ne yaparsanız yapın, ne olursa olsun, başıma ne gelirse gelsin, ben onu seviyorum, sevmeye de devam edeceğim! Sakın bir şey söyleyeyim deme artık! Akıbetime razıyım."</p>
<p class="calibre4">Boynunu büktü.</p>
<p class="calibre4">"Peki reis.."</p>
<p class="calibre4">İçini çekti.</p>
<p class="calibre4">"..Allah yardımcın olsun."</p>
<p class="calibre4">Nasıl yardımcı olacak, yok ki! Olmazsa olmasın! Canımla besleyip büyüttüğüm zavallı sevgime yeniden kavuşmuştum ya, yeterdi. Bütün hafta sevinçten içim içime sığmadı.</p>
<p class="calibre4">İlk perşembe, yeni bir roman alıp Bakırköy'e geldim. Osman ağabey evdeydi. Gülistan hiç ortalıkta görünmedi. Komodinimin üzerinde benimkinden güzel bir kartpostal duruyordu. Hemen arkasını çevirdim. Aaah! Alay eder gibi hiçbir şey yazmamış. Ben de kızdım, kitabı vermedim. Sofrada beni görmeyince, hasta olduğumu sanıp telaşlansın diye yemeği de odamda yedim. Şöyle bir kapıdan bakıp hatırımı bile sormadı. Ertesi günü anneannemin ağzını aradım. Yemeğe gelmemiş.</p>
<p class="calibre4">Lanet olsun! Numaram boşa gitmişti.</p>
<p class="calibre4">Osman ağabey alamanaların yapımı daha bitmediği için hafta sonlarında evde kalıyordu artık. Gülistan sinir içindeydi. Pusuya yatmış bir kedi gibi bakıyordu bana. Bu sırada gazeteler, kadınlara, belediye seçimlerinde seçme ve seçilme hakkı verilmesinin düşünüldüğünü, bir kanun hazırlandığını yazmaktaydılar. Bir akşam paşa amcamla büyükbabam, Osman ağabeyle tartıştılar. Cumhuriyete kırgın büyükler kanunu savunuyor, Osman ağabey erken buluyordu.</p>
<p class="calibre4">Gülmem geldi.</p>
<p class="calibre4">Hayatta galiba aşktan daha ciddi, değişmez, sürekli bir şey yoktu.</p>
</body>
</html>
