<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre3">Dönemeç</h2>
<p class="calibre4">Gülistan'ın kapısını vurdum. Açtı. Üzerinde teninin rengini almış incecik bir sabahlık vardı.</p>
<p class="calibre4">"Gel bakalım."</p>
<p class="calibre4">Kapıyı kilitledi.</p>
<p class="calibre4">"Bana uyku bastı. Önce uyuyalım, uyanınca çalışırız, olur mu?”</p>
<p class="calibre4">Yürüdü. Tombullaştığı için yürürken her yanı kıpır kıpır oynuyordu. Yatak odas ın a geçtik. İlk defa görüyordum. Büklüm büklüm perdeli, yatağı tavanlı, birçok eşya, abajur, şamdan, ayna ile dolu, karanlıkça, garip, uyku kokan bir odaydı. Benim odamdan ninemin gramafonunu da almış, bir sehpanın üzerine koymuş, hırsız. Neşeyle yatağı açtı.</p>
<p class="calibre4">"Yat hayatım."</p>
<p class="calibre4">Sobaya odun attı, sabahlığını çıkardı, dizlerine gelen, siyah iç gömleğiyle yanıma giriverdi. Kaim yorganı üzerimize çekti.</p>
<p class="calibre4">"Nasıl, yatak odam güzel mi?"</p>
<p class="calibre4">"Hıı."</p>
<p class="calibre4">"Ben?"</p>
<p class="calibre4">Gerçeği söyledim.</p>
<p class="calibre4">"Sen daha güzelsin."</p>
<p class="calibre4">Sarıldı.</p>
<p class="calibre4">"Osman, bir kerecik bile böyle bir söz etmedi. Ne olacak, ayı!"</p>
<p class="calibre4">Üzgün baktı.</p>
<p class="calibre4">"Biliyor musun, sonunda kahveyi açtı. Sana söylemiştim. Sen beni dinle, sonunda zararlı çıkmazsın. Önce herkes ayaklandı ama paşa annem, birkaç gün sızlandıktan sonra herkesi susturdu, galiba birkaç mücevherini sattı. Benimki de meramına erdi."</p>
<p class="calibre4">"Kahve nerede ?"</p>
<p class="calibre4">"İstanbul Caddesi'ndeymiş. Bu yüzden artık gece yarıları geliyor. Bugün sofrada bulunduğuna bakma sen. Misafir var diye burada. Büyükbabana bakıyorum da, hoş bir şey söylediği zaman, uzanıp anneannenin elini okşuyor. Paşa babam, karısının bir dediğini iki etmez. Day ın, görmüşündür, karısını el üstünde tutuyor. Ben de kıskançlıktan, yalnızlıktan kuduruyorum. Amaaan, yine kendi derdimi anlatmaya başladım, değil mi? Gelelim sana."</p>
<p class="calibre4">Gülerek burnuma dokundu.</p>
<p class="calibre4">"Çocuk nasıl doğuyor hâlâ merak ediyor musun?"</p>
<p class="calibre4">Ediyordum tabii. Ama utanıp sustum. Omuzuyla dürttü.</p>
<p class="calibre4">"İnsan bilmeyince çok gülünç durumlara düşüyor ayol. Ben senin yaşındayken, kadınların, tavuk yumurta yumurtlar gibi popolarından doğum yaptıklarını sanırdım. Haydi sor da anlatayım. Haydi ama!"</p>
<p class="calibre4">Sorayım diye içi gidiyordu. Ben de sordum. Gözleri yemyeşil parladı.</p>
<p class="calibre4">"Peki hayatım."</p>
<p class="calibre4">İyice yerleşti.</p>
<p class="calibre4">"Çocuk zamanı gelince, kadının orasından geliyor dünyaya."</p>
<p class="calibre4">Ben de Çilli Surat gibi itiraz ettim.</p>
<p class="calibre4">"Olmaz ki!"</p>
<p class="calibre4">"Niye olmazmış?"</p>
<p class="calibre4">"Şey"</p>
<p class="calibre4">Düşündüğüm sebebi açıklayamadım, sustum.</p>
<p class="calibre4">"Doğrusunu söyle bakayım, sen bir kadının orasını gördün mü hiç?"</p>
<p class="calibre4">Bilmemek gururuma dokundu, "Tabii," dedim telaşla, "yara gibi bir şey!"</p>
<p class="calibre4">"Haydi oradan yalancı, hiç görmediğin belli. Ben de, yıkanırken filan, Eleni'nin orasını, uzaktan olsun görmüşündür diye tahmin ediyordum."</p>
<p class="calibre4">Yüzüme bakarak yumuşak, tatlı bir sesle sordu.</p>
<p class="calibre4">"Görmek ister misin?"</p>
<p class="calibre4">Titredim. Bu kadar ileri gideceği hiç aklıma gelmemişti. Tiya Eleni bile çıplak olduğu zaman, türlü çareler bulup orasını benden gizlerdi. Böyle yapmasının bir sebebi olmalıydı, yoksa benden sakınmazdı ki. Gülistan'a bu konuyu sormakla yanlış yaptığımı anladım. "Hayır Gülistan abla," dedim telaşla.</p>
<p class="calibre4">"Korkacak bir şey değil hayatım."</p>
<p class="calibre4">"Olsun. İstemiyorum."</p>
<p class="calibre4">Dudaklarını kıvırdı.</p>
<p class="calibre4">"Görseydin, anlatacaklarımı daha iyi anlardın ama sen bilirsin."</p>
<p class="calibre4">Bir çocuğun nasıl doğduğunu apaçık, eksiksiz anlattı. Ağzım açık dinledim. Elmasla neden işin içinden çıkamadığımız anlaşılıyordu. İnsanlarla hayvanlar, birbirlerinden ne kadar farklıymış. Yalnız kadınlara değil, dişi hayvanlara bile çok acıdım. Anne olmak ne kadar zor şeymiş ! Biz erkekler bir sünnete güç katlanıyorduk.</p>
<p class="calibre4">"İyice anladın mı?"</p>
<p class="calibre4">"Anladım."</p>
<p class="calibre4">"Öyleyse uyuyalım şimdi."</p>
<p class="calibre4">Arkamı döndüm. Ağzını enseme dayayıp çarçabuk uyudu. Duyduklarım karşısında sersemlemiştim. Her yanım zonkluyordu. Ama sorduğuma pişman değildim. Çünkü tiya Eleni böyle hiç utanmadan, düpedüz anlatmazdı bana. Uzun uzun düşündüm. Arkadaşlar, 'kimden öğrendin' diye sorarlarsa açıklayamayacağım için hiçbir şey söylememeye karar verdim.</p>
<p class="calibre4">Kıpırdanmaya başladı, sesli sesli esnedi, başını kaldırdı. Bir hoş bakıyordu. Huylandım. "Artık çalışalım," deyip yataktan atladım. O da kalkmak zorunda kaldı. Masaya oturduk.</p>
<p class="calibre4">"Galiba evin idaresini bana bırakacaklar. Hesabımı onun için kuvvetlendirmek istiyorum."</p>
<p class="calibre4">Bir daha odasına gitmedim. Salonda çalışmaya razı oldu. Birkaç gün sonra, "Ay sıkıldım artık." dedi, arkasına yaslandı, gerindi. Gözleri yine bir hoş olmuştu.</p>
<p class="calibre4">"Bir doğumu öğrenmekten ne çıkar? Bilmen gereken başka şeyler de var hayatım. Yarın sabah odama gel, ben de sana onları öğreteyim. Olur mu?"</p>
<p class="calibre4">"Peki."</p>
<p class="calibre4">Gece tiya Eleni'ye sarıldım.</p>
<p class="calibre4">"Tiya Eleni."</p>
<p class="calibre4">O da sarıldı.</p>
<p class="calibre4">"Söyle canimu." "Yarın eve gidelim." Gözleri büyüdü. "Daha yeni geldik." "Olsun.”</p>
<p class="calibre4">"Canını sıkan bir şey mi oldu?"</p>
<p class="calibre4">Yüzüme baktı. Gözlerimi kaçırdım. Başımı okşayarak, "Peki yavrimu." dedi.</p>
<p class="calibre4">Ertesi günü eve döndük.</p>
<p class="calibre4"><br class="calibre5"/></p>
<div class="calibre5">
</div>
</body>
</html>
