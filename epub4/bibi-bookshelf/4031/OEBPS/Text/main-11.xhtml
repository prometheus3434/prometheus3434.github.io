<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre3">Bahar</h2>
<p class="calibre4">Bir sabah ağaçlar çiçekleniverdi.</p>
<p class="calibre4">"Hala, yaz mı geldi?"</p>
<p class="calibre4">"Önce bahar gelir."</p>
<p class="calibre4">"Yaz?"</p>
<p class="calibre4">"Daha sonra."</p>
<p class="calibre4">Şilteler sökülüp yünleri güneşe serildi, tahtalar sıcak sularla ovuldu. Halılar dövülüyor, pencerelere hamurla yapıştırılmış kâğıtlar sökülüyordu.</p>
<p class="calibre4">Dedem köyden ağzı kulaklarında döndü.</p>
<p class="calibre4">"Sağlam yerden duydum. Gazi Paşa, iki haftaya kadar taarruza geçecekmiş. Allah kılıcını keskin, talihini açık etsin! Ne dersin kadın? Düşman çekip giderse, yine Edremit'e döner miyiz? Ben diyorum ki...”</p>
<p class="calibre4">Günlerce hülyaya daldılar. Bir gün Elmas gözleri parlayarak geldi.</p>
<p class="calibre4">"Balkız'ı aşsın diye yarın bir aygır getireceklermiş buraya. Konuşurlarken duydum."</p>
<p class="calibre4">Anlamamıştım.</p>
<p class="calibre4">"Aşmak ne demek?"</p>
<p class="calibre4">"Atlarda o ayıp işe öyle deniyor. Yarın dışarı çıkıp gizlice seyredelim. Sakın evdekilere bir şey söyleme. Yoksa sana izin vermezler."</p>
<p class="calibre4">Babaanneme koştum, "Biz yarın bahçeye çıkacağız." dedim. Yüzü güldü.</p>
<p class="calibre4">"Tabii çocuğum, hava alırsın. Ne bekliyorsunuz, haydi, şimdiden çıkın!"</p>
<p class="calibre4">Çıktık. Oğlanlar beni görünce bağrıştılar. Ham kiraz yedik, sincap kovaladık, bostan dolabını çeviren eşeğe bindik. Elmas akşam üzeri, "Yarın erkenden geleceğim. Hazır ol." dedi. Beni babaanneme teslim etti, salınarak uzaklaştı. Babaannem, arkasından baktı.</p>
<p class="calibre4">"Allah Allah! Bu kız birdenbire büyüdü mü, ne? Pek değişti."</p>
<p class="calibre4">"Hep çocuk kalacak değil ya, anne."</p>
<p class="calibre4">"Anası gibi edalı bir şey olup çıkmış. Ben bu yaştaki kızlardan korkarım."</p>
<p class="calibre4">Halam güldü.</p>
<p class="calibre4">"Aman anne, sen de babam gibi herkesten kuşkulanır oldun."</p>
<p class="calibre4">Elmas sabah erkenden geldi. Babannem arkamızdan seslendi.</p>
<p class="calibre4">"Aman kızım, koşup terlemesin. Öğleyin eve gelin."</p>
<p class="calibre4">Kimseye görünmeden, su yollarının içinden koşa koşa çayıra çıktık. Of! Her yan papatyaydı. Bir çukura girip saklandık. Bir süre sonra sesler duyulmaya başladı. Dedemle kâhya, bir yabancı adamla birlikte göründüler. İki yanaşma Balkız'ı getirdi. Kalçaları kıpır kıpır, al renkli, ne güzel bir kısraktı. Elmas heyecanlandı.</p>
<p class="calibre4">"Gelin hanım geldi."</p>
<p class="calibre4">Balkız kulaklarını dikti, başını kaldırıp havayı kokladı, eşinmeye, kişnemeye başladı. İki adam da aygırı getiriyordu. Alnı akıtmalı, yağız, iri, kısa kuyruklu, sabırsız bir attı.</p>
<p class="calibre4">"Damat bey de geldi. Adı Rüzgâr'mış."</p>
<p class="calibre4">Övgü sesleri yükseldi. Adamlar aygırı Balkız'a yaklaştırdılar. Atlar birbirlerini kokladılar. Aygır burnunu boynu boyunca gezdirerek Balkız’ı sevdi. Yeleleri birbirine karıştı. Soluk almaları değişti. Balkız başını silkeleyerek, acı acı kişnedi, burun delikleri büyümüştü. Yanaşmalar arkasını çevirdiler. Kalçalarının gergin, parlak derisi titriyordu. Kuyruğunu dikti. Adamlar bağırıştılar. Rüzgâr'ın ağzı köpüklenmişti. Kükreyerek şahlandı, Balkız'ın üzerine abandı, dişleriyle yelesini kavrayıp kalçalarının arasına sokuldu.</p>
<p class="calibre4">"Ah! Balkız'ın canını yakacak!"</p>
<p class="calibre4">Elmas telaşıma güldü. Balkız'ın tere bulanmış kalçaları kabarıp sönüyor, Rüzgâr dalgalanıyordu. Birden, kişneye kişneye silkindi, Balkız'ın yelesini bırakıp geri çekildi. Koştular. Kâhya, teri tüten Balkız'ın üzerine örtü attı.</p>
<p class="calibre4">"Haydi gidelim!"</p>
<p class="calibre4">Koşa koşa eve döndük. Babaannem "Neredeydiniz?" diye sordu. Elmas hiç şaşırmadan cevap verdi.</p>
<p class="calibre4">"Çayırın sonundaki dutun altına gittik. Orada oynadık."</p>
<p class="calibre4">"Aferin."</p>
<p class="calibre4">Gizlice bakışıp gülüştük. Yemekten sonra rahat rahat konuşabilmek için yine bahçeye çıktık. Bu sefer sahiden karadut ağacının yaprakları altına girip bildiklerimizi, gördüklerimizle birleştirdik. Yine de bazı şeyleri açıklayamadık. O da, ben de, kendi vücudumuzdan başka bir vücudu yakından görmediğimiz için bocalıyorduk. Söylemeye cesaret edemedim. Şimdiye kadar göğsünü tutmama bile izin vermemişti. Hiç soyunur muydu?</p>
<p class="calibre4">Elmas'ın annesi, bir akşam üstü, köydeki bonmarşeden aldığı dantelleri, kurdeleleri göstermek için bize uğradı. Gider gitmez halam, bahar ağacı gibi patlayıverdi.</p>
<p class="calibre4">"Yarın ben de tek başıma köye inip o dükkândan bir şey almazsam, kahrolayım!"</p>
<p class="calibre4">Babaannem o gece dedemi nasıl razı ettiyse, halamla birlikte sabah çarşıya indiler. "Aman siz evde kaim, deden bir şey isterse Elmas hizmet eder." demişlerdi. Mum gibi oturduk. Dedem zaten sinir içindeydi, bizimkiler dönene kadar sofada gezindi, hart hart yüzünü kazıdı.</p>
<p class="calibre4">Halam gece odamıza çekilince, aldığı parlak kumaşlardan birini kesip biçmeye koyuldu. Kendine çarşaf dikiyormuş. Bir sabah, dedem gider gitmez, çarşaflanmış ortaya çıktı, pek yakışmıştı. Kararlı bir sesle, "Ben köye iniyorum anne," dedi, "yeni Fransız kumaşları gelecekti ya. Bir bakacağım." Babaannem tutuştu, arkasından koştu ama yetişene kadar sokak kapısı açıldı, güm diye kapandı. Halam, dedemin demirden sert yasalarını, edalı edalı çiğneyerek uzaklaştı gitti. Öğleyin yanakları al al döndü.</p>
<p class="calibre4">"Sen delirdin kızım! Baban duyarsa, ikimizi de keser."</p>
<p class="calibre4">"Çarşı kadın dolu anne. Bir Allahın kulu da dönüp bakmıyor bile."</p>
<p class="calibre4">Kaçamak sokağa çıktığı gün, bir de dergi almış. Okumasını bilmiyordu. Resimlere baka baka, bir şeyler biçip dikmeye oturdu. Diktiği şeyi, bir gece odamızdayken üzerine koyup gösterdi.</p>
<p class="calibre4">"Nasıl? Seninkilerin giydiklerine benzemiş mi?"</p>
<p class="calibre4">Uzun etekli, çok güzel bir elbiseydi. Belinin üstünde, uçları yere kadar sarkan kocaman bir fiyonk vardı. Heyecanla bağırdım.</p>
<p class="calibre4">"Tıpkı!"</p>
<p class="calibre4">Çok sevindi.</p>
<p class="calibre4">"Anneme de söyleme. Bir gün giyip ikisini de şaşırtacağım.”</p>
<p class="calibre4">Babaannemin öğütlerine, sızlanmalarına kulak asmadan birkaç kere daha köye indi. Hatta bir seferinde faytonla geri döndü. Babaannem az kaldı bayılacaktı.</p>
<p class="calibre4">Ramazan başladığı için büyükler sahura kalkıyor, oruç tutuyorlardı artık. Öğleleri yalnız Elmasla ben yemek yiyorduk. Elmas bazen hikâye uyduruyordu, bazen da ayıp şeyler konuşuyorduk.</p>
<p class="calibre4">Bir akşam iftardan sonra halam, uzun elbisesini giymiş, sırtına saçaklı bir şal almış, başında renkli bir örtü, ayaklarında da topuklu terlikler, kahve getirdi. Çok güzeldi. Gülerek bakıyor, şaşmalarını bekliyordu. Dedemin sakalı diken diken oldu, öfkeyle yerinden fırladı, halamı iki eliyle saçlarından yakaladı. Bana da emretti.</p>
<p class="calibre4">"Gel, sök şunun kuyruğunu!"</p>
<p class="calibre4">Fiyongu gösteriyordu.</p>
<p class="calibre4">"Sök diyorummmm!"</p>
<p class="calibre4">Halam, elinde kahve tepsisi, kalakalmıştı. Fiyongu çekip kopardım. Yüzü bir anda soldu, gözlerinden yaş fışkırdı, tepsiyi sedire bırakıp kaçtı. Dedem acı içinde babaanneme döndü, "Sen benim böbürlendiğime bakma, kadın," dedi, "biz de İstanbul'un yanaşmasıyız, anladın mı? Şu karşıki karıların ne mal olduklarını, çocuk bile anladı da.biz anlayamadık. Haddimizi bilmez, töremizi korumazsak, perişan oluruz."</p>
<p class="calibre4">Halam gece yatakta da ağladı. Sokuldum, ıslak yanağını öptüm.</p>
<p class="calibre4">"Halacığım, affedersin."</p>
<p class="calibre4">"Senin ne suçun var, çocuk?”</p>
<p class="calibre4">Sabahleyin, biçtiklerini, diktiklerini bir bohçaya, düğmeleri, kurdeleri çikolata kutularına koyup kaldırdı. Bir daha da el sürmedi.</p>
<p class="calibre4">Bir gün yemekten sonra, Elmas'ın kucağına oturmuş, yeni uydurduğu bir hikâyeyi dinliyordum. Dedem köye inmiş, babaannemle halam öğle uykusuna yatmışlardı. Ev sessizlik içindeydi. Elmas sustu, bulanık bulanık baktı, benim bir türlü söylemeye cesaret edemediğim şeyi yapmamızı istedi. Telaşlandım.</p>
<p class="calibre4">"Biri görür!"</p>
<p class="calibre4">"İkisi de uyuyor."</p>
<p class="calibre4">"Öyleyse önce sen soyun. Ben utanırım."</p>
<p class="calibre4">Burnunu kıvırdı.</p>
<p class="calibre4">"Sen kız mısın?"</p>
<p class="calibre4">"Erkeğim."</p>
<p class="calibre4">"Niye utanıyorsun öyleyse? Erkek utanır mı hiç?"</p>
<p class="calibre4">Utançtan kıvrana kıvrana istediğini yaptım. Görünce, "Aaa," dedi şaşarak, "ne kadar küçükmüş. Ben de sanmıştım ki.." Pis pis gülmeye başladı. Gururum kırıldı. Ne kadar zamandır aklımdan silmiştim, dayanamayıp ben de baktım. Büsbütün büzülüp küçülmüştü sahiden. Çok da çirkindi. Gösterdiğime bin pişman oldum. Elmas beni ne kadar yaraladığının farkında bile değildi. Entarisini boynuna kadar sıvayarak sivilce içindeki memelerini açtı. Ekşi bir koku yayıldı. Şalvarını uğraşa uğraşa biraz aşağıya indirdi. Göbeği de çıbana benziyordu. Koku çoğalmıştı. Midem bulanmaya başladı,</p>
<p class="calibre4">"Yaklaşsana şaşkın!"</p>
<p class="calibre4">Tiksine tiksine yaklaştım. Şalvarını dizlerine kadar indirmişti ki keskin bir çığlık odayı doldurdu.</p>
<p class="calibre4">"Vay edepsiiiiiz!"</p>
<p class="calibre4">Donup kaldık. Babaannem kızın üzerine saldırıp vurmaya başladı. Öldürecekti neredeyse. Ağlayarak aralarına atıldım. İnanılmaz bir şey oldu. Döndü, o öfkeyle bir tokat da benim suratıma patlattı. Burnumdan kan boşandı. Haykırmaya başladım. Halam yetişip kaçırdı beni. Telaşla yüzümü yıkadı, arka üstü yatırdı. Dışarda kıyamet kopuyordu. Gürültüler, bağırmalar yavaş yavaş azaldı, sonunda kesildi.</p>
<p class="calibre4">Cennet'le birlikte kurduğumuz o güzel dünya yıkılıp gitmişti.</p>
<p class="calibre4">Babaannem akşam, "Sofraya!" diye seslendi. Eskiden olsa nazlanırdım. İçimden nazlanmak bile gelmedi. Bir şey söylemeden sofradaki yerimi aldım. İftar yemeğini sessizce yedik. Dedemin de hiç neşesi yoktu.</p>
<p class="calibre4">"Paşalar, 'Türk ordusu üç yüz yıldır taarruz edemedi. Bu derme çatma ordu hiç edemez. Mustafa Kemal milleti oyalıyor. Boşuna bekleme!' diyorlar. Eğer dedikleri doğruysa, bir daha başımızı yerden kaldıramayız."</p>
<p class="calibre4">Yemek bitince babaannem, "Haydi, siz yan odaya geçin." dedi halamla bana. Geçtik. Önce alçak sesle konuşuyorlardı. Sesleri gittikçe yükselmeğe başladı.</p>
<p class="calibre4">"...Biz nasıl büyüdük sanıyorsun, kadın? İnsan bir anda erkek olmaz, böyle böyle olur. Kimseye de söylenmez bu. Oğlanı daha fazla ürkütme!"</p>
<p class="calibre4">"Benim derdim oğlanla değil ki, o küçük orospuyla. Yarın bunları kovacaksın!"</p>
<p class="calibre4">"Kovamam!"</p>
<p class="calibre4">"Ne demek? Sen hepimizin beyi değil misin?"</p>
<p class="calibre4">"Bilmez gibi konuşma! Malı kâhya satıyor, parayı kuruş kuruş o topluyor. Ben onun yaptığını yapabilir miyim? Çerçi gibi ona buna el açabilir miyim?"</p>
<p class="calibre4">"Hiç bahçeye çıkmayacak mı bu çocuk?"</p>
<p class="calibre4">"Tabii çıkacak!"</p>
<p class="calibre4">"İşte buraya yazıyorum. Kovmazsan, bu rezilliğin arkası gelir. O çok bilmiş kaltak incitir çocuğu, sonra yanarız."</p>
<p class="calibre4">"Aaaaaa, çok büyüttün sen bu işi, kadın!"</p>
<p class="calibre4">Babaannem ağlamaya başladı.</p>
<p class="calibre4">Halam, beni soydu, "Haydi yavrum, duanı et, uyu." dedi. İçimden hiç dua etmek gelmiyordu. Belki de Allah yoktu. Olsaydı, bu özlemlere, acılara, utançlara izin verir miydi? Gece yarısı, korkunç bir gürültüyle, uyandım. Yarım perdenin üzerinden görünen karanlık, keskin bir ışıkla bembeyaz oldu, sonra korkunç bir şaklama duyuldu. Halamın sırtına yapıştım. Ortalık yine bembeyaz kesildi, o korkunç şaklama evi bir daha salladı.</p>
<p class="calibre4">"Hala korkuyorum."</p>
<p class="calibre4">Döndü, sarıldı.</p>
<p class="calibre4">"Ben yanındayım."</p>
<p class="calibre4">Sonra gök gürlemeye başladı. Allah, olmadığını düşündüğüm için çok kızmıştı herhalde. Gürledi durdu.</p>
<p class="calibre4">Azarlamakta haklısın ama Allah'ım, ben de senden şikayetçiyim! Beni sevmiyorsun çünkü! Ne kadar güçlükle büyüyorum, farkında mısın? Hiç bana yardım etmiyorsun. Ne olur, artık beni de sev! Lütfen.</p>
<p class="calibre4">Sabah geç uyandım. Halam kalkmıştı. Yan odaya geçip sessizce sokağı seyrettim. Halamın getirdiği peynir ekmeğe el bile sürmedim. Hiç iştahım yoktu. Sonra kâhyanın karısı çıkageldi. Avaz avaz bağırıyor, yeminler ediyordu.</p>
<p class="calibre4">"Ben de bir gün, o oğlanı paralamazsam, kızlarımın ölüsünü göreyim!"</p>
<p class="calibre4">Bütün gün odadan çıkmadım. Yemek de yemedim. Gece korkunç rüyalar gördüm. Sabah halam yeni elbiselerimden birini giydirdi. Saçlarımı taradı. 'Niye' diye sormadım. Babaannem odasından çıkmamıştı. Aşağıya indik. Eski püskü bir fayton bekliyordu kapıda. Yanaşmalar bavullarımı faytona yerleştirdiler. Halam da birlikte geldi. Dedem beni kucağına aldı.</p>
<p class="calibre4">"Nereye gittiğimizi merak etmiyor musun, çocuk?"</p>
<p class="calibre4">Omuzlarımı silktim. Kaygıyla başımı okşadı. Halama baktı, "Eğer çocuğu örselemişse, ananı yakarım," dedi, "bizim gibi düz insan değil bu."</p>
<p class="calibre4">Güvercinli Köşkün önünde durduk. İçimde küçücük bir sevinç kıpırdar gibi oldu.</p>
<p class="calibre4"><br class="calibre5"/></p>
</body>
</html>
