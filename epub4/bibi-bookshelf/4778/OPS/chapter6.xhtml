<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
	<section>
		<h1><span epub:type="pagebreak" title="36" id="page36"></span><st c="0">6</st><br /><small><st c="2">Funda’nın mavi rüyası</st></small></h1>
		<p><st c="23">Döpiyes miydi sadece mavi olan?</st></p>
		<p><st c="55">Yok ya, bu Sıdıka denen kadın her yeri masmavi yapmıştı. </st><st c="113">Gelmiş karşımıza oturmuş ve dik dik gözlerime bakmıştı.</st></p>
		<p><st c="168">“Kimsin sen?” diye sordu.</st></p>
		<p><st c="194">“Ben, Esra’nın kızıyım.”</st></p>
		<p><st c="219">Buna hiç şaşırmadı.</st></p>
		<p><st c="239">“Peki, o yanındaki küçük oğlan da kim?”</st></p>
		<p><st c="279">Bir baktım ki, dedem!</st></p>
		<p><st c="301">“Bu benim Sami Dedem,” dedim.</st></p>
		<p><st c="331">“Pek de küçükmüş,” dedi Sıdıka.</st></p>
		<p><st c="363">“O hiç büyümemiş,” dedim.</st></p>
		<p><st c="389">“Neden ki?” diye sordu Sıdıka.</st></p>
		<p><st c="420">“Küçükken her şeyini ondan çalmışlar.”</st></p>
		<p><st c="459">“Tuhaf bir öykü!” dedi Sıdıka, derin bir uykuda gezinir gibi. </st><st c="522">“Bu yüzden mi büyümemiş yani?”</st></p>
		<p><st c="552">“Evet,” dedim, “bu yüzden.”</st></p>
		<p><st c="580">“O halde, ben de anneni senden isteyeceğim,” dedi Sıdıka, kendini toparlamış bir halde.</st></p>
		<p><span epub:type="pagebreak" title="37" id="page37"></span><st c="668">“Öyle olacak artık, ne yapalım,” dedim, dedeme bakarak.</st></p>
		<p><st c="724">Beş, bilemedin altı yaşlarında bir oğlandı dedem. </st><st c="775">Gözleri bir kedinin gecedeki gözleri gibi parıl parıl parlıyordu.</st></p>
		<p><st c="840">“Allah’ın emri Peygamber’in kavliyle...” diye başladı Sıdıka. </st><st c="903">Ezberlerini iyi bilen o kadınlardandı.</st></p>
		<p><st c="941">Anneme baktım. </st><st c="957">Annem de kapı aralığından bizleri gözlüyordu. </st><st c="1003">Dedemin aksine, dedem ne kadar ufalmışsa o, o kadar büyümüş, yaşlanmış ve hantallaşmıştı.</st></p>
		<p><st c="1092">“... </st><st c="1098">kızınız Esra’yı oğlumuz Adnan’a istiyorum,” dedi Sıdıka.</st></p>
		<p><st c="1154">O sırada bir yerlerde davullar çalmaya başlamıştı.</st></p>
		<p><st c="1205">Dedeme baktım tekrar.</st></p>
		<p><st c="1227">Gülümsedi.</st></p>
		<p><st c="1238">“Ablam evleniyor, o yüzden bu davul sesleri,” dedi.</st></p>
		<p><st c="1290">“Sanmıyorum,” dedim. </st><st c="1312">‘”Bu, olsa olsa benim yirmilik dişimin bangırtısıdır.”</st></p>
		<p><st c="1366">Kıs kıs güldü dedem. </st><st c="1388">“Bir rüyanın içindeyiz, biliyorsun değil mi?”</st></p>
		<p><st c="1433">“Biliyorum,” dercesine başımı salladım.</st></p>
		<p><st c="1473">“Ama aldırma,” dedi. </st><st c="1495">Sonra da anlamını pek çözemediğim laflar etti: “Yaşam zaten kısa bir rüyadır. </st><st c="1573">Gözünü bir açarsın yaşam, bir kapatırsın rüya, sonra bir daha açarsın, boku yemişsindir bile, rüya mı yaşam mı anlayamazsın; baktın karıştırıyorsun, takma kafana, ikisini birden bir arada yaşarsın.”</st></p>
		<p><st c="1771">Biraz oyaladı bu laflar beni.</st></p>
		<p><st c="1801">Sonunda dayanamadım; “Sen hep öyle yaşadın, de</st><span epub:type="pagebreak" title="38" id="page38"></span><st c="1848">ğil mi dede?” diye sordum, bu bilmiş küçük oğlana.</st></p>
		<p><st c="1899">Evet diye başını salladı. </st><st c="1926">“Gerçek bazen çok acı verir. </st><st c="1955">Anlayacağın, bir diş ağrısı gibi ağrıtır, acıtır içini.”</st></p>
		<p><st c="2011">“Nasıl kurtulursun peki ondan?”</st></p>
		<p><st c="2043">“Ya şu Sıdıka gibi çabucak yaşlanırsın ya da benim gibi hiç büyümezsin.”</st></p>
		<p><st c="2116">“Ortası yok mu yani?”</st></p>
		<p><st c="2138">Cevap vermedi. </st><st c="2154">Yutkundu sadece.</st></p>
		<p><st c="2170">“Baban, şu Adnan olacak adam var ya, şu ciğeri beş para etmez İhsan Tozkoparan’ın iş ortağı...”</st></p>
		<p><st c="2266">“Ne olmuş ona?” diye sordum.</st></p>
		<p><st c="2295">“Şu annene çok kızıyorum bazen,” dedi, sonra bir şey gölgeledi yüzünü. </st><st c="2367">Sanki babamın iri gölgesi aramızda dolanıyordu.</st></p>
		<p><st c="2414">O sırada o gölgeye bir kadın sesi karıştı.</st></p>
		<p><st c="2457">“Eee, hadi ama! </st><st c="2474">Ne kadar daha bekleyeceğim burada?”</st></p>
		<p><st c="2509">İkimiz de ona baktık. </st><st c="2532">Sıdıka karşımızda yüzünü buruşturmuş bekliyordu.</st></p>
		<p><st c="2580">Tam ağzımı açacaktım ki, dedem eliyle dizime vurdu. </st><st c="2633">Sözü ona bırakmamı istiyordu. </st><st c="2663">Ne diyeceğini biliyordum. </st><st c="2689">“Sıdıka Hanım yormayın kendinizi, gençler birbirleriyle işi bitirmişler zaten...”</st></p>
		<p><st c="2770">Ama rüya bu ya, böyle söylemedi dedem.</st></p>
		<p><st c="2809">Bir süre daha yutkundu. </st><st c="2834">Bedenine göre kocaman ayakları vardı, sal gibi ayaklar. </st><st c="2890">Buna karşın aynı ayaklar, oturduğu koltukta yere bile değmiyordu. </st><st c="2956">O koca ayaklarını sallayıp durarak kadına baktı dik dik. </st><st c="3013">Kadın da ona.</st></p>
		<p><st c="3026">Sonunda, “Aslında sizinle akraba sayılırız,” dedi Sı</st><span epub:type="pagebreak" title="39" id="page39"></span><st c="3079">dıka’ya. </st><st c="3089">“Kader böyle bir şeydir işte. </st><st c="3119">Kan mı çekti nedir, bizim çocuklar bula bula birbirlerini bulmuşlar. </st><st c="3188">İlahi adaletin tecellisi işte...” Onu hiç bu kadar çocuk ve ciddi görmemiştim.</st></p>
		<p><st c="3266">O sırada ben de Sıdıka’yla göz göze geldim ve tuhaf bir sessizliğin içine gömülüp kaldım. </st><st c="3357">Ne tuhaf bakışları vardı bu kadının!</st></p>
		<p><st c="3393">Sonra sessizlik yarıldı, odadaki maviler mavilerin içine aktı. </st><st c="3457">Kot pantolonum, mavi tükenmezim, odanın badanası, mavimsi bir şeyler daha.</st></p>
		<p><st c="3531">Sivri kulaklı, kedi gözlü, yaşlı suratlı çocuk konuşmasına devam etti. </st><st c="3603">“Sizi evlat edinen kadın var ya, işte o beni ailemden çalan, beni geçmişimden alan kadındır,” deyiverdi.</st></p>
	</section>
	<div id="charCountTotal" value="3707"></div></body>
</html>
