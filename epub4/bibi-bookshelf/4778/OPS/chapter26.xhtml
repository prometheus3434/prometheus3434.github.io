<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="128" id="page128"></span><st c="0">26</st></h1>
		<p><st c="3">Herkes bir ağızdan onların adını söyledi.</st></p>
		<p><st c="45">“Ooo...” diye şaşaladı Şelale, yalancıktan. </st><st c="90">“Siz bu işi benden daha iyi yapıyorsunuz! </st><st c="132">Gerçekten ha! </st><st c="146">Yalanım varsa ne olayım...”</st></p>
		<p><st c="173">Alkışlar, müzik, yine aynı tantana...</st></p>
		<p><st c="211">Bu arada Manolya Hanım da kendinden geçmişçesine alkışlıyordu.</st></p>
		<p><st c="274">Neşe Berrak vücudunu saran bir giysi içindeydi. </st><st c="323">Göğüs dekoltesi, o yaştaki bir kadın için fazla iddialıydı. </st><st c="383">Belki bu yüzden, elini göğsüne bastırarak selamladı stüdyodakileri. </st><st c="451">Yılların Neşe Berrak’ıydı o... </st><st c="482">Hemen arkasından gelen Barlas Açıksöz’le arada bakışıp, gülümsüyorlardı birbirlerine.</st></p>
		<p><st c="567">Artık sahneyi Neşe’yle Barlas’a bırakma zamanıydı. </st><st c="619">Yani bir nevi masal kahramanlarına! </st><st c="655">Öyle demişti Şelale. </st><st c="676">Sonra da saz ekibine dönüp, “Çal,” demişti. </st><st c="720">“Çal bir komparsita! </st><st c="741">Herkesin bir komparsitası vardır nasılsa, coştur onları!”</st></p>
		<p><st c="798">Sahnede alaturka bir biçimde komparsita çalarken, </st><span epub:type="pagebreak" title="129" id="page129"></span><st c="849">ışıklar eşliğinde Neşe, Barlas ve eskimiş ünleri sahne aldılar. </st><st c="913">Ne yaparlarsa yapsınlar eskiydiler işte! </st><st c="954">Şöyle bir döndüler sahnede. </st><st c="982">Sonra müzik yavaşlayınca, Şelale’nin yanına gelip sohbete başladılar.</st></p>
		<p><st c="1051">Neşe Berrak, yıllarca sahnede gözükmüş ve sonra çoluk çocuğa karışmıştı. </st><st c="1125">Söz, yarışmadaki Toyota marka arabaya gelince, o da zihninde yer etmiş bir araba öyküsünü biz “değerli izleyenleriyle” paylaştı. </st><st c="1254">Hatta bu, sonradan bir filmin sahnesinde bile yer almıştı! </st><st c="1313">Her şey bir yana, o İstanbul Boğazı’nı ilk geçen arabayı sürmüş olan şanslı kişiydi. </st><st c="1398">Zamanının Yersu arabalarındandı o. </st><st c="1433">Alman yapımıydı.</st></p>
		<p><st c="1449">Arnavutköy’den güneşli bir günde, masmavi yosun kokan Boğaz sularına inip, hafif akıntıyla birlikte karşıya, Beylerbeyi’ne geçmişti Neşe. </st><st c="1588">Karşı kıyıda onu bekleyen heyetin içinde kimler vardı kimler. </st><st c="1650">Zamanın belediye başkanı, kaymakamı, milletvekilleri, şusu busu. </st><st c="1715">Şimdilerde bir kısmı emekli olmuş, kimisi ise parti değiştirmişti. </st><st c="1782">O günlerin politikalarına uygun bir sürü laf etmişlerdi. </st><st c="1839">Hatta birileri Neşe’nin o narin boynuna küçük bir çelenk bile geçirmişti. </st><st c="1913">Ne günlerdi ama!</st></p>
		<p><st c="1929">Barlas Açıksöz’ünse şimdilerde ne yaptığını kimse bilmiyordu. </st><st c="1992">Muhtemelen o da yeni mafya işlerine girmiş, inşaat mafyasına bulaşmıştı. </st><st c="2065">Mafyasız yapamazdı o! </st><st c="2087">Olur olmaz her yere yüksek binalar diken, zamanın yeni prenslerinin ardındaki yakışıklı zatlardan biriydi. </st><st c="2194">Zaten üstündeki ceket pantolon, bir de elbette saçlarına sürdüğü jöle, aynen mafya halleriydi.</st></p>
		<p><st c="2288">Derken, komparsita yine hız aldı. </st><st c="2323">Bunu fırsat bilen </st><span epub:type="pagebreak" title="130" id="page130"></span><st c="2341">Barlas Açıksöz, Neşe Berrak’ı haşin bir tavırla kendine çekti. </st><st c="2404">Numaraydı elbette. </st><st c="2423">Ama sanırım ekran başındakiler bu sert erkek tavrını yutmuştu.</st></p>
		<p><st c="2485">Neşe Berrak, anneanneliğini unutmuş, selülitle karışmış adaleli bacaklarını mafya liderinin beline dolamıştı bile. </st><st c="2601">Arkadaki saz ekibinin yorumladığı komparsitayla bu figürleri kıvırmak ayrı bir yetenekti ha!</st></p>
		<p><st c="2693">Bu arada Şelale, yanımızdan aşağıya, buzdolabı, otomatik çamaşır ve bulaşık makinelerinin durduğu alana inmişti. </st><st c="2807">Mikrofonlarını Elif’e kapattırdıktan sonra, yüzü ekşimiş bir halde, “Ne bu rezalet!” diye bağırmaya başlamıştı. </st><st c="2919">Çok sinirliydi. </st><st c="2935">Ekrandaki halinden eser yoktu. </st><st c="2966">Eline birilerini geçirse, oracıkta suyunu çıkaracak haldeydi. </st><st c="3028">Elif’i de paralıyordu zaten.</st></p>
		<p><st c="3056">Bir ara gözü bize ilişir gibi oldu. </st><st c="3093">Yoksa suyumuz ısınmaya mı başlamıştı? </st><st c="3131">Baktım. </st><st c="3139">Yok. </st><st c="3144">Hedefteki biz değildik!</st></p>
		<p><st c="3167">Sıdıka’ya döndüm... </st><st c="3188">Bizim Sıdıka’da da tık yoktu.</st></p>
		<p><st c="3217">Komparsita, Neşe ve Barlas’la birlikte akıp gidiyordu gözlerimizin önünden.</st></p>
		<p><st c="3293">Şelale bulaşık makinesinin ordan, “Uzatın, uzatın!” diye, sinirli sinirli el edip durmaya başladı saz ekibine. </st><st c="3405">Baktılar olmayacak, bize de el ettiler. </st><st c="3445">Hepimizin kalkıp, Neşe Berrak ve Barlas Açıksöz’le birlikte dans etmesini istiyorlardı.</st></p>
		<p><st c="3532">İşi hemen çözen, Çetin Bey oldu. </st><st c="3566">Derhal, Manolya Hanım’ı dansa kaldırdı. </st><st c="3606">Manolya Hanım, ip gibi ince Çetin Bey’in yanında, minder gibi kalçasıyla ayrı bir âlemdi. </st><st c="3696">Elbette en büyük alkışlardan birini yine onlar </st><span epub:type="pagebreak" title="131" id="page131"></span><st c="3743">aldı. </st><st c="3749">Sonra sıra Zeki Bey’e geldi. </st><st c="3778">Hadi bakalım! </st><st c="3792">Zeki Bey’in deminden beri kesip durduğu Sıdıka Hanım ne güne duruyordu! </st><st c="3864">O da hemen kalktı ayağa. </st><st c="3889">Derler ya, rüya mı görüyorum ne! </st><st c="3922">Böyle bir haldi yaşadığım. </st><st c="3949">Zeki Bey’in titreyen kollarına bir mum alevi gibi düştü Sıdıka Yengem. </st><st c="4020">O ne afra tafraydı, vay vay vay!</st></p>
		<p><st c="4052">Bana gelince; ben elbette İsmail’e kalmıştım. </st><st c="4099">Ama buna ikimizin de yanaşacağı yoktu. </st><st c="4138">“Ik-mık...” dediysek de, sonunda buna mecbur kaldık. </st><st c="4191">Şu Onur mu ne, şu yönetmen bozuntusu hergele, bizi buna zorladı resmen. </st><st c="4263">Ve hayatımda ilk defa, dişlerimi gıcırdatarak da olsa, bir erkekle dans etmeye başladım. </st><st c="4352">Tamam, görüntünün nasıl bir şey olduğunu söylemiyorum bile. </st><st c="4412">Çiko’nun dansı nasıl olursa öyleydi halimiz! </st><st c="4457">Bir keresinde Adnan’ın sülalesinden birinin düğününe gitmiştik. </st><st c="4521">Herkes canhıraş biçimde, komparsita benzeri bir müzikle pistte dans etmişti. </st><st c="4598">Şimdi bizim de halimiz öyle bir haldi işte.</st></p>
	</section>
	<div id="charCountTotal" value="4641"></div></body>
</html>
