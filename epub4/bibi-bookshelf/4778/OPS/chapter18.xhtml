<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="97" id="page97"></span><st c="0">18</st></h1>
		<p><st c="3">Derin bir iç geçirdim. </st><st c="27">Apışıp kalmıştım, ama yalnız değildim!</st></p>
		<p><st c="65">“Kaprisoğlu mu?” diye şaşkın şaşkın tekrarladı Manolya Hanım. </st><st c="128">Sonra da gevrek bir kahkaha attı.</st></p>
		<p><st c="161">“Anneee...”</st></p>
		<p><st c="173">Bu yine İsmail’di.</st></p>
		<p><st c="192">“Aman be İsmail,” dedi Manolya Hanım, “tıpkı baban gibisin! </st><st c="253">O da pısırığın tekiydi rahmetli. </st><st c="286">Sen de öylesin işte.”</st></p>
		<p><st c="307">Bir yandan da, sarmaşığın ötesindeki Zeki Bey’e çapkın çapkın bakıp gülümsedi.</st></p>
		<p><st c="386">“Beyefendi, eşlerimiz yaşarken iyi hoştular da; ölüp gittiklerine göre biz de gerçekleri konuşalım artık, öyle değil mi?”</st></p>
		<p><st c="508">“Doğru söylersiniz Manolya Hanım,” dedi Zeki Bey. </st><st c="559">“Ama biliyorsunuz ki, ben hiç evlenmedim!”</st></p>
		<p><st c="601">“Aaa,” diye iç geçirdi Manolya Hanım, “siz Zeki Bey değilsiniz!”</st></p>
		<p><st c="666">“Evet hanımefendi, her zaman olduğu gibi, beni iki</st><span epub:type="pagebreak" title="98" id="page98"></span><st c="717">zimle karıştırdınız! </st><st c="739">Ben Çetin, efendim!”</st></p>
		<p><st c="759">“Aaaa!” diye mahcup mahcup iç geçirdi kadın.</st></p>
		<p><st c="804">“Anneee... </st><st c="816">Anneee...” deyip duruyordu İsmail. </st><st c="851">Manolya Hanım’ınsa artık umurunda değildi İsmail.</st></p>
		<p><st c="900">“Çetin Bey’ciğim, affediniz... </st><st c="932">Aslında şunu demeliydim galiba: Siz çöpsüz üzümsünüz efendim, ay valla öyle, çöpsüz üzüm, çöpsüz!”</st></p>
		<p><st c="1030">Bu kez ikisi de karşılıklı kahkahalar atmaya başladılar. </st><st c="1088">Öyle bir gülüştüler ki, sarsıntılarıyla ortadaki keyifsiz sarmaşık son nefesini verir gibi oldu, debelendi.</st></p>
		<p><st c="1195">“Sıdıka Hanım’cığım, biz her gün böyleyiz işte! </st><st c="1244">Çetin Bey’le Zeki Bey o kadar birbirlerine benziyorlar ki... </st><st c="1305">Sahi nerelerde Zeki Bey, Çetin Bey’ciğim? </st><st c="1347">Yoksa yine sahne ardını teftişe mi çıktı?.. </st><st c="1391">İnsan banka müfettişliğinden emekli olunca böyle oluyor demek ki!”</st></p>
		<p><st c="1457">“Olabilir efendim,” dedi Çetin Bey. </st><st c="1494">“Bizim aile mesleğimiz bu! </st><st c="1521">Elden başka bir şey gelmiyor. </st><st c="1551">Her yeri teftiş etmek istiyorsunuz.”</st></p>
		<p><st c="1587">O sırada, kâğıt bardakların içinde çaylar geldi. </st><st c="1637">Herkes birer yudum içti.</st></p>
		<p><st c="1661">Manolya Hanım hem çayını içiyor hem de çantasından çıkardığı torbadan bizlere teker teker susamlı galeta ikram ediyordu.</st></p>
		<p><st c="1782">“Ne diyordum?” diye söze girdi yine. </st><st c="1820">“Sıdıka Hanım’cığım, ben her seferinde onları birbirine karıştırıyorum. </st><st c="1892">Pes bana, pes!”</st></p>
		<p><st c="1907">“Aman Manolya Hanım, biz aynı yumurta ikiziyiz. </st><st c="1956">Karıştırmanız çok doğal...” diye söze atladı Çetin Bey.</st></p>
		<p><st c="2011">“Ne bileyim! </st><st c="2025">İnsan her seferinde bunu yapar mı? </st><span epub:type="pagebreak" title="99" id="page99"></span><st c="2060">Vakti zamanında bir komşum vardı. </st><st c="2094">Onu da ikiziyle karıştırırdım. </st><st c="2125">Nasıl karıştırdığımı ise hiç sormayın Çetin Bey, hiç sormayın,” dedikten sonra şuh bir kahkaha daha attı Manolya Hanım.</st></p>
		<p><st c="2244">“Efendim, siz çok hoşsohbet bir hanımsınız. </st><st c="2289">Sizin tarafınızdan karıştırılmak bir onurdur!” dedi Çetin Bey, sarı papyonunu düzeltirken. </st><st c="2380">Sonra çayından höpürdeterek bir yudum aldı.</st></p>
		<p><st c="2423">O sırada kapıdan heyecanlı bir surat uzandı.</st></p>
		<p><st c="2468">“Nasıl, hazır mıyız makyaja?”</st></p>
		<p><st c="2498">“Hazırız elbette, her zamanki gibi Elif’çiğim!” dedi Manolya Hanım. </st><st c="2567">Sonra kızıl saçlarının iri buklelerini düzelterek, “Ama ben sana kırıldım, bilmiş olasın!” dedi.</st></p>
		<p><st c="2663">“Niye ki, Manolya Hanım?”</st></p>
		<p><st c="2689">“Eee, Yasemin Hanımlar’ın yerine yeni konuklar almışsınız. </st><st c="2749">Bizim yeni haberimiz oldu!”</st></p>
		<p><st c="2776">“Aaa,” diye şaşkın şaşkın bana ve Juju’ya baktı Elif. </st><st c="2831">“Doğrusu benim haberim yoktu. </st><st c="2861">Demek siz onlarsınız! </st><st c="2883">Yönetmenimiz ayarladı demek ki...” diye sevimli sevimli güldü.</st></p>
		<p><st c="2945">“Evet, öyle,” diye başını salladı Sıdıka. </st><st c="2988">Artık ona ben de Sıdıka demeliydim. </st><st c="3024">Besbelli Sıdıka’ydı artık o. </st><st c="3053">Hali, duruşu, konuşmasıyla </st><small><st c="3080">SIDIKA</st></small><st c="3086">. Ağır ağır başını sallarken, “Biz yeni ekibiz!” derken.</st></p>
		<p><st c="3142">“Hoş geldiniz,” dedi Elif heyecanla.</st></p>
		<p><st c="3179">Her şey yeni başlıyormuş gibi, “Hoş geldiniz!” dedi içerdeki konuklar da, Elif’i taklit ederek. </st><st c="3276">Başta da Manolya Hanım.</st></p>
		<p><span epub:type="pagebreak" title="100" id="page100"></span><st c="3299">“Neyse, benim çok işim var. </st><st c="3328">Makyajınızı yaptırır yaptırmaz sahneye alıyoruz sizleri...” dedi Elif.</st></p>
		<p><st c="3398">“Peki, bana bak, gerçekten onlar da burada mı?” diye sordu Manolya Hanım, kocaman elleriyle havayı döve döve.</st></p>
		<p><st c="3508">“Kim?”</st></p>
		<p><st c="3515">“Kim olacak? </st><st c="3529">Neşe Berrak’la Barlas Açıksöz tabii!”</st></p>
		<p><st c="3566">“Evet evet, onları makyaja aldık bile. </st><st c="3606">Şelale Hanım’la sohbet ediyorlar.”</st></p>
		<p><st c="3640">“Desene şimdiki program tavan yapacak!”</st></p>
		<p><st c="3680">“Yapacak yapacak, hiç merak etmeyin, üstelik başka sürprizler de var!” dedi Elif. </st><st c="3763">Sonra da acele acele ekledi: “Hadi ben kaçtım... </st><st c="3812">Stüdyoda görüşürüz.”</st></p>
		<p><st c="3832">“Bu kıza bayılıyorum,” diye fısıldadı Manolya Hanım arkasından. </st><st c="3897">“Hani şeytan dürtmüyor değil!” diye oğluna yan yan baktı. </st><st c="3955">“Hani birileriyle birilerinin arasını yapsam diyorum...” Sonra da yüzünü buruşturdu. </st><st c="4040">Belli ki, oğlundan pek umudu yoktu!</st></p>
		<p><st c="4075">“Kim bu kız?” diye sordum sonunda.</st></p>
		<p><st c="4110">“Ay güzelim... </st><st c="4126">bu bizim programın başasistanıdır. </st><st c="4161">Pek iyidir, pek. </st><st c="4178">Şelale bunu sıfırdan alıp yetiştirmiş. </st><st c="4217">Fakirin fakiriymiş bu kız,” dedikten sonra, konuyu tuhaf bir biçimde Şelale’nin geçmişine taşıdı. </st><st c="4315">Aslında Şelale’nin hayatı da şöyleymiş, böyleymiş diye bir sürü ilginç ayrıntıyı bir çırpıda sıralıyıverdi. </st><st c="4423">“Bu Şelale var ya bu Şelale, yoktan var etmiş kendini bu kadın!” dedi Manolya Hanım. </st><st c="4508">Çayından bir yudum daha aldı. </st><st c="4538">O anda göz göze geldik onunla: “Senin adın neydi canım? </st><st c="4594">Sıdıka Hanım’ın nesisin sen bakayım?”</st></p>
		<p><span epub:type="pagebreak" title="101" id="page101"></span><st c="4631">“Ben, eee...” diye lafı yuvarlarken, “O benim yeğenim,” dedi Sıdıka, dünyadaki bütün Sıdıkalar’a özgü olabilecek, terzi elinden çıkmış bir gülüşle. </st><st c="4780">Biraz da Manolya Hanım’ın şuh kahkahasını taklit ederek. </st><st c="4837">“Adı...” Buraya takılmıştı nedense.</st></p>
		<p><st c="4872">“Çiko!” dedim, geçiştirmek istercesine.</st></p>
		<p><st c="4912">Bu kez hayret etme sırası odadaki herkesteydi.</st></p>
		<p><st c="4959">Ortak bir sesti oda: Çiko mu?</st></p>
		<p><st c="4989">“Yani aslında takma adım... </st><st c="5018">Adım, başka elbette... </st><st c="5041">Ama siz bana herkes gibi Çiko diyebilirsiniz.”</st></p>
		<p><st c="5087">“Çiko Kaprisoğlu ha!” diye, gözlerini açarak baktı bana Manolya Hanım.</st></p>
		<p><st c="5158">“Çiko, yeğeni, evet...” diye başımı sallarken, iyice havaya girmiştim.</st></p>
		<p><st c="5229">“Bir zamanlar bir Kaprisoğlu tanımıştım... </st><st c="5273">Acaba akrabalığınız olabilir mi?” diye sordu Manolya Hanım.</st></p>
		<p><st c="5332">Hem Sıdıka hem de ben “hayır” dercesine başımızı salladık. </st><st c="5392">Sonra işi Sıdıka toparladı biraz:</st></p>
		<p><st c="5425">“Ben evlatlık olarak büyümüşüm efendim. </st><st c="5466">Bir hanımefendi büyüttü beni. </st><st c="5496">Sizin gibi bir hanımefendiydi o da. </st><st c="5532">Pilottu. </st><st c="5541">İlk kadın pilotlarımızdan... </st><st c="5570">Allah rahmet eylesin.”</st></p>
		<p><st c="5592">“Onun soyadını mı aldınız?” diye ısrar etti Manolya Hanım.</st></p>
		<p><st c="5651">“Hayır efendim,” dedi Sıdıka. </st><st c="5682">“Kaprisoğlu, benim eşimin soyadıdır.”</st></p>
		<p><st c="5719">“Eşiniz sağ mı?” diye gözlerini açtı Manolya Hanım.</st></p>
		<p><st c="5771">“Maalesef sizlere ömür. </st><st c="5796">Geçenlerde kaybettik kendisini,” dedi Sıdıka, bana üzgün üzgün bakarak.</st></p>
		<p><span epub:type="pagebreak" title="102" id="page102"></span><st c="5867">“Hiii,” diye iç geçirdi Manolya Hanım. </st><st c="5907">“Başınız sağ olsun. </st><st c="5927">Kimdi, neydi, neciydi?”</st></p>
		<p><st c="5950">“Başkomiserdi efendim,” dedi Sıdıka. </st><st c="5988">“Elim bir kazada kaybettik. </st><st c="6016">Hiç durmazdı, çok çalışkandı. </st><st c="6046">Sen tut, apartman yöneticisi ol! </st><st c="6079">Oldu da ne oldu! </st><st c="6096">Apartmanda bir müştemilat vardı. </st><st c="6129">Orada yaşayan iki zibidiye taktı...”</st></p>
		<p><st c="6165">“Aaa, bilirim onları!” dedi Manolya Hanım. </st><st c="6209">“Sefil yaratıklar!”</st></p>
		<p><st c="6228">“Aynen öyle,” dedi Sıdıka. </st><st c="6256">“İki sefil yaratık... </st><st c="6278">Ama gelin görün ki, kazın ayağı öyle olmadı efendim!”</st></p>
		<p><st c="6331">“Ne oldu?” diye sordu Manolya Hanım.</st></p>
		<p><st c="6368">“Anlatamayacağım,” diye sesini inceltti Sıdıka.</st></p>
		<p><st c="6416">Fırsat bu fırsat deyip, “Amcamı zehirlediler!” deyiverdim ben de.</st></p>
		<p><st c="6482">“Aaaa!” diye bağırdı Manolya Hanım. </st><st c="6519">“Kurtaramadınız ha!”</st></p>
		<p><st c="6539">“Ne mümkün, ne mümkün!” dedi Sıdıka. </st><st c="6577">Bir yandan da ceketinin yakasını düzeltiyordu.</st></p>
		<p><st c="6623">“Bunları asacaksın!” diye söze girdi Çetin Bey. </st><st c="6672">Sesi umulmadık biçimde titriyordu. </st><st c="6707">Yanakları hafif hafif kızarmıştı.</st></p>
		<p><st c="6740">“Ben de aynı şeyi düşünüyorum!” dedi Sıdıka.</st></p>
		<p><st c="6785">“Ah, ah!” diye iç geçirdi Manolya Hanım. </st><st c="6827">“Her gün geriye gidiyoruz. </st><st c="6854">Her gün bir adım geriye.”</st></p>
		<p><st c="6879">“Bunları asmak gerek,” dedim ben de, başka söz kalmadığı için ortada.</st></p>
		<p><st c="6949">Odada, kalabalık içinde dolaşan son söz bu oldu.</st></p>
	</section>
	<div id="charCountTotal" value="6998"></div></body>
</html>
