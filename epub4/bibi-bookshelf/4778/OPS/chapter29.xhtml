<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="142" id="page142"></span><st c="0">29</st></h1>
		<p><st c="3">“Kahkaha iyidir,” demişti dedem. </st><st c="37">“Dünyanın derdini löp löp karnının üstünde hoplattıkça, ne bileyim, sanki acılar da eskir.”</st></p>
		<p><st c="128">Hatırlıyordum. </st><st c="144">Bizim evdeydik, salonda. </st><st c="169">Yalnızdık o gün. </st><st c="186">Oturduğu koltukta bir yandan sırtından kayan yastığı düzeltiyor, bir yandan da büfenin üstündeki çocukluk fotoğraflarımıza bakıp duruyordu. </st><st c="326">Hastalığı gürül gürül ele geçirmemişti o zamanlar onu. </st><st c="381">Geçmişle şimdiki zamanı daha net ayırt edebiliyordu sanki.</st></p>
		<p><st c="439">Hatırlıyordu. </st><st c="454">Çocukluğunu hiç bilmemişti. </st><st c="482">Bildiklerinin en hası, bir düğün gününde saklıydı. </st><st c="533">Yine de o güne dair her şeyi unutmak istiyordu. </st><st c="581">Ne yazık ki, yaşı ilerledikçe bu olanaksız hale gelmişti. </st><st c="639">Nereden sormuştum da hatırlatmıştım ona o günleri. </st><st c="690">Anlatmaya başlamıştı; hep o günle başlayan kâbuslar görüyordu.</st></p>
		<p><st c="752">“Sakın annene söyleme. </st><st c="776">Hele babana hiç söyleme. </st><st c="801">Konu komşuya, arkadaşlarına da hiç bahsetme bunlardan. </st><st c="856">Boş yere üzerler seni...”</st></p>
		<p><st c="881">Sonra kafasını sallamıştı hızlı hızlı.</st></p>
		<p><span epub:type="pagebreak" title="143" id="page143"></span><st c="920">“Niye mi? </st><st c="931">Niye mi? </st><st c="940">Kızcağızım, evimin ölümünü gördüm ben. </st><st c="979">O ölüm evine dönen düğün evinde, kendime ait her şeyin ölümünü. </st><st c="1043">Bunun ardındaki gerçek herkesi yorar. </st><st c="1081">En çok da senin benim gibileri. </st><st c="1113">Gerçek yorar insanı, kızım.”</st></p>
		<p><st c="1141">Sert sert bakmıştı sonra.</st></p>
		<p><st c="1167">“Niye mi anlatmayacaksın kimseye? </st><st c="1202">Bir bildiğim var, o yüzden.” Bir bulmaca gibiydi sözleri. </st><st c="1260">“Ne diyorum sana: Gerçek yorar insanı. </st><st c="1299">Yalandan beslenenleri ürkütmemek lazım! </st><st c="1339">Yalan, bu dünyada gerçeğin kendisinden daha hükümlüdür.”</st></p>
		<p><st c="1395">Saçını kaşımıştı hafif hafif. </st><st c="1426">Söylediklerini yumuşatmak ister gibi bir hali vardı.</st></p>
		<p><st c="1478">“Ben annesizliğin ve babasızlığın ne olduğunu çok iyi bilirim. </st><st c="1542">Bu yüzden annenin ve babanın kıymetini bil, hayta kız!”</st></p>
		<p><st c="1597">Bulunduğumuz yeri, yerin kulağı var hesabı dikkatle dinlemişti. </st><st c="1662">Sonra da hiçbir şey yokmuş gibi anlatmaya başlamıştı. </st><st c="1716">Kâh gülüyor kâh ağlıyordu sanki.</st></p>
		<p><st c="1748">Kaderin işiydi işte; vahşi kediler onlara yol yordam göstermişti.</st></p>
		<p><st c="1814">Avuçlarını karşılıklı açmış, “Na bu kadar kediler vardı bizim orada, sivri sivri kulaklı,” demişti dedem.</st></p>
		<p><st c="1920">Mucize bu ya, o tuhaf yolu takip etmişler ve sağ kalanların saklandığı mağaraya ulaşmışlardı.</st></p>
		<p><st c="2014">“Ahmet Amca’m bizi aldı, bir mağaranın içine sakladı. </st><st c="2069">Sonra yeni katılanlar oldu aramıza, mağara bizi saklamaz oldu. </st><st c="2132">Annemin akrabaları hep oradaydı. </st><st c="2165">Onlar bizimle gelmedi. </st><st c="2188">Dışarı çıktık. </st><st c="2203">Arkamızdan, ertesi </st><span epub:type="pagebreak" title="144" id="page144"></span><st c="2222">gün orası bombalanmış. </st><st c="2245">Uçaklar yerle bir etmişler orayı. </st><st c="2279">Günlerce sürdü yolculuğumuz. </st><st c="2308">Küçücük çocuğum, tabanlarımın nasıl patladığını sana anlatamam.”</st></p>
		<p><st c="2372">O mağaradaki bir kız çocuğunu hatırlıyordu. </st><st c="2417">Annesinin teyzesinin torunuydu galiba. </st><st c="2456">Ya Sıdıka ya da Şermin. </st><st c="2480">Belki de ikisi de. </st><st c="2499">Tam olarak çıkaramıyordu. </st><st c="2525">Hangisi büyüktü, ondan da emin değildi. </st><st c="2565">Bildiği, o Sıdıka’yı ve Şermin’i anneleri ve komşularıyla birlikte o mağarada bıraktıkları, kendilerininse yola devam ettiğiydi.</st></p>
		<p><st c="2693">“Amcam, ‘Mağara güvenli değil, onlar dinlensin biraz, biz yola devam edelim,’ dedi bize. </st><st c="2783">Ama biz de bitap bir haldeyiz. </st><st c="2814">Bayılmak üzereyiz Engin Abi’mle. </st><st c="2847">Ama amcam kararlı. </st><st c="2866">‘Yürüyün!’ dedi. </st><st c="2883">‘Sizi güvenilir ellere teslim edeceğim. </st><st c="2923">Sonra tekrar bizimkilerin yanına, mağaraya döneceğim.’ Dediğini de yaptı. </st><st c="2997">Günlerce yürüdük. </st><st c="3015">Derelerden, dağlardan, ovalardan, bayırlardan, nerelerden nerelerden geçirdi bizi. </st><st c="3098">Daha güvenli dediği bir yere vardık. </st><st c="3135">Orada kamyonlar vardı. </st><st c="3158">Bizi, Rüstem dediği bir adama emanet etti. </st><st c="3201">‘Benim geri dönmem lazım; bunlar anasız babasız, kimsesiz kaldı, sahip çıkın,’ dedi. </st><st c="3286">O âna kadar tam olarak olan biteni idrak edememişim demek ki. </st><st c="3348">Başladım ağlamaya. </st><st c="3367">Hüngür hüngür ağlıyorum. </st><st c="3392">Engin Abi’m desen, o da benden beter. </st><st c="3430">Amcam gidecek, gidemiyor. </st><st c="3456">Sonunda baktı olacak gibi değil, bir tokat aşk etti bana. </st><st c="3514">‘Erkek adamsın, ağlama be!’ dedi. </st><st c="3548">O oldu. </st><st c="3556">Bir daha ağlamadım. </st><st c="3576">Sadece orada değil, hayatta ağlamadım bir daha. </st><st c="3624">O oldu, evet. </st><st c="3638">Ağlamak yerine güldüm, inadına. </st><st c="3670">Kadere bak ki, o benim amcamı son görüşüm oldu. </st><st c="3718">Bu da, amcamla ilgili son hatıram. </st><st c="3753">Bana tokat atmışlığı ya</st><span epub:type="pagebreak" title="145" id="page145"></span><st c="3776">ni. </st><st c="3781">Zaman zaman güldürür bu beni. </st><st c="3811">Bir amcan var, sana tokat atıyor ve sonra gidiyor. </st><st c="3862">Gidiş o gidiş.”</st></p>
		<p><st c="3877">Dedem yerinde kıpırdayıp duruyordu.</st></p>
		<p><st c="3913">“Şu meredi düzeltsene!”</st></p>
		<p><st c="3937">Arkasındaki yastığı düzeltirken sormuştum.</st></p>
		<p><st c="3980">“Öldü o, öldü,” dedi. </st><st c="4003">“Sizlere ömür oldu dönüş yolunda... </st><st c="4039">Bir daha izine rastlamadık. </st><st c="4067">İyi adamdı rahmetli. </st><st c="4088">Gürül gürül gülerdi.”</st></p>
		<p><st c="4109">Peki ya Sıdıka?</st></p>
		<p><st c="4125">“Sıdıka’nın ve Şermin’in kurtulduklarını duydum sonra bir yerlerden. </st><st c="4195">Doğru da olmayabilir...”</st></p>
		<p><st c="4219">Derin derin iç geçirmişti.</st></p>
		<p><st c="4246">“Güzel kızlardı ikisi de. </st><st c="4273">Hatta, içlerinden birinin, etrafı bombalayan bir asker kadın pilot tarafından evlat edinildiğini de söylediler. </st><st c="4385">Ama ölmüş de olabilirler tabii... </st><st c="4419">O cehennemden kim kurtulabilir!”</st></p>
		<p><st c="4451">“Ama sen kurtulmuşsun,” dedim.</st></p>
		<p><st c="4482">“Evet, biz kurtulduk. </st><st c="4505">Engin Abi’m ve ben. </st><st c="4525">Amcam sayesinde. </st><st c="4542">Ama o kurtulamadı. </st><st c="4561">Neden döndü? </st><st c="4574">Neden bizi öylece Rüstem Amca’ya bırakıp gitti?”</st></p>
		<p><st c="4622">“Belki de bir şey unutmuştu,” dedim.</st></p>
		<p><st c="4659">“Kim bilir,” dedi dedem. </st><st c="4685">“Kamyon bizi aldı götürdü, ta tren istasyonuna kadar. </st><st c="4739">Orası Elazığ’dı. </st><st c="4756">Trene bindik. </st><st c="4770">Sonra Afyon’a kadar geldik işte. </st><st c="4803">Çocuk Esirgeme’ye koydular bizi. </st><st c="4836">Çok geçmedi, bizimkiler evlat edindi beni. </st><st c="4879">Nur içinde yatsınlar. </st><st c="4901">Sayelerinde ev gördüm, aç açık kalmadım.”</st></p>
		<p><st c="4942">Yanaklarını şişirip durdu.</st></p>
		<p><st c="4969">Sonra, “Hadi kalk kızım, yemek yiyelim,” dedi.</st></p>
		<p><span epub:type="pagebreak" title="146" id="page146"></span><st c="5016">Yemeği hazırlarken, arada mutfaktan dikizledim onu. </st><st c="5069">O kahkaha tufanı şakacı Sami, parmaklarıyla usul usul gözyaşlarını silip duruyordu.</st></p>
		<p><st c="5152">“Ne düğündü ama!” dediğini duyuyordum bir yandan.</st></p>
	</section>
	<div id="charCountTotal" value="5202"></div></body>
</html>
