<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="70" id="page70"></span><st c="0">11</st></h1>
		<p><st c="3">Kimse kimsenin korkusuna yakından tanık olmamalı kızım!</st></p>
		<p><st c="59">Bu benim dedemden çaldığım cümlem. </st><st c="95">Şu an için zamanı değildi. </st><st c="122">Böyle bakıldığında boktan bir cümle olduğunu kabul ediyorum. </st><st c="183">Juju’nun, “Kes sesini be, her şeyi hak etti o herif, neredeyse beni öldürüyordu, onun için üzülecek değilim!” diye bağırması da o yüzdendi elbette. </st><st c="331">Oysa ben, “Keşke bunlar olmasaydı!” derken sadece bizi kastetmiştim. </st><st c="400">Tozkoparan umurumda değildi. </st><st c="429">Hele ki ölmüş bir Tozkoparan. </st><st c="459">Ancak, yarı canlı bir Tozkoparan’ın tüm canlılara neler çektirebileceğini de az çok tahmin edebiliyordum.</st></p>
		<p><st c="564">İnanılacak gibi değildi. </st><st c="590">Jujular’ın tuhaf eşyalı evinde, karmakarışık bekliyorduk. </st><st c="648">İkimiz de şoktaydık.</st></p>
		<p><st c="668">Böyle olmuştur. </st><st c="685">Her şey ters gider. </st><st c="705">Ya da bir anda çıkmaz bir sokağa girersiniz. </st><st c="750">Geri geri gitmek istediğiniz anda her şey ayağınıza dolanmaya başlar. </st><st c="820">Hapsolursunuz. </st><st c="835">Başka yolları düşünürsünüz. </st><st c="863">Düşün düşün dur. </st><st c="880">Boşa. </st><st c="886">Dört tarafınız kuşatılmıştır. </st><st c="916">O arada birkaç sigara </st><span epub:type="pagebreak" title="71" id="page71"></span><st c="938">da içer, dişinizdeki gümbürtüyü erteleyecek yolları daha az ararsınız. </st><st c="1009">Sonra birden, birbirinizin korkulu gözbebeklerine bakmaktan vazgeçip bir iz, bir yol, diyelim ki hayali bir yangın merdiveni keşfedersiniz. </st><st c="1149">Buna tüymek dersiniz. </st><st c="1171">Ne derseniz deyin, götünüz üç buçuk atmaktadır.</st></p>
		<p><st c="1218">Böyle zamanlarım olmuştu. </st><st c="1245">Herkesin olurdu herhalde. </st><st c="1271">Ama buna benzerini hatırlamıyordum. </st><st c="1307">Tamamen gafil avlanmıştım. </st><st c="1334">Hayatımın, birdenbire açılmış bir yarığın içine akmaya başladığını hissettim o an. </st><st c="1417">Hiçbir şeyin eskisi gibi olmayacağını...</st></p>
		<p><st c="1457">Kaybettiğim bir şey vardı ortada. </st><st c="1492">Belki de kaybolmaya yüz tutmuş olan bir şey. </st><st c="1537">Bu ikisinin ayrımına varmak için çok yorgundum. </st><st c="1585">Belki de çok genç.</st></p>
		<p><st c="1603">Durduk yere başıma ne gelmişti... </st><st c="1638">Sıkışıp kalmıştık. </st><st c="1657">Sıkışıp kalmanın kulaklarımdaki yankısı, o sırada dişimin ağrısıyla tüm belleğimi, o ânımı örten ve şimdiye kadar pek de bilmediğim bambaşka bir geçmiş zamana taşımıştı.</st></p>
		<p><st c="1826">Bu geçmişte, şimdiye kadar hiç duymadığım bir müziğin sesi vardı sanki; o müzikle irkildim. </st><st c="1919">O kadar ki, kucağımdaki Kapris, kulaklarını dikip korkuyla yüzüme baktı.</st></p>
	</section>
	<div id="charCountTotal" value="1991"></div></body>
</html>
