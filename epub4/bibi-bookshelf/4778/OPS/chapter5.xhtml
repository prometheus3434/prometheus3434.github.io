<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="29" id="page29"></span><st c="0">5</st></h1>
		<p><st c="2">“Birbirlerini tanıyorlar mıydı, dedenle Sıdıka?” diye sordu Juju.</st></p>
		<p><st c="67">“Ooo, dünür sayılırlar,” dedim. </st><st c="100">“Aslında daha da tuhafı var...” dedim ama der demez de pişman oldum.</st></p>
		<p><st c="168">“Nedir?” diye sordu Juju.</st></p>
		<p><st c="194">“Boş ver,” dedim.</st></p>
		<p><st c="212">“Aman be, söyle işte!”</st></p>
		<p><st c="235">“Ya ne bileyim, bazen tuhaf tuhaf şeyler söylerdi dedem onunla ilgili.”</st></p>
		<p><st c="307">“Ne gibi tuhaf şeyler? </st><st c="331">Kadın sapık mıydı yoksa?”</st></p>
		<p><st c="356">“Yok be, öyle şeyler değil.”</st></p>
		<p><st c="385">“Eee? </st><st c="392">Ne o zaman? </st><st c="404">Yoksa gizli bir aşk mı vardı aralarında?”</st></p>
		<p><st c="445">“Yok yok, o da değil!”</st></p>
		<p><st c="468">“Ne o zaman, söyle, çatlatma insanı...”</st></p>
		<p><st c="508">“Dedem onun, kendi köylerine yakın başka bir köyde yaşayan bir akrabasına çok benzediğini söylemişti bir keresinde. </st><st c="625">Bir fotoğraftan bahseder dururdu. </st><st c="659">Dediğine göre, o fotoğrafta yan yanaymışlar...”</st></p>
		<p><span epub:type="pagebreak" title="30" id="page30"></span><st c="706">“Ne olmuş o kıza peki?”</st></p>
		<p><st c="730">“Kız bir mağarada kalmış. </st><st c="757">Her taraf yakılıp yıkılırken kaybolmuş, daha doğrusu, galiba ölmüş. </st><st c="825">Üstelik o kızın da adı, bil bakalım neymiş?”</st></p>
		<p><st c="869">“Sıdıka!”</st></p>
		<p><st c="879">“Bingo...”</st></p>
		<p><st c="890">“Deme ya!” dedi Juju. </st><st c="913">“Ben laf olsun diye söylemiştim.”</st></p>
		<p><st c="946">“Salladın ama güzel tutturdun, aferin. </st><st c="986">Ancak doğru mudur yanlış mıdır bilmiyorum. </st><st c="1029">Bu sadece dedemin son zamanlarında tekrarlayıp durduğu şeylerden biriydi. </st><st c="1103">Annemle babamın evliliğine de, dur bakayım ne derdi, hımmm... </st><st c="1165">ilahi adaletin tecellisi! </st><st c="1191">Babamla arası hep limoniydi, ama böyle söylerdi bazen. </st><st c="1246">Öylesine der gibi, küt diye söylerdi...”</st></p>
		<p><st c="1286">“Vay be, ‘ilahi adaletin tecellisi’ ha!.. </st><st c="1329">Gerçi bu hayatta bin tane Sıdıka var!” dedi Juju.</st></p>
		<p><st c="1378">Haklıydı.</st></p>
		<p><st c="1388">“Bunu Sıdıka’ya söyledi mi hiç?”</st></p>
		<p><st c="1421">“Yok ya, dedem hem matrak hem ürkek bir adamdı. </st><st c="1470">Korkardı böyle şeyleri yüksek sesle konuşmaktan. </st><st c="1519">Mır mır mırıldanırdı. </st><st c="1541">Bir defasında ciddi ciddi anlatmaya yeltenmişti, o kadar. </st><st c="1599">Bunu da galiba sadece bana söylemişti... </st><st c="1640">Üstelik gerçek mi değil mi, inan ki bilmiyorum.”</st></p>
		<p><st c="1688">Bunları konuşurken bir yandan da, Sıdıka’nın bilgisayar ekranında görünen kararlı ve kendinden emin suratına bakıyorduk. </st><st c="1810">Üstünde, </st><small><st c="1819">60</st></small><st c="1821">’lı yıllardan kalma, tuhaf, mavi bir döpiyes vardı. </st><st c="1874">Öylece donup kalmıştı resimde. </st><st c="1905">Altta bir yazı: </st><em><st c="1921">Antalya’nın zengin tüccarı falan feşmekânın </st><span epub:type="pagebreak" title="31" id="page31"></span><st c="1965">değerli eşinin, ilk kadın pilotumuzun manevi evladı olduğunu da biliyor muydunuz?</st></em></p>
		<p><st c="2046">“Doğrusu ya karizmatik tip!” dedi Juju. </st><st c="2087">“Biliyor musun, benim annemin de böyle bir döpiyesi var. </st><st c="2144">Dur, yakınlaştırsana biraz. </st><st c="2172">Aaa... </st><st c="2179">hatta tıpkısının aynısı. </st><st c="2204">Vay be! </st><st c="2212">Annemin tarihi bir eser olduğunu bilirdim ama bu kadarını tahmin etmezdim.”</st></p>
		<p><st c="2287">“Şimdiki hali kesinlikle daha yaşlı.”</st></p>
		<p><st c="2325">“Kimin, annemin mi?”</st></p>
		<p><st c="2346">“Yok be,” dedim. </st><st c="2364">“Sıdıka’nın. </st><st c="2377">Şu kutsal terzinin.”</st></p>
		<p><st c="2397">Nedense, o surata baktıkça, kendimi kimsenin önünde olmadık biçimde rahatsız hissediyordum. </st><st c="2490">Manyak, delici bakışları vardı bu Sıdıka’nın.</st></p>
		<p><st c="2535">Juju’nun suratında da bu bakışlardan rahatsız bir ifade belirdi.</st></p>
		<p><st c="2600">“Kadında tuhaf bir hava var,” dedi sonunda. </st><st c="2645">“Ajan mıdır nedir!”</st></p>
		<p><st c="2664">“Eski toprak işte,” dedim.</st></p>
		<p><st c="2691">O sırada odanın kapısı tıklandı. </st><st c="2725">Halimizi gören, Sıdıka gelip bizi bastı sanırdı. </st><st c="2774">Yüreğimiz ağzımıza geldi be! </st><st c="2803">Meğer annemmiş gelen, elinde çay tepsisi.</st></p>
		<p><st c="2844">Odaya girer girmez ekrandakini gördü. </st><st c="2883">Gülmeye başladı. </st><st c="2900">Yumuşamıştı. </st><st c="2913">Güldüğü zaman ne güzel güler!</st></p>
		<p><st c="2942">“Biliyor musunuz kızlar,” dedi, “beni bu kıyafetiyle istemişti ailemden... </st><st c="3018">Bu, çok genç hali elbette... </st><st c="3047">Ne gündü ama!”</st></p>
		<p><st c="3061">Adnan o zaman da ona çok güvenirmiş, hasta annesini göndermek yerine Sıdıka’yı göndermiş annemlerin evine.</st></p>
		<p><span epub:type="pagebreak" title="32" id="page32"></span><st c="3168">“O gün de böyle kibardı,” dedi annem. </st><st c="3207">“Kibar ama tuttuğunu koparmaya da niyetli!”</st></p>
		<p><st c="3250">“Deme ya!” dedim. </st><st c="3269">“Dedem ne yaptı peki?”</st></p>
		<p><st c="3291">“N’olacak beni ona hemen verdi!” dedi annem kıkırdayarak. </st><st c="3350">“Hâlâ hatırlarım o ânı. </st><st c="3374">‘Sıdıka Hanım yormayın kendinizi, gençler birbirleriyle işi bitirmişler zaten, hadi biz yiyip içmemize bakalım,’ demişti de, Sıdıka Hanım öylece kalakalmıştı. </st><st c="3533">Annem de dahil olmak üzere baygınlık geçiriyorduk az kalsın. </st><st c="3594">Sami gene bombayı patlattı demiştik!”</st></p>
		<p><st c="3631">“Sonra hep dalga geçti Sıdıka’yla, değil mi?” dedim.</st></p>
		<p><st c="3684">“Nur içinde yatsın, komik adamdı. </st><st c="3719">Doğrusu neyi niçin söylediği belli olmazdı ama...” Sonra düşünceli bir tavır takındı: “Sıdıka Hanım biraz kendini beğenmiştir. </st><st c="3846">Ona bozulurdu galiba.”</st></p>
		<p><st c="3868">“Genetik bu, genetik!” dedim. </st><st c="3899">“Sıdıka’dan da Adnan’a geçmiş.”</st></p>
		<p><st c="3930">“Sen de dedene çekmişsin işte,” dedi annem. </st><st c="3975">“En az onun kadar dalgacısın. </st><st c="4005">O da senin gibi insanları tefe koymayı severdi rahmetli!”</st></p>
		<p><st c="4062">“Tefe koymak ne demek?”</st></p>
		<p><st c="4086">“Dalga geçerdi demek istiyorum...”</st></p>
		<p><st c="4121">Böyle diye diye ciddileşti ve her zamanki ağlak ve sıkıcı haline geri döndü annem. </st><st c="4205">Sonra o bildik nutuklar geldi: Neymiş efendim, her şeye rağmen babamı üzmemeliymişim, babam iyi bir insanmış, arkadaşı İhsan Bey’e karşı çok mahcup olmuş, hiçbir şey diyememiş, aslında beni çok severmiş... </st><st c="4411">Sonra ritmi değiştirdi: Efendim, Sıdıka’ya gitmeliymişim. </st><st c="4469">Tamam okulda olan ol</st><span epub:type="pagebreak" title="33" id="page33"></span><st c="4489">muşmuş, her öğrencinin başına gelebilirmiş bu türden olaylar. </st><st c="4552">Babamla aramı düzeltmem için Antalya’ya gitmem iyi olurmuş. </st><st c="4612">Hem Jale de buna tanıkmış. </st><st c="4639">Acaba Jale beni Antalya’ya gitme konusunda ikna eder miymiş?.. </st><st c="4702">Böyle bir sürü saçmasapan, ok şeklinde barış çubuğu naneleriyle dolu manasız laf...</st></p>
		<p><st c="4785">“İyi de, niye? </st><st c="4801">Niye? </st><st c="4807">Niye? </st><st c="4813">Niye?” Annemdeki o itici hal bendeki isyankâr yanı yine tetiklemişti.</st></p>
		<p><st c="4882">“Evlatçım,” dedi, “senin bu okuldaki halin bizi çok üzüyor. </st><st c="4943">Sedat’a zaten ayrı üzülüyorum. </st><st c="4974">Bir de sen...”</st></p>
		<p><st c="4988">Yine aynı bunalım kadındı işte!</st></p>
		<p><st c="5020">Off tamam Esra be!</st></p>
		<p><st c="5039">Onun bu deli saçması, durmuş oturmuş ve felçli öğütleri arasından kendine bir yol açıp, “Geç oldu, benim kedimi beslemem lazım,” diyen Juju kadar şanslı değildim ne yazık ki.</st></p>
		<p><st c="5214">Evet, ne yazık ki, böylesi bir şans yanıma uğramamıştı!</st></p>
		<p><st c="5270">Juju gittikten sonrası elbette daha da beterdi. </st><st c="5319">Bu kez odama Adnan da daldı ve annemle ikisi, birlikte kafamın içine ettiler.</st></p>
		<p><st c="5396">Elbette Adnan işi daha da abarttı. </st><st c="5432">Ciddiyetine ciddiyet katarak, eğer Sıdıka’nın yanına gitmezsem, bu işi okuldaki Tozkoparan’la, kısacası zorla yaptırtacağını, hatta bu da yetmezse, işi daha da ileri götürüp beni okuldan alacağını, bu da yetmezse, evet bu da yetmezse, beni artık evlendireceğini ve böylece dünyanın kaç bucak olduğunu bana göstereceğini haykırdı.</st></p>
		<p><span epub:type="pagebreak" title="34" id="page34"></span><st c="5761">Pes! </st><st c="5767">Gören bunu manyak sanırdı. </st><st c="5794">Sürekli olarak yükseklerde uçtuğu ve yerçekimine meydan okuduğunu sandığı için mi bu haldeydi bilmiyorum. </st><st c="5900">Sinirlerime ciddi baskı yapıyordu ve bunun sonucunda bedenim elektrik verilmişçesine titriyordu. </st><st c="5997">Kabul edilebilecek bir şey değildi.</st></p>
		<p><st c="6032">Daha da beteri, bu kez Esra’nın da onun yanında saf tutmasıydı. </st><st c="6097">Oynak kadın Esra! </st><st c="6115">O kıytırık Saklambaç’ı seyretmek ikisini de aynı noktaya çekmişti. </st><st c="6182">Bohçalı Oda, Lazerli Oda, mor ötesi ışınlı gözlük falan derken, kafayı birlikte yemişlerdi besbelli.</st></p>
		<p><st c="6282">Sanki benim dışımda her şey çok yolundaymış gibi bir hava esiyordu ortada. </st><st c="6358">Olacak iş değil!</st></p>
		<p><st c="6374">“Gideceksin,” dedi Adnan.</st></p>
		<p><st c="6400">Esra?</st></p>
		<p><st c="6406">Elbette o da.</st></p>
		<p><st c="6420">Sonra mermilerini atmaya devam ettiler: Sıdıka şöyledir, Sıdıka böyledir...</st></p>
		<p><st c="6496">Nihayet dayanamadım. </st><st c="6518">“Ya dilinizin altındaki şu baklayı çıkarsanıza!” dedim. </st><st c="6574">“Bu bakla sakın, kadının Antalya’daki arsalarından gelecek para falan olmasın? </st><st c="6653">O parayla ne yapacağınızı adım gibi biliyorum...”</st></p>
		<p><st c="6702">Bir anda ikisi de sustu ve telaşla yüzüme baktılar. </st><st c="6755">Tam olarak bilemediğim bir konunun içine çekilmek üzereydim ama renk vermedim.</st></p>
		<p><st c="6833">“Tozkoparan...” dedim ve sustum.</st></p>
		<p><st c="6866">“Ne olmuş Tozkoparan’a?” diye sordu Adnan hemen. </st><st c="6916">“Onunla ne alıp veremediğin var senin?”</st></p>
		<p><st c="6955">“Tozkoparan’la bir dershaneye ortaklık işi desek? </st><span epub:type="pagebreak" title="35" id="page35"></span><st c="7006">Büyük Ülke Büyük Ülkü Dershanesi’ne ne dersin? </st><st c="7053">Oradan gelecek...” Avantalara, diyecektim, demedim. </st><st c="7105">Buradan sonra sessizliğimi korumaya kararlıydım.</st></p>
		<p><st c="7153">İkisi de bu sessizliğime pek kızdı ve demeye çalıştığımı inkâr etti. </st><st c="7223">O kadar inkâr ettiler ki, sonunda işin aşağı yukarı böyle olduğuna iyice inandım.</st></p>
		<p><st c="7304">“Şelale’yi seyretmek size yetmiyor anlaşılan, gidin kendinize başka tuhaf eğlenceler bulun,” dedim. </st><st c="7405">(Tabii ki içimden.)</st></p>
		<p><st c="7424">Adnan’ın kükremeyi seven sesi, Esra’nın titrek nameleri oldu odam; onlarla doldu taştı.</st></p>
		<p><st c="7512">Sonrasında, dalga geçecek, kendimi oyalayacak bir şeyler bulmaya çalıştım. </st><st c="7588">Boşuna. </st><st c="7596">“Gece böylece bitti kızım,” dedim kendi kendime. </st><st c="7645">Üstelik dişimin ağrısı yine hortlamıştı.</st></p>
	</section>
	<div id="charCountTotal" value="7685"></div></body>
</html>
