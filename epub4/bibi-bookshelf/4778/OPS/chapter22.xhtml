<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="118" id="page118"></span><st c="0">22</st></h1>
		<p><st c="3">“Biz çıkacağız,” dedi yaşlı adam.</st></p>
		<p><st c="37">“Yapma ağam. </st><st c="51">Dışarısı zor,” dedi köylülerden biri.</st></p>
		<p><st c="88">“Zor mor, çıkmalıyız buradan. </st><st c="119">Neredeyse yirmi dört saattir bu mağaradayız. </st><st c="164">Duymuyor musunuz dışardaki yangını? </st><st c="200">Köyleri talan ettiler. </st><st c="223">Asker izimizi bulur yakında,” dedi yaşlı adam. </st><st c="270">Derin çizgili yüzü yanındaki çocuklar gibi masumlaşmış, gözlerine dolan yeni yaşlarla biraz daha yaşlanmıştı.</st></p>
		<p><st c="379">Mağaranın içlerine doğru duran, birbirlerine sarılmış kadın ve çocuklara bakıp, “Allah sizi korusun!” dedi. </st><st c="488">Onu mağarada kalması için ikna etmeye çalışan gençten adama dönüp, “Oğul,” dedi. </st><st c="569">“Yanlış anlama, yaşayacağımı yaşadım ben, lâkin bu öksüzlere sahip çıkmam lazım, onları daha güvenli bir yere götürüp bırakmam boynumun borcudur; yoksa sizinle kalır, kaderim neyse ona razı olurdum... </st><st c="770">Biri kardeşimden, biri oğlumdan yadigâr. </st><st c="811">Onlara yeni bir yer bulmam gerek.”</st></p>
		<p><st c="845">O zaman kadın ve çocuklar biraz daha sokuldular birbirlerine. </st><st c="908">Aralarında Sami ve Engin de vardı. </st><st c="943">Sami, </st><span epub:type="pagebreak" title="119" id="page119"></span><st c="949">annesinin teyze kızına daha daha sokuldu. </st><st c="991">Onun örgülü kumral saçlarında annesinin kokusunu duydu. </st><st c="1047">Kadının bir yanında da kendi kızları vardı:</st></p>
		<p><st c="1090">Sıdıka ve Şermin.</st></p>
		<p><st c="1108">“Sami, evladım!” diye seslendi kadın. </st><st c="1147">“Ahmet Ağa seni çağırıyor.”</st></p>
		<p><st c="1174">Sami gözyaşlarına boğuldu o zaman.</st></p>
		<p><st c="1209">“Sus,” diye üsteledi kadın, biraz daha sarıldı oğlana. </st><st c="1265">“Ağlarsan seni dereye atarlar. </st><st c="1296">Sus...”</st></p>
		<p><st c="1303">“Ben burada sizlerle kalmak istiyorum,” diye hıçkırdı Sami.</st></p>
		<p><st c="1363">“Sus,” dedi kadın. </st><st c="1383">Yanında duran bohçayı açtı, üç beş fotoğrafın içinden birini çekip aldı. </st><st c="1456">“Bak,” dedi.</st></p>
		<p><st c="1468">O fotoğrafta annesini, kardeşini, kadını ve iki kızını gördü Sami. </st><st c="1536">Çekildiği günü hatırlamadı ama bundan sonraki hayatında o fotoğrafı zihninde hep yaşatacaktı.</st></p>
		<p><st c="1629">“Buradan kurtulur kurtulmaz seni bulacağız,” dedi kadın. </st><st c="1687">“Sana söz, o zaman bu fotoğrafı sana vereceğim.”</st></p>
		<p><st c="1735">Karanlık mağaranın içindeki sesi giderek boğuldu.</st></p>
		<p><st c="1785">Sonra başka bir ses duydu Sami.</st></p>
		<p><st c="1817">Kendine güvenen cılız bir sesti bu.</st></p>
		<p><st c="1853">“Görüşeceğiz, merak etme.”</st></p>
		<p><st c="1880">Korku dolu gözlerle, beş altı yaşlarındaki kıza baktı Sami. </st><st c="1941">Sıdıka’ydı bu. </st><st c="1956">Ne kadar da cesurdu.</st></p>
		<p><st c="1976">Kız yineledi:</st></p>
		<p><st c="1990">“Yine buluşacağız.”</st></p>
		<p><st c="2010">Ve sonra, başındaki küçük beyaz kurdeleyi Sami’ye verdi.</st></p>
	</section>
	<div id="charCountTotal" value="2067"></div></body>
</html>
