<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="94" id="page94"></span><st c="0">17</st></h1>
		<p><st c="3">Kapris’in ardından, resmen damdan düşer gibi düştük karşı odaya... </st><st c="71">Meğer burası “asıl” konukların odasıymış. </st><st c="113">Odada tuhaf bir sarmaşığın etrafına dizilmiş, bildik insanlar vardı. </st><st c="182">Şelale’nin programı hepsini kendi çapında, “Sizi bir yerden tanıyorum ama nereden acaba?” ünlüsü yapmıştı. </st><st c="289">Niye tanıdığınızı bilmediğiniz insanlardandılar. </st><st c="338">Kısa bir duraksamadan sonra, onları umursamıyormuşuz gibi bir tavırla aralarına katıldık. </st><st c="428">Kukla duruşlu bedenlerini başımızla selamlayıp, sarmaşığın yaprakları arasında kendimize kuytu bir köşe seçtik.</st></p>
		<p><st c="539">“Boş yere saklanmayın! </st><st c="563">Siz yeni çiftsiniz, değil mi?” diye sordu yaşlı sayılabilecek kadın. </st><st c="632">Öyle olduğumuza karar vermiş bir edayla da ekledi: “Kedinizi bile getirdiniz ha?” Gür bir kahkaha patlattı sonra. </st><st c="746">“Yoksa uğurunuz mu?”</st></p>
		<p><st c="766">Oda, klimadan üfüren gereksiz bir soğuk havayla dolup taşıyordu. </st><st c="832">Bu yüzden gayri ihtiyari ürperdik.</st></p>
		<p><st c="866">Yaşlı kadın bunu yine yanlış anladı. </st><st c="904">Her şeyi yanlış anlar bir hali vardı zaten.</st></p>
		<p><span epub:type="pagebreak" title="95" id="page95"></span><st c="947">“Rahat olun efendim. </st><st c="969">Ürpermekte haklısınız. </st><st c="992">Yasemin Hanımlar’ın şanssızlığı hiç de iyi olmadı, ama ne demişler: Şov devam etmeli!”</st></p>
		<p><st c="1078">“Anneee...” diye bir ses geldi, sarmaşığın sarımtırak yeşilliklerinin arasından.</st></p>
		<p><st c="1159">“Ne yani İsmail, yanlış mı söylüyorum? </st><st c="1199">Öyle değil mi, Zeki Bey? </st><st c="1224">Bir gün sıra bizlere de gelecek. </st><st c="1257">Nasıl gelir, Allah bilir! </st><st c="1283">Şu telefonlar hiç susmuyor ki canım. </st><st c="1320">Herkes yarışmacı olmak istiyor! </st><st c="1352">Kader işte... </st><st c="1366">Ama Yasemin’inki şanssızlıktı resmen...”</st></p>
		<p><st c="1406">Cık cık deyip durdu sonra.</st></p>
		<p><st c="1433">“Sen yarışmacı ol, gel gel, tut son anda arabayı kaybet. </st><st c="1491">Pes!”</st></p>
		<p><st c="1496">Ne İsmail’den ne de Zeki Bey’den bir ses çıktı.</st></p>
		<p><st c="1544">“Aman siz bunlara bakmayın!” dedi nihayetinde kadın. </st><st c="1598">“Bu arada, benim adım Manolya. </st><st c="1629">Aslında biliyorsunuzdur ya... </st><st c="1659">Ne de olsa ben ve oğlum ekranların yabancısı değiliz!”</st></p>
		<p><st c="1713">“Anneee...” diye tekrar diklendi oğlan. </st><st c="1754">Ancak Manolya Hanım’ın oğlunu umursadığı falan yoktu.</st></p>
		<p><st c="1807">“Ne yani, yalan mı söyleyeceğim? </st><st c="1841">Meşhuruz oğlum. </st><st c="1857">İki artı iki eşittir dört.”</st></p>
		<p><st c="1884">Sarmaşığın solgun yapraklarının arasından Manolya Hanım’ı görmeye çalıştık.</st></p>
		<p><st c="1960">Manolya Hanım’ın sabrı yoktu.</st></p>
		<p><st c="1990">“Biz oğlumla daha önce buna benzer bir yarışmada yarışmıştık,” diye bana göz kırptı.</st></p>
		<p><st c="2075">Ben de zorunlu olarak, “Biliyorum,” dercesine başımı salladım.</st></p>
		<p><span epub:type="pagebreak" title="96" id="page96"></span><st c="2138">“Tamam şekerim. </st><st c="2155">Sorun yok o halde!” dedi Manolya Hanım.</st></p>
		<p><st c="2194">Bu kez, “Sorun yok,” dercesine başımı salladım.</st></p>
		<p><st c="2242">“Şelale yeni sezonda çok iddialı. </st><st c="2277">Esasen bu konuda biz ona çok yardımcı olduk. </st><st c="2322">Yarışma deyip geçmemek lazım!” dedi Manolya Hanım.</st></p>
		<p><st c="2372">“Doğru,” diye onayladık onu Juju’yla. </st><st c="2411">Birbirimize hiç bakmıyorduk. </st><st c="2440">Baksak ne olurdu kim bilir!</st></p>
		<p><st c="2467">Manolya Hanım tutkuyla devam etti:</st></p>
		<p><st c="2502">“Şelale, Toyota’yla anlaşmış. </st><st c="2533">Programın sponsorlarından biri de onlar. </st><st c="2574">Her akşam bir otomobil vaadi... </st><st c="2606">Yasemin onu kaçırdı işte. </st><st c="2632">Çok yaklaşmıştı.”</st></p>
		<p><st c="2649">“Haklısınız,” dedi Juju, bilmiş bilmiş. </st><st c="2690">“Çok yaklaşmıştı.”</st></p>
		<p><st c="2708">“Sahi, sizin adınız neydi?” diye, dertlenmiş bir edayla sordu Manolya Hanım. </st><st c="2786">“Sizi birine benzetiyorum sanki...”</st></p>
		<p><st c="2821">Juju bir bana baktı, bir de Kapris’e. </st><st c="2860">Biraz da üstündeki döpiyese.</st></p>
		<p><st c="2888">Kapris ona miyavlarken de bombayı patlatıverdi:</st></p>
		<p><st c="2936">“Ben Sıdıka,” dedi gözlerini halsiz sarmaşığa dikerek. </st><st c="2992">“Sıdıka... </st><st c="3003">Kaprisoğlu.” Bu arada peruğunu yine hafifçe düzeltti, ellerini yanaklarında gezdirdi.</st></p>
		<p><st c="3088">Haydi bakalım! </st><st c="3104">Oyun içinde oyun asıl şimdi başlıyordu.</st></p>
	</section>
	<div id="charCountTotal" value="3143"></div></body>
</html>
