<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="103" id="page103"></span><st c="0">19</st></h1>
		<p><st c="3">Sözler gibi çaylar da bitti. </st><st c="33">Manolya Hanım ve oğlu İsmail, onların ardında da Çetin Bey makyaja gitti. </st><st c="107">Manolya Hanım çıkarken, “Ee hadi ne duruyorsunuz? </st><st c="157">Makyaja gidiyoruz!” diye seslendi bize.</st></p>
		<p><st c="196">“Biz de hemen arkanızdan geliyoruz!” dedi Sıdıka, yaşlı, olgun bir sesle.</st></p>
		<p><st c="270">Sonra kalkıp, kapıyı arkalarından pürdikkat kapattı. </st><st c="324">O zaman Juju oldu ve işaretparmağını dudaklarına götürdü.</st></p>
		<p><st c="381">“Hadi,” dedi. </st><st c="396">“Şu âna kadar olup biteni unutalım. </st><st c="432">Şimdiye bakalım.”</st></p>
		<p><st c="449">Derin derin iç geçirdim. </st><st c="475">“Sahneye çıkarsak, bizi hemen tanırlar Juju.”</st></p>
		<p><st c="520">“Yarışmaya kalmadığımız müddetçe hiç sorun yok! </st><st c="569">Programın ne olduğunu biliyorum. </st><st c="602">Bizler konu mankeni olacağız. </st><st c="632">Uzaktan çekiyorlar; hep Şelale’de oluyor kamera, merak etme. </st><st c="693">Bizi doğru dürüst konuşturmayacaklar bile, gör bak. </st><st c="745">Sonra da paramızı alıp, çekip gideceğiz buradan!”</st></p>
		<p><span epub:type="pagebreak" title="104" id="page104"></span><st c="794">“Ya annen?”</st></p>
		<p><st c="806">“Annem genellikle bir gölgedir kızım, hiçbir şeye karışmaz, hiçbir şeye katılmaz.”</st></p>
		<p><st c="889">“Peki, anladım diyelim, sonrasında nereye gideceğiz? </st><st c="943">Antalya’ya mı?”</st></p>
		<p><st c="958">“Gidebileceğimiz yer her neresiyse oraya,” dedi Juju. </st><st c="1013">“Hadi şimdi oyalanmayalım.”</st></p>
		<p><st c="1040">“Bizi yaşatmayacaklar!” dedim. </st><st c="1072">“Şu halimizle ekrana çıkmak kendi elimizle ipimizi çekmek demek!”</st></p>
		<p><st c="1137">O zaman Juju yüzüme öyle bir baktı ki...</st></p>
		<p><st c="1178">“Biliyorsun değil mi?” diye sordu.</st></p>
		<p><st c="1213">“Neyi biliyor muyum?”</st></p>
		<p><st c="1235">“O sınavdan hiçbir zaman geçemeyeceğimi.”</st></p>
		<p><st c="1277">“Hangi sınavdan?”</st></p>
		<p><st c="1295">“Tiyatro sınavından salak!”</st></p>
		<p><st c="1323">“Daha takside buraya gelirken, mutlaka kazanacağını söylediğin şu sınavdan mı bahsediyorsun?”</st></p>
		<p><st c="1417">“Bak Çiko, dalga geçmiyorum, o sınavı hiçbir zaman kazanamayacağım.”</st></p>
		<p><st c="1486">“Ne diyorsun sen be Juju?”</st></p>
		<p><st c="1513">Juju’nun sahne yeteneğini bilirdim. </st><st c="1550">O kazanmayacaktı da kim kazanacaktı? </st><st c="1587">Daha önce olmaması bu sefer de olmayacak demek değildi.</st></p>
		<p><st c="1642">“Doğruyu söylüyorum. </st><st c="1664">Olmuyor. </st><st c="1673">Olmayacak. </st><st c="1684">O yüzden hiç değilse bugün, bunu gerçekleştirmeme izin ver!”</st></p>
		<p><st c="1744">“Saçmalıyorsun Juju. </st><st c="1766">Torpilin olmadığı için kazanamadın o sınavı sen. </st><st c="1815">Hem, torpile falan hiç ihtiyacın yok senin.”</st></p>
		<p><span epub:type="pagebreak" title="105" id="page105"></span><st c="1859">“Yanılıyorsun,” dedi Juju. </st><st c="1887">“Benim yeteneğim yok!”</st></p>
		<p><st c="1909">“Şoktasın,” dedim. </st><st c="1929">“Gerçi ben de şoktayım. </st><st c="1953">Geçecek. </st><st c="1962">Riske atmayalım hiçbir şeyi. </st><st c="1991">Kalkıp gidelim buradan. </st><st c="2015">Başka bir şekilde para buluruz. </st><st c="2047">Sahiden de Antalya’ya gideriz. </st><st c="2078">Hatta o kadını buluruz. </st><st c="2102">Gerçek Sıdıka’yı yani!”</st></p>
		<p><st c="2125">“Bunu bana diyene bak sen! </st><st c="2153">Daha iki saat önce o kadın hakkında neler diyordun neler!”</st></p>
		<p><st c="2211">“O zaman koşullar böyle değildi!” dedim.</st></p>
		<p><st c="2252">Dedim ya, şoktaydım. </st><st c="2274">Hayatımdaki en büyük savrulmanın adıydı o artık. </st><st c="2323">En azından o anda bana öyle geliyordu. </st><st c="2362">Sıdıka’yı bulursam dedemi, dedemi bulursam kendimi, kendimi bulursam her şeyi yeniden kurabilirmişim gibi geliyordu bana. </st><st c="2484">Zamanı geriye sarmak gibi bir dilek belki de...</st></p>
		<p><st c="2531">Ancak Juju aynı şeyi düşünmüyordu:</st></p>
		<p><st c="2566">“Haklısın, değildi. </st><st c="2587">Belki Tozkoparan denen o herifin kafasına süt şişesini indirmek ve intikamını almak yerine daha akıllıca bir şeyler yapsaydın, şu anki durumumuz da daha farklı olabilirdi!”</st></p>
		<p><st c="2759">O zaman kafam attı işte!</st></p>
		<p><st c="2784">“Ne diyorsun sen be! </st><st c="2806">Herif seni öldürmek üzereydi!”</st></p>
		<p><st c="2836">“Of ya, saçma sapan konuşma!”</st></p>
		<p><st c="2866">“Juju, kafayı mı yedin sen? </st><st c="2895">Ne dediğinin farkında mısın? </st><st c="2924">Kaldı ki sen beni kışkırttın...”</st></p>
		<p><st c="2956">“Ben mi?”</st></p>
		<p><st c="2966">“Elbette sen! </st><st c="2981">Haklıydın da... </st><st c="2997">Herif seni gerçekten öldürebilirdi...”</st></p>
		<p><st c="3035">“Sanmıyorum,” dedi Juju. </st><st c="3061">“Hiç sanmıyorum.”</st></p>
		<p><span epub:type="pagebreak" title="106" id="page106"></span><st c="3078">“Nasıl sanmıyorsun? </st><st c="3099">Şimdi niye ağız değiştirdin?”</st></p>
		<p><st c="3128">Dik dik yüzüme baktı.</st></p>
		<p><st c="3150">“Bunun ilk olduğunu mu sanıyorsun?”</st></p>
		<p><st c="3186">“Ne yani, herif senin üstüne mi abanıyordu hep?”</st></p>
		<p><st c="3235">“Abanmasa da yaklaşıyordu.”</st></p>
		<p><st c="3263">“Sen de buna göz yumuyordun, öyle mi?”</st></p>
		<p><st c="3302">Bir an odada derin bir sessizlik oldu.</st></p>
		<p><st c="3341">“Ne yapacaktım Funda Hanım? </st><st c="3370">Şimdi de baş ahlakçı kesildiniz başıma. </st><st c="3410">O evde barınmanın yolu kalmamıştı. </st><st c="3445">Elbette sen bunun ne demek olduğunu anlamazsın. </st><st c="3493">Sen ve senin sorunlarından başka ne vardır ki bu dünyada!”</st></p>
		<p><st c="3551">“Juju benim tepemi attırma!” diye bağırdım. </st><st c="3596">“Tozkoparan adisini benim kadar kimse tanıyamaz!”</st></p>
		<p><st c="3645">“Asıl sen benim tepemi attırma be!” diye Juju da bağırmaya başladı. </st><st c="3714">“O adamı ben de tanıyordum. </st><st c="3742">Bizim de hocamız olmuştu... </st><st c="3770">Ne yani, sadece sana mı faşizm uyguladı sanıyorsun?”</st></p>
		<p><st c="3822">Delirmişti. </st><st c="3835">Kafasındaki peruk bir o yana bir bu yana gidip duruyordu.</st></p>
		<p><st c="3892">“Seni hiç anlayamıyorum,” dedim sonunda.</st></p>
		<p><st c="3933">“Anlasan ne olacak ki!” diye isyan etti Juju. </st><st c="3980">Bir sigara yaktı.</st></p>
		<p><st c="3997">“Bana da ver bir tane. </st><st c="4021">Şu lanet dişimin ağrısını geçirir belki.”</st></p>
		<p><st c="4062">Klimanın soğuk havası ciğerlerimize işliyordu. </st><st c="4110">O an odadaki dolaptan bir tıkırtı gelir gibi oldu.</st></p>
		<p><st c="4160">“Bu da neydi?” diye sordum, dumanı içimde dolandırırken.</st></p>
		<p><span epub:type="pagebreak" title="107" id="page107"></span><st c="4217">“Ne bileyim, belki deden gelmiştir, sana işaret veriyordur!” dedi Juju alaycı alaycı.</st></p>
		<p><st c="4303">“Juju doğru konuş!”</st></p>
		<p><st c="4323">“Doğru konuşuyorum. </st><st c="4344">Hatta hiç bu kadar doğru ve dürüst konuştuğumu hatırlamıyorum seninle... </st><st c="4417">Sen ve sorunların. </st><st c="4436">Sadece bunlar var sanıyorsun. </st><st c="4466">Dedem dedem diyorsun, bunu bile neden diline doladığını biliyorum aslında.”</st></p>
		<p><st c="4541">“Nedenmiş?”</st></p>
		<p><st c="4553">“Hayatta başka sorunun yok da, o yüzden.”</st></p>
		<p><st c="4595">“Demek benim sorunlarım ha! </st><st c="4624">Daha doğrusu sorunsuzluklarım ha!..” diye mırıldandım.</st></p>
		<p><st c="4678">“Evet ya, senin sorunların. </st><st c="4707">Deden, baban, annen, askerdeki ağbin... </st><st c="4747">kız kardeşin. </st><st c="4761">Hatta... </st><st c="4770">hatta...” O sırada üstündeki mavi döpiyesi çekiştirip durmaya başlamıştı: “Hatta Sıdıka’n.”</st></p>
		<p><st c="4861">“Sıdıka’yı taklit etmeyi sen istedin. </st><st c="4900">Üstelik Sıdıka rolünü de pek benimsemiş görünüyorsun!”</st></p>
		<p><st c="4954">“Neyse ne Funda! </st><st c="4972">Bu programa katılacağız, paramızı alıp gideceğiz. </st><st c="5022">Anlaşıldı mı!”</st></p>
		<p><st c="5036">Böyle dedikten sonra peruğu tuttuğu gibi kafasından çıkarıp sarmaşığa doğru fırlattı.</st></p>
		<p><st c="5122">Zavallı sarmaşık.</st></p>
		<p><st c="5140">Aslında zavallı olan bendim galiba...</st></p>
		<p><st c="5178">“Ben...” şaşırıp kalmıştım. </st><st c="5207">“Ben... </st><st c="5215">sandım ki... </st><st c="5228">annen bize parar verir...” diyebildim sonunda.</st></p>
		<p><st c="5274">“Annem ha! </st><st c="5286">Annem bana zırnık koklatmaz. </st><st c="5315">Benim başımdaki dertlerin neler olduğunu biliyor musun sen Çiko? </st><st c="5380">Şu dışardaki manyak annemin, babamın benim </st><span epub:type="pagebreak" title="108" id="page108"></span><st c="5423">yaşımdaki sevgilisi yüzünden ne hallere düştüğünü biliyor musun? </st><st c="5488">Kanser oldu kadın, kanser. </st><st c="5515">Daha ne diyeyim sana.”</st></p>
		<p><st c="5537">Kirpi saçları yine ortaya çıkmıştı. </st><st c="5574">Yüzündeki makyajla bu saçlar çok tuhaf görünüyordu.</st></p>
		<p><st c="5625">“Gölge dediysem, boş yere demiyorum kadına. </st><st c="5670">Ne gölgesi; buhar oldu o, buhar! </st><st c="5703">Ya benden ne kadar nefret ettiğinden haberin var mı? </st><st c="5756">Ben sürekli olarak ona, babam denen o herifi hatırlatıyorum...”</st></p>
		<p><st c="5819">Gerçekten de bilmiyordum. </st><st c="5846">Hiç konuşmamıştık bunu. </st><st c="5870">O zaman niye buraya gelmiştik ki?</st></p>
		<p><st c="5903">“Büyü artık Çiko! </st><st c="5922">Büyü artık,” dedi Juju. </st><st c="5946">“Bir zahmet büyü artık!”</st></p>
		<p><st c="5970">“Bak Juju... </st><st c="5984">Ben...”</st></p>
		<p><st c="5991">Hayır, Juju beni dinlemiyordu. </st><st c="6023">Ne Juju ne de Sıdıka’ydı. </st><st c="6049">Küçük, sahipsiz bir kız çocuğuydu o an.</st></p>
		<p><st c="6088">Sonra gitti pencereden dışarıya baktı.</st></p>
		<p><st c="6127">Kısa bir süre sonra, hiçbir şey olmamış gibi yüzünü bana döndü. </st><st c="6192">Yumuşamıştı.</st></p>
		<p><st c="6204">Sarmaşığa takılı peruğu alıp düzeltti ve nazikçe kafasına yerleştirdi.</st></p>
		<p><st c="6275">“Burası bizim kaderimiz,” dedi. </st><st c="6308">“Hadi Çikom, sahne zamanı! </st><st c="6335">Dediğim gibi, oyun içinde oyun olsun her şey!”</st></p>
		<p><st c="6381">Sahiciydi bu söylediklerinde. </st><st c="6412">O zaman ben de sahici oldum.</st></p>
		<p><st c="6440">“Korkuyorum be Juju,” dedim. </st><st c="6470">“Ödüm bokuma karışıyor yahu!”</st></p>
		<p><st c="6499">“Benim de,” dedi Juju. </st><st c="6523">“Ama bir yandan da kendimi hiç bu kadar cesur hissetmemiştim!”</st></p>
		<p><span epub:type="pagebreak" title="109" id="page109"></span><st c="6585">Klimanın etkisiyle sarmaşık bir o yana bir yana gidip geliyordu şimdi.</st></p>
		<p><st c="6656">“Hay lanet olası karı!” dedim. </st><st c="6688">“Hay lanet olası!”</st></p>
		<p><st c="6706">Titreyip duran sarmaşığa baktım dik dik. </st><st c="6748">Gerçekten de ondan daha beter bir haldeydik.</st></p>
		<p><st c="6792">“Tamamdır! </st><st c="6804">Sahneye çıkıyoruz Çikom!”</st></p>
		<p><st c="6829">Tek bir sorun kalmıştı geriye: Kapris!</st></p>
		<p><st c="6868">Yok yok, onu çok da fazla düşünmedik, koca gövdesini dolabın içine savruk bir biçimde saklamaya çalıştık.</st></p>
		<p><st c="6974">Çalıştık çalışmasına ama...</st></p>
		<p><st c="7002">O sırada karşımıza dikilene alışmamız gerekecekti ilkin!</st></p>
	</section>
	<div id="charCountTotal" value="7059"></div></body>
</html>
