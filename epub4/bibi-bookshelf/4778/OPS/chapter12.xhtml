<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="72" id="page72"></span><st c="0">12</st></h1>
		<p><st c="3">Müzik bir konağın bahçesinden geliyordu. </st><st c="45">Avlulu bahçede bir havuz vardı, havuzun içinde küçük bir kaya. </st><st c="108">Kayanın içinden havuzun çamurlu suyuna karışan küçük bir pınar akardı. </st><st c="179">Hep aynı suydu bu, döner de dönerdi; lâkin, döndüğü için yalaktaki sudan farklı ve temiz görünürdü. </st><st c="279">Zaman, eski bir zamandı. </st><st c="304">Dileklerin o lanet olası bedduaya karıştığı ilk yer.</st></p>
		<p><st c="356">Emir Ziya ve ailesi için o gün farklı bir gündü. </st><st c="406">Çoluk çocuk oradaydılar. </st><st c="431">Rahmetli ilk karısından olan kızının düğünü vardı.</st></p>
		<p><st c="481">Pek güzeldi taze gelin. </st><st c="506">Etrafındakilere, “Nasıl oldum?” diye sordu, inciden inci dişlerini odaya serperek. </st><st c="589">Altın işlemeli, göz alıcı terlikler vardı ayağında. </st><st c="641">Buna karşın, sırmalı elbisesini henüz giymemişti: Bütün misafirler geldikten sonra giyecekti. </st><st c="735">Az daha bekleyebilirdi.</st></p>
		<p><st c="758">Bir duraksama ânı oldu o sırada. </st><st c="792">Yüzüne küçük bir bulut düşmesi, kaygılı bir gölgenin gözlerini koyultması. </st><st c="867">Odadaki kadınların gözlerinin o gölgeye takılması. </st><st c="918">Her gelinin baba evinden giderkenki hüznü deyip gülümsemeleri.</st></p>
		<p><span epub:type="pagebreak" title="73" id="page73"></span><st c="980">O sıralardaydı, çalgıcılar arasında gezinen Emir Ziya’yı kolundan yakaladı biri. </st><st c="1062">Bir maraba.</st></p>
		<p><st c="1073">“Beyim!”</st></p>
		<p><st c="1082">“Ne var!” diye kolunu kurtardı; hayvan pençesi gibi elleri vardı karşısındaki yaşlı adamın.</st></p>
		<p><st c="1174">“Beyim, geçen gün gelen askerler sizi görmek istiyor.”</st></p>
		<p><st c="1229">Yine mi, diye düşündü Emir Ziya. </st><st c="1263">Düğünümüz var kardeşim, bari bugünlerde rahat bırakın bizi! </st><st c="1323">Yine kan beynine çıkmıştı. </st><st c="1350">Zaten sinirli bir adamdı. </st><st c="1376">Bu asker işlerinden iyice delirmişti. </st><st c="1414">Daha iki gün önce evimize buyur ettik, neyiz ne değiliz gördüler, hâlâ aynı dert, biraz rahat bırakın insanı be... </st><st c="1529">Düğün kardeşim, düğün; namusumuz, şerefimiz, evladımız... </st><st c="1587">anlamaz mısınız siz?</st></p>
		<p><st c="1607">Evi sokağa bağlayan avludan hızlı hızlı geçip kapıya doğru ilerlediler birlikte.</st></p>
		<p><st c="1688">Sakine ise, yeni gelin, o sırada giyinmeye başladı yer yer sırmalı giysisini, beyazın dört başı mamur halini. </st><st c="1799">Sır sır döküldü yere elbiseye girerken bedeni. </st><st c="1846">Ayşe eğildi, topladı; sırlar bana mısın demedi, yine döküldüler yere. </st><st c="1916">Beline kadar çıkmıştı elbise. </st><st c="1946">İri, gürbüz göğüslerine doğru erecekken beyaz, nefesini kısacık tuttu Sakine. </st><st c="2024">Böğrüne bir şey saplanmışçasına öksürdü.</st></p>
		<p><st c="2064">Bedeni alıp sarmalamışken beyaz elbiseyi, biraz tökezler gibi oldu. </st><st c="2133">O zaman üvey anne Ayşe gelip bir çırpıda tutuverdi gelini. </st><st c="2192">“Aman dengesi bozulmasın!” diye dua etti.</st></p>
		<p><st c="2233">Gelinle genç anne birbirlerine bakıp gülümsediler. </st><st c="2285">Neredeyse aynı yaşta, fırsatların ortak işleyeceği iki elti </st><span epub:type="pagebreak" title="74" id="page74"></span><st c="2345">gibiydiler. </st><st c="2357">Kimin gelin kimin anne olduğu tam belli değildi esasen.</st></p>
		<p><st c="2412">Sekiz sene kadar önce aynı eve gelin olarak gelmişti Ayşe. </st><st c="2472">O zamanlar Sakine’yi fiştikleyenler, bu saftirik anneyi avucunun içinde oynatacağını fısıldamışlardı. </st><st c="2574">Köydeki herkes Ayşe’nin Emir Ziya’ya nasıl vardığını bilirdi. </st><st c="2636">Güç demekti Emir Ziya... </st><st c="2661">Onun gibi dediğim dedik birini Ayşe’den başka hangi saf insan çekerdi. </st><st c="2732">Gerçi zengindi de Emir Ziya, forsluydu, üstelik epey dinçti dinç olmasına ama Ayşe’nin körpe ruhunun yanında eskiydi hali. </st><st c="2855">Ona evler, hazır çocuklar, yerli yerinde bir gelecek sunmuştu Emir Ziya. </st><st c="2928">Ayşe de ona iki oğul vermişti. </st><st c="2959">Kim ne derse desin, iyi bir ittifaktı. </st><st c="2998">En azından zamanında Ayşe’nin ailesi bu işe pek memnun olmuştu. </st><st c="3062">Emir Ziya saygın bir aşirettendi zira.</st></p>
		<p><st c="3100">Gelininin yanaklarına vuran ışığa baktı Ayşe. </st><st c="3147">Kendi gelin günlerini hatırladı.</st></p>
		<p><st c="3179">O sırada amcasının torunuyla içeri dalan Sami, annesinin eteklerine dolanıverdi.</st></p>
		<p><st c="3260">“Hadi bakayım, çekilin ayak altından!” diye azarladı onları Ayşe.</st></p>
		<p><st c="3326">Sami sürekli, “Ana bize para ver,” deyip duruyordu.</st></p>
		<p><st c="3378">“Haylazlar,” dedi kadın. </st><st c="3404">“Alın bakayım... </st><st c="3421">Çok uzaklaşmayın, hemen gelin ama...”</st></p>
		<p><st c="3458">Sami’nin erkek kardeşi de onlarla gitmek istedi ama anne izin vermedi. </st><st c="3530">“Daha küçüksün, sıranı bil,” dedi ona.</st></p>
		<p><st c="3568">Çocuklar neşe içinde çıktılar gelin odasından. </st><st c="3616">Hatta kapıyı da açık bıraktılar. </st><st c="3649">Arkalarından kapanan kapının </st><span epub:type="pagebreak" title="75" id="page75"></span><st c="3678">sesini duymadılar bile. </st><st c="3702">Ayşe’nin, “Dikkatli olun!” sesini de...</st></p>
		<p><st c="3741">Ayşe, Sakine’ye baktı, gülümsedi. </st><st c="3776">Sakine de, neredeyse yaşıtı olan bu kadına dikkatle bakıyor, onda evli, oturaklı bir anne halini gösteren ağır giysilerin dışında pek bir olgunluk göremiyordu. </st><st c="3936">Çocuktu bu! </st><st c="3948">Kendisi gibi bir çocuk.</st></p>
		<p><st c="3971">Ayşe, kızını pek sevmişti. </st><st c="3999">Daha çok bir kız kardeş gibi. </st><st c="4029">Ona ilkgençliğini anımsatan bir yan vardı Sakine’de. </st><st c="4082">Yaş olarak değil, duygu olarak. </st><st c="4114">Tekrar gülümsedi. </st><st c="4132">O gülümseyişle birlikte divanın üstündeki el emeği göz nuru bohçaya uzandı eli. </st><st c="4212">Usul usul açtı bohçayı. </st><st c="4236">Nakışlı havlular, tülbentler arasından tamamı simle kaplı bir kesenin ağzını araladı.</st></p>
		<p><st c="4321">Sakine’nin boynuna sarı liraları takarken, “İnsan sevdiğine varmalı,” diye mırıldandı. </st><st c="4409">Ona öyle geldi ki, dünyada zorla ya da zoraki evlendirilen bütün kadınlar onun bu mırıltısı üzerine secdeye varır, Ayşe’ye tapınır. </st><st c="4541">Güldü yine de. </st><st c="4556">Onunla birlikte her şey güldü. </st><st c="4587">Ayşe’nin böyle bir tılsımı vardı.</st></p>
		<p><st c="4620">Yeni gelinin boynuna takılanların pırıltısı aynadaki yansımasından kuğu boynuna vurup vurup duruyordu. </st><st c="4724">Dışardaki müzik bu pırıltıyla uyumlu bir ahalinin çektiği halay gibiydi.</st></p>
		<p><st c="4796">Zor zamanlarda zor düğün, diye iç geçirdi Ayşe.</st></p>
		<p><st c="4844">İşte o sırada tekrar girdi evin kapısından Emir Ziya, bahçeye geçti. </st><st c="4914">Havuzun ortasındaki kayaya derin derin baktı. </st><st c="4960">Kayanın içinden akıyordu su. </st><st c="4989">Yakın akrabalarından biri de gördü onu, ama ne olduğunu anlayamadı. </st><span epub:type="pagebreak" title="76" id="page76"></span><st c="5057">Emir Ziya biraz yalpalıyor muydu ne? </st><st c="5094">Ne olmuştu acaba? </st><st c="5112">Yanındaki maraba da yoktu ortada.</st></p>
		<p><st c="5145">Emir Ziya ise, devaran eden suyun gerçek kirli rengini ilk kez gördü. </st><st c="5216">Suyu eliyle çırptı. </st><st c="5236">Zayıfça yaptı bunu. </st><st c="5256">Bir şeyleri sessizce haber verir gibi. </st><st c="5295">Sonra, böğründeki yarasının kanını suya bıraktı. </st><st c="5344">Su iyiden iyiye kirlendi. </st><st c="5370">Derken havuza değdi göbeği, tok bir ses duyuldu ardından. </st><st c="5428">Emir Ziya havuzun içinde yüzüyordu artık. </st><st c="5470">O küçücük yerde ne kadar yüzülürse.</st></p>
		<p><st c="5505">Onu görenler fırladı yerlerinden.</st></p>
		<p><st c="5539">Sonra, çok kısa bir süre sonra ateş başladı.</st></p>
		<p><st c="5584">Evin arkasındaki samanlık, derken ev, müziğin silah sesine yenilişi... </st><st c="5656">Askerler eve doğru koşmaya başlamışlardı. </st><st c="5698">İnsanların kapıldığı derin paniği, koşma ve silah sesleriyle doldurdular. </st><st c="5772">Mermilerle... </st><st c="5786">Gelin odası o zaman un ufak oldu, parçalara bölündü. </st><st c="5839">Gelin odasıyla birlikte geride kalan ve kalmayan bütün anılar da. </st><st c="5905">Her şey paramparça oldu, tiftik gibi atıldı.</st></p>
		<p><st c="5949">Ellerindeki şekerlerle birazdan konağın önüne gelecek olan iki çocuk için şok, ama daha çok da kaçma zamanıydı bu.</st></p>
		<p><st c="6064">Kendini evden dışarı zar zor atan biri vardı, onlara doğru koşan. </st><st c="6131">Ahmet Amca.</st></p>
		<p><st c="6142">“Kaçın,” diyordu onlara yaşlı adam. </st><st c="6179">“Kaçın, ormana koşun!”</st></p>
	</section>
	<div id="charCountTotal" value="6201"></div></body>
</html>
