<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="9" id="page9"></span><st c="0">2</st></h1>
		<p><st c="2">Can sıkıcı pazartesilerden biriydi. </st><st c="38">Yirmilik dişim azmış, sürekli borusunu öttürüyordu içimde. </st><st c="97">Günün bitmesine daha yedi saat vardı, dile kolay!</st></p>
		<p><st c="146">“Sınavda her birinizden, bir hafta önce okuduğumuz kitapla ilgili küçük bir kompozisyon yazmanızı istemiştim,” dedi Başmuavin İhsan Tozkoparan. </st><st c="291">Şu ‘Büyük Ülke Büyük Ülkü Projesi’nin başdanışmanı. </st><st c="343">O işte dönen dolapları hemen hepimiz duymuştuk ama bilmek bir şey ifade etmiyordu. </st><st c="426">En büyük korkusunun bir vergi memuru olduğunu biliyorduk onun. </st><st c="489">Yani bir vergi memurluk ömrü vardı aslında, ama işini bilen biriydi Tozkoparan. </st><st c="569">Suda yürür iz bırakmazdı. </st><st c="595">Dahası, Tozkoparan denen bu adam, okuldaki çoğu insan için bir idol, bir onur abidesiydi.</st></p>
		<p><st c="684">Neyse ne. </st><st c="695">Bizim edebiyat hocamızdı ve canımıza okuyordu! </st><st c="742">Canına okunan bizlerdik ama bir de bir kitap vardı; </st><em><st c="794">Bir Kadın Savaş Pilotunun Anıları</st></em><st c="827"> falan diye bir kitap. </st><st c="850">Ben doğru dürüst okumamıştım, ne yalan söyleyeyim. </st><st c="901">Daha da dürüst olmak gerekirse, kitapta ne </st><span epub:type="pagebreak" title="10" id="page10"></span><st c="944">yazdığına dair pek bir fikrim yoktu! </st><st c="981">Sınavda, dedemden duyduklarımla kendimce bir kompozisyon yazmıştım. </st><st c="1049">Okumadığımı belki yutturabilirim diye düşünmüştüm, ne bileyim!</st></p>
		<p><st c="1111">Tozkoparan yutar mı? </st><st c="1133">Yutmamıştı besbelli...</st></p>
		<p><st c="1155">Başladı söylenmeye. </st><st c="1176">Dilbilgisi yanlışlarınız şöyle, cümleleriniz böyle, paragraflarınız bir halta yaramaz, kitabı anlamamışsınız, hatta okumamışsınız bile diye... </st><st c="1319">Bu dili bilmiyorsunuz siz! </st><st c="1346">Yazıklar olsun size.</st></p>
		<p><st c="1366">Her zamanki Tozkoparan’dı sanki.</st></p>
		<p><st c="1399">Tam o anda...</st></p>
		<p><st c="1413">Allah kahretsin o ânı! </st><st c="1437">Ona karşı çıkmak için falan değil, sadece elimi öylesine, dağınık saçlarıma götürdüğüm sıradaydı.</st></p>
		<p><st c="1534">Beni, bakmadan gördü. </st><st c="1557">Tam bu... </st><st c="1567">Durdu, baktı ve bu kez gerçekten gördü.</st></p>
		<p><st c="1606">O halimi görünce de, sinir içinde, “Sen,” dedi, “sen bu arada haddini aştığının farkında mısın?”</st></p>
		<p><st c="1703">Yok diye kafamı sallasam da, ısrarcıydı. </st><st c="1745">Yaşama tutunma çabası insanı yoran biriydi. </st><st c="1789">Büyük ülkenin büyük ülküsüydü o! </st><st c="1822">Böyle söylesem ya, toz ederdi beni, toz! </st><st c="1863">Karşısında sürekli uyurgezer bir biçimde mırıldanıp durmama bir türlü alışamamış; beni, intikam alırcasına sınıfın “bunalım şairi” ilan etmişti.</st></p>
		<p><st c="2007">Buna diyecek sözüm yoktu. </st><st c="2034">Şairliğimle herkes dalga geçerdi zaten. </st><st c="2074">Bu yüzden, “Ne yaparsa yapsın, bana ne!” deyip duruyordum kendi kendime. </st><st c="2147">Bana kıl olurdu. </st><st c="2164">Ancak bu sefer gerçekten delirmişti Tozkoparan. </st><st c="2212">O sıra uykusuzdum ve dişimin sağ kulağımdaki baterisi </st><span epub:type="pagebreak" title="11" id="page11"></span><st c="2266">şimdiden günümün içine etmek üzereydi. </st><st c="2305">İşin aslı bu. </st><st c="2319">Üstüne Tozkoparan tuz biber ekti!</st></p>
		<p><st c="2352">“Nasıl yazarsın böyle bir şey?” diye kükredi Tozkoparan.</st></p>
		<p><st c="2409">Ne demiş olabilirim, altı üstü ne yazmış olabilirim ki, diye düşünürken sesi bu kez bütün sınıfta, hatta okulun koridor camlarında şangır şungur patladı.</st></p>
		<p><st c="2563">“Ayağa kalk!”</st></p>
		<p><st c="2577">“Bir şeyler söyle!”</st></p>
		<p><st c="2597">“Hayır, hiçbir şey söyleme!”</st></p>
		<p><st c="2626">“Sen, sen, sen!”</st></p>
		<p><st c="2643">Böyle tutarlı şeyler işte.</st></p>
		<p><st c="2670">Baktı ki, bir şey söylemiyorum, iyice çıldırdı. </st><st c="2719">Kürsüdeki kâğıt tomarından bir kâğıdı tutup havada sallamaya başladı.</st></p>
		<p><st c="2788">“Bu ne cüret!”</st></p>
		<p><st c="2803">Salladığı kâğıdı hatırlamıştım. </st><st c="2836">Sınavda yazarken, kâğıdın bir kenarını kemirmiştim. </st><st c="2888">O kenarı kopuk kâğıt benimdi. </st><st c="2918">O yitik parça da olsa olsa bendim.</st></p>
		<p><st c="2952">Dediğim gibi, rahmetli dedemin bana yarı kendinde yarı değil, çocukluğuyla ilgili anlattıklarıydı bunlar. </st><st c="3059">Üvey ablasının düğün günü başına gelenlerle değişen hayatı. </st><st c="3119">Hayal mi gerçek mi bilemediğim şeyler işte. </st><st c="3163">O günü ve sonrasını anlatıp dururken, tepelerine bombalar yağdıran bir kadın pilottan bahsetmişti. </st><st c="3262">Öyle bir benzerlik kurmuştum kitaptaki kadınla. </st><st c="3310">Doğru mu yanlış mı ötesini fark edemediğim naneler yazmış olmalıydım. </st><st c="3380">Dedem ölmüştü. </st><st c="3395">Sadece ondan ve anılarından bahsetmek istemiştim. </st><st c="3445">Bu şekilde Tozkoparan’a biraz bilgiç </st><span epub:type="pagebreak" title="12" id="page12"></span><st c="3482">mi görünmek istemiştim ne? </st><st c="3509">Belki. </st><st c="3516">Bak ben senden daha farklısını biliyorum, demek istemiş olabilirdim. </st><st c="3585">Yine de, tam olarak ne yazdığımı hatırlamıyordum.</st></p>
		<p><st c="3634">“Yürü,” dedi, “düş önüme! </st><st c="3661">Derdini müdüre, sonra da rehber öğretmene anlatırsın.”</st></p>
		<p><st c="3715">Müdür de rehber öğretmen de, Tozkoparan’ın en sıkı yol arkadaşlarıydı. </st><st c="3787">Al birini vur ötekine! </st><st c="3810">Sınıftakilerin tuhaf ve umursamaz bakışları altında peşine düştüm Tozkoparan’ın. </st><st c="3891">Koridora çıktığımızda, ters ters yüzüme bakıp, “Babana dua et!” dedi.</st></p>
		<p><st c="3960">Karikatürlerden fırlamış bir adamdı bu Başmuavin İhsan Tozkoparan. </st><st c="4028">Kelleşmeye başlayan bir kafa. </st><st c="4058">Göbek yerinde. </st><st c="4073">Yağlı bir cilt. </st><st c="4089">Aynı yağ bütün vücudunu ele geçirmişti sanki. </st><st c="4135">Bir yağ topuydu o. </st><st c="4154">Koridorda önümden sallana sallana yürüyüşü, tüm bunların özetiydi.</st></p>
		<p><st c="4220">Neyse efendim, böyle devam ettik işte koridorda. </st><st c="4270">Müdür falan derken, bir süre sonra, beni ıslah olmam için gönderdikleri okulun o sahtekâr gülüşlü rehber öğretmenin karşısındaydım. </st><st c="4402">Vantuz gibi dudaklarına vişne çürüğü rujlar sürer; dapdaracık eteklerinin altındaki topuklu ayakkabılarının ritmi, sakil ve bakımlı saçlarını bir oraya bir buraya savururdu. </st><st c="4576">Göğüslerine laf bile etmiyorum! </st><st c="4608">Hemen her zaman üst bedenini sıkı sıkıya saran derin V’li bir bluzla çıkardı karşımıza.</st></p>
		<p><st c="4695">Ee, anlat bakalım </st><small><st c="4714">FUNDA HANIM</st></small><st c="4725">!..</st></p>
		<p><st c="4728">Bense hep aynı sahnenin kötü ve şişman oyuncusuydum. </st><st c="4782">Juju, şu kırk yıllık dostum Jale, bu halimi görse yine dudak büker; “Çikom, yine olmamış ya,” der</st><span epub:type="pagebreak" title="13" id="page13"></span><st c="4879">di. </st><st c="4884">“Rol kestiğin şıppadanak belli oluyor!”</st></p>
		<p><st c="4923">Okul, cezamı kesecekti kesmesine ama, hâlâ ne olduğunu tam olarak anlamış değildim.</st></p>
		<p><st c="5007">“Ben bir şey yapmadım,” dedim, abartılı bir biçimde, erkek Fatma bir tavırla, hayalimde gezinen Juju’nun sözlerini haklı çıkarırcasına.</st></p>
		<p><st c="5143">“İhsan Bey öyle düşünmüyor ama,” dedi rehber öğretmen. </st><st c="5199">“Okuduğunuz kitaba hakaret etmişsin!”</st></p>
		<p><st c="5236">Ben mi? </st><st c="5245">Ben ha! </st><st c="5253">Ah Tozkoparan! </st><st c="5268">Sahi ne boktan bir addı bu! </st><st c="5296">Toz koparıp etrafı toza buladığı doğruydu aslında. </st><st c="5347">Belki de o tozdan sonra nem kaptığı.</st></p>
		<p><st c="5383">“Hadi... </st><st c="5393">Bana anlatabilirsin,” dedi rehber öğretmen. </st><st c="5437">Bu kadın da, Tozkoparan’ın başı çektiği projenin bir parçasıydı. </st><st c="5502">Tozkoparan’la aralarında vıcık vıcık, herkesin dilinde olan bir ilişki vardı. </st><st c="5580">Yüzüne saf saf baktım.</st></p>
		<p><st c="5602">“Neden böyle bir şey yapma ihtiyacı duydun Funda’cığım? </st><st c="5659">Bir pilotun anılarından nasıl böyle yerlere varabildin? </st><st c="5715">Neyi kanıtlamak istiyorsun? </st><st c="5743">Derdin ne? </st><st c="5754">Neden erkek gibi giyiniyorsun? </st><st c="5785">Saçlarını neden böyle kısacık kestiriyorsun? </st><st c="5830">Kızlara ilgi duyuyor musun? </st><st c="5858">Ailende her şey yolunda mı?”</st></p>
		<p><st c="5886">Bildiğim bir şey varsa o da, sahtekâr gülüşlü rehber öğretmenlere hiçbir şey anlatılmayacağıydı. </st><st c="5984">Karşına geçer, “Anlat hadi yavrum,” derlerdi; sen de boş bir anındaysan dökülürdün. </st><st c="6068">Üç gün geçmez karşına çıkıverirdi annenle baban. </st><st c="6117">Al başına belayı!</st></p>
		<p><st c="6134">Çok şükür deneyimlerim bana yol gösterdi bu kez.</st></p>
		<p><st c="6183">Pis pis sırıttım ve sakince şöyle dedim:</st></p>
		<p><st c="6224">“Anlatacak hiçbir şey yok.”</st></p>
	</section>
	<div id="charCountTotal" value="6252"></div></body>
</html>
