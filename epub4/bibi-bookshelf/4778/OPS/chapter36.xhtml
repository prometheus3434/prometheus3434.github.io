<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Saklambaç</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="173" id="page173"></span><st c="0">36</st></h1>
		<p><st c="3">Güneşin ilk kırmızı ışıkları gözlerine tekrar vurduğunda, onu gördü. </st><st c="73">Sırtüstü yattığı topraktan sırtını kaldırmaya çalıştı. </st><st c="128">Elleri ve ayaklarıyla geri geri gitmeye çalıştı. </st><st c="177">Çalıştı çalışmasına da, en fazla kendi bedeni kadar gidebildi. </st><st c="240">Bedeni, başka bir bedene toslamıştı. </st><st c="277">Engin Ağbi’siydi bu, onu uyandırmaya çalıştı.</st></p>
		<p><st c="322">“Engin Ağbi... </st><st c="338">Kalk hadi, şuna bak!”</st></p>
		<p><st c="359">Yok, hemen uyanmadı oğlan. </st><st c="387">O ise gözlerini kapadı, açtı, bir daha kapadı, açtı. </st><st c="440">Oradaydı işte. </st><st c="455">Karşısında sivri kulaklı bir kedi vardı.</st></p>
		<p><st c="495">“Engin Ağbi!” diye titredi sesi. </st><st c="529">Uyuyan bedene dirsek atabildi.</st></p>
		<p><st c="559">Engin Ağbi’si bu debelenmesine ayaklandı. </st><st c="602">O da Sami gibi korkudan kaskatı kesildi ama hayvan korktukları gibi çıkmadı. </st><st c="679">Tüyleri pırıl pırıl bir masal kahramanı gibi, bulundukları künkten bir öteki künke gidiyor, sanki onlara bir şeyler anlatmak ister gibi bir uzaklaşıyor, bir yanlarına geliyordu. </st><st c="857">Sonunda iki oğlan onu izlemeye karar verdi. </st><st c="901">Başka çareleri yoktu. </st><st c="923">Epeydir o künkün </st><span epub:type="pagebreak" title="174" id="page174"></span><st c="940">içindeydiler. </st><st c="954">Genizlerini yakan bir ateş kokusu içinde, güneşin kırılan kırmızı ışıkları arasından bir vaşağı izlemek en doğrusu olmasa da en mantıklısı olabilirdi o sıra! </st><st c="1112">Çare olabilecekse, çare buydu.</st></p>
		<p><st c="1142">Ahmet Amca’dan Rüstem Amca’ya, Rüstem Amca’dan bir kamyonun kasasına, o boz renkli kamyon kasasından yoksul bir tren istasyonuna değin uzayan yol boyunca hep o vaşağın gölgesi üzerlerinde olacaktı. </st><st c="1341">Tren istasyonunda Rüstem Amca’dan da ayrıldılar. </st><st c="1390">Bindirildikleri tren bambaşka bir sayfanın karşılığıydı. </st><st c="1447">Yol boyunca hep birbirlerine sarılıp durdular Sami ve Engin. </st><st c="1508">Sonraki yol onları birlikte başka bir tren istasyonuna bırakırken, sivri kulaklının gözleri hep onlardaydı. </st><st c="1616">Trenin bittiği yerde önlerine bir engel dikildi. </st><st c="1665">O dakikada Sami, geri kalan yaşamının en yalnız yolculuğuna çıkacağını hissetmişti.</st></p>
		<p><st c="1748">“Bu çocuğu ben alırım,” dedi askerlerden biri. </st><st c="1796">“Sağlıklı görünüyor.”</st></p>
		<p><st c="1817">Sağlıklı görünen, Engin’di.</st></p>
		<p><st c="1845">Engin’i orada, Sami’den koparan her ne idiyse, sonrasında Sami’yi, o cılız oğlanı bir daha hayata doğru dürüst bağlayamayan da o olacaktı.</st></p>
		<p><st c="1984">İki oğlan birbirlerine sarıldı. </st><st c="2017">Ve gözyaşları içinde birbirlerinden ayrıldılar. </st><st c="2065">Vaşağın izi Sami’de kaldı, ayrılığın iziyse Engin’de. </st><st c="2119">Bu iki oğlanı bir daha yan yana gören olmadı.</st></p>
	</section>
	<div id="charCountTotal" value="2164"></div></body>
</html>
