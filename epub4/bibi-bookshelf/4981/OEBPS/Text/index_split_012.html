<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2007-08-30T11:18:38+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">




  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre3" id="calibre_pb_11">II</h2>

  <p class="calibre2">O sırada Hoskins içeri girerek, bu sahneyi bozdu. Özür dilermiş gibi, "Sizi arıyordum, madam," diye mırıldandı.</p>

  <p class="calibre2">"İyi akşamlar, Hoskins," Bayan Folliat yine kendisini toplamıştı. İimdi o Nasse İatosu'nun kibar sahibesiydi.</p>

  <p class="calibre2">"Evet? Ne var?"</p>

  <p class="calibre2">"Müfettiş bey saygılarını sunuyor. Kendisiyle bir, iki kelime konuşursanız, çok memnun olacak."</p>

  <p class="calibre2">Hoskins de, Hercule Poirot gibi kadının fazla sarsılmış olduğunu fark etmişti. Onun için telaşla ekledi. "Tabi rahatsız değilseniz..."</p>

  <p class="calibre2">"Neden rahatsız olayım?" Bayan Folliat ayağa kalkarak, Hoskins'in peşinden dışarı çıktı. Nezaketle ayağa fırlamış olan Poirot tekrar yerine oturdu. İaşkın şaşkın kaşlarını çatarak, tavana baktı.</p>

  <p class="calibre2">Bayan Folliat içeri girince, Müfettiş Bland ayağa kalktı. Hoskins, kadının oturması için sandalyeyi geri çekti. Bland, "Sizi rahatsız ettiğim için özür dilerim, Bayan Folliat," diye söze başladı. "Fakat sanırım civardakilerin hepsini tanıyorsunuz. Belki bize yardım edebilirsiniz."</p>

  <p class="calibre2">Bayan Folliat hafifçe gülümsedi. "Burda komşuları benden daha iyi tanıyan yok sanırım. Öğrenmek istediğiniz nedir, müfettiş bey?"</p>

  <p class="calibre2">"Tucker'ları tanıyorsunuz, değil mi? Kızı ve ailesini."</p>

  <p class="calibre2">"Tabi. Onlar buranın en eski kiracılarındandır. Bayan Tucker kalabalık bir ailenin en küçüğüydü. En büyük ağabeysi burda bahçıvan başıydı. Kız, bir rençber olan Alfred Tucker'la evlendi. Biraz aptalca, fakat çok iyi bir adamdır o. Bayan Tucker ise bir hayli titiz ve çaçarondur. Mükemmel bir ev kadınıdır. Çok temizdir.</p>

  <p class="calibre2">Fakat zavallı Alfred Tucker'ın çamurlu ayakkabılarıyla içeri girmesine izin vermez. Adam mutfakta oturur. O</p>

  <p class="calibre2">böyle bir kadındır işte. Çocuklarını da çok azarlar.</p>

  <p class="calibre2">Zaten çoğu işe girip evlendi. Evde o zavallı Marlene'le ondan daha küçük olan üç çocuk kalmıştı... Bir kız ve iki oğlan... Onlar henüz okula gidiyorlar."</p>

  <p class="calibre2">"Madem aileyi bu kadar iyi tanıyorsunuz, Bayan Folliat, sizce Marlene'in öldürülmesi için bir sebep var mıydı?"</p>

  <p class="calibre2">"Yoktu. Kesinlikle yoktu. Bu inanılmayacak bir şey müfettiş bey. Bilmem ne demek istediğimi anlıyor musunuz?</p>

  <p class="calibre2">Marlene'in öyle sevgilisi filan yoktu. Daha doğrusu öyle bir mesele olduğunu sanmıyorum. Böyle bir şey duymadım."</p>

  <p class="calibre2">"Peki, bu Cinayet Oyunu'na katılanlar? Bana onlar hakkında bilgi verebilir misiniz?"</p>

  <p class="calibre2">"Hımm... Bayan Oliver'ı daha önce hiç görmemiştim. O, cinayet roman, yazanlar hakkındaki fikirlerime hiç uymuyor. Zavallıcık olanlara çok üzüldü tabi."</p>

  <p class="calibre2">"Ya diğer yardımcılar? Yüzbaşı Warburton mesela?"</p>

  <p class="calibre2">Bayan Folliat sakin sakin cevap verdi. "Onun Marlene Tucker'ı öldürmesi için hiçbir sebep yok. Bilmem sorduğunuz bu muydu?... Doğrusu ondan hoşlanmıyorum.</p>

  <p class="calibre2">Bence Warburton biraz sinsice bir adam. Tabi insanın Masterton'lara sekreter olabilmesi için bir hayli zeki olması gerek. Warburton gerçekten çok enerjik. Bu panayırı hazırlamak için de bir hayli çalıştı. Zaten o kızı öldüremezdi. Zira akşamüzeri bütün vaktini çim sahada geçirdi."</p>

  <p class="calibre2">Müfettiş başını salladı. "Peki, ya Leggeler? Onlar hakkında ne biliyorsunuz?"</p>

  <p class="calibre2">"Bence onlar hoş bir çift. Genç adam biraz içine kapanık. Onun hakkında fazla bir şey bilmiyorum. Kadın ise Carstairs ailesinden akrabalarını yakından tanırım.</p>

  <p class="calibre2">Mili Villası'nı iki ay için tuttular. Burdaki tatillerinden memnun kaldıklarını umarım. Doğrusu onlara çok ısındık."</p>

  <p class="calibre2">"Anladığıma göre Bayan Legge çok çekici bir kadınmış."</p>

  <p class="calibre2">"A, evet. Çok hoş ve çekici."</p>

  <p class="calibre2">"Ne dersiniz, acaba Sir George kendisini beğeniyor mu?"</p>

  <p class="calibre2">Bayan Folliat şaşırmıştı. "Ne münasebet! Böyle bir şey olmadığından eminim. Sir George kendisini işine vermiş</p>

  <p class="calibre2"></p>

  <p class="calibre2">bir adamdır. Karısına da çok düşkündür. Çapkınlıkla da ilgilenmez."</p>

  <p class="calibre2">Bayan Folliat kesin bir ifadeyle başını salladı.</p>

  <p class="calibre2">"Hayır. İmkânsız bu."</p>

  <p class="calibre2">Müfettiş ısrar etti. "Sir George'la karısı geçinemiyorlar mıydı acaba?"</p>

  <p class="calibre2">Bayan Folliat, "Böyle bir şey olduğunu sanmıyorum,"</p>

  <p class="calibre2">dedi. "Olsaydı bile herhalde bunu bana söylemezlerdi."</p>

  <p class="calibre2">"Yani sizce Lady Stubbs, kocasıyla kavga ettiği için çıkıp gitmedi mi?"</p>

  <p class="calibre2">"Tabi..." Bayan Folliat neşeyle ekledi. "Deli kız!</p>

  <p class="calibre2">Anladığıma göre Hattie kuzeniyle karşılaşmayı istememiş.</p>

  <p class="calibre2">Çocukça bir korku bu tabi. E, tıpkı bir çocuk gibi kaçmış."</p>

  <p class="calibre2">"Demek böyle düşünüyorsunuz? Sizce ortada bir sebep yok."</p>

  <p class="calibre2">"Yok ya... Herhalde Hattie çok geçmeden çıkagelir...</p>

  <p class="calibre2">Utana sıkıla tabi." İlgisiz bir tavırla sordu. "Sahi Hattie'nin kuzenine ne oldu? O hâlâ şatoda mı?"</p>

  <p class="calibre2">"Tekrar yatına dönmüş sanırım."</p>

  <p class="calibre2">"Yat Helmmouth'da, değil mi?"</p>

  <p class="calibre2">"Evet, Helmmouth'da."</p>

  <p class="calibre2">Bayan Folliat mırıldandı. "Anlıyorum... Çok yazık, Hattie böyle çocuk gibi hareket etmemeliydi. Fakat, De Sousa daha birkaç gün burda kalacaksa, Hattie'ye doğru dürüst davranması gerektiğini söyleriz."</p>

  <p class="calibre2">Müfettiş, kadın sana soru soruyor, diye düşündü. Bunun farkında olmasına rağmen cevap da vermedi. Usulca,</p>

  <p class="calibre2">"Herhalde," dedi. "Bütün bunların cinayetle bir ilgisi olmadığını düşünüyorsunuz. Fakat herhalde şüpheliler listesinin bir hayli kalabalık olduğunun farkındasınız.</p>

  <p class="calibre2">İimdi gelelim Miss Brewis'e. Onun hakkında ne biliyorsunuz?"</p>

  <p class="calibre2">"Hımm. Fakat bir sekreter o. Sekreterden de ileri.</p>

  <p class="calibre2">Burda kâhyalık bile yapıyor. Doğrusu o olmasaydı, işin içinden nasıl çıkarlardı bilmem."</p>

  <p class="calibre2">"Sir George evlenmeden önce de onun sekreteri miydi?"</p>

  <p class="calibre2">"Sanırım. Ama pek emin değilim. Miss Brewis'i buraya geldikten sonra tanıdım."</p>

  <p class="calibre2">"O, Lady Stubbs'dan pek hoşlanmıyor, değil mi?"</p>

  <p class="calibre2">Bayan Folliat, "Evet," diye cevap verdi. "Korkarım hoşlanmıyor. Galiba iyi sekreterlerin hiçbiri patronlarının karısını sevmiyorlar. Bilmem ne demek istediğimi anlıyor musunuz? Belki de doğal bir şey bu."</p>

  <p class="calibre2"></p>

  <p class="calibre2">"Miss Brewis'e, kayıkhanedeki kıza pasta ve meyve suyu götürmesini siz mi söylediniz? Yoksa Lady Stubbs mı?"</p>

  <p class="calibre2">Bayan Folliat biraz şaşırmıştı. "Miss Brewis'in bir tabağa pasta filan koyduğunu, bunları Marlene'e götüreceğinden söz ettiğini hatırlıyorum. Fakat birinin bunu yapmasını istediğinden veya ona böyle bir şey söylediğinden haberim yoktu. Bunu Miss Brewis'e tavsiye eden ben değilim."</p>

  <p class="calibre2">"Anlıyorum. Saat on altıdan itibaren çay çadırında olduğunuzu söylemiştiniz. Sanırım Bayan Legge de o sırada o çadırda çay içiyormuş."</p>

  <p class="calibre2">"Bayan Legge mi? Hayır. Sanmıyorum. Daha doğrusu onu orda gördüğümü hatırlamıyorum. Hatta Bayan Legge'nin çadırda olmadığından da eminim. Torquay'dan gelen otobüsten bir sürü insan inmişti. Çadırda etrafıma bakınarak, 'Bunlar yazlığa gelenler,' diye düşündüğümü hatırlıyorum. Herhalde Bayan Legge çay içmeye daha sonra geldi."</p>

  <p class="calibre2">Müfettiş elini salladı. "Neyse. Bu mühim değil." Sakin sakin ekledi. "Sanırım soracaklarımın hepsi bu kadar.</p>

  <p class="calibre2">Teşekkür ederim, Bayan Folliat. Çok naziksiniz... Lady Stubbs'un kısa bir süre sonra döneceğini umarım."</p>

  <p class="calibre2">Bayan Folliat gülümsedi. "Ben de öyle. Yavrucak çok düşüncesizlik etti. Hepimizi de endişelendirdi tabi."</p>

  <p class="calibre2">Hızlı hızlı konuşuyordu. Fakat sesindeki neşe pek de gerçeğe benzemiyordu. "Hat-tie'nin başına bir şey gelmediğinden eminim. Evet. Eminim."</p>

  <p class="calibre2">Kapı açılarak, içeriye kırmızı saçlı, çilli, genç ve güzel bir kadın girdi. "Galiba beni istemişsiniz?"</p>

  <p class="calibre2">Bayan Folliat, Bland'a baktı. "İşte Bayan Legge, müfettiş bey... Sally şekerim, o korkunç olayı duydun mu?"</p>

  <p class="calibre2">"Ah, evet. Ne feci, değil mi?" Bayan Folliat odadan çıkarken Bayan Legge de yorgun bir tavırla içini çekerek koltuğa çöktü. "Bütün bu olanlara çok üzüldüm. Fakat korkarım size hiçbir konuda yardım edemeyeceğim. Bugün öğleden sonra durmadan fala baktım. Onun için bir şey de görmedim."</p>

  <p class="calibre2">"Biliyorum, Bayan Legge. Fakat formalite icabı herkese aynı soruları sormam gerek. Örneğin bugün on altı on beş</p>

  <p class="calibre2">ile on yedi, arası nerdeydiniz?"</p>

  <p class="calibre2">"Hımm... On altıda gidip çay içtim."</p>

  <p class="calibre2">"Çay çadırında mı?"</p>

  <p class="calibre2">"Evet."</p>

  <p class="calibre2"></p>

  <p class="calibre2">"Herhalde orası çok kalabalıktı."</p>

  <p class="calibre2">"Hem de nasıl."</p>

  <p class="calibre2">"Orda tanıdığınız kimseleri gördünüz mü?"</p>

  <p class="calibre2">"Birkaç ihtiyara rastladım. Ama ahbaplık edebileceğim kimse yoktu. Zaten çay diye deli oluyordum. Dediğim gibi saat on altıda oldu bu. On altı otuzda tekrar fal çadırına girerek işime devam ettim. Kim bilir sonunda kadınlara neler söyledim. Milyoner kocalar. Hollywood'da film yıldızlığı. Daha neler neler... 'Deniz yolculuğu' ve</p>

  <p class="calibre2">'kıskanç, esmer kadınlar' gözüme pek önemsiz gözüktü."</p>

  <p class="calibre2">"Peki, sizin çıktığınız yarım saat zarfında ne oldu?</p>

  <p class="calibre2">Yani fala bakmak isteselerdi ne yapacaktınız?"</p>

  <p class="calibre2">"A... Çadırın kapısına bir levha asmıştım. Bunun üstünde 'On altı otuzda döneceğim' yazılıydı."</p>

  <p class="calibre2">Müfettiş not aldı. "Lady Stubbs'u en son ne zaman gördünüz?"</p>

  <p class="calibre2">"Hattie'yi mi? Doğrusu biliyorum. Çaya gitmek için fal çadırından çıktığım zaman o da civardaydı. Fakat kendisiyle konuşmadım. Hattie'yi daha sonra gördüğümü hatırlamıyorum. Biraz önce bana onun kaybolduğunu söylemişlerdi. Doğru mu bu?"</p>

  <p class="calibre2">"Evet, doğru."</p>

  <p class="calibre2">Sally Legge neşeyle, "Ah," diye cevap verdi. "Kaçığın biri o. Herhalde burda cinayet işlendiği için fena halde korktu."</p>

  <p class="calibre2">"Hım... Teşekkür ederim, Bayan Legge."</p>

  <p class="calibre2">Genç kadın hemen ayağa fırladı. Eşikte belirmiş olan Hercule Poirot'nun yanından geçerek dışarı çıktı.</p>

  <p class="calibre2"></p>

  <p class="calibre2">Müfettiş gözlerini tavana dikerek konuşmaya başladı.</p>

  <p class="calibre2">"Bayan Legge on altı ile on altı otuz arası çay çadırında olduğunu söyledi. Bayan Folliat on altıda çay çadırındakilere yardıma başladığını, fakat Bayan Legge'nin orda olmadığını anlattı." Bir an durdu. Sonra devam etti. "Miss Brewis, Lady Stubbs'un kendisinden Marlene Tucker'a pasta veya meyve götürmesini istediğini iddia etti. Michael Weyman ise Lady Stubbs'un böyle bir şey yapmayacağını bu hareketin kadının karakterine uymayacağını söyledi."</p>

  <p class="calibre2">Poirot mırıldandı. "Ah... Birbirine zıt sözler. Her soruşturmada böyle şeylerle karşılaşılır."</p>

  <p class="calibre2">Müfettiş içini çekti. "Bunların halledilmesi de şarttır. Ne sıkıcı iş. Bazen bu sözler işe yarar ama genellikle sadece insanın aklını karıştırır. Herneyse...</p>

  <p class="calibre2"></p>

  <p class="calibre2">Bir hayli uğraşıp gereksiz şeyleri bir tarafa ayırmamız gerektiği anlaşılıyor."</p>

  <p class="calibre2">"İimdi ne düşünüyorsunuz, mon cher? Son tahminler nedir?"</p>

  <p class="calibre2">Müfettiş ciddi bir tavırla, "Sanırım Marlene Tucker görmemesi gereken bir şeyi fark etti," diye cevap verdi.</p>

  <p class="calibre2">"İşte bu yüzden onu ortadan kaldırmaya karar verdiler."</p>

  <p class="calibre2">Poirot, "İtiraz edecek değilim," dedi. "İimdi soru şu: Marlene ne gördü?"</p>

  <p class="calibre2">Müfettiş ellerini açtı. "Belki bir cinayete şahit oldu... Belki de cinayeti işleyen kişiyi gördü."</p>

  <p class="calibre2">Poirot güldü. "Cinayet mi? Öldürülen kim?"</p>

  <p class="calibre2">"Siz ne dersiniz, Poirot? Lady Stubbs öldü mü? Yaşıyor mu?"</p>

  <p class="calibre2">Belçikalı cevap vermeden önce düşündü. "Bana kalırsa mon ami, Lady Stubbs öldü. Buna neden inandığımı da söyleyeyim. Dostum, Bayan Folliat, Hattie'nin öldüğüne inanıyor. Evet, ne iddiada bulunursa bulunsun, ne tahmin yürütürse yürütsün, Lady Stubbs'un öldüğünden emin."</p>

  <p class="calibre2">Poirot bir an durdu. Sonra ekledi. "Bayan Folliat bizim bilmediğimiz çok şeyin farkında."</p>

  <p class="calibre2"></p>

  <p class="calibre2">BÖLÜM 12</p>

  <p class="calibre2"></p>

  <p class="calibre2">Hercule Poirot ertesi sabah kahvaltıya indiği zaman masasının bir hayli tenhalaşmış olduğunu gördü. Bir gün önceki olayın hâlâ tesirinden kurtulamamış olan Bayan Oliver yatağında kahvaltı ediyordu. Michael Weyman bir fincan kahve içerek erkenden dışarı çıkmıştı. Sofrada Sir George'la sadık Miss Brewis'den başka kimse yoktu. Sir George'un bir hayli endişeli olduğu hiçbir şey yiyememesinden belliydi. Önündeki tabakta duran reçel ve yağa hemen hemen elini bile sürmemişti. Miss Brewis'in açtıktan sonra yanına koymuş olduğu zarflan ileri doğru itmişti. Ne yaptığım bilmeyen bir adam tavrıyla kahve içmekteydi.</p>

  <p class="calibre2">Kısaca, "Günaydın, Mösyö Poirot," dedikten sonra yine derin derin düşünmeye başladı. Arada sırada kendi kendine mırıldanıyordu. "İnanılacak gibi değil! Nerde bu kadın?"</p>

  <p class="calibre2">Miss Brewis, ona döndü. "Resmi soruşturma perşembe günü Enstitü'de yapılacak. Telefonla haber verdiler."</p>

  <p class="calibre2">Sir George, sekreterinin ne dediğini anlamamış gibi ona baktı. "Resmi soruşturma mı? Ha... Evet..." İyice sersemlemiş gibiydi. Hiçbir şeyin onu ilgilendirmediği anlaşılıyordu. Kahvesinden bir, iki yudum aldıktan sonra içini çekti. "Kadınlar anlaşılmaz yaratıklar. Hattie ne yaptığını sanıyor."</p>

  <p class="calibre2">Miss Brewis dudaklarını büzdü. Poirot, kadının sinirlerinin iyice gerilmiş olduğunu sezdi. "Hopkins, bu sabah gelip sizi görecek. Sizinle çiftlikteki süt sağma yerlerine elektrik verilmesi hakkında konuşmak istiyor.</p>

  <p class="calibre2">Saat on ikide ise..."</p>

  <p class="calibre2">Sir George, onun sözünü kesti. "Kimseyi görecek halde değilim. Onlara başka zaman gelmelerini söyle. Karısı için endişelene endişelene çıldırma noktasına gelen bir adam, işle nasıl meşgul olur."</p>

  <p class="calibre2">"Madem öyle istiyorsunuz, Sir George." Miss Brewis,</p>

  <p class="calibre2">"Siz bilirsiniz hakim bey," diyen bir avukattan farksızdı. Kadının bu durumdan hoşlanmadığı o kadar belliydi ki.</p>

  <p class="calibre2">Sir George devam etti: "İnsan bir kadının ne düşüneceğini, ne çılgınlıklar yapacağını kesinlikle önceden kestiremiyor. Siz de bu fikirde değil misiniz?"</p>

  <p class="calibre2">Bu son soruyu Poirot'ya sormuştu.</p>

  <p class="calibre2">"Les Femmes?" Poirot Fransızlara yakışacak bir heyecanla ellerini ve kaşlarını kaldırdı. "Onları anlamak imkânsızdır." Miss Brewis hiddetle burnunu çekti.</p>

  <p class="calibre2">Sir George, "Hattie'nin keyfi yerindeydi," dedi. "Yeni yüzüğü pek hoşuna gitmişti. İyice giyinip süslenmişti, panayırda eğlenmeye hazırlanıyordu... Her zamanki gibiydi... Tartışmış veya kavga etmiş olsaydı, bu kadar şaşırmazdım. Sen tek kelime söylemeden çık git."</p>

  <p class="calibre2">Miss Brewis, "Sir George, o mektuplar..." diye başladı.</p>

  <p class="calibre2">Sir George, "Tanrı belasını versin o mektupların!"</p>

  <p class="calibre2">diye kükreyerek, fincanını yana itti. Zarflan alarak, sekreterine doğru fırlattı. Neredeyse bunları kadının kafasına atacaktı. "Bunlara istediğin cevabı ver. Böyle şeylerle uğraşacak halim yok." Sonra kendi kendine konuşurmuş gibi ekledi. "Benim yapabileceğim bir şey de yok...</p>

  <p class="calibre2">O polisin işinin ehli olup olmadığını da bilmiyorum.</p>

  <p class="calibre2">Gayet sakin bir adam."</p>

  <p class="calibre2">Miss Brewis, "Sanırım," diye cevap verdi. "Polisler bu işlerden gerçekten anlıyorlar. Kayıp insanları bulmak için de ellerinde türlü imkânlar var."</p>

  <p class="calibre2"></p>

  <p class="calibre2">Sir George başını salladı. "Bazen evden kaçıp bir saman yığınının arkasına saklanan bir çocuğu bile neden sonra buluyorlar."</p>

  <p class="calibre2">"Lady Stubbs'un bir saman yığınının arkasına saklanacağını sanmıyorum, Sir George."</p>

  <p class="calibre2">Bedbaht koca, "Ah... Bir şeyler yapabilseydim," diye içini çekti. "En iyisi gazetelere ilan vermek. Amanda, şunu yazıver." Bir an düşünceli düşünceli durdu. "</p>

  <p class="calibre2">'Hattie, lütfen eve dön! Senin için çok üzülüyorum, George.' Bu ilanı bütün gazetelere ver, Amanda."</p>

  <p class="calibre2">Miss Brewis kindar bir tavırla cevap verdi. "Lady Stubbs gazeteleri pek okumaz, Sir George son haberler ve dünyada olup bitenler onu hiç ilgilendirmez." Sinsi sinsi, "Tabi, bu ilam bir moda dergisine... örneğin, Voque'a verebiliriz. Belki o zaman bunu görür," diye ekledi. Fakat George, kadının alaycı tavrının farkına varacak halde değildi.</p>

  <p class="calibre2">Sadece, "İstediğin yere ver," dedi. "Ama elini çabuk tut." Ayağa kalkarak kapıya doğru yürüdü. Elini tokmağa atmışken, duraklayarak geri döndü. "Buraya bakın. Onun öldüğünü sanmıyorsunuz ya?" Poirot'ya söylüyordu.</p>

  <p class="calibre2">Belçikalı gözlerini kahve fincanına dikti. "Böyle bir şeyi düşünmek için henüz çok erken, Sir George. Buna inanmak için ortada bir sebep yok."</p>

  <p class="calibre2">Sir George içini çekti. "Demek gerçekten öyle düşünüyorsunuz." Meydan okurmuş gibi bağırdı. "Ama ben o fikirde değilim. Bence o hayatta!" Gitgide artan hiddetle başını sallayarak dışarı çıktı. Kapıyı da arkasından çarparak kapattı.</p>

  <p class="calibre2">Poirot düşünceli bir tavırla, kızarmış ekmeğine yağ</p>

  <p class="calibre2">sürdü. Bir kadın cinayete kurban gittiği zaman onun kocasından şüphe ederdi. (Aynı şekilde bir erkeğin ölümü, adamın karısından şüphelenmesine sebep olurdu.) Fakat bu olayda Sir George'un Lady Stubbs'u öldürdüğünü sanmıyordu. Zira Sir George'u görür görmez, adamın karısına çok bağlı olduğunu anlamıştı. Üstelik o fevkalade hafıza kendisini yanıltmıyorsa Sir George, kendisi Bayan Oliver'la cesedi bulmaya gidinceye kadar çim sahadan ayrılmamıştı. Felaketi haber vermek için geri döndükleri zaman da adam yine oradaydı. Hayır, Hattie'nin ölümüne sebep olan Sir George değildi. Zaten henüz kadının ölüp ölmediğini de bilmiyorlardı. Poirot kendi kendine, zaten, dedi. Buna inanmamız için bir sebep yok.</p>

  <p class="calibre2">Sir George'a söylediklerim bir bakıma doğruydu." Fakat buna rağmen Poirot, kadının öldürülmediğinden yine de emin değildi. Çifte cinayetle karşı karşıya olduklarına inanıyordu.</p>

  <p class="calibre2">Miss Brewis'in adeta ağlarcasına fakat yine de müthiş</p>

  <p class="calibre2">bir kinle konuşması üzerine daldığı düşüncelerden uyandı.</p>

  <p class="calibre2">Kadın, "Erkekler ne kadar aptal oluyor," diye homurdanıyordu. "Ne kadar aptal! Bazı konularda çok zekiler ama sonra kalkıp olmayacak biriyle evleniyorlar."</p>

  <p class="calibre2">Poirot başkalarını dinlemeye daima hazırdı. Herkes ne kadar açık konuşursa, o kadar iyi olurdu. Zira incir çekirdeğini doldurmayacak bir sürü laf arasında işe yarayacak bazı şeyler olurdu.</p>

  <p class="calibre2">"Bunun uygunsuz bir evlenme olduğuna mı inanıyorsunuz?" diye sordu.</p>

  <p class="calibre2">"Feci bir şey bu! Feci!"</p>

  <p class="calibre2">"Yani karıkoca mutlu değiller miydi?"</p>

  <p class="calibre2">"Karısının Sir George üzerinde her bakımdan kötü bir etkisi vardı."</p>

  <p class="calibre2">"İşte bu çok ilginç. Nasıl kötü bir etki?"</p>

  <p class="calibre2">"Adamcağıza türlü emirler verip onu sağa sola koştururdu. Ona zorla pahalı hediyeler aldırırdı. Bir kadının takamayacağı kadar çok mücevheri vardı, Lady Stubbs'un. Ya kürkleri? İki vizon manto. Bir Rus Ermini.</p>

  <p class="calibre2">Bir kadın iki vizyonu birden ne yapacak?"</p>

  <p class="calibre2">Poirot başını salladı. "Doğrusu bunu bilmem."</p>

  <p class="calibre2">Miss Brewis devam etti. "Çok da sinsi! Yalancı! Aptal rolü yapıyor. Özellikle de misafir varken. Belki de Sir George'un bu halinden hoşlandığını sanıyor."</p>

  <p class="calibre2">"Sir George, Lady Stubbs'un bu halinden gerçekten hoşlanıyor mu?"</p>

  <p class="calibre2">"Erkekler!" Miss Brewis'in sesi titriyordu. Galiba kadın kendisini tutmasaydı, ciyak ciyak bağıracaktı.</p>

  <p class="calibre2">"Çalışkanlığı, sadakati, fedakârlığı takdir edemezler.</p>

  <p class="calibre2">Eğer Sir George'un zeki ve becerikli bir karısı olsaydı, adam çabucak ilerlerdi."</p>

  <p class="calibre2">Poirot kaşlarını kaldırdı. "İlerleyip ne yapacaktı."</p>

  <p class="calibre2">"Yani... Mahalli işlerde söz sahibi olurdu. Veya Parlamento'ya seçilirdi. Sir George zavallı Bay Masterton'dan daha yetenekli bir adamdır. Bilmiyorum Bay Masterton'ı, konuşma yaparken hiç dinlediniz mi? Daima duraklıyor. Kendisini dinleyenleri heyecanlandıramıyor.</p>

  <p class="calibre2">Adam bugünkü yerini karısına borçlu. Her şeyi perdenin arkasından idare eden Bayan Masterton. Siyasetten anlıyor... Gayet faal ve atılgan bir kadın o."</p>

  <p class="calibre2"></p>

  <p class="calibre2">Poirot, bir an Bayan Masterton'la evli olduğunu düşünerek titredi. Fakat Miss Brewis'in sözlerinin doğru olduğunu da kabul ediyordu. "Evet. Bayan Masterton gerçekten öyle..." İçinden ekledi. "Bir Femme Formidable."</p>

  <p class="calibre2">Miss Brewis, "Sir George hırslı biri değil," diye devam etti. "Burda yaşamak, biraz araziyle meşgul olmak, arada sırada şehre gidip idare meclislerinin toplantılarına katılmak ona yetiyor. Halbuki çok yetenekli. Hemen yükselebilir. Sir George gerçekten hayran olunacak bir insan, Mösyö Poirot. Fakat o kadın kendisini hiçbir zaman anlamıyor. Onu, düğmesine basınca kürk mantolar, mücevherler ve pahalı elbiseler çıkaran bir makine gibi görüyor. Eğer Sir George yeteneklerini takdir eden bir kadınla evlenmiş olsaydı..." Sesi titremeye başlamıştı. İaşkın şaşkın sustu.</p>

  <p class="calibre2">Poirot, ona merhametle baktı. Miss Brewis, patronuna âşıktı. Kadın, ona derin bir sadakat, ihtiras ve sevgiyle bağlıydı. Sir George herhalde işin farkında değildi.</p>

  <p class="calibre2">Herhalde farkında olsaydı, sekreterinin hisleri kendisini yine ilgilendirmeyecekti. Sir George için Amanda Brewis günlük hayatının yükünü hafifleten, telefonlara cevap veren, mektup yazan, uşak ve hizmetçi tutan, aşçıya talimat veren, yani hayatı yaşanır hale sokan mükemmel bir makineydi. Poirot, adamın bir defa olsun Miss Brewis'e kadın gözüyle baktığını sanmıyordu. Belçikalı, işte bu da tehlikeli olabilir, diye düşündü. Kadınlar, kurar kurar ve ondan sonra adeta sinir nöbetleri geçirirler. Fakat sevdikleri erkek bunun farkına varmaz bile.</p>

  <p class="calibre2">Miss Brewis gözyaşları arasında inledi. "O kadar sinsi, zeki, çıkarcı bir yaratık."</p>

  <p class="calibre2">Poirot mırıldandı. "'Yaratıktı' değil, 'yaratık'</p>

  <p class="calibre2">dediniz.</p>

  <p class="calibre2">Miss Brewis hoşnutsuzlukla bağırdı. "Onun ölmediği muhakkak. Bence o adi yaratık bir erkekle kaçtı. Bu tam onun yapabileceği bir şey."</p>

  <p class="calibre2">"Bu mümkün. Daima mümkün." Poirot bir dilim kızarmış</p>

  <p class="calibre2">ekmek aldı. Sıkıntılı bakışlarla marmelat kavanozunu süzdükten sonra, masada reçel olup olmadığını anlamak için ileri doğru baktı. Fakat görünürde reçel yoktu.</p>

  <p class="calibre2">Belçikalı tereyağlı ekmek yemekten başka çare olmadığını anladı.</p>

  <p class="calibre2"></p>

  <p class="calibre2">Miss Brewis homurdandı. "Tek açıklama bu. Tabi bu Sir George'un aklına bile gelmedi."</p>

  <p class="calibre2">Poirot açık açık konuşmayarak nezaketle sordu.</p>

  <p class="calibre2">"İimdiye kadar erkeklerden dolayı hiç mesele çıktı mı?"</p>

  <p class="calibre2">Miss Brewis dudak büktü. "Çok zeki o."</p>

  <p class="calibre2">"Yani siz böyle bir şeyin farkına vardınız."</p>

  <p class="calibre2">Miss Brewis, "Herhalde varmamam için gayet dikkatli davrandı," dedi.</p>

  <p class="calibre2">"Fakat nasıl söyleyeyim bilmem ki? Gizli maceralara atıldığına inanıyorsunuz?"</p>

  <p class="calibre2">Miss Brewis bağırdı. "Michael Weyman'ı delirtmek için elinden geleni yaptı. Ona bu mevsimde kamelya bahçesini göstermeye kalktı. Tenis pavyonu kendisini çok ilgilendiriyormuş gibi tavırlar takındı."</p>

  <p class="calibre2">"Sonuçta, Bay Weyman buraya sırf o iş için gelmiş.</p>

  <p class="calibre2">Zaten Sir George pavyonu karısını memnun etmek için yaptırıyormuş."</p>

  <p class="calibre2">Miss Brewis, "Lady Hazretleri doğru dürüst tenis oynamasını bile bilmiyor," diye cevap verdi. "Zaten hiçbir oyundan anlamıyor. Bütün merakı başkaları koşup terlerken, poz alıp oturmak. Evet. Kadın Michael Weyman'ı deli etmek için elinden geleni yaptı. Eğer adam başka birinden hoşlanmasaydı, bu arzusuna da kavuşacaktı."</p>

  <p class="calibre2">"Ah..." Poirot bir lokma marmelat alarak bunu kızarmış</p>

  <p class="calibre2">ekmeğin tam köşesine sürdü. Sonra da o kısmı tereddütle ısırdı. "Demek Bay Weyman başka birinden hoşlanıyor."</p>

  <p class="calibre2">Miss Brewis başını salladı. "Weyman'ı Sir George'a Bayan Legge tavsiye etti. Sally Legge, mimarı daha Alec'le evlenmeden önce tanıyormuş. Chelsea'dan sanırım.</p>

  <p class="calibre2">Bayan Legge vaktiyle ressammış."</p>

  <p class="calibre2">Poirot mahsus, "Bence Sally Legge çok hoş ve zeki bir kadın," diye mırıldandı.</p>

  <p class="calibre2">Miss Brewis de o fikirdeydi. "Gerçekten Sally Legge çok zekidir. Üniversite mezunu o. Eğer evlenmeseydi herhalde seçtiği meslekte çabucak yükselirdi."</p>

  <p class="calibre2">"Evleneli çok mu olmuş?"</p>

  <p class="calibre2">"Üç yıl önce evlenmiş sanırım. Fakat bu evliliğin pek de iyi gittiğini sanmıyorum."</p>

  <p class="calibre2">"Birbirlerine uygun değiller mi?"</p>

  <p class="calibre2">"Genç adam çok acayip. Kabuğuna çekilmiş bir insan o.</p>

  <p class="calibre2">Sık sık yalnız başına dolaşmaya çıkıyor. Sally Legge'e bağırıp çattığını da duydum."</p>

  <p class="calibre2"></p>

  <p class="calibre2">Poirot, "Ah," dedi. "Evliliğin ilk yıllarında böyle şeyler olur. Kavgalar... Barışmalar... Herhalde bunlar olmazsa, evlilik çekilmeyecek bir hal alır."</p>

  <p class="calibre2">Miss Brewis içini çekti. "Michael Weyman buraya geldiği günden beri Sally Legge'i sık sık görüyor.</p>

  <p class="calibre2">Sanırım Sally, Alec Legge ile evlenmeden önce Michael'a aşıkmış. Genç kadının kötü bir şey yaptığını sanmıyorum.</p>

  <p class="calibre2">Herhalde onunki zararsız bir flört."</p>

  <p class="calibre2">"Herhalde bu Alec Legge'nin hoşuna gitmiyor."</p>

  <p class="calibre2">"İnsan onun ne düşündüğünü anlamıyor ki. Adam daima üstü kapalı birtakım şeyler söylüyor. Yalnız Alec Legge son zamanlarda her zamankinden daha somurtkan."</p>

  <p class="calibre2">"Acaba o da Lady Stubbs'a mı hayrandı?"</p>

  <p class="calibre2">"Herhalde Lady Hazretleri öyle sanıyordu. O kadın,</p>

  <p class="calibre2">'Erkeklere bir bakman kâfi,' diye düşünür. 'Hemen bana âşık olurlar.'"</p>

  <p class="calibre2">"Belki Lady Stubbs söylediğiniz gibi bir erkekle kaçtı. Ama bu adam herhalde Weyman değil. Zira mimar hâlâ burda."</p>

  <p class="calibre2">Sekreter homurdandı. "Onun gizlice buluştuğu bir adamla kaçtığından hiç şüphe yok. Zaten Lady Stubbs sık sık şatodan çıkıp usulca koruda dolaşmaya giderdi. Önceki gece de yine dışardaydı. Esneyerek, 'Ben yatmaya gidiyorum,' dedi. Fakat yarım saat sonra onun yan kapıdan dışarı çıktığını gördüm. Başına bir şal örtmüştü."</p>

  <p class="calibre2">Poirot düşünceli bakışlarla karşısında oturan kadına baktı. Acaba Miss Brewis'in Lady Stubbs hakkındaki sözlerine inanabilir miydi? Yoksa sekreter ona hayallerini mi anlatmaktaydı? Belçikalı, Bayan Folliat’ın Miss Brewis'le aynı fikirde olmadığından emindi. Halbuki Bayan Folliat, Hattie'yi sekreterden çok daha iyi tanıyordu. Lady Stubbs'un âşığıyla kaçması Miss Brewis'in işine gelirdi tabi. Zavallı kocayı teselli işi ona düşer, kadın da Sir George adına boşanma meselesini ustalıkla hallederdi. Fakat bu, sekreterin sözlerinin doğru veya mümkün olduğu anlamına gelmiyordu. Poirot, Hattie Stubbs, âşığıyla kaçtıysa, diye düşündü. Bu işi yapmak için pek acayip bir zaman geçti... Fakat Belçikalı onun böyle bir şey yaptığına inanamıyordu.</p>

  <p class="calibre2">Miss Brewis burnunu çekerek dağılmış olan mektupları topladı. "Eğer Sir George gazetelere ilan verilmesini gerçekten istiyorsa, gidip meseleyi halletmeli...</p>

  <p class="calibre2">Gereksiz bir şey bu. Boş yere vakit kaybedeceğiz. A, günaydın, Bayan Masterton." Kapı şiddetle açılmış ve Bayan Masterton otoriter bir tavırla içeri girmişti.</p>

  <p class="calibre2">Olanca sesiyle, "Duyduğuma göre resmi soruşturma perşembe günü yapılacakmış," diye bağırdı. "Günaydın, Mösyö Poirot."</p>

  <p class="calibre2">Miss Brewis elinde mektuplarla durakladı. "Yapmamı istediğiniz bir şey mi var?"</p>

  <p class="calibre2">"Hayır, teşekkür ederim, Miss Brewis. Herhalde bu sabah bir sürü işiniz var. Fakat size dünkü fevkalade yardımınızdan dolayı teşekkürü bir borç biliyorum. İyi bir organizatörsünüz. Çok da çalışkansınız tabi. Hepimiz de size minnettarız."</p>

  <p class="calibre2">"Teşekkür ederim, Bayan Masterton."</p>

  <p class="calibre2">"Sizi lafa tutmayayım. İuraya oturup Mösyö Poirot'yla biraz konuşacağım."</p>

  <p class="calibre2">Poirot ayağa kalkmıştı. Kadını selamladı. "İeref verdiniz," dedi.</p>

  <p class="calibre2">Bayan Masterton bir sandalye çekerek oturdu. Eski sakin tavrını takınmış olan Miss Brewis de odadan çıktı.</p>

  <p class="calibre2">Bayan Masterton, "O olmasaydı Stubbslar ne yapardı bilmem?" dedi. "Son zamanlarda ev idare etmek çok güçleşti. Zavallı Hattie bu işle başa çıkamazdı. Ne acayip bir olay bu, Mösyö Poirot... Size bu konuda ne düşündüğünüzü sormaya geldim."</p>

  <p class="calibre2">"Siz ne düşünüyorsunuz, madam?"</p>

  <p class="calibre2">"Doğrusu itiraf etmek pek kolay değil, ama bana bu bölgede bir manyak varmış gibi geliyor. Onun buranın yerlisi olmadığım umarım. Belki de adam tımarhaneden çıkmıştı. Son zamanlarda deliler tamamıyla iyileşmeden salıveriliyor. Ben şunu demek istiyorum, Mösyö Poirot; Marlene Tucker'ı kimse öldürmek istemezdi. Bunun normal bir sebebi yoktu. Ancak anormal bir sebebi olabilirdi.</p>

  <p class="calibre2">İimdi bu katil iyice anormalse, o halde zavallı Hattie Stubbs'u da öldürdü. Biçare yavrucuğun kafası pek çalışmazdı. Herhalde karşısına şöyle alelade bir adam çıktı, ona, 'Koruda bir şey var. Gelin de bakın,' dedi.</p>

  <p class="calibre2">Zavallı Hattie de hiç şüphelenmeden, kuzu kuzu onun peşine takıldı."</p>

  <p class="calibre2">"Sizce Lady Stubbs'un cesedi şatonun arazisinde mi?"</p>

  <p class="calibre2">"Evet, Mösyö Poirot. Etrafı ararlarsa cesedi de bulurlar tabi. İatonun arazisi büyük. Koru adeta uçsuz bucaksız. Onun için bir hayli uğraşmaları gerek. Örneğin, cesedi çalıların altına sürüklemiş veya tepeden ağaçların arasına yuvarlamış olabilirler. Polise gerekli olan av köpekleri." Bayan Masterton da o ara iri ve vahşi bir köpeğe benziyordu. "Av köpekleri... Polis müdürüne telefon edip bunu söyleyeyim."</p>

  <p class="calibre2">Poirot mırıldandı. "Herhalde haklısınız, madam." Bayan Masterton'a başka bir şey söylemek imkânsızdı.</p>

  <p class="calibre2">Bayan Masterton kükredi. "Tabi haklıyım. Fakat adamın civarda bir yerde olduğunu düşününce endişeleniyorum.</p>

  <p class="calibre2">İatodan ayrıldıktan sonra kasabaya gidicem bütün annelere, kızlarına dikkat etmelerini onları yalnız başlarına sokağa göndermemelerini söyleyeceğim. İçimizde bir katil olduğunu bilmek hiç de hoş bir şey değil."</p>

  <p class="calibre2">"Yalnız bir şey var, madam. Bir yabancı kayıkhaneye nasıl girebilirdi? Bunu yapabilmek için anahtar gerekliydi."</p>

  <p class="calibre2">Bayan Masterton dudak büktü. "A, o mu? Basit bir olay bu. Marlene dışarı çıktı tabi."</p>

  <p class="calibre2">"Kayıkhaneden dışarı mı çıktı?"</p>

  <p class="calibre2">"Evet. Herhalde canı sıkıldı. Kızlar böyledir zaten.</p>

  <p class="calibre2">Marlene kayıkhaneden çıkarak etrafta biraz dolaştı. Bana kalırsa kız, Hattie Stubbs'un öldürüldüğünü de gördü. Bir gürültü duyarak birilerinin boğuştuğunu anladı. Ne olduğunu anlamak için koştu. Tabi Lady Stubbs'u öldürmüş</p>

  <p class="calibre2">olan adam, onu da ortadan kaldırmak zorunda kaldı.</p>

  <p class="calibre2">Marlene'in cesedini kayıkhaneye götürüp bırakmak ve kapıyı da arkasından çekmek, onun için gayet basit bir işti. Sonuçta kapıda Yale kilidi var, çektin mi kapanır."</p>

  <p class="calibre2">Poirot usulca başını salladı. Bayan Masterton'la tartışmak ve ona unuttuğu bir noktayı belirtmek niyetinde değildi. Bu yüzden kadına... Marlene Tucker'ın dışarda öldürüldüğünü kabul edelim, ama o zaman da katilin</p>

  <p class="calibre2">'Cinayet Oyunu'nu çok iyi bilmesi lazım. Zira kızı, uydurma kurbanını yere yatırmış. Ona aynı vaziyeti vermiş... Bütün bunları söylemedi. Poirot, onun yerine,</p>

  <p class="calibre2">"Sir George Stubbs hâlâ karısının sağ olduğuna inanıyor,"</p>

  <p class="calibre2">diye cevap verdi.</p>

  <p class="calibre2">"Sir George öyle söylüyor. Zira buna inanmak istiyor.</p>

  <p class="calibre2">Bildiğiniz gibi Hattie'yi çok severdi." Bir an durdu.</p>

  <p class="calibre2">Sonra da birdenbire ekledi. "Her şeye rağmen George Stubbs'u severim ben. Tanınmış bir aileden değil. İehirde büyümüş. Ama buna rağmen bu şatoya yakışıyor. Bir tek kusuru varsa, o da bir bakıma bayağı züppe oluşu. Gerçi bu da öyle zararlı bir şey sayılmaz."</p>

  <p class="calibre2"></p>

  <p class="calibre2">Poirot alaycı bir tavırla güldü. "Son zamanlarda paralılar iyi bir aileye mensupmuş gibi itibar görüyorlar."</p>

  <p class="calibre2">"Dostum, çok doğru... Sir George'un züppelik etmesine hiç gerek yok. Burayı satın alıp para saçması yeterdi.</p>

  <p class="calibre2">Hepimiz koşarak onu ziyarete gelirdik... Fakat gerçekten onu çok seviyorlar. Bunun sebebi yalnız para değil. Tabi Sir George'un bu kadar sayılmasında Amy Folliat'ın rolü de var. Karıkocayı o destekledi. Tabi bu civarda Amy Folliat'ın sözü çok dinlenir. Folliatlar bu bölgede Tudor zamanından beri yaşıyorlar."</p>

  <p class="calibre2">Poirot kendi kendine mırıldandı. "Nasse İatosu'nda daima Folliatlar otururdu."</p>

  <p class="calibre2">"Evet." Bayan Masterton içini çekti. "Ne acı! Savaş</p>

  <p class="calibre2">nelere sebep olmuyor ki... Savaşta ölen gençler...</p>

  <p class="calibre2">veraset vergileri. Ondan sonra kendilerine şato kalmış</p>

  <p class="calibre2">olanlar, masrafa dayanamıyorlar ve mecburen binayı satıyorlar."</p>

  <p class="calibre2">"Evet. Eski garajı da çok şirin bir villa haline sokmuşlar. İçeri girdiniz mi hiç?"</p>

  <p class="calibre2">"Hayır. Kapıda ayrıldık."</p>

  <p class="calibre2">Bayan Masterton başını salladı. "Herkesin yapabileceği bir iş değil. Malikânenin bir köşesine çekilmek ve yabancıların evinize iyice yerleştiklerini görmek. Fakat Amy Folliat bu yüzden dünyaya küsmüş değil. Hatta bütün bu işi o düzenledi. Hattie'ye burda yaşama fikrini iyice aşıladı. Böylece onun, Sir Georgo'u ikna etmesini sağlamış oldu. Bence Amy Folliat burasının bir öğrenci yurdu veya müessese haline sokulmasına veya yerine yeni binalar yapılması için yıkılmasına dayanamıyordu." Ayağa kalktı. "Eh, artık gitmeli. Bir hayli işim var."</p>

  <p class="calibre2">"Tabi. Av köpekleri için polis müdürüne telefon edeceksiniz." Bayan Masterton birden havlar gibi gülmeye başladı. "Bir zamanlar av köpeği yetiştirirdim. Bazıları bana onlara benzediğimi söylerdi." Belçikalı dedektif irkildi. Kadın hemen bunu fark etti tabi. "Galiba siz de aynı şeyi düşünüyordunuz, Mösyö Poirot."</p>

  <p class="calibre2"></p>

  <p class="calibre2">BÖLÜM 13</p>

  <p class="calibre2"></p>

  <p class="calibre2">Bayan Masterton gittikten sonra, Poirot dışarı çıkarak koruda dolaşmaya başladı. Sinirleri biraz bozulmuş</p>

  <p class="calibre2">gibiydi. İçinden her ağacın altına bakmak geliyor... her Rodedron kümesinin arkasında bir cesedin yattığını sanıyordu. Nihayet pavyona erişti. İçeri girerek ayaklarını dinlendirmek için oradaki boş banka oturdu.</p>

  <p class="calibre2">Yine her zamanki gibi sivri burunlu, dar rugan ayakkabılar giymişti.</p>

  <p class="calibre2">Dalların arasından ışıltılı nehrin karşısındaki ağaçlıklı koyun bir kısmı görülüyordu. Poirot için için genç mimara hak verdi. Burası böyle bir pavyon yapılmasına elverişli bir köşe değildi. Tabi bazı ağaçlar kesilebilirdi, ama pavyon yine de öyle manzaralı bir yer olmayacaktı. Halbuki, Michael Weyman'ın dediği gibi şatonun yakınındaki çimle kaplı kıyıya bir pavyon yapıldığı takdirde, bütün nehri ta Helmmouth'a kadar görmek mümkündü. Sonra da Esperance yatıyla Etienne de Sousa'yı... Herhalde bütün olayların bir anlamı vardı.</p>

  <p class="calibre2">Her şey bir plana göre yapılmaktaydı. Ama Poirot bunun ne olduğunu bilmiyordu. Sadece zaman zaman sezdikleri de ilgisinin uyanmasına sebep oluyordu.</p>

  <p class="calibre2">Yerde parlayan bir şey dikkatini çekmişti. Bunu almak için eğildi. Beton zemindeki bir çatlağa girmişti bu.</p>

  <p class="calibre2">Poirot altından yapılmış olan bu küçücük uçağı avucuna koyarak, uzun uzun baktı. Bu şirin şey kendisine tanıdık gelmişti. Kaşlarını çatarak, düşünürken, gözlerinin önünde bir sahne belirdi... Bir bilezik... Üzerinde sallantılı altın süsleri olan bir bilezik. İimdi Poirot yine çadırda oturuyor ve Madam Zuleika (Namı diğer Sally Legge) esmer kadınlardan, deniz aşın yolculuklardan ve mektupla gelecek iyi bir haberden bahsediyordu. Evet, genç kadının kolunda böyle bir sürü sallantısı olan bilezik vardı. Poirot'nun gençliğindeki modanın modern bir kopyasıydı bu. Belki de bilezik bu yüzden Belçikalının ilgisini çekmişti. Demek Bayan Legge bir ara pavyonda oturmuş ve küçük altın uçak da bileziğinden düşmüştü. Herhalde genç kadın bunun farkına varmamıştı.</p>

  <p class="calibre2">Olay günlerce önce olmuştu. Bir hafta önce veya bir gün önce, akşamüzeri.</p>

  <p class="calibre2">Poirot bu olasılığı düşündü. Sonra da dışarıdan gelen ayak seslerini duyarak, çabucak başını kaldırdı. Pavyonun önünde biri belirmişti. Yabancı Poirot'yu görünce şaşkın şaşkın durakladı. Dedektif de bu sarı saçlı, ince genci dikkatle süzdü. Delikanlının sırtında, üzerinde irili ufaklı kaplumbağalar olan bir gömlek vardı. Bu gömleği tanımamak imkânsızdı. Poirot bunu bir gün önce genç adam hindistanceviziyle nişan alırken dikkatle seyretmişti.</p>

  <p class="calibre2"></p>

  <p class="calibre2">Belçikalı, yabancının aşırı derecede endişeli olduğunu da fark etti. Genç adam çabucak, "Affedersiniz..." diye mırıldandı, "...bilmiyordum." Yabancı bir aksanla konuşuyordu.</p>

  <p class="calibre2">Poirot, ona usulca gülümsedi. Sonra da azarlar gibi,</p>

  <p class="calibre2">"Malikânenin arazisine girmişsiniz," dedi. "Halbuki yasak bu."</p>

  <p class="calibre2">"Evet. Çok üzgünüm."</p>

  <p class="calibre2">"Yurttan mı geldiniz?"</p>

  <p class="calibre2">"Evet, ordan geldim. Korudan geçildiği takdirde, kestirmeden rıhtıma inebileceğimi sanıyordum."</p>

  <p class="calibre2">Poirot nezaketle, "Korkarım," diye cevap verdi.</p>

  <p class="calibre2">"Geldiğiniz yoldan geri dönmek zorunda kalacaksınız.</p>

  <p class="calibre2">Kestirme yol yok."</p>

  <p class="calibre2">Genç adam kendisini zorlayarak dostça bir tavırla gülmeye çalıştı. "Üzgünüm... Çok üzgünüm." Poirot'yu selamlayarak döndü.</p>

  <p class="calibre2">Belçikalı pavyondan yola çıktı. Uzaklaşan yabancının arkasından uzun uzun baktı. Delikanlı patikanın sonuna gelince omzunun üzerinde geriye bir göz attı. Poirot'un kendisini süzdüğünü görünce adımlarını sıklaştırarak dönemeçte gözden kayboldu.</p>

  <p class="calibre2">Belçikalı kendi kendine, "Eh, Bien," diye mırıldandı.</p>

  <p class="calibre2">"Bu gördüğüm katil miydi, yoksa değil miydi?"</p>

  <p class="calibre2">Yabancı bir gün önce panayıra gelmiş, Poirot'yla çarpışınca da kaşlarını çatmıştı. Kuşkusuz ki korudan rıhtıma inen kestirme bir yol olmadığını da biliyordu.</p>

  <p class="calibre2">Poirot, "Zaten," dedi. "Rıhtıma inmek isteseydi, pavyonun önünden geçen bu yola sapmazdı. Aksine, aşağıdan, nehrin kenarından ilerlerdi. Zaten buraya randevusuna yetişen bir adam tavrıyla geldi. Randevu yerinde de başka birinin beklediğini görünce çok şaşırdı... Demek mesele böyle...</p>

  <p class="calibre2">Delikanlı buraya biriyle buluşmaya geldi. Ama kiminle?..." Bir an durdu. Sonra ekledi. "Ve niçin?"</p>

  <p class="calibre2">Dönemece kadar yürüyerek, ağaçların altından kıvrıla büküle uzanan yola baktı. Fakat kaplumbağalı gömleğin sahibi ortalarda yoktu. Herhalde oradan çabucak uzaklaşmasının daha doğru olacağını düşünmüştü. Poirot başını sallayarak, geri döndü... Derin derin düşünerek pavyona doğru sessizce yürüdü. Sonra da eşikte durakladı.</p>

  <p class="calibre2">Bu defa şaşırma sırası ona gelmişti. Sally Legge oradaydı. Yere diz çökmüş, betondaki çatlakların arasına bakıyordu. Hayretle ayağa fırladı.</p>

  <p class="calibre2"></p>

  <p class="calibre2">"Ah, Mösyö Poirot ödümü patlattınız. Geldiğinizi hiç duymadım."</p>

  <p class="calibre2">"Bir şey mi arıyordunuz, madam?"</p>

  <p class="calibre2">"Ben -şey- hayır. Pek de değil."</p>

  <p class="calibre2">Poirot gülümsedi. "Belki bir şey kaybettiniz. Veya düşürdünüz..." Nazik ve çapkın bir tavır takınmıştı.</p>

  <p class="calibre2">"Veya belki de burda birine randevu verdiniz. Ne yazık ki beklediğiniz kimse ben değilim."</p>

  <p class="calibre2">Genç kadın kendisini toplamıştı artık. "İnsan sabah sabah randevu verir mi?" diye sordu.</p>

  <p class="calibre2">Poirot ellerini açtı. "Bazen insan en uygun saatte randevu vermek zorunda kalır." Sanki vecize söylermiş</p>

  <p class="calibre2">gibi ekledi. "Bazen kocalar kıskanç olur."</p>

  <p class="calibre2">Sally dudak büktü. "Benimkinin kıskanç olduğunu sanmıyorum." Bu sözleri oldukça neşeli bir tavırla söylemişti. Ama Poirot sesindeki gizli acılığı fark etti.</p>

  <p class="calibre2">"Daima kendi işleriyle meşgul o."</p>

  <p class="calibre2">Poirot gülümsedi. "Bütün kadınlar bundan şikâyet ederler." Ekledi. "Galiba İngiliz erkeklerinin hepsi böyle."</p>

  <p class="calibre2">"Siz yabancılar daha kibarsınız."</p>

  <p class="calibre2">Poirot, "Bizler," diye cevap verdi. "Bir kadına hiç olmazsa haftada bir kez, mümkünse üç, dört defa, kendisini sevdiğimizi tekrarlamamız gerektiğini biliriz.</p>

  <p class="calibre2">Ona birkaç çiçek getirir kompliman yapar, yeni elbiselerinin veya şapkasının kendisine çok yakıştığını söyleriz."</p>

  <p class="calibre2">"Siz de böyle mi yaparsınız?"</p>

  <p class="calibre2">"Ben, madam, evli değilim." İçini çekti. "Maalesef."</p>

  <p class="calibre2">"Bunda üzülecek bir taraf görmüyorum. Herhalde bekârlık çok hoşunuza gidiyor."</p>

  <p class="calibre2">"Hayır, hayır, madam. Çok şeyden mahrumum ben... Ne yazık..."</p>

  <p class="calibre2">Sally Legge başını salladı. "Bence evlenmek aptallık."</p>

  <p class="calibre2">"Chelsea'deki stüdyonuzda resim yaptığınız günleri mi arıyorsunuz?"</p>

  <p class="calibre2">"Bakıyorum da, benim hakkımda bilmediğiniz yok."</p>

  <p class="calibre2">Hercule Poirot güldü. "Ben dedikoducunun biriyim.</p>

  <p class="calibre2">Başkaları hakkında anlatılanları merakla dinlerim..." Bir an durdu. Sonra, "Evlendiğinize gerçekten pişman mısınız?" diye sordu.</p>

  <p class="calibre2">"Ah bilmiyorum." Genç kadın sabırsız bir tavırla, banka oturdu. Poirot da onun yanına ilişti. Artık alışmaya başladığı bir sahnenin tekrarlanacağını biliyordu. Bu kırmızı saçlı cazip kadın, bir İngiliz erkeğine söylemekten çekineceği şeyleri ona anlatacaktı.</p>

  <p class="calibre2">Sally Legge içini çekti. "Buraya tatile geldiğimiz zaman, eski halimizi bulacağımızı umuyordum. Her şeyi geride bırakmıştık. Ama yanılmışım. İstediğim gibi olmadı."</p>

  <p class="calibre2">"Ya?"</p>

  <p class="calibre2">"Ya... Alec yine her zamanki gibi huysuz -ve- nasıl anlatayım bilmem ki? Somurtkan. Sanki evde yalnız oturuyor. Nesi var bilmiyorum. Sinirleri çok bozuk. Son derece sinirli. Birileri villaya telefon edip onun için acayip haberler bırakıyorlar. Fakat bana bunların ne anlama geldiğini söylemiyor. En çok buna kızıyorum zaten.</p>

  <p class="calibre2">Bana hiçbir şey söylememesine... Önce başka bir kadına âşık olduğunu düşündüm, ama şimdi buna pek inanmıyorum.</p>

  <p class="calibre2">Hayır, sanmıyorum."</p>

  <p class="calibre2">Fakat sesinde derin bir şüphe vardı. Poirot bunu fark etmekte gecikmedi.</p>

  <p class="calibre2">"Demli çay hoşunuza gitti mi, madam?" dedi.</p>

  <p class="calibre2">"Çay mı?" Kaşlarını çatarak, Poirot'ya baktı. Aklı fikri başka yerdeydi. Sonra birdenbire kendini topladı.</p>

  <p class="calibre2">"A, evet. O çadırda, tüller içinde oturmak beni ne kadar yordu bilseniz. Üstelik içersi çok havasızdı."</p>

  <p class="calibre2">"Herhalde çay cadın da aynı haldeydi."</p>

  <p class="calibre2">"A, evet, öyle. Fakat dünyada çaydan daha güzel bir şey olamaz. Öyle değil mi?"</p>

  <p class="calibre2">"Sanırım, siz demin bir şey arıyordunuz, madam?"</p>

  <p class="calibre2">Küçük, altın uçağı uzattı. "Acaba aradığınız bu muydu?"</p>

  <p class="calibre2">"Ben... ah, evet. Teşekkür ederim, Mösyö Poirot. Onu nerde buldunuz?"</p>

  <p class="calibre2">"Surda. Yerde çatlağın arasındaydı."</p>

  <p class="calibre2">"Herhalde oraya düşürdüm."</p>

  <p class="calibre2">"Dün mü düşürdünüz?"</p>

  <p class="calibre2">"Hayır, hayır, dün değil. Daha önce."</p>

  <p class="calibre2">"Fakat, madam, dün falıma bakarken bu küçük uçağı bileğinizde gördüğümü hatırlıyorum." Hiç kimse Hercule Poirot gibi ustalıkla yalan söyleyemezdi. Belçikalı kendinden emin bir tavırla konuşmuştu. Onun bu hali karşısında Sally Legge önüne bakmak zorunda kaldı.</p>

  <p class="calibre2">"Doğrusu pek hatırlamıyorum. Sadece uçağın kaybolmuş</p>

  <p class="calibre2">olduğunu bu sabah fark ettim."</p>

  <p class="calibre2">Poirot nezaketle eğildi. "Bunu bulduğunuz için çok memnunum."</p>

  <p class="calibre2">Genç kadın küçük altın süsü sinirli sinirli parmaklarının arasında çeviriyordu. Nihayet ayağa kalktı.</p>

  <p class="calibre2"></p>

  <p class="calibre2">"İey... Teşekkür ederim, Mösyö Poirot. Çok teşekkür ederim." Kesik kesik nefes alıyordu.</p>

  <p class="calibre2">Gözlerinde endişeli bir ifade vardı. Telaşla pavyondan çıktı. Poirot bankta arkasına yaslanarak, ağır ağır başını salladı.</p>

  <p class="calibre2">Sonra da kendi kendine, hayır, dedi. Dün çay çadırına gitmediniz. Saatin dört olup olmadığını sormanızın sebebi çay içmek arzusu değildi. Siz dün buraya geldiniz.</p>

  <p class="calibre2">Kayıkhaneyle şatonun tam ortasındaki bu pavyona. Burda biriyle buluşacaktınız."</p>

  <p class="calibre2">Dışarıdan tekrar ayak sesleri duyuldu. Hızlı, sabırsız adımlar. Poirot ümitle gülümsedi. Belki de bu gelen, Sally Legge'nin dün buluştuğu kimse..." Fakat pavyonun köşesinden Alec Legge çıkmıştı. Belçikalı bağırdı. "Yine yanıldım."</p>

  <p class="calibre2">"Ha? Ne dediniz?" Alec Legge şaşırmıştı.</p>

  <p class="calibre2">Poirot açıkladı. "Yine yanıldım galiba. Ben öyle sık sık hata yapmam. Bu yüzden sinirlendim. Gelenin siz olduğunu sanmıyordum."</p>

  <p class="calibre2">Alec Legge sordu. "Ya kim olduğunu sanıyordunuz?"</p>

  <p class="calibre2">Poirot hemen cevap verdi. "Yabancı bir genç. Çocuk yaşta bir delikanlı. Üzerinde kaplumbağa resimleri olan gömlekler giymeye meraklı bir yabancı."</p>

  <p class="calibre2">Sözlerinin yaptığı etki bayağı hoşuna gitti. Alec Legge öne doğru bir adım atarak, boğulur gibi haykırdı.</p>

  <p class="calibre2">"Nerden biliyorsunuz? Nasıl, ne demek istiyorsunuz?"</p>

  <p class="calibre2">"Böyle şeyler içime doğar." Hercule Poirot gözlerini kapadı.</p>

  <p class="calibre2">Alec Legge tekrar birkaç adım attı. Belçikalı karşısında duran adamın çok sinirlendiğinin farkındaydı.</p>

  <p class="calibre2">Alec tekrar sordu. "Ne demek istiyorsunuz?"</p>

  <p class="calibre2">Poirot cevap verdi. "Sanırım arkadaşınız tekrar yurda döndü. Onu görmek istiyorsanız, yurda gidip kendisini bulmanız gerek."</p>

  <p class="calibre2">Alec Legge homurdandı. "Demek böyle?..." Taş bankın öbür ucuna çöktü. "Buraya bu yüzden geldiniz? 'Hediyeleri vermek' bir bahaneydi. Bunu anlamalıydım..." Poirot'ya baktı. Yorgun yüzünde ıstırap dolu bir ifade vardı.</p>

  <p class="calibre2">"Meselenin size nasıl gözüktüğünü bilmiyorum. Her şeyin ne anlama geldiğinin farkındaydım. Fakat sandığınız gibi değil. Beni tuzağa düşürdüler, kullanmaya çalışıyorlar.</p>

  <p class="calibre2">Bir kere onların eline düştünüz mü, kolay kolay kurtulamazsınız. Ama ben kurtulmak istiyorum! Biliyor musunuz, insan müthiş bir ümitsizliğe kapılıyor. Ve o zaman her şeyi de göze alıyor. Kendini kapana kıstırılmış</p>

  <p class="calibre2">bir fare gibi hissediyor. Ah! Konuşmanın ne faydası var.</p>

  <p class="calibre2">Herhalde öğrenmek istediklerinizi öğrendiniz artık.</p>

  <p class="calibre2">Elinizde gerekli kanıtlar var." Ayağa kalkarak yürüdü.</p>

  <p class="calibre2">Sanki önünü görmüyormuş gibi sesleniyordu. Sonra arkasına bakmadan hızla koşmaya başladı.</p>

  <p class="calibre2">Hercule Poirot hareketsiz oturuyordu. Kaşlarını kaldırmış gözlerini açmıştı. "Çok garip," diye mırıldandı. "Garip ve enteresan. Demek elimde gerekli kanıtlar var. Neyle ilgili bu kanıtlar? Cinayetle mi?"</p>

  <p class="calibre2"></p>

  <p class="calibre2">BÖLÜM 14</p>
</body>
</html>
