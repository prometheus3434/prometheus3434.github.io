<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>index</title>
  <meta content="pdftohtml 0.36" name="generator" />
  <meta content="2007-08-30T11:18:38+00:00" name="date" />
  <link href="../Styles/stylesheet1.css" rel="stylesheet" type="text/css" />
  <style type="text/css">




  /*<![CDATA[*/

  @page { margin-bottom: 5.000000pt; margin-top: 5.000000pt; }
  /*]]>*/
  </style>
</head>

<body class="calibre">
  <h2 class="calibre3" id="calibre_pb_5">II</h2>

  <p class="calibre2">Hercule Poirot dikkatle tuvaletini yaptı. Bıyıklarını pomatlayıp uçlarını iyice bükerek kıvırdı. Biraz gerileyip aynaya bakınca gördüğünü kendisi de beğendi.</p>

  <p class="calibre2">Yemek gongunun sesi şatoda yankılanırken dedektif de merdivenlerden indi.</p>

  <p class="calibre2">Bir sanatkâr gibi gonktan türlü türlü sesler çıkartmış</p>

  <p class="calibre2">olan uşak, tokmağı çengeline astı. Kasvetli yüzünde hafif bir tebessüm belirmişti.</p>

  <p class="calibre2">Poirot, "Kâhya kadından gelen bir şantaj mektubu,"</p>

  <p class="calibre2">dedi. "Uşaktan da gelmiş olabilir bu." Bu uşak da şantaj mektupları yazabilecek bir tipti doğrusu. Poirot, Bayan Oliver'ın roman kahramanlarını hayattan alıp almadığını düşündü.</p>

  <p class="calibre2">Kendisine yakışmayan çiçekli bir şifon elbise giymiş</p>

  <p class="calibre2">olan Miss Brewis holden geçti. Dedektif, onun peşinden giderek, "Burda bir kâhya var değil mi?" diye sordu.</p>

  <p class="calibre2">"Hayır, Mösyö Poirot hayır. Artık kimse böyle şeyleri düşünmüyor. Aslında buraya bir kâhya ister tabi. Kâhya benim. Sekreter olmama rağmen daha çok kâhyalık yapıyorum." Acı acı güldü.</p>

  <p class="calibre2">"Demek kâhya sizsiniz?" Poirot düşünceli bir şekilde kadını süzdü. Miss Brewis şantaj mektubu yazabilecek birine benzemiyordu. Ama imzasız mektup gönderebilirdi.</p>

  <p class="calibre2">Dedektif, Miss Brewis gibi güvenilebilir kadınların kimseyi şüphelendirmeden böyle imzasız mektuplar yazdıklarını birçok defalar görmüştü. "Uşağın adı nedir?"</p>

  <p class="calibre2">Brewis biraz şaşırmıştı.</p>

  <p class="calibre2">"Henden!"</p>

  <p class="calibre2">Poirot kendisini toplayarak, "Uşağı bir yerde gördüğümü sanıyorum," diye mırıldandı. "Ondan sordum."</p>

  <p class="calibre2">Kadın başını salladı. "Olabilir. Hizmetkârlar bir yerde dört aydan fazla kalmıyorlar artık. İngiltere'de dolaşmadık kapı bırakmıyorlar. Zaten artık herkes aşçı ve uşak tutmuyor." Birlikte oturma odasına girdiler. Sir George herkese sherry ikram ediyordu. Giydiği smokin nedense adama hiç yakışmamıştı. Koyu kurşuni saten tuvalet giymiş olan Bayan Oliver eski bir savaş gemisine benziyordu. Lady Stubbs başını önüne eğmiş Vouge dergisindeki modellere bakıyordu.</p>

  <p class="calibre2">Alec, Sally ve Jim Warburton yemeğe kalmışlardı.</p>

  <p class="calibre2"></p>

  <p class="calibre2">Sir George, "Bu gece çok işimiz var," diye hatırlattı.</p>

  <p class="calibre2">"Onun için briç oynamayacağız. Herkes çalışacak. Karton levhalar hazırlanacak. Falcının ilanını da unutmayalım.</p>

  <p class="calibre2">Falcıya ne isim koyacağız? Madam Zuleika mı? Yoksa Esmeralda mı? Veya Romay Leigh meşhur Çingene Kraliçesi..."</p>

  <p class="calibre2">Sally söze karıştı. "İöyle Doğu'yu hatırlatan bir şey olsun. Bu tarım bölgelerinde çingenelerden nefret ederler. Zuleika fena değil. Boya kutumu da getirdim.</p>

  <p class="calibre2">Michael'ın levhayı süslemek için çöreklenmiş bir yılan resmi yapabileceğini düşündüm."</p>

  <p class="calibre2">"Yani Zuleika yerine Kleopatra mı olacaksın?"</p>

  <p class="calibre2">Henden kapıda belirdi. "Yemek hazır, Lady Hazretleri."</p>

  <p class="calibre2">Birlikte yemek salonuna geçtiler. Uzun masadaki şamdanlar yakılmıştı. Oda bir hayli loştu.</p>

  <p class="calibre2">Warburton ve Alec Legge, Lady Stubbs'un iki yanına oturdular. Poirot, Bayan Oliver'la Miss Brewis'in arasındaydı. Sekreter ertesi günkü eğlenceyle ilgili ayrıntılardan söz ediyordu. Bayan Oliver ise, son derece dalgındı. Ağzını bile açmıyordu.</p>

  <p class="calibre2">Nihayet, en beklenmedik bir anda, Poirot'ya bakarak,</p>

  <p class="calibre2">"Bana aldırmayın," dedi. "Sadece unuttuğum bir şey var mı, diye düşünüyorum?"</p>

  <p class="calibre2">Sir George neşeli bir şekilde güldü. "Demek tehlikeli bir hata olup olmadığını düşünüyorsunuz?"</p>

  <p class="calibre2">"Evet, öyle. Daima böyle bir şey olur. Kitap basılana kadar insan bunu fark etmez. O zaman da azap çeker tabi."</p>

  <p class="calibre2">Yüzünden hisleri belli oluyordu. İçini çekti. "İşin garibi birçok insan bu hataların farkına bile varmaz.</p>

  <p class="calibre2">Kendi kendime, 'Aşçı iki pirzolanın yenmediğini kesinlikle fark ederdi,' diye düşünürüm. Ama bu kimsenin aklına bile gelmez."</p>

  <p class="calibre2">Michael Weyman öne doğru eğildi. "Doğrusu beni adeta büyülediniz. Rica ederim bunu açıklamaya kalkışmayın, ikinci pirzolanın esrarı. Sabahlan banyo yaparken bunu düşünmek istiyorum."</p>

  <p class="calibre2">Bayan Oliver dalgın bir şekilde mimara tebessüm edip yine düşünceye daldı. Lady Stubbs'un da sesi çıkmıyordu.</p>

  <p class="calibre2">Arada sırada esniyordu. Warburton, Alec Legge ve Miss Brewis konuşmaya dalmışlardı.</p>

  <p class="calibre2">Miss Brewis dayanamadı. "Lady Stubbs çok işimiz var.</p>

  <p class="calibre2">Bize yardım edeceğinizi umuyorduk."</p>

  <p class="calibre2">Lady Stubbs, "Biliyorum," diye cevap verdi. "Ama yatacağım." Küçük bir çocuk gibi hayatından memnundu. Sir George yemek salonundan çıkınca hemen başını çevirdi, ona baktı. "Yorgunum, George. Yatacağım. Kızmazsın, değil mi?"</p>

  <p class="calibre2">Adam yaklaşıp Hattie'nin omzunu okşadı. "Haydi git güzellik uykusuna yat, Hattie. Yarın taptaze olmalısın."</p>

  <p class="calibre2">Genç kadını hafifçe öptü. Hattie elini salladı. "İyi geceler," diye bağırarak merdivenlerden çıktı.</p>

  <p class="calibre2">Sir George, karısının arkasından bakarak gülümsedi.</p>

  <p class="calibre2">Miss Brewis hiddetle soluyarak arkasını döndü. Yalandan neşelenmeye çalışarak seslendi. "Haydi gelin. Çalışmamız lazım."</p>

  <p class="calibre2">Nihayet herkes işe koyuldu. Fakat Miss Brewis hepsini kontrol edemediği için biraz sonra kaçanlar oldu. Michael Weyman karton levhanın üstüne korkunç bir yılan çizip,'MADAM ZULEIKA FALINIZA BAKACAK' sözlerini yazdıktan sonra ortadan kayboldu. Alec Legge de ufak tefek bir şeyler yaptıktan sonra güya bir çemberin ölçüsünü almak için çıktı ve bir daha dönmedi. Kadınlar her zaman olduğu gibi canla başla çalıştılar. Hercule Poirot da ev sahibesini taklit ederek erkenden odasına çekildi.</p>

  <p class="calibre2"></p>

  <p class="calibre2">Poirot ertesi sabah dokuz buçukta kahvaltıya indi.</p>

  <p class="calibre2">Savaştan önce olduğu gibi yiyecek gayet boldu. Bir sürü sahanı elektrik ızgaralarının üstüne dizmişlerdi. Sir George domuz pastırması, kızarmış böbrek ve yumurtadan oluşan tam bir İngiliz kahvaltısı yapıyordu. Bayan Oliver ve Bayan Brewis de aynı şeyleri tercih etmişlerdi.</p>

  <p class="calibre2">Michael Weyman tabağına soğuk jambon doldurmuştu. Sadece Lady Stubbs'un bu yiyeceklere aldırdığı yoktu. Sütsüz kahvesini içerken incecik bir tost yiyordu. Kadın başına geniş kenarlı açık pembe bir şapka giymişti. Kahvaltı sofrasında bu pek acayip duruyordu doğrusu.</p>

  <p class="calibre2">Postacı henüz gelmişti. Miss Brewis'in önünde bir yığın zarf duruyordu. Sekreter bunları ayırmaya başlamıştı bile. Sir George'un mektuplarının üstünde</p>

  <p class="calibre2">"İahsi" yazılı olanları hemen adama uzatıyordu.</p>

  <p class="calibre2">Diğerlerini açıp konularına göre ayırıyordu.</p>

  <p class="calibre2">Lady Stubbs'a üç mektup gelmişti. İlk iki mektuptan faturalar çıkmıştı galiba. Genç kadın bunları bir kenara itti. Sonra üçüncü mektubu açarak, "Oh!" diye bağırdı.</p>

  <p class="calibre2">Kadının bağırması üzerine bütün başlar o tarafa döndü.</p>

  <p class="calibre2">Hattie, "Mektup Etienne'den," dedi. "Kuzenim Etienne... Yatla buraya gelecekmiş."</p>

  <p class="calibre2"></p>

  <p class="calibre2">Sir George elini uzattı. "Ver bakayım, Hattie." Genç kadın mektubu uzattı. Adam kâğıdı düzelterek okudu.</p>

  <p class="calibre2">"Bu Etienne de Sousa da kim?... Kuzenin mi?"</p>

  <p class="calibre2">"Öyle sanıyorum. Anne tarafından akrabam. Kendisini pek hatırlamıyorum. O... O..."</p>

  <p class="calibre2">"Evet, yavrum ne diyecektin?"</p>

  <p class="calibre2">Hattie omzunu silkti. "Bunun önemi yok. Aradan çok zaman geçti. O zaman ben küçük bir kızdım."</p>

  <p class="calibre2">Sir George müşfik bir tavırla, "Herhalde kendisini pek hatırlamayacaksın," diye gülümsedi. "Ama onu ağırlamamız gerek. Yazık gelişi panayıra rastladı. Ama kendisini akşam yemeğine çağırırız. Hem belki birkaç gece bizde kalır. Ona civan gezdiririz." Sir George Stubbs misafirperver bir asilzade pozundaydı.</p>

  <p class="calibre2">Lady Stubbs sesini çıkarmadı. Gözlerini kahve fincanına dikmişti.</p>

  <p class="calibre2">Herkes yine panayırdan söz ediyordu. Sadece Poirot lafa karışmamıştı. Masanın başında oturan, ince egzotik kadını seyrediyordu. Hattie'nin neler düşündüğünü merak etmekteydi. O sırada kadın başını kaldırarak dedektifin oturduğu tarafa bir göz attı. Bu zekâ dolu bakış</p>

  <p class="calibre2">Poirot'yu şaşırtmıştı. Sonra göz göze geldiler. O sinsi ifade kayboldu. Hattie yine boş boş bakıyordu. Fakat dedektif, kadının gözlerindeki o zekâ ve sinsilik dolu ifadeyi görmüştü bir kez...</p>

  <p class="calibre2">Yoksa Poirot'ya mı öyle gelmişti? Hem geri zekâlı insanlarda böyle şeylere rastlanmıyor muydu? Onlar, ani bir sinsilikle en yakınlarını bile şaşırtmıyorlar mıydı?</p>

  <p class="calibre2">Belçikalı, Lady Stubbs gerçekten bir muamma, diye düşündü. Bu kadın hakkındaki fikirler tam anlamıyla birbirine zıttı. Miss Brewis, Lady Stubbs'un ne yaptığını bilen bir kadın olduğunu ima etmişti. Buna karşılık Bayan Oliver, onun geri zekâlı olduğuna inanıyordu. Hattie'yi uzun zamandan beri tanıyan Bayan Folliat ise onun pek normal olmadığını, şefkat ve bakım istediğini söylemişti.</p>

  <p class="calibre2">Belki de Miss Brewis yanılıyordu. Sekreter, Hattie'nin tembelliğine ve umursamazlığına kızıyordu. Acaba Sir George evlenmeden önce de Miss Brewis, adamın sekreteri miydi? O takdirde kadın, yeni idareye sinirlenmiş</p>

  <p class="calibre2">olabilirdi.</p>

  <p class="calibre2">Poirot da bu sabaha kadar Bayan Folliat ve Bayan Oliver gibi düşünmüştü. Fakat bir bakış üzerine hemen fikir değiştirmesi doğru olur muydu?</p>

  <p class="calibre2"></p>

  <p class="calibre2">Lady Stubbs birdenbire masadan kalktı. "Başım ağrıyor.</p>

  <p class="calibre2">Odama gidip yatacağım."</p>

  <p class="calibre2">Sir George endişeyle ağaya fırladı. "Bir şeyin yok ya yavrum?"</p>

  <p class="calibre2">"Hayır, sadece başım ağrıyor."</p>

  <p class="calibre2">"Öğleden sonraya bir şeyin kalmaz, değil mi?"</p>

  <p class="calibre2">"Evet, öyle sanıyorum."</p>

  <p class="calibre2">Miss Brewis, "Aspirin alın Lady Stubbs," dedi.</p>

  <p class="calibre2">"Aspirininiz var mı? Yoksa getirmemi ister misiniz?"</p>

  <p class="calibre2">"Aspirinim var."</p>

  <p class="calibre2">Hattie kapıya doğru yürüdü. O sırada elinde sıkmakta olduğu mendili yere düştü. Poirot usulca ilerleyip mendili aldı.</p>

  <p class="calibre2">Sir George da karısının peşinden gidecekti ama sekreteri onu durdurdu. "Arabaların park edeceği yerden söz edecektim. Mitchell'e emir vereceğim. En uygun olan..."</p>

  <p class="calibre2">Odadan çıkan dedektif sözün gerisini duymadı. Ev sahibesini merdivenlerde yakaladı. "Madam, bunu düşürdünüz." Nazik bir tavırla mendili uzattı.</p>

  <p class="calibre2">Kadın dalgın dalgın mendili aldı. "Öyle mi? Teşekkür ederim."</p>

  <p class="calibre2">"Acı çekmenize çok üzüldüm, madam. Bilhassa kuzeninizin geleceği sırada hastalanmanız çok fena oldu."</p>

  <p class="calibre2">Hattie sinirli bir şekilde, "Etienne'i görmek istemiyorum," diye bağırdı. "Ondan hoşlanmıyorum. Kötüdür o. Daima kötüydü. Hep fena şeyler yapar."</p>

  <p class="calibre2">Yemek salonunun kapısı açılarak Sir George çıktı. Adam hemen karısının yanına koştu. "Hattie zavallı yavrum.</p>

  <p class="calibre2">Haydi gel seni odaya götüreyim." Birlikte merdivenleri çıktılar. Adam kolunu karısının omzuna atmıştı. Yüzünden endişeli olduğu belliydi.</p>

  <p class="calibre2">Poirot bir süre onlara baktıktan sonra döndü ve hızla holden geçen Miss Brewis'le karşılaştı. "Lady Stubbs'un başı..."</p>

  <p class="calibre2">Sekreter hiddetle, "Başının ağrıdığı filan yok," diye söylendi. Çalışma odasına girip kapıyı kapattı.</p>

  <p class="calibre2">Dedektif de içini çekerek, ön kapıdan terasa çıktı.</p>

  <p class="calibre2">Bayan Masterton küçük bir arabayla gelmişti. Adeta ulur gibi bağırarak emirler veriyor, çay masasının konulacağı yeri gösteriyordu. Poirot'yu görünce döndü. "Bu işler o kadar canımı sıkıyor ki... Üstelik adamlar her şeyi ters tarafa koyuyorlar. Hayır, Rogers! Masayı sola koy... Sağa değil! Havaya ne dersiniz, Mösyö Poirot? Ben pek beğenmedim. Yağmur her şeyi mahveder tabi. Halbuki bu yıl yaz o kadar güzel gitti ki... Sir George nerde? Onunla araba parkının yerini konuşacaktım."</p>

  <p class="calibre2">"Karısının başı ağrıyor. Yatmaya gitti sanırım."</p>

  <p class="calibre2">Bayan Masterton kendinden emin bir tavırla, "Öğleden sonra bir şeyi kalmaz," diye güldü. "Toplantılardan çok hoşlanır o. Hattie, süslenip bir çocuk gibi eğlenecektir.</p>

  <p class="calibre2">Bana şu mandalları verir misiniz? Minyatür golf sahasının numaralarını işaret etmem gerek."</p>

  <p class="calibre2">Bayan Masterton tarafından işe koşulan meşhur dedektif yetenekli bir çırak gibi epey çalıştı. Kadın, Belçikalıyı çalıştırırken bir taraftan da konuşuyordu. "İnsan her şeyi kendisi yapmalı. Bunu çoktan anladım... Başka çare yok... Mösyö Poirot aklıma gelmişken sorayım. Siz Elliotların ahbabısınız, değil mi?"</p>

  <p class="calibre2">Poirot İngiltere'de yıllardan beri oturduğu için bu sorunun bir dostluk belirtisi olduğunu anlamıştı. Bayan Masterton yabancı olmana rağmen "bizdensin" demek istiyordu. Kadın samimi bir şekilde konuşmasına devam etti. "Nasse'nin tekrar canlanması çok hoşuma gidiyor.</p>

  <p class="calibre2">Hepimiz burasını otel yapacaklarından korkuyorduk. Bugün vaziyeti biliyorsunuz. İnsan şehir dışında dolaşmaya çıktı mı, adım başına 'otel', 'pansiyon', 'yurt'</p>

  <p class="calibre2">levhalarına rastlıyor. Genç kızlığımda oturduğum evler ve gidip dans ettiğim o konaklar hep otel olmuş. Çok hazin... Nasse'e çok sevindim. Zavallı Amy Folliat da öyle tabi. Kadıncağız bütün ömrünce sıkıntı çekti, ama şimdiye kadar şikâyet ettiğini duymadım. Sir George da Nasse İatosu'nu fevkalade bir hale getirdi doğrusu. Hem şatoyu bayağılaştırmadı da... Bu Amy Folliat'ın etkisi mi, yoksa adamın kendi zevki mi bilmiyorum? Sir George aslında çok zevkli zaten. Böyle bir adamdan beklenmeyecek bir şey."</p>

  <p class="calibre2">Poirot umursamaz bir tavır takınmaya gayret ederek,</p>

  <p class="calibre2">"Kendisi kral tarafından arazi verilmiş asillerden değil galiba?" diye mırıldandı.</p>

  <p class="calibre2">"Aslında kendisi 'Sir' bile değil. Bunu isim olarak almış. Herhalde Lord George Sanger'in Sirki'ni gördükten sonra aklına gelmiş bu. Ne kadar komik, değil mi? Tabi, biz durumu bilmemezlikten geliyoruz. Zengin adamların biraz züppelik etmesini doğal karşılamak lazım, işin komik tarafı George Stubbs alelade bir aileden gelmesine rağmen pekâlâ sosyeteye girebilir. Kendisi tıpkı on sekizinci yüzyıldaki şövalyelere benziyor. Bana kalırsa iyi bir kandan gelme o. Belki babası bir asilzade, annesi de bir meyhaneciydi."</p>

  <p class="calibre2">Bayan Masterton konuşmayı kesip bahçıvanlardan birine bağırdı. "Tam rodedronlann yanına koyma!... Kukla oyunu için yer bırak! Sağa yerleştir! Sola değil!"</p>

  <p class="calibre2">Yine, dedektif dönerek devam etti. "Bu adamlar sağlarıyla sollarını ayırmaktan acizler. Brewis denilen kadın çok becerikli. Fakat zavallı Hattie'den hoşlanmıyor. Hatta bazen Hattie'yi öldürecekmiş gibi süzüyor. Zaten iyi sekreterlerden çoğu patronlarına âşıktır. Jim Warburton nereye gitti? Bu adam da kendisine</p>

  <p class="calibre2">'Yüzbaşı' süsü veriyor. Aslında asker değil. Hatta savaşta bir Almanın yanına kadar bile gitmemiş. Ama böyle şeylere tahammül etmemiz gerek. Zira kendisi çok çalışkan. Fakat ben, onun geçmişi karanlık bir insan olduğundan eminim. Ah, işte Leggeler de geldi!"</p>

  <p class="calibre2">Sally Legge pantolon ve sarı bir kazak giymişti.</p>

  <p class="calibre2">Neşeli bir tavırla, "Yardıma geldik," diye bağırdı.</p>

  <p class="calibre2">Bayan Masterton'ın sesi daha da yükseldi. "İş yok. Dur bakalım..."</p>

  <p class="calibre2">Poirot bu fırsattan yararlanarak oradan uzaklaştı. Tam evin köşesine geldiği zaman başka bir olayla karşılaştı.</p>

  <p class="calibre2">İortlu iki genç kız ağaçların arasından çıkmış şatoya bakıyorlardı. İkisi de endişeliydi.</p>

  <p class="calibre2">Dedektif, onlardan birini tanır gibi oldu. Bir gün önce arabaya aldığı İtalyan kızdı bu galiba? Lady Stubbs'un yatak odasının penceresi açıktı. Sir George başını çıkarmış hiddetle kızlara bağırıyordu. "Özel araziye girdiğinizin farkında, değil misiniz?"</p>

  <p class="calibre2">Başına yeşil eşarp bağlamış olan genç bir kız,</p>

  <p class="calibre2">"Lütfen..." dedi.</p>

  <p class="calibre2">"Burdan geçemezsiniz. Burası bana ait."</p>

  <p class="calibre2">Başına parlak mavi eşarp bağlamış olan ikinci öğrenci atıldı: "Lütfen... Nassecombe rıhtımı..." Bu kelimeleri dikkatle söylemişti. "Bu taraftan mı? Lütfen."</p>

  <p class="calibre2">Sir George, "Özel araziye girmişsiniz!" diye gürledi.</p>

  <p class="calibre2">"Lütfen..."</p>

  <p class="calibre2">"Burası şatonun bahçesi. Burdan yol yok. Geri gidin.</p>

  <p class="calibre2">GERİ! Geldiğiniz yere gidin!"</p>

  <p class="calibre2">Sir George elini kolunu sallıyordu. Genç kızlar hayretle onu seyretmekteydiler. Sonra yabancı bir dilde konuşmaya başladılar. Nihayet mavi eşarplısı, "Geri mi?"</p>

  <p class="calibre2">diye sordu. "Yurda?..."</p>

  <p class="calibre2">"Evet, yurda dönün. Yolu takip ederek rıhtıma inin."</p>

  <p class="calibre2"></p>

  <p class="calibre2">Öğrenciler, istemeye istemeye geri döndüler.</p>

  <p class="calibre2">Sir George yüzünü silerek Poirot'ya baktı. "Bunları kovalamakla vakit geçiriyorum. Bir zamanlar üst kapıdan giriyorlardı. Oraya bir kilit astırdım. İimdi de tellerden atlayıp korudan geçiyorlar. Böylece çabucak rıhtıma ineceklerini sanıyorlar. Aslında doğru bu. Fakat böyle hareket etmeye haklan yok. Üstelik çoğunluğu da yabancı. Sözlerimi anlamayıp aptal aptal yüzüme bakıyorlar ve Slavca veya başka dilde cevap veriyorlar."</p>

  <p class="calibre2">Poirot, "Kadınlardan biri Alman," diye cevap verdi.</p>

  <p class="calibre2">"Öteki de İtalyan. Sanırım dün istasyondan gelirken o İtalyan'ı görmüştüm."</p>

  <p class="calibre2">"Bunlar her dilden konuşuyorlar... Evet, Hattie? Ne dedin?" Sir George pencereden çekildi.</p>

  <p class="calibre2">Poirot da dönünce Bayan Oliver'la izci üniforması giymiş olan on dört yaşlarında bir kız gördü. Kız küçük olmasına rağmen bir hayli gelişmişti.</p>

  <p class="calibre2">Bayan Oliver, "Marlene'i getirdim," dedi.</p>

  <p class="calibre2">Marlene sadece burnunu çekti. Poirot ise nezaketle selam verdi.</p>

  <p class="calibre2">Bayan Oliver devam etti. "Kurban o."</p>

  <p class="calibre2">Marlene bu sefer kıkır kıkır güldü. "Korkunç ceset benim. Fakat üstümde başımda kan olmayacak." Sesinden buna üzüldüğü anlaşılıyordu.</p>

  <p class="calibre2">"Ya, öyle mi?"</p>

  <p class="calibre2">"Hayır, kordonla boğulacağım. Hepsi o kadar. Halbuki ben bıçaklanmayı ve üstümde kırmızı boya olmasını isterdim."</p>

  <p class="calibre2">Bayan Oliver atıldı. "Yüzbaşı Warburton bunun gereğinden fazla gerçeğe uyacağını düşündü..."</p>

  <p class="calibre2">Marlene somurtkan bir tavırla, "Cinayette kan olmalıdır," diye mırıldandı. Sonra ilgiyle Poirot'yu süzdü. "Siz çok cinayet görmüşsünüz, öyle mi? Bayan Oliver öyle söyledi."</p>

  <p class="calibre2">Poirot mütevazı bir tavır takındı. "Eh, bir, iki tane gördüm." Sonra Bayan Oliver'ın yanlarından ayrıldığını görerek telaşlandı.</p>

  <p class="calibre2">Marlene heyecanlanmıştı. "Hiç seks delisi katile rastladınız mı?"</p>

  <p class="calibre2">"Ne münasebet?"</p>

  <p class="calibre2">Marlene zevkle, "Cinsi sapıklara bayılıyorum," diye devam etti. "Yani onlara dair yazılan okumaya bayılıyorum."</p>

  <p class="calibre2"></p>

  <p class="calibre2">"Ama onlardan biriyle karşılaşmak hoşunuza gitmez sanırım."</p>

  <p class="calibre2">"Orasını bilmiyorum. Aklıma bir şey geldi. Bana kalırsa buralarda böyle bir cinsi sapık var. Büyükbabam bir kere koruda bir ceset görmüş. Korkup kaçmış tabi.</p>

  <p class="calibre2">Geri döndüğü zaman ceset orda yokmuş. Hem bir kadın cesediymiş o. Ama büyükbabam bunamış. Onun için kimse sözlerini dinlemiyor."</p>

  <p class="calibre2">Poirot güç bela kızın elinden kurtulup arka taraftan şatoya girdi. Doğru yatak odasına çıktı. Biraz yalnız kalıp dinlenmeye ihtiyacı vardı.</p>

  <p class="calibre2"></p>

  <p class="calibre2">BÖLÜM 6</p>

  <p class="calibre2"></p>

  <p class="calibre2">Öğle yemeği için soğuk et hazırlanmıştı. Herkes çabucak birkaç lokma yedi. Saat on dört otuzda bir film yıldızı panayırı açacaktı. Yağmur yağacakmış gibi bulutlarla dolan gökyüzü de açılmaya başlamıştı. Saat on dörtte şatonun bahçesi tıklım tıklım dolmuştu. Üç şilin giriş parası ödeyenler içeriye dalıyorlardı. Arabalar bahçe yolunun kenarına park edilmişti. Öğrenci Yurdu'nda kalanlar da gruplar halinde gelmişlerdi. Yüksek sesle kendi dillerinden konuşuyorlardı. Bay Masterton'ın sözleri doğru çıkmıştı. Daha on dört otuz olmadan Lady Stubbs aşağıya indi. Genç kadın siklamen rengi bir elbise giymiş, başına da siyah hasırdan bir Çinli şapkası oturtmuştu. Bir hayli de pırlanta takmıştı.</p>

  <p class="calibre2">Miss Brewis, kadını görür görmez alaycı bir tavırla güldü. "Anlaşılan burasını Ascot at yarışlarındaki Kraliyet Locası sanıyor."</p>

  <p class="calibre2">Fakat Poirot, Hattie'yi ciddi ciddi tebrik etmek için koştu. "Giydiğiniz elbise çok güzel, madam."</p>

  <p class="calibre2">Hattie çok memnun oldu. "Güzel, değil mi? Bunu Ascot için yaptırmıştım."</p>

  <p class="calibre2">Film yıldızı gelmişti. Lady Stubbs, onu karşılamak üzere dedektifin yanından ayrıldı. Poirot da ikinci planda kalmayı tercih ediyordu zaten. Bahçede dolaşmaya başladı. Her şey normaldi. Panayır neşe içinde devam ediyordu. Hindistancevizi Atış Sahası'nın başında Sir George duruyordu. Adam çok keyifli ve neşeli gözüküyordu.</p>

  <p class="calibre2">Biraz ileride çember yarışları yapılıyordu. Tezgâhlara türlü türlü meyveler, sebzeler, reçeller, kekler ve kasabalıların yapmış olduğu el işleri dizilmişti.</p>

  <p class="calibre2"></p>

  <p class="calibre2">Pastalar, sepetlerle meyveler ve hatta bir domuz piyangoya konmuştu. Çocuklar da gidip kura çekiyorlardı.</p>

  <p class="calibre2">Kalabalık artmış, çocukların dansı da başlamıştı.</p>

  <p class="calibre2">Poirot, Bayan Oliver'ı ortada göremedi. Yalnız oradan oraya giden Lady Stubbs'u fark etmişti. Kadının siklamen rengi elbisesi göz alıyordu. Bununla beraber yine de en fazla ilgiyi çeken Bayan Folliat'tı. Kadın tamamen değişmişti. Ortanca mavisi bir elbise ve gri şık bir şapka giymişti. Yeni gelenleri o karşılıyor ve her şeye nezaret ediyordu.</p>

  <p class="calibre2">Poirot sokulup konuşmalara kulak verdi.</p>

  <p class="calibre2">"Amy, şekerim, nasılsın?"</p>

  <p class="calibre2">"Pamela geldiğinize çok sevindim. Edward'ı da getirmişsin. Halbuki burası Tiverton'dan bir hayli uzak."</p>

  <p class="calibre2">"İahsın varmış, hava açık. Savaştan önceki yılı hatırlıyor musun? Saat dörtte yağmur başlayıp her şeyi altüst etmişti."</p>

  <p class="calibre2">"Bu yıl güzel bir yaz oldu, Dorothy! Seni yıllardan beri görmedim."</p>

  <p class="calibre2">"Nasse'in bu güzel halini görmek istedik. Tepedeki böğürtlenleri kesmişsin."</p>

  <p class="calibre2">"Evet. Böylece ortancalar ortaya çıktı. Öyle değil mi?"</p>

  <p class="calibre2">"Ne güzel! Ne tatlı mavi! İekerim son bir yıl içinde bahçeyi fevkalade bir hale getirmişsin. Nasse eski halini almış."</p>

  <p class="calibre2">Dorothy'nin kocasının kalın sesi yükseldi. "Savaş</p>

  <p class="calibre2">sırasında kumandanı görmek için buraya gelmiştim.</p>

  <p class="calibre2">Bahçenin haline çok üzülmüştüm..."</p>

  <p class="calibre2">Bayan Folliat fakir bir ziyaretçiye döndü. "Bayan Knapper, seni gördüğüme memnun oldum. Yanındaki Lucy mi?</p>

  <p class="calibre2">Ne kadar da büyümüş!..."</p>

  <p class="calibre2">"Gelecek yıl okulu bitirecek. Sizi iyi gördüğüm için çok sevindim, efendim."</p>

  <p class="calibre2">"Teşekkür ederim, çok iyiyim. Gidip çember oyununda talihini denemelisin, Lucy. Bayan Knapper sonra seninle çay çadırında konuşuruz. Zaten ben de çay dağıtmalarına yardım edeceğim."</p>

  <p class="calibre2">Poirot'nun Bay Knapper olduğunu tahmin ettiği bir adam saygılı bir şekilde, "Nasse'ye geri gelmeniz çok iyi oldu, efendim," dedi. "İnsan eski günlere döndüğünü sanıyor."</p>

  <p class="calibre2"></p>

  <p class="calibre2">İki kadın ve iriyarı bir adam koşarcasına Bayan Folliat'a yaklaştıkları için Poirot, kadının cevabını duyamadı.</p>

  <p class="calibre2">"Amy, şekerim, aradan yıllar geçti. Ne güzel bir panayır bu! Bahçen de eşsiz doğrusu. Gül bahçesine neler yaptığını bana anlatmalısın. Muriel yeni güller getirdiğini söyledi."</p>

  <p class="calibre2">İriyarı adam da atıldı. "Marylin Gale nerde?..."</p>

  <p class="calibre2">"Reggie, onu görmek için sabırsızlanıyor. Son filmine gitmiş..."</p>

  <p class="calibre2">"İu büyük şapkalı kadın o mu? Aman Tanrım, ne biçim kılık bu?"</p>

  <p class="calibre2">"Saçmalama, sevgilim. O Hattie Stubbs. Amy bu kadının bir manken gibi ortada dolaşmasına izin vermemelisin."</p>

  <p class="calibre2">Kadının başka bir ahbabı daha yaklaştı. "Amy, sana Edward'ın oğlu Roger'ı takdim edeyim. Nasse'ye dönmene çok sevindik..."</p>

  <p class="calibre2">Poirot ağır ağır oradan ayrıldı. Bir şilin verip bir piyango bileti aldı. Belki de domuzu kazanabilirdi.</p>

  <p class="calibre2">Uzaktan hâlâ Bayan Folliat'ın sesi duyuluyordu. Kadın ev sahibeliği yapmaktaydı. Dedektif, Bayan Folliat'ın bunu bilerek mi yoksa bilmeyerek mi yaptığım merak etmişti. Acaba durumun farkında değil miydi? Bayan Folliat tam anlamıyla şatonun sahibesi rolündeydi.</p>

  <p class="calibre2">Poirot üstünde "Madam Zuleika Falınıza Bakacak. Giriş</p>

  <p class="calibre2">2 İilin" yazılı çadırın yanında durdu. Çay vermeye başlandığı için çadırın önündeki kalabalık dağılmıştı.</p>

  <p class="calibre2">Poirot başını eğerek içeri girdi. Biraz oturup yorgun ayaklarını dinlendirmek için 2 şilini seve seve verdi.</p>

  <p class="calibre2">Madam Zuleika siyah bol bir maşlah giymiş, başına sırmalı bir eşarp sarmıştı. Yüzü kapalı olduğu için konuşmaları zor anlaşılıyordu. Genç kadın uzanıp Poirot'nun elini tuttuğu sırada bileğindeki altın bileziğe takılı küçük süsler tatlı bir ses çıkardı.</p>

  <p class="calibre2">Zuleika, Poirot'ya çok zengin olacağını, esmer bir kadınla müthiş bir aşk macerası geçireceğini ve bir mucize sayesinde bir kazadan kurtulacağını çabucak söyleyiverdi.</p>

  <p class="calibre2">"Söylediklerinizin hepsini beğendim, Madam Legge.</p>

  <p class="calibre2">Keşke bunların hepsi çıksaydı."</p>

  <p class="calibre2">Sally, "Ah," dedi. "Demek beni tanıdınız?"</p>

  <p class="calibre2">"Bunu önceden duydum. Bayan Oliver kurban olarak sizi seçtiğini söyledi. Fakat sizi fal için onun elinden almışlar."</p>

  <p class="calibre2"></p>

  <p class="calibre2">Sally içini çekti. "Keşke ben ceset olsaydım. Hiç olmazsa rahat ederdim. Kabahat Jim Warburton'da. Saat on altı oldu mu? Çay istiyorum. Saat on altıdan, on altı otuza kadar serbestim."</p>

  <p class="calibre2">Dedektif eski saatine bir göz attı. "Daha on dakikanız var. Size bir fincan çay getirmemi ister misiniz?"</p>

  <p class="calibre2">"Hayır, hayır, dinlenmek istiyorum. Bu çadır çok sıcak. Daha bekleyen var mı?"</p>

  <p class="calibre2">"Hayır, çay çadırının önünde sıraya girmişler."</p>

  <p class="calibre2">"İyi."</p>

  <p class="calibre2">Poirot çadırdan çıkar çıkmaz bir kadın kendisini yakalayıp bir şilinini aldı ve gösterdiği pastanın ağırlığını tahmin etmesini istedi.</p>

  <p class="calibre2">Çember oyununa nezaret eden tombul, orta yaşlı bir kadın şansını denemesi için Belçikalıya ısrar etti.</p>

  <p class="calibre2">Poirot hiç istememesine rağmen bir taş bebek kazandı.</p>

  <p class="calibre2">Mahcup mahcup giderken bu sefer de Michael Weyman'la karşılaştı. Mimar rıhtıma giden yolun yanında durmuş, kasvetli bir şekilde etrafına bakıyordu. Alaycı bir tavırla gülerek, "Çok eğleniyorsunuz galiba, Mösyö Poirot?" dedi.</p>

  <p class="calibre2">Dedektif kazandığı hediyeye baktı. "Ne kadar korkunç, değil mi?"</p>

  <p class="calibre2">Poirot'nun yanından geçen küçük bir çocuk birdenbire haykıra haykıra ağlamaya başladı. Belçikalı hemen eğilip bebeği çocuğun eline tutuşturdu. "Voilâ. Bu senin olsun."</p>

  <p class="calibre2">Çocuğun ağlaması kesiliverdi.</p>

  <p class="calibre2">"Violet bak bu centilmen ne kadar nazik. Teşekkür etsene..."</p>

  <p class="calibre2">Yüzbaşı Warburton megafonu kaldırıp, "En Güzel Çocuk Elbisesi Yarışması," diye seslendi.</p>

  <p class="calibre2">Poirot şatoya doğru giderken geri geri gidip hindistancevizine nişan alan genç bir adamla çarpıştı.</p>

  <p class="calibre2">Genç adamın kaşları çatılıver-di. Poirot dalgın dalgın özür diledi. Zira gözleri genç adamın gömleğine takılmıştı. Sir George'un tarif ettiği kaplumbağalı gömleği tanımıştı. Kumaşın üstünde her türlü kara, deniz kaplumbağası ve deniz canavarları mevcuttu. Poirot birkaç defa gözlerini kırpıştırdı. Tam ilerleyeceği sırada bu sefer de bir gün önce arabaya almış olduğu Hollandalı kız karşısına çıktı.</p>

  <p class="calibre2">Dedektif gülümsedi. "Demek siz de panayıra geldiniz?</p>

  <p class="calibre2">Arkadaşınız da burda mı?"</p>

  <p class="calibre2"></p>

  <p class="calibre2">"Evet, o da buraya gelecek. Onu görmedim daha. Fakat saat on yedi on beş otobüsüyle burdan ayrılacağız. Önce Torquay'a gideceğiz. Ben başka otobüsle Plymouth'a gideceğim." Kız derdini güç bela anlatabiliyordu.</p>

  <p class="calibre2">Poirot o zaman merak ettiği şeyi anladı. Kız bu sıcakta sırt çantasını boş yere takmamıştı. Biraz sonra buradan ayrılacaktı.</p>

  <p class="calibre2">"Bu sabah arkadaşınızı gördüm, matmazel."</p>

  <p class="calibre2">"Evet... Elsa bir Alman arkadaş da onunla beraberdi.</p>

  <p class="calibre2">Korudan geçip rıhtıma inmek istemişler. İatonun sahibi çok kızmış... Onları geri çevirmiş." Başını çevirip atış</p>

  <p class="calibre2">yerinde duran Sir George'a baktı. "Fakat şimdi çok nazik."</p>

  <p class="calibre2">Poirot, ona özel bir bahçeye izinsiz girmenin doğru olmadığını anlatmayı düşündü. Para verip bir panayıra gelmek tamamen ayrı bir şeydi. Ama o sırada megafonu elinde yanına gelen Yüzbaşı Warburton'u görünce vazgeçti.</p>

  <p class="calibre2">"Lady Stubbs'u gördünüz mü? Lady Stubbs'u gören var mı?</p>

  <p class="calibre2">Bu süslü elbise işine o hakemlik edecekti güya. Fakat kadını bulamıyorum."</p>

  <p class="calibre2">"Kendisini yarım saat önce gördüm. Sonra falıma baktırmak için çadıra girdim."</p>

  <p class="calibre2">Warburton hiddetle, "Tanrı bu kadını kahretsin!" diye homurdandı. "Nereye gitti acaba? Çocuklar bekliyorlar.</p>

  <p class="calibre2">Zaten geç kaldık."</p>

  <p class="calibre2">Etrafına bakındı. "Amanda Brewis nerde?"</p>

  <p class="calibre2">Miss Brewis de ortada yoktu. Warburton, "Çok kötü,"</p>

  <p class="calibre2">diye söylendi. "Böyle işlerde yardım etmeleri gerekmez mi? Hattie nerde? Belki de içeriye girmiştir." Çabucak uzaklaştı.</p>

  <p class="calibre2">Poirot çay verilen çadıra doğru gitti. İki tarafa ip gerilmişti. Herkes kuyruğa girmişti. Dedektif çaydan vazgeçip ilerledi. Süslü eşyalar tezgâhına bir göz attı.</p>

  <p class="calibre2">Yaşlı ve inatçı bir kadın az kalsın kendisine plastikten yapılmış bir kravat kutusu satıyordu. Nihayet kalabalıktan epey uzaklaşıp durdu. Artık rahat rahat etrafını seyredebilecekti. Bir taraftan da Bayan Oliver'ın nerede olduğunu düşünüyordu.</p>

  <p class="calibre2">Arka taraftan gelen ayak seslerini duyarak döndü. Genç bir adam rıhtım yolundan yukarıya doğru geliyordu. Bir hayli esmerdi. Giydiği yat elbisesi de son derece şıktı.</p>

  <p class="calibre2">Kalabalığı görünce şaşırmış gibi durakladı. Sonra çekinerek Poirot'ya yaklaştı. "Affedersiniz, Sir George Stubbs'un şatosu burası mı?"</p>

  <p class="calibre2"></p>

  <p class="calibre2">"Evet." Poirot, adamı süzerek bir tahminde bulundu.</p>

  <p class="calibre2">"Galiba siz Lady Stubbs'un kuzenisiniz."</p>

  <p class="calibre2">"Adım Etienne de Sousa..."</p>

  <p class="calibre2">"Benim ismim de Hercule Poirot."</p>

  <p class="calibre2">Birbirlerini kibarca selamladılar. Poirot, misafire şatonun bahçesindeki kalabalığın sebebini anlattı. Sözünü bitirdiği sırada Sir George da çimenlikten geçip yanlarına yaklaştı. "De Sousa? Sizi gördüğüme memnun oldum. Hattie mektubunuzu bu sabah aldı. Yatınız nerde?"</p>

  <p class="calibre2">"Helmmouth'da demirledik. Yatın motoruyla rıhtıma geldim."</p>

  <p class="calibre2">"Hattie'yi bulmalıyız. Buralarda bir yerdedir... Bu akşam bizimle yemek yiyeceğinizi umarım."</p>

  <p class="calibre2">"Çok naziksiniz."</p>

  <p class="calibre2">"Acaba şatoda kalabilir misiniz?"</p>

  <p class="calibre2">"Çok naziksiniz, ama yatımda uyumayı tercih ederim.</p>

  <p class="calibre2">Böylesi daha kolay."</p>

  <p class="calibre2">"Burda fazla kalacak mısınız?"</p>

  <p class="calibre2">"İki, üç gün sanırım. Bu duruma bağlı." De Sousa hafifçe omzunu silkti.</p>

  <p class="calibre2">Sir George kibar bir tavırla, "Hattie çok memnun olacak," dedi. "Bundan eminim. Kendisi nerde? Onu biraz önce gördüm." İaşkın şaşkın etrafına bakındı. "En Güzel Çocuk Elbisesi Yarışması'na hakemlik edecekti.</p>

  <p class="calibre2">Anlayamadım. Bir dakika bana izin verin. Miss Brewis'e sorayım." Çabucak uzaklaştı. De Sousa, onun arkasından baktı.</p>

  <p class="calibre2">Poirot da genç adamı süzmekteydi. En sonunda, "Galiba kuzeninizi çoktan beri görmediniz?" diye mırıldandı.</p>

  <p class="calibre2">De Sousa yine omuz silkti. "Hattie'yi son gördüğüm zaman on beş yaşındaydı. Kısa bir zaman sonra onu Avrupa'ya bir manastıra gönderdiler. Fransa'da bir manastırdı bu sanırım. Çocukluğumda çok güzeldi." Merakla Poirot'ya baktı.</p>

  <p class="calibre2">Dedektif, "Çok güzel bir kadın olmuş," diye cevap verdi.</p>

  <p class="calibre2">"Kocası da o adam demek? Kendisi 'iyi insan' diye tarif edilecek bir tip, fakat pek de kibar sayılmaz.</p>

  <p class="calibre2">Tabi, Hattie'nin uygun bir koca bulmasına da pek imkân yoktu."</p>

  <p class="calibre2">Poirot sesini çıkarmadı ama soru sorar gibi genç adama baktı.</p>

  <p class="calibre2"></p>

  <p class="calibre2">Sousa güldü. "Bunun gizlenecek bir tarafı yok. Hattie daha on beş yaşındayken bile geri zekâlıydı. Kafası iyi çalışmıyordu. Hâlâ aynı mı?"</p>

  <p class="calibre2">Dedektif ihtiyatla, "Öyle gibi gözüküyor," diye cevap verdi.</p>

  <p class="calibre2">De Sousa dudak büktü. "Ziyanı yok. Kadınların zeki olmasını isteyen kim? Zaten bu gereksiz."</p>

  <p class="calibre2">Sir George geri döndüğü zaman bir hayli hiddetliydi.</p>

  <p class="calibre2">Telaşla peşinden gelen Miss Brewis ise nefes nefese kalmıştı. "Lady Stubbs'un nerde olduğunu bilmiyorum, Sir George. En son falcının çadırının yanında gördüm. Fakat bu en aşağı yirmi, otuz dakika önceydi. Kendisi şatoda da yok."</p>

  <p class="calibre2">Poirot lafa karıştı. "Belki de Bayan Oliver'ın Cinayet Oyunu'nu seyretmeye gitmiştir."</p>

  <p class="calibre2">Sir George biraz yumuşar gibi oldu. "Evet, orda olabilir. Burdaki yarışmaları bırakıp gidemem. Bunlara ben eşlik ediyorum. Hem Amanda'nın da işi var. Siz etrafa bir göz atar mısınız, Mösyö Poirot? Nasıl olsa yerleri biliyorsunuz."</p>

  <p class="calibre2">Fakat Poirot yerleri bilmiyordu. Neyse Miss Brewis'e sorunca kısmen de olsa bunu öğrenebildi. Miss Brewis, De Sousa'yı alıp uzaklaştı ve Poirot da şarkı söyler gibi aynı kelimeleri tekrarlayarak yürüdü. "Tenis kortu, kamelya bahçesi, Pavyon, üst çocuk bahçesi, kayıkhane..."</p>

  <p class="calibre2">Hindistancevizi atışlarının yapıldığı yerden geçerken Sir George'un sabah azarladığı İtalyan kızına tatlı tatlı gülerek tahta top verdiğini gördü. İtalyan öğrenci de adamdaki bu değişikliğe şaşırmıştı tabi.</p>

  <p class="calibre2">Dedektif önce tenis kortuna doğru gitti. Fakat orada emekli bir askere benzeyen ihtiyar bir adamdan başka kimse yoktu. Adam bir banka yatmış, şapkasıyla yüzünü örtmüş uyuyordu. Poirot geri dönüp bu sefer de kamelya bahçesine yollandı.</p>

  <p class="calibre2">Dedektif kamelya bahçesine girince morlar giymiş olan Bayan Oliver'ın bir bankta oturduğunu gördü. Kadının suratı asıktı. Yanına oturması için dedektife işaret etti. Gizli bir şey söyler gibi, "Bu sadece ikinci ipucu," diye fısıldadı. "Galiba ipuçlarını çok güçleştirmişim. Daha kimse gelmedi."</p>

  <p class="calibre2">O sırada gırtlak kemiği çıkık, şortlu bir genç bahçeye daldı. Bağırarak köşedeki ağaca koştu. Sonra ikinci ipucunu bulduğunu belirtmek için tekrar haykırdı.</p>

  <p class="calibre2">Dedektifle, Bayan Oliver'ın yanından geçerken de dayanamayarak sevincinin sebebini açıkladı. Kendinden emin bir tavırla, "Çok kimse mantar ağaçlarını bilmiyor,"</p>

  <p class="calibre2">dedi. "İlk ipucu olan fotoğraf muhteşemdi doğrusu. Müthiş</p>

  <p class="calibre2">bir buluş. Ama ben yine de onun tenis filesinin bir kısmı olduğunu anladım. Boş zehir şişesiyle mantarı buldum.</p>

  <p class="calibre2">Çoğu insan şişeyi ipucu sanacaktır. Halbuki bu bizi şaşırtmak için konulmuş. Mantar ağaçları çok nazik olur.</p>

  <p class="calibre2">Sadece bu bölgedekiler dayanıklıdır. Ender yetişen bitkiler ve ağaçlarla çok ilgileniyorum. İimdi nereye gitmem gerekli acaba?"</p>

  <p class="calibre2">Küçük deftere yazmış olduğu cümleye bakarak kaşlarını çattı. "Bundan sonraki ipucunu da kaydettim ama bunun bir anlamı yok." Birdenbire şüpheli bir şekilde onları süzdü.</p>

  <p class="calibre2">"Siz de oyuna girdiniz mi?"</p>

  <p class="calibre2">Bayan Oliver, "Ne münasebet?" diye bağırdı. "Sadece seyrediyoruz."</p>

  <p class="calibre2">"İyi... 'Bir kadın pavyonlara giderse...' Bunun anlamı nedir acaba?"</p>

  <p class="calibre2">Bayan Oliver hemen, "Pavyon bir yapı da olabilir,"</p>

  <p class="calibre2">diye yardım etmeye çalıştı. "İöyle beyaz sütunlu bir yer..."</p>

  <p class="calibre2">"Muhteşem bir fikir! Çok teşekkür ederim. Bayan Ariadne Oliver’ın da burda olduğunu söylediler. İmzasını almak isterdim. Kendisini görmediniz, değil mi?"</p>

  <p class="calibre2">Bayan Oliver kendinden emin bir tavırla, "Hayır," diye cevap verdi.</p>

  <p class="calibre2">"Onunla tanışmak isterdim. Doğrusu romanları çok güzel ama." Sesini alçaktı. "Fazla içiyormuş."</p>

  <p class="calibre2">Genç adam telaşla uzaklaştı. Kadın çok sinirlenmişti.</p>

  <p class="calibre2">"Doğrusu haksızlık ediyorlar. En sevdiğim şey limonatadır halbuki."</p>

  <p class="calibre2">"Biraz önce o genç adama yardım etmekle büyük bir haksızlık yaptığınızın farkında değil misiniz?"</p>

  <p class="calibre2">"Ama şimdiye kadar buraya ondan başkası gelmedi. Onun için delikanlıyı biraz teşvik etmek gerektiğine inandım."</p>

  <p class="calibre2">"Ama kendisine imzasını vermediniz."</p>

  <p class="calibre2">Bayan Oliver, "Bu tamamen ayrı bir şey," dedi. "Hişşt!</p>

  <p class="calibre2">Başkaları geliyor."</p>

  <p class="calibre2">Fakat onlar ipucu arayan yarışmacılar değillerdi. İki kadın giriş parası verdikleri için şatonun bahçesini baştan başa gezip görmek niyetindeydiler. Sıcaktan bunalmışlardı. Yüzlerindeki ifadeden de Nasse'den memnun kalmadıkları belliydi.</p>

  <p class="calibre2"></p>

  <p class="calibre2">Biri, "Bahçede güzel çiçek tarhları olduğunu sanıyordum," diye söylendi. "Halbuki ağaçtan başka bir şey yok. Buna bahçe denir mi?"</p>

  <p class="calibre2">Bayan Oliver yavaşça Poirot'yu dürttü. Birlikte bahçeden çıktılar. Kadın üzgün üzgün içini çekti. "Ya kimse cesedi bulamazsa?"</p>

  <p class="calibre2">"Biraz sabırlı olun, madam. Hem cesaretinizi de kaybetmeyin. Daha vakit erken."</p>

  <p class="calibre2">Bayan Oliver biraz neşelenir gibi oldu. "Doğru. Hem saat on altı otuzdan sonra giriş ücreti yarıya inecek. O</p>

  <p class="calibre2">zaman bir sürü insan gelecektir. Haydi gidip Marlene'e bakalım. Çocuk ne yapıyor acaba? Açıkçası ona pek güvenemiyorum. Kendisinde sorumluluk duygusundan eser yok. Ceset olmaktan sıkılıp usulca kaçar ve çay içmeye giderse ne yaparım, bilirsiniz İngilizler çaya çok düşkündürler."</p>

  <p class="calibre2">Ağır ağır korudan geçtiler. Poirot, "Doğrusu burda yolumu şaşırıyorum," diye mırıldandı. "Bir sürü geçit var. Bunlardan hangisine sapacağımı bilemiyorum."</p>

  <p class="calibre2">"Biraz önce gördüğümüz kadınlar gibi şikâyet ediyorsunuz."</p>

  <p class="calibre2">Sütunlu pavyonun yanından geçip nehre doğru yürüdüler.</p>

  <p class="calibre2">Kayıkhaneye yaklaşmışlardı. Dedektif, "Cinayet Oyunu'na girenler tesadüfen kayıkhaneye girip cesedi bulurlarsa çok tuhaf olur," diye güldü.</p>

  <p class="calibre2">"Bunu ben de düşündüm. Onun için son ipucu olarak anahtarı seçtim. Kapıyı anahtarsız açmaya imkân yok. Hem kilit Yale. Kapıyı ancak içerden açmak mümkün."</p>

  <p class="calibre2">Bayın inerek kayıkhanenin kapısına geldiler. Bu kısmen nehrin üstünde kalıyordu. Küçük bir iskelesi ve bunun altında da kayıkların sığabileceği kadar yer vardı. Bayan Oliver mor elbisesinin cebinden bir anahtar çıkarıp kapıyı açtı. İçeriye girerken neşeli bir şekilde, "Seni biraz eğlendirmek için geldik, Marlene," diye seslendi.</p>

  <p class="calibre2">Yaşlı kadın, Marlene'den boşuna şüphelenmiş olduğu için pişmandı. Zira kız, "Ceset" rolünü başarıyla oynuyordu. Pencerenin önüne boylu boyunca uzanmıştı.</p>

  <p class="calibre2">Marlene cevap vermedi. Hareketsiz yatıyordu. Açık pencereden giren rüzgâr masanın üstündeki dergilerin sayfalarını hışırdatıyordu.</p>

  <p class="calibre2">Bayan Oliver sabırsızca söylendi. "Sadece Bay Poirot'la ben geldik. Daha kimse diğer ipuçlarını bulamadı."</p>

  <p class="calibre2"></p>

  <p class="calibre2">Poirot'nun kaşları çatılmıştı. Usulca Bayan Oliver'ı bir kenara itip yaklaştı ve yerde yatan kızın yanına çömeldi. Sonra hayretle bağırdı. Başını kaldırıp yazara bakarak, "İşte..." diye mırıldandı. "Tahmin ettiğiniz şey oldu."</p>

  <p class="calibre2">Bayan Oliver'ın gözleri korkuyla büyüdü. Hasır koltuklardan birine çöküverdi. "Yani... Kız ölmüş mü?"</p>

  <p class="calibre2">Poirot başını salladı. "Evet, ölmüş. Ama öleli pek fazla olmamış."</p>

  <p class="calibre2">"Fakat... Fakat nasıl olur..."</p>

  <p class="calibre2">Dedektif, kızın başındaki renkli eşarbın uçlarını kaldırınca Bayan Oliver, Marlene'in boynundaki kordonu gördü.</p>

  <p class="calibre2">Kadın bitkin bir tavırla, "Tıpkı benim cinayetim gibi," diye fısıldadı. "Fakat kim? Hem neden?"</p>

  <p class="calibre2">Belçikalı dudak büktü. "Onu öğrenirsek mesele kalmaz zaten." Poirot Cinayet Oyunu kartında da aynı soruların yazılı olduğunu eklemeyi gereksiz buldu. Zaten Bayan Oliver'ın oyunundaki sorularla bu cinayetin bir ilgisi yoktu. Oyunda bir atom bilgininin Yugoslav asıllı ilk karısı öldürülüyordu. Halbuki yerdeki ölü Madene Tucker adında on dört yaşında kasabalı bir kızdı. Onun dünyada bir tek düşmanı bile yoktu.</p>

  <p class="calibre2"></p>

  <p class="calibre2">BÖLÜM 7</p>

  <p class="calibre2"></p>

  <p class="calibre2">Müfettiş Bland çalışma odasında bir masanın başında oturuyordu. Sir George, polis memurunu karşılamış ve kayıkhaneye götürmüştü. Sonra birlikte şatoya dönmüşlerdi. Polis fotoğrafçıları, parmak izi uzmanı ve adli tıp doktoru kayıkhanede kalmışlardı.</p>

  <p class="calibre2">Sir George, "Burda rahat edebilecek misiniz acaba?"</p>

  <p class="calibre2">diye sordu.</p>

  <p class="calibre2">"Teşekkür ederim, bu odada işimize bakabiliriz."</p>

  <p class="calibre2">"Panayır devam ediyor. Onlara ne söylememi istersiniz?</p>

  <p class="calibre2">Halkı dağıtayım mı yoksa?..."</p>

  <p class="calibre2">Müfettiş Bland biraz düşündü. "İimdiye kadar ne yaptınız, Sir George?"</p>

  <p class="calibre2">"Bir şey söylemedim. Herkes bir kaza olduğunu sanıyor.</p>

  <p class="calibre2">Başka bir şeyden haberleri yok. Kimse... İey... İey...</p>

  <p class="calibre2">Cinayetten şüphelenmedi."</p>

  <p class="calibre2">"O halde şimdilik bir şey söylemeyelim." Alaycı bir tavırla ekledi. "Nasıl olsa haber çabucak duyulacaktır."</p>

  <p class="calibre2"></p>

  <p class="calibre2">Sir George, "Birkaç yüz kişi!" diye cevap verdi.</p>

  <p class="calibre2">"Durmadan da geliyorlar. Civar kasabaların halkı da buraya akın ediyor. Panayır büyük başarı kazandı. Çok yazık oldu."</p>

  <p class="calibre2">Müfettiş Bland, adamın panayırın başarısına değil de kızın ölümüne üzüldüğünü tahmin etti, "En az iki yüz kişi... Onlardan biri katil olabilir tabi." İçini çekti.</p>

  <p class="calibre2">Sir George, onu teselli etmek ister gibi, "Karışık bir iş," diye mırıldandı. "Fakat kızı öldürmeleri için bir sebep yok ki. İnanılmayacak bir şey bu. Kim böyle bir kızı öldürmek ister ki..."</p>

  <p class="calibre2">"Kız hakkında bildiklerinizi bana anlatır mısınız?</p>

  <p class="calibre2">Kendisi kasabalıymış, değil mi?"</p>

  <p class="calibre2">"Evet, Marlene'in ailesi rıhtımın civarındaki kulübelerden birinde oturuyor. Babası, çiftlikte çalışıyor. Paterson'ın çiftliğinde galiba. Annesi bugün panayıra geldi. Miss Brewis yani sekreterim size daha fazla bilgi verebilir. Miss Brewis, kadını bulup bir yere götürmüş durmadan çay içiriyor sanırım."</p>

  <p class="calibre2">Müfettiş başını salladı. "Pekâlâ. Daha bu durumu anlayamadım," Sir George. Kız kayıkhanede ne yapıyormuş?</p>

  <p class="calibre2">Duyduğuma göre bir Define veya Cinayet Oyunu tertiplenmiş."</p>

  <p class="calibre2">Sir George, "Evet," dedi. "Bunun bir yenilik olacağını düşünmüştük. Ama şimdi hata etmiş olduğumuzu anlıyorum.</p>

  <p class="calibre2">Miss Brewis bunu da size benden daha iyi anlatacaktır.</p>

  <p class="calibre2">Sekreterimi size yollayayım mı? Bana sormak istediğiniz başka bir şey var mı?"</p>

  <p class="calibre2">"İimdilik yok, Sir George. Daha sonra size bazı sorular sorabilirim. Görmek istediğim bazı kimseler var.</p>

  <p class="calibre2">Lady Stubbs ve cesedi bulan insanlarla konuşmalıyım.</p>

  <p class="calibre2">Galiba cesedi bulanlardan biri de bu oyunu tertipleyen kadın yazarmış."</p>

  <p class="calibre2">"Doğru. Bayan Oliver... Bayan Ariadne Oliver."</p>

  <p class="calibre2">Bland hayretle adama baktı. "O mu? Romanları bir hayli satıyor. Bir sürü kitabını ben de okudum."</p>

  <p class="calibre2">"Kadıncağız bir hayli üzüldü tabi. Kendisiyle görüşmek istediğinizi haber vereyim mi? Bu arada karımın nerde olduğunu bilmiyorum. Ortadan kayboldu. Herhalde halkın arasına karışmıştı. Hoş size fazla bir şey söyleyebileceğini sanmıyorum. Yani cinayete dair bir şey bildiğini sanmıyorum. Önce kimi görmek istersiniz?"</p>

  <p class="calibre2">"Önce sekreteriniz Miss Brewis'i... Ondan sonra da kızın annesini görmem doğru olur."</p>

  <p class="calibre2"></p>

  <p class="calibre2">Sir George odadan ayrıldı.</p>

  <p class="calibre2">Polis memuru Bob Hoskins, Sir George odadan çıktıktan sonra kapıyı kapatıp döndü. Sir George'un sözlerini açıklamak ister gibi, "Lady Stubbs, normal değil," dedi.</p>

  <p class="calibre2">Anlamlı anlamlı başına vurdu. "Biraz eksikmiş. Adam onun için karısının pek yardım edemeyeceğini söyledi. Kadın kaçığın biri."</p>

  <p class="calibre2">"Sir George civardan biriyle mi evlenmiş?"</p>

  <p class="calibre2">"Hayır, yabancı bir kadınla. Hatta bazıları kadının zenci olduğunu söylüyor ama ben buna inanmadım."</p>

  <p class="calibre2">Bland başını salladı. Yine düşünmeye başlamıştı. Bir taraftan da elindeki kalemle kâğıda türlü türlü şekiller çiziyordu. Birdenbire doğrulup sordu. "Bu işi kim yaptı dersin, Hoskins?"</p>

  <p class="calibre2">Müfettiş, yardımcısının her şeyi çabucak öğrenen bir tip olduğunu biliyordu. Hoskins çok meraklı bir insandı ve her şeyle ilgilenirdi. Sonra dedikoduya düşkün karısı da, ona bütün duyduklarını yetiştirirdi. Bu yüzden de Hoskins'in kasabalılar hakkında bir hayli bilgisi vardı.</p>

  <p class="calibre2">"Bana kalırsa bir yabancı yapmıştır bu işi. Kasabadan biri olacağını sanmıyorum. Tuckerlar çok iyi insanlardır.</p>

  <p class="calibre2">Ağırbaşlı, dürüst bir aile. Tam dokuz kişiler. Büyük kızlarından ikisi evlendi. Oğullarından biri donanmada.</p>

  <p class="calibre2">Biri askerliğini yapıyor. Diğer kızı da Torquay'da bir berberin yanında çalışıyor. Evde de iki küçük oğlanla bir kızları var."</p>

  <p class="calibre2">Susup düşündü. "Hiçbiri öyle zeki değildi, ama Bayan Tucker evini her zaman pırıl pırıl temizler. Kendisi on bir kardeşin en küçüğüdür... İhtiyar babası da Bayan Tucker'ın yanında oturuyor."</p>

  <p class="calibre2">Bland sessiz sedasız dinliyordu. Hoskins, Tuckerların durumlarını kısaca anlatmış olduğunu sanıyordu.</p>

  <p class="calibre2">"İşte bu yüzden katilin bir yabancı olduğuna inanıyorum. Hoodown Yurdu'nda kalan yabancılardan biri olabilir bu. Zaten öğrencilerin içinde bir hayli garip olanlar var. Sonra orda türlü türlü şeyler oluyormuş.</p>

  <p class="calibre2">Korularda neler yaptıklarını görünce çok şaşırdım doğrusu. Meydana park edilen arabalardakilerden daha da kötü şeyler oluyor orda."</p>

  <p class="calibre2">Hoskins, gençlerin seks hayatı konusunda adeta uzmanlaşmıştı. İşten çıkıp Boğa ve Ayı birahanesine gittiği zaman daha çok bu seks olaylarından söz açardı.</p>

  <p class="calibre2"></p>

  <p class="calibre2">Bland, "Bana kalırsa Marlene'in başına böyle bir şey gelmemiştir," dedi. "Doktor muayeneyi yaptıktan sonra bize sonucu bildirecek, tabi."</p>

  <p class="calibre2">"Evet, efendim. Orasını doktor bilir. Fakat yine de bu yabancıların ne yapacakları belli olmuyor. Bir anda canavarlaşıyorlar."</p>

  <p class="calibre2">Müfettiş Bland işin hiç de öyle kolay olmadığını düşünerek içini çekti. Hoskins hemen kabahati yabancıların üstüne atarak her şeyi halletmişti. O sırada kapı açılarak doktor içeriye girdi.</p>

  <p class="calibre2">"Kızı muayene ettim. Cesedi götürsünler mi? Diğer memurlar gittiler."</p>

  <p class="calibre2">Bland, "Cottrill bu işle meşgul olacak," diye cevap verdi. "Durum nedir doktor?"</p>

  <p class="calibre2">Doktor dudak büktü. "Basit bir olay. Bir parça kordonla kızı boğmuşlar. Bundan daha kolay bir şey olamaz. Hem kız mücadele de etmemiş. Bana kalırsa zavallı başına geleceği anlayamamış bile."</p>

  <p class="calibre2">"Peki kıza tecavüz etmişler mi?"</p>

  <p class="calibre2">"Hayır, hayır, böyle bir şey yok."</p>

  <p class="calibre2">"Bu hesaba göre bu bir seks cinayeti değil demek?"</p>

  <p class="calibre2">Doktor, "Bundan eminim," diye cevap verdi. "Zaten kız da pek cazip değilmiş."</p>

  <p class="calibre2">Bland, Hoskins'e döndü. 'Kız erkeklere düşkün müydü?"</p>

  <p class="calibre2">Hoskins çenesini kaşıdı. "Gençler ona yüz vermiyorlardı. Herhalde yüz verselerdi kızcağız memnun kalırdı."</p>

  <p class="calibre2">"Olabilir." Bland da bu fikirdeydi. Kayıkhanede gördüğü dergileri ve bunların kenarlarına yazılmış olan şeyleri hatırladı. 'Johny, Kat'le geziyor,', 'Georgie Porgie, koruda yürüyüşe çıkanları öpüyor'. Anlaşılan Marlene de böyle şeylere heveslenmişti. Ancak, Bland, kızı bir seks delisinin öldürmediğine emindi. Ama yine de kesin olarak bir şey söylemeye imkân yoktu... Zaman zaman öldürme arzusu ile yanan erkeklere rastlanıyordu. Bunlar özellikle küçük kızlara musallat oluyorlardı. Belki de böyle biri yaz mevsiminde kasabaya gelmişti. Bland bir an böyle bir şey olabileceğini düşündü. Zira bu anlamsız cinayetin başka bir sebebi olamazdı. Sonra, ancak soruşturmanın daha başındayız, diye kendisini teselli etmeye çalıştı. "Her şeyden önce şu şahitlerle bir konuşayım. Bakalım onlar neler söyleyecekler?"</p>

  <p class="calibre2">Doktora baktı. "Cinayet ne zaman işlenmiş?"</p>

  <p class="calibre2"></p>

  <p class="calibre2">Doktor duvardaki büyük saate ve sonra kendi bileğine bir göz attı. "Saat şimdi on yedi otuz. Kızı on yedi yirmi beşte muayene ettim desek... Evet, kızı muayene ettiğim zaman bir saat önce öldürülmüş olduğuna kanaat getirdim. Yani onu saat on altı ile on altı kırk arası öldürmüşler. Otopside bir şey bulursam size bildiririm."</p>

  <p class="calibre2">Sonra ekledi. "Nasıl olsa raporumu da alacaksınız. Artık gitmem gerek. Bekleyen hastalarım var."</p>

  <p class="calibre2">Doktor odadan çıkınca Bland, Hoskins'e gidip Miss Brewis'i bulmasını söyledi. Sekreter odaya girince müfettiş biraz rahatlar gibi oldu. Zira Miss Brewis'in aklı başında ve becerikli bir kadın olduğunu sezmişti.</p>

  <p class="calibre2">Böylece sorularına doğru cevaplar alabilecek ve boşuna üzülüp yorulmayacaktı.</p>

  <p class="calibre2">Miss Brewis otururken, "Bayan Tucker'ı oturma odama aldım," dedi. "Olanları anlatıp kendisine çay verdim.</p>

  <p class="calibre2">Kadıncağız çok üzüldü tabi. Cesedi görmek istedi ama bunun doğru olmayacağını söyledim. Bay Tucker saat on sekizde işten çıkacakmış. Karısıyla bur-da buluşacaklarmış. Bizimkilere adam gelince bana haber vermelerini tembihledim. Küçük çocuklar hâlâ panayırda.</p>

  <p class="calibre2">Hizmetçilerden biri onlara gözkulak oluyor."</p>

  <p class="calibre2">Müfettiş Bland memnuniyetle gülümsedi. "Fevkalade.</p>

  <p class="calibre2">Bayan Tucker'ı görmeden önce sizinle ve Lady Stubbs'la konuşmak istedim."</p>

  <p class="calibre2">Sekreter sinirli bir ifadeyle, "Lady Stubbs'un nerde olduğunu bilmiyorum," diye cevap verdi. "Sanırım panayırdan sıkılıp bir yere gitti. Ama onun benden fazla bir şey söyleyebileceğini sanmıyorum. Ne öğrenmek istiyorsunuz?"</p>

  <p class="calibre2">"İu Cinayet Oyunu'nun bütün ayrıntılarını bana anlatın. Marlene Tucker denilen kız bu oyuna nerden karıştı?"</p>

  <p class="calibre2">"Çok basit bu." Miss Brewis kısaca değişiklik olsun, diye bu oyuna karar verdiklerini ve meşhur romancı Bayan Oliver'ı tuttuklarını anlattı. Bayan Oliver da oyunun konusunu hazırlamıştı. "Aslında kurban olarak Bayan Alec Legge'i seçmiştik."</p>

  <p class="calibre2">"Bayan Legge de kim?"</p>

  <p class="calibre2">Hoskins hemen atılıp açıkladı. "Bay Legge ile karısı, Mills'in villasını kiraladılar. Bir ay önce geldiler buraya. İki, üç ay kalacaklar sanırım."</p>

  <p class="calibre2">"Anlıyorum. Demek önce kurban olarak Bayan Legge'i düşündünüz? Peki, neden vazgeçtiniz?"</p>

  <p class="calibre2"></p>

  <p class="calibre2">"Bir gece Bayan Legge, hepimizin falına baktı. Bunu o kadar iyi biliyordu ki... Bu yüzden panayırda bir de falcı olmasına karar verdik. Bayan Legge'in bir maşlah giyip yaşmak takmasını ve parayla fal bakmasını kararlaştırdık. Bu kanuna aykırı bir şey değil sanırım, müfettiş bey. Yani böyle panayırlarda fal bakmak yasak değildir, değil mi?"</p>

  <p class="calibre2">Bland hafifçe gülümsedi. "Falcılık ve piyangoyu bu kadar önemsemeye gerek yok. İey... Zaman zaman biz bazı istisnalar yaparız, tabi."</p>

  <p class="calibre2">"Ama çoğunlukla falcıları cezalandırırsınız, değil mi?</p>

  <p class="calibre2">Neyse... Bayan Legge, bize yardım etmeye razı oldu. Onun üzerine başka bir ceset bulmaya karar verdik. Kasabanın izcileri panayırda bize yardım edeceklerdi. Sanırım biri izci kızların içinden bir kurban seçebileceğimizi söyledi."</p>

  <p class="calibre2">"Bunu kim söyledi, Miss Brewis?"</p>

  <p class="calibre2">"Doğrusunu isterseniz pek hatırlayamayacağım... Galiba milletvekili Bay Masterton'ın karısıydı... Belki de Yüzbaşı Warburton... Bunu bilemeyeceğim. Fakat böyle bir teklif yaptılar."</p>

  <p class="calibre2">"Marlene'in seçilmesini teklif eden oldu mu?"</p>

  <p class="calibre2">"Hayır... Hayır... Sanmıyorum. Kızın ailesi şatonun arazisindeki kulübelerden birinde oturuyor. Bayan Tucker da bazen gelip aşçıya yardım eder. Marlene'i nasıl seçtiğimizi bilmiyorum. Belki de ilk önce onun ismi aklımıza geldi. Marlene'e sorduk. Kendisi bu rolü zevkle kabul etti."</p>

  <p class="calibre2">"Kızın bu rolü istediğinden emin misiniz?"</p>

  <p class="calibre2">"Tabi. Bu teklif gururunu okşadı sanırım. Zaten akılsız bir kızdı o. Aslında rol yapmasına filan da imkân yoktu. Fakat işi çok basitti. Arkadaşları arasından kendisini seçtiğimiz için çok memnun kaldı."</p>

  <p class="calibre2">"Marlene ne yapacaktı?".</p>

  <p class="calibre2">"Kayıkhanede oturacaktı. Birinin kapıya geldiğini duyunca da yere yatıp kordonu boğazına geçirecek ve ölü taklidi yapacaktı." Miss Brewis son derece sakin bir tavırla konuşuyordu. Ölü taklidi yapacak olan kızın gerçekten öldürülmesi onu hiç etkilememiş gibiydi.</p>

  <p class="calibre2">Müfettiş Bland, "Fakat bir kız için pek sıkıntılı bir şey bu," diye mırıldandı. "Panayırda eğlenmek varken kayıkhaneye kapanmak tatsız bir şey."</p>

  <p class="calibre2">Miss Brewis başını salladı. "Bir bakıma öyle. Ama insanın her şeyi birden elde etmesine imkân yok. Hem Marlene, 'ceset' olacağı için memnundu. Kendisine çok önem verildiğini sanıyordu. Eğlenmesi için ona bir sürü de dergi verdik."</p>

  <p class="calibre2">Müfettiş, "Herhalde yiyecek bir şeyler de vermişsinizdir," diye mırıldandı. "Zira içinde bir tabakla bir bardak bulunan bir tepsi gördüm orda."</p>

  <p class="calibre2">"Evet. Marlene'e bir tabak dolusu pasta ve bir bardak da ağaç-çileği suyu verdik. Tepsiyi ben götürdüm. Bunu Lady Stubbs istemişti."</p>

  <p class="calibre2">Bland heyecanla başını kaldırdı. "Tepsiyi saat kaçta görürdünüz?"</p>

  <p class="calibre2">"Durun bakayım. En Güzel Çocuk Elbisesi Yarışması yapılmıştı. Lady Stubbs'u bulamamıştık, ama Bayan Folliat, onun yerine geçmişti... Evet, evet saat on altı on beşte olacak. Tam o sırada pastalarla meyve suyunu aldım."</p>

  <p class="calibre2">"Demek bunları kayıkhaneye siz götürdünüz? Oraya gitmeniz kaç dakika aldı?"</p>

  <p class="calibre2">"Kayıkhaneye beş dakikada gidebilirsiniz. Sanırım on altı on beşte ordaydım."</p>

  <p class="calibre2">"Demek saat on altı on beşte Marlene Tucker sağdı."</p>

  <p class="calibre2">Sekretere baktı. "Miss Brewis bu konunun çok önemli olduğunu herhalde anlamışsınızdır. Zamanda hata yapmadığınızdan emin misiniz?"</p>

  <p class="calibre2">"Tam anlamıyla emin olamam. Zira saatime bakmadım.</p>

  <p class="calibre2">Fakat kısa bir süre önce saatime bakmıştım. Onun için zamanı tahmin edebiliyorum." Birdenbire durumu anlayarak durakladı. "Yani hemen ondan sonra..."</p>

  <p class="calibre2">"Öyle tahmin ediyoruz, Miss Brewis."</p>

  <p class="calibre2">Sekreter, "Aman Tanrım!" diye mırıldandı.</p>

  <p class="calibre2">Müfettiş devam etti. "Miss Brewis kayıkhaneye giderken ve dönüşünüzde kimseye rastlamadınız mı? Veya kayıkhane civarında birini gördünüz mü?"</p>

  <p class="calibre2">Sekreter biraz düşündü. "Hayır, kimseye rastlamadım.</p>

  <p class="calibre2">Belki de rastlamışımdır ama biliyorsunuz, bugün şatonun bahçesi herkese açıktı. Ama insanlar daha çok çimenliğe ve çadırların bulunduğu yere toplanmıştı. Bir kısmı arka bahçeye ve serlere baktı tabi. Fakat pek koruya girmediler. Böyle eğlencelerde herkes bir araya toplanmaktan hoşlanıyor. Öyle değil mi, müfettiş bey?"</p>

  <p class="calibre2">"Evet, haklısınız."</p>

  <p class="calibre2">Miss Brewis birdenbire bir şey hatırlamıştı. "Fakat sanırım sütunlu pavyonda biri vardı."</p>

  <p class="calibre2">"Sütunlu pavyonda mı?"</p>

  <p class="calibre2"></p>

  <p class="calibre2">"Evet, şu tapınağa benzeyen beyaz sütunlu küçük pavyon. Bunu bir, iki yıl önce yaptırmışlar. Kayıkhaneye giden yolun sağında kalıyor. Orda biri vardı. Sanırım sevişen bir çift. Zira biri gülüyordu. Sonra başkası onu susturdu."</p>

  <p class="calibre2">"Bu sevişen çiftin kim olduğunu biliyor musunuz?"</p>

  <p class="calibre2">"Hayır. Yoldan pavyonun ön kısmı gözükmez. Yanlarıyla arkası da tamamıyla kapalıdır."</p>

  <p class="calibre2">Müfettiş düşünmeye başladı. Fakat pavyondaki çiftin önemli olduğunu sanmıyordu. Ama onları bulmak doğru olacaktı. Zira o çift kayıkhaneye gidip gelenleri görmüş</p>

  <p class="calibre2">olabilirdi. "Demek yolda kimse yoktu? Bundan emin misiniz?"</p>

  <p class="calibre2">Miss Brewis, "Ne demek istediğinizi anlıyorum," dedi.</p>

  <p class="calibre2">"Fakat kimseye rastlamadığıma emin olabilirsiniz. Ama zaten buna pek imkân da yoktu. Zira görülmeyi istemeyen bir kişi herhalde yolda beklemez, rodedronların arkasına saklanırdı, değil mi? Yolun iki tarafında yüksek mazılar ve rodedronlar var..."</p>

  <p class="calibre2">Müfettiş konuyu değiştirdi. "Öldürülen kız hakkında bildiğiniz bir şey var mı?... Yani bize faydası olabilecek bir şey."</p>

  <p class="calibre2">Sekreter dudak büktü. "Marlene hakkında bir şey bilmiyorum. Bugüne kadar kendisiyle konuşmamıştım. Onu arada sırada görürdüm. Hepsi bu kadar."</p>

  <p class="calibre2">"Yani kız hakkında faydalı olabilecek hiçbir şey bilmiyor musunuz?"</p>

  <p class="calibre2">Miss Brewis, "Kızı öldürmeleri için ne gibi bir sebep olduğunu bilmiyorum," diye açıkladı. "Açıkçası böyle bir şeye hâlâ inanamıyorum. İmkânsız bir şey bu. Herhalde dengesiz biri, kızın kurban rolüne girdiğini duyunca onu gerçekten öldürmeye karar verdi. Ama bu da son derece saçma!"</p>

  <p class="calibre2">Bland içini çekti. "Bari kızın annesiyle konuşalım."</p>

  <p class="calibre2">Bayan Tucker sıska suratlı, sivri burunlu, seyrek sarı saçlı, zayıf bir kadındı. Ağlamaktan gözleri kızarmıştı.</p>

  <p class="calibre2">Ama kendisini toplamış ve müfettişin sorularına cevap verecek hale gelmişti.</p>

  <p class="calibre2">Kadın, "Böyle bir şeyi aklım almıyor," diye mırıldandı. "Bu tip olayları gazetelerde okurdum ama Marlene'e böyle bir şey olacağı..."</p>

  <p class="calibre2">Bland, onu teselli etmeye çalıştı. "Ne kadar üzüldüğümü bilemezsiniz. İimdi iyice düşünün. Kızınıza kötülük yapmak isteyen biri var mıydı?"</p>

  <p class="calibre2"></p>

  <p class="calibre2">Bayan Tucker, "Zaten bunu düşünmüyorum," diye hıçkırdı. "Düşündüm, düşündüm ama bir şey bulamadım.</p>

  <p class="calibre2">Zaman zaman Marlene okuldaki öğretmeniyle kavga ederdi.</p>

  <p class="calibre2">Arada sırada kız ve erkek arkadaşlarıyla çatışırdı. Fakat ciddi bir şey yoktu. Kızıma böyle kötülük etmek isteyecek birini bulamadım."</p>

  <p class="calibre2">"Kızınız kendisine düşmanlık edebilecek birinden hiç söz etmedi mi?"</p>

  <p class="calibre2">"Marlene saçma sapan laflar ederdi. Fakat böyle bir şey anlatmadı. Sadece saç biçimi ve makyajdan söz ederdi.</p>

  <p class="calibre2">Kızları bilirsiniz. Marlene daha ruj, pudra gibi şeyler sürecek yaşta değildi. Babası da ben de kendisine bunu anlattık. Fakat eline para geçer geçmez kendisine ruj ve lavanta alıp bir yere saklardı."</p>

  <p class="calibre2">Bland başını salladı. Bunların kendisine bir faydası yoktu, Marlene'in biraz aptalca, süse düşkün, filmlere ve yıldızlara bayılan bir kız olduğu anlaşılıyordu. Marlene gibi yüzlerce kız vardı.</p>

  <p class="calibre2">Bayan Tucker, "Babası ne diyecek bilmem," diye inledi.</p>

  <p class="calibre2">"Biraz sonra eğlenmek için buraya gelecek. O iyi bir hindistancevizi avcısıdır." Kendisini tutamayarak ağlamaya başladı. "Bana kalırsa bu işi o yurttaki pis yabancılardan biri yapmıştır. Çoğunlukla çok nazik konuşuyorlar. Giydikleri gömlekleri görseniz gözlerinize inanamazsınız. Gömleklerin üstünde bikinili kızlar var.</p>

  <p class="calibre2">Üstelik hepsi de gömleklerini çıkarıp güneşleniyorlar. Bu yüzden de türlü kötülükler oluyor. Evet, böyle!"</p>

  <p class="calibre2">Hoskins ağlayan kadını odadan çıkardı. Bland kasabalıların fazla muhafazakâr olduklarını düşünüyordu.</p>

  <p class="calibre2">Ataları gibi onlar da her türlü kötülüğün nedeninin yabancılar olduğuna inanıyorlardı.</p>

  <p class="calibre2"></p>

  <p class="calibre2">BÖLÜM 8</p>

  <p class="calibre2"></p>

  <p class="calibre2">Hoskins geri dönünce, "Pek sivridilli bir kadındır,"</p>

  <p class="calibre2">diye açıklamada bulundu. "Durmadan kocasının başının etini yer, ihtiyar babasına çıkışır. Bana kalırsa kızını da birkaç kere fena halde azarlamış olacak. İimdi vicdan azabı çekiyor. Halbuki kızların artık annelerinin sözlerine aldırdıkları bile yok. Bunlar bir kulaklarından girip bir kulaklarından çıkıyor."</p>

  <p class="calibre2">Müfettiş Bland, Hoskins'in sözünü keserek ondan gidip Bayan Oliver'ı bulmasını istedi.</p>

  <p class="calibre2"></p>

  <p class="calibre2">Müfettiş, Bayan Oliver'ı görünce irkildi. Böyle büzgülü mor elbise giymiş iriyarı bir kadınla karşılaşacağını tahmin etmemişti. Üstelik Bayan Oliver bir hayli sinirliydi. Bland'ın karşısındaki koltuğa çökerek, "Çok fenayım," diye inledi. "Çok... Çok fena."</p>

  <p class="calibre2">Müfettiş ağzının içinde bir şeyler mırıldandı. Kadın atıldı. "Çünkü, bu benim cinayetim. Ben yaptım bunu!"</p>

  <p class="calibre2">Bland bir an kadının kendi kendisini suçladığını sandı.</p>

  <p class="calibre2">Bayan Oliver elini tepeye topladığı bukleli saçlarının arasına soktu. Saçları dağılınca da yüzüne sanki sarhoşmuş gibi bir ifade geldi. "Neden atom bilgininin Yugoslav karısını öldürmek istedim bilmem ki? Bu budalalıktan başka bir şey değil. Örneğin aslında namussuz olan ikinci bahçıvanı seçebilirdim. O zaman da mesele kalmazdı tabi. Erkekler kendilerini korumasını iyi bilirler. Erkekler ölünce kimse oralı bile olmuyor. Yani karılan, sevgilileri ve çocuklarından başka aldıran yok."</p>

  <p class="calibre2">Müfettiş Bland zavallı kadının sarhoş olduğundan şüphelendi. Zaten Bayan Oliver konuşurken hafif bir konyak kokusu etrafa yayılıyordu. İatoya dönünce Hercule Poirot, kendine gelmesi için ona zorla biraz konyak içilmişti.</p>

  <p class="calibre2">Bland'ın ne düşündüğünü anlayan kadın, "Deli veya sarhoş değilim," dedi. Ama herhalde küp gibi içtiğimi söyleyen ve herkesin bunu bildiğini iddia eden adam gibi siz de beni sarhoş sanıyorsunuz!"</p>

  <p class="calibre2">Bayan Oliver'ın karmakarışık laflarından sersemlemiş</p>

  <p class="calibre2">olan müfettiş dayanamadı. "Hangi adam?" Zira cinayetten sonra ikinci bahçıvan ve onun arkasından bu meçhul adam kafasını altüst etmişti.</p>

  <p class="calibre2">Bayan Oliver arkasına dayandı. "Yorkshire aksanıyla konuşuyor... Yüzü çilli. Ama dediğim gibi deli değilim.</p>

  <p class="calibre2">Hem içki de içmedim. Sadece üzüldüm." Yüksek sesle tekrarladı. "ÇOK ÜZÜLDÜM."</p>

  <p class="calibre2">Müfettiş başını salladı. "Haklısınız, madam. Üzücü bir olay."</p>

  <p class="calibre2">Bayan Oliver, "İşin kötüsü," dedi. "Kız bir seks delisinin kurbanı olmak istiyordu. Sanırım öyle olacak...</p>

  <p class="calibre2">yani oldu."</p>

  <p class="calibre2">"Bu işin bir seks delisiyle ilgisi yok."</p>

  <p class="calibre2">Kadın, "Yok mu?" diye sordu. "Tanrı'ya şükür! Yani...</p>

  <p class="calibre2">Daha doğrusu bilemiyorum. Belki de Marlene bir seks delisinin elinde ölmek isterdi. Peki katil seks delisi değilse, neden kızı öldürdü, müfettiş bey?"</p>

  <p class="calibre2">Bland yutkundu. "Bu konuda bana yardım edeceğinizi umuyordum." Kadının önemli bir noktaya parmak bastığına inanıyordu. Marlene'i neden öldürmüşlerdi?</p>

  <p class="calibre2">Bayan Oliver, "Size yardım edemeyeceğim," diye içini çekti. "Bunu kimin yaptığını bilemiyorum. Daha doğrusu sadece hayal edebiliyorum. Zira ben her şeyi düşünebilirim. İşte bu tarafım çok kötü. Bir dakikada birçok şeyi düşünebilirim. Hatta bunları mantıki bir hale de sokabilirim ama aslında hiçbiri doğru olmaz tabi.</p>

  <p class="calibre2">Örneğin Marlene'i kızları öldürmekten zevk alan biri boğmuş olabilir. Ama bu çok basit bir açıklama tarzı. Hem böyle bir adamın panayıra gelmesi büyük bir tesadüf olur.</p>

  <p class="calibre2">Zaten adam Marlene'in kayıkhanede olduğunu nerden bilebilirdi? Belki de Marlene birinin aşk macerasına ait bir sır biliyordu. Veya birinin gece bir cesedi gömdüğünü görmüştü. Ya da kimliğini gizleyen birini tanımıştı. Veya savaş zamanında bir yere gömülen bir hazineyi haber almıştı. Belki de motorla geçen bir adam nehre bir ceset atmıştı. Marlene de bunu kayıkhanenin penceresinden görmüştü. Belki de mühim bir şifre ele geçirmişti ama bunun ne anlama geldiğini bilemiyordu."</p>

  <p class="calibre2">Müfettiş elini havaya kaldırdı. "Rica ederim!"</p>

  <p class="calibre2">Adamcağızın başı dönüyordu.</p>

  <p class="calibre2">Bayan Oliver hemen sustu. Kadının bu şekilde uzun uzun konuşabileceği belliydi. Halbuki müfettiş, onun bütün olasılıkları sıralayıp bitirmiş olduğunu düşünüyordu. Bir sürü olasılıktan bir tanesini yakaladı." "Bayan Oliver,</p>

  <p class="calibre2">'Motorla geçen adamdan' kastınız nedir? Yoksa motorda bir adam mı hayal ettiniz?"</p>

  <p class="calibre2">Kadın, "Onun motorla geldiğini söylediler," diye cevap verdi. "Yalnız kimin söylediğini unuttum. Sabah kahvaltısında söz ettiğimiz adam işte..."</p>

  <p class="calibre2">"Rica ederim." Müfettiş adeta yalvarıyordu. İimdiye kadar bir cinayet romanı yazarıyla karşılaşmamıştı.</p>

  <p class="calibre2">Onların nasıl insanlar olduğunu bilmiyordu. Sadece Bayan Oliver'ın kırktan fazla roman yazmış olduğunu duymuştu.</p>

  <p class="calibre2">Artık kadının yüz kırk roman yazmamış olmasına şaşıyordu.</p>

  <p class="calibre2">Güç bela kendisini toplayarak sordu. "Sabah kahvaltısında motorla gelen adam da kim?"</p>

  <p class="calibre2">Bayan Oliver sakindi. "Adam motorla sabah kahvaltısında gelmedi. Yani daha doğrusu böyle demek istiyorum. Bir mektup geldi."</p>

  <p class="calibre2"></p>

  <p class="calibre2">Bland, "Karar verin," diye çıkıştı. "Motor mu, mektup mu?"</p>

  <p class="calibre2">"Lady Stubbs'a bir mektup geldi. Yatı olan kuzeni yollamış bunu. Kadın da korktu..."</p>

  <p class="calibre2">"Korktu mu?... Neden korktu?"</p>

  <p class="calibre2">Bayan Oliver, "Herhalde kuzeninden korktu," dedi. "Kim görse anlardı bunu. Lady Stubbs dehşete kapılmıştı ve adamın gelmesini de istemiyordu. Sanırım bu yüzden bir yere saklandı."</p>

  <p class="calibre2">Bland kaşlarını çattı. "Saklandı mı?"</p>

  <p class="calibre2">Yazar başını salladı. "Kadın ortalarda yok. Herkes onu arıyor. Bana kalırsa Hattie, kuzeninden korktuğu için saklandı. Onunla karşılaşmak istemiyor."</p>

  <p class="calibre2">Müfettiş, "Kim o adam?" diye diretti.</p>

  <p class="calibre2">Bayan Oliver dudak büktü. "En iyisi bunu Mösyö Poirot'ya sorun. Zira o adamla konuşmuş... Ben kendisini görmedim. İsmi Este-ban... Hayır, hayır değil... Bu benim oyunumdaki isim. Adı Sousa... Tamam Etienne de Sousa."</p>

  <p class="calibre2">Ama bu arada başka bir isim müfettişin dikkatini çekmişti. "Ne dediniz?... Mösyö Poirot mu?"</p>

  <p class="calibre2">"Evet, Hercule Poirot. Cesedi bulduğum zaman kendisi yanımdaydı."</p>

  <p class="calibre2">"Hercule Poirot ha?... Acaba aynı kişiden mi söz ediyoruz? Kendisi kocaman bıyıklı, ufak tefek bir Belçikalı mı?"</p>

  <p class="calibre2">Bayan Oliver, "Çok kocaman bir bıyık," diye onayladı.</p>

  <p class="calibre2">"Evet, ta kendisi. Mösyö Poirot'yu tanıyor musunuz?"</p>

  <p class="calibre2">"Yıllar önce onunla karşılaşmıştım. O zaman genç bir komiser yardımcısıydım."</p>

  <p class="calibre2">"Bir cinayet yüzünden mi karşılaşmıştınız?"</p>

  <p class="calibre2">"Evet. Kendisi ne yapıyor burda?"</p>

  <p class="calibre2">Bayan Oliver bir an tereddüt etti. "Hediyeleri dağıtacaktı o." Fakat bu tereddüdünü müfettiş fark etmedi.</p>

  <p class="calibre2">"Demek cesedi bulduğunuz zaman Mösyö Poirot yanınızdaydı?... Hımm... Kendisiyle konuşmak isterim."</p>

  <p class="calibre2">Bayan Oliver ümitlenerek doğruldu. "Gidip onu çağırayım mı?"</p>

  <p class="calibre2">"Bize başka söyleyeceğiniz yok mu? Faydası dokunabilecek herhangi bir şey..."</p>

  <p class="calibre2">Bland hemen onun sözünü kesti. Zira Bayan Oliver'ın varsayımlarını duymak istemiyordu artık. Bunlar insanın aklını karıştırmaktan başka işe yaramıyordu. "Çok teşekkür ederim, madam, Bay Poirot'dan buraya gelmesini rica ederseniz çok memnun olurum."</p>

  <p class="calibre2">Bayan Oliver odadan çıkınca Hoskins, merakla sordu.</p>

  <p class="calibre2">"Mösyö Poirot kim, efendim?"</p>

  <p class="calibre2">"Kendisini tarif etsem gülersin. Daha ziyade müzikhollerdeki Fransız taklitçilerine benziyor. Halbuki aslında kendisi Belçikalı. Ama bütün acayipliklerine rağmen çok akıllı bir insan. Epey yaşlanmıştır sanırım."</p>

  <p class="calibre2">"De Sousa'ya ne dersiniz? Acaba onun bu işle bir ilgisi var mı?"</p>

  <p class="calibre2">Müfettiş Bland bu soruyu duymadı. Zira birkaç defadır tekrarlanan bir şeyi ancak anlayabilmişti. Önce Sir George telaşlı telaşlı, "Karım ortadan kayboldu,"</p>

  <p class="calibre2">demişti. "Nerde olduğunu bilemiyorum." Daha sonra, Miss Brewis sinirlenerek, "Lady Stubbs'un nerde olduğunu bilemiyorum," diye mırıldanmıştı. "Sanırım panayırdan sıkılıp bir yere gitti." Nihayet Bayan Oliver, Lady Stubbs'un saklandığını iddiaya kalkmıştı. Dalgın, dalgın,</p>

  <p class="calibre2">"Ne dedin?" diye sordu.</p>

  <p class="calibre2">Hoskins öksürdü. "Acaba De Sousa denilen adamın bu işle bir ilgisi var mı? Onu merak ediyordum."</p>

  <p class="calibre2">Hoskins işin içine belirli bir yabancı karıştığı için pek memnun olmuştu anlaşılan. Ama Müfettiş Bland bambaşka bir şey düşünüyordu. Hemen, "Lady Stubbs'u istiyorum,"</p>

  <p class="calibre2">diye emretti. "Kadın ortada yoksa, arayı ver."</p>

  <p class="calibre2">Hoskins şaşırmasına rağmen bir şey söylemeden ayağa kalktı. Kapıda karşılaştığı Hercule Poirot'nun geçmesi için geriye çekildi. Sonra dönüp merakla Belçikalı dedektifi süzerek kapıyı kapadı.</p>

  <p class="calibre2">Bland ayağa kalkıp elini uzatarak, "Bilmem beni hatırlayacak mısınız, Bay Poirot?" dedi.</p>

  <p class="calibre2">Dedektif gülümsedi. "Hatırlamaz olur muyum? Bir dakika izin verin... Tamam on dört, hayır on beş yıl önce karşılaştığım genç komiser yardımcısı Bland'sınız, değil mi?"</p>

  <p class="calibre2">"Doğru. Hafızanıza hayran olduğumu söylemeliyim."</p>

  <p class="calibre2">"Ne münasebet? Siz beni hatırlıyorsunuz, değil mi?</p>

  <p class="calibre2">"Neden ben sizi unutayım?"</p>

  <p class="calibre2">Bland, Hercule Poirot'yu unutmaya imkân olmadığını düşünüyordu. Bu adamı kim görse hatırlardı. "Demek burdasınız, Mösyö Poirot? Hem yine bir cinayeti çözmekte yardımınız dokunacak."</p>

  <p class="calibre2">Poirot, "Doğru," diye tasdik etti. "Beni buraya yardım etmem için çağırdılar."</p>

  <p class="calibre2"></p>

  <p class="calibre2">Bland şaşırmıştı. "Yardım için mi çağrıldınız?"</p>

  <p class="calibre2">Poirot hemen düzeltti. "Yani bu Cinayet Oyunu'nu kazananlara hediyelerini vermem için Bayan Oliver tarafından davet edildim."</p>

  <p class="calibre2">"Bayan Oliver da öyle söyledi."</p>

  <p class="calibre2">Belçikalı umarsız bir tavır takınarak, "Kendisi başka bir şey söylemedi mi?" diye sordu. Bayan Oliver acaba polise başka bir şey anlatmamış mıydı? Kendisini neden buraya çağırdığım açıklamamış mıydı?"</p>

  <p class="calibre2">"Söylemez olur mu hiç? Hiç durmadan konuştu. Kızın ölümüyle ilgili türlü varsayımlar ileri sürdü. Sonunda başım dönmeye başladı. Kadının müthiş bir hayal gücü var."</p>

  <p class="calibre2">Poirot gülümsedi. "Bayan Oliver hayatını hayal gücü sayesinde kazanıyor, mon ami.''''</p>

  <p class="calibre2">"De Sousa adında birinden söz etti. Acaba o da hayal ürünü mü?"</p>

  <p class="calibre2">"Hayır, hayır, o doğru."</p>

  <p class="calibre2">"Sabah kahvaltısında gelen bir mektuptan, bir yattan ve motorla nehirden gelen birinden söz etti. Bundan bir şey anlayamadım."</p>

  <p class="calibre2">Poirot kısaca durumu açıklayarak kahvaltıda olanları, mektubu ve Lady Stubbs'un hastalanmasını anlattı.</p>

  <p class="calibre2">"Bayan Oliver, Lady Stubbs'un korktuğunu söyledi. Siz de bu görüşte misiniz?"</p>

  <p class="calibre2">"Evet, kadın bende de böyle bir izlenim bıraktı."</p>

  <p class="calibre2">"Peki neden kuzeninden korkuyordu acaba?"</p>

  <p class="calibre2">Dedektif omzunu silkti. "Bilemiyorum. Sadece bana adamın kötü, çok kötü bir insan olduğunu söyledi.</p>

  <p class="calibre2">Anlayacağınız kadın son derece basit bir yaratık... Geri zekâlı sanırım."</p>

  <p class="calibre2">"Duydum bunu. Kasabalılar da biliyorlarmış... Peki, De Sousa'dan neden korktuğunu anlatmadı mı?"</p>

  <p class="calibre2">"Hayır."</p>

  <p class="calibre2">"Gerçekten korktuğundan emin misiniz?"</p>

  <p class="calibre2">Poirot soğuk bir tavırla, "Gerçekten korkmadıysa fevkalade bir aktris olması gerekir," diye mırıldandı.</p>

  <p class="calibre2">Bland ayağa kalkarak odada dolaşmaya başladı. "Bu cinayetle ilgili birtakım acayip fikirler edindim. Hep o kadının kabahati."</p>

  <p class="calibre2">"Bayan Oliver'ı mı kast ediyorsunuz?"</p>

  <p class="calibre2">"Evet, kafama bir sürü olmayacak fikir soktu."</p>

  <p class="calibre2">"Peki, bunların doğru olabileceğini mi sanıyorsunuz?"</p>

  <p class="calibre2"></p>

  <p class="calibre2">"Hepsinin doğru olmasına imkân yok tabi. Fakat bir, iki tanesi göründüğü kadar saçma olmayabilir. Duruma bağlı..." Kapı açılarak Hoskins içeriye girince, sustu.</p>

  <p class="calibre2">Polis memuru, "Lady Hazretleri'ni bulamadım," diye haber verdi. "Kendisi ortalarda yok."</p>

  <p class="calibre2">Bland sinirleniverdi. "Bunu ben de biliyorum. Sana kadını bulmanı söyledim."</p>

  <p class="calibre2">"Farrel'le Lorimer şatonun bahçesini arıyorlar. Lady Hazretleri şatoda yok."</p>

  <p class="calibre2">"Git şato kapısında biletleri alan adamı bul. Bakalım Lady Stubbs ordan çıkmış mı? Yürüyerek veya arabayla gitmiş olabilir."</p>

  <p class="calibre2">"Peki, efendim." Hoskins yine çıktı.</p>

  <p class="calibre2">Bland, onun arkasından, "Kadının en son nerde görüldüğünü de öğren," diye seslendi.</p>

  <p class="calibre2">Poirot ilgiyle müfettişi süzdü. "Demek bunu da düşünüyorsunuz?"</p>

  <p class="calibre2">"Daha bir şey düşünemiyorum. Fakat biraz önce şatonun bahçesinde bulunması gereken Lady Stubbs*un ortadan kaybolduğunu öğrendim. İşte bunun sebebini anlamak istiyorum. Bana şu De Sousa denilen adamdan bahseder misiniz?"</p>

  <p class="calibre2">Dedektif rıhtım yolundan gelen genç adamla konuşmalarını anlattı. Sonra, "Herhalde kendisi hâlâ panayırdadır," diye ekledi. "Onu görmek istediğinizi Sir George'a söyleyeyim mi?"</p>

  <p class="calibre2">"İimdilik gerek yok. Önce biraz bilgi toplamalıyım.</p>

  <p class="calibre2">Lady Stubbs'u en son ne zaman gördünüz?"</p>

  <p class="calibre2">Poirot düşünmeye başladı. Kolay kolay hatırlamasına imkân yoktu. Gözlerinin önünde siklamen rengi elbise giymiş olan uzun boylu kadın belirdi. Onun çimenlikte birkaç kişiyle konuştuğunu görmüştü. Siyah hasır şapka zaman zaman gözüne ilişmişti. Arada sırada Hattie'nin garip kahkahası kulağına çalınmıştı. Panayırın gürültüsüne rağmen kadının kahkahasını hemen tanımıştı.</p>

  <p class="calibre2">En sonunda, "Galiba saat on altıya geliyordu," diye mırıldandı.</p>

  <p class="calibre2">"Kendisi nerdeydi ve kiminle konuşuyordu?"</p>

  <p class="calibre2">"İatonun yakınında bir grubun arasındaydı."</p>

  <p class="calibre2">"De Sousa geldiği zaman da orda mıydı?"</p>

  <p class="calibre2">"Hatırlamıyorum. Ama sanmıyorum. Zira kendisini göremedim. Sir George da De Sousa'ya karısının civarda olduğunu söylemişti. Hatta Lady Stubbs En Güzel Çocuk Elbisesi Yarışması'nda hakemlik etmediği için şaşırmıştı."</p>

  <p class="calibre2">"Sousa ne zaman geldi?"</p>

  <p class="calibre2">On altı otuzda sanırım. Öyle olacak. Saatime bakmadığım için kesin bir şey söyleyemeyeceğim."</p>

  <p class="calibre2">"Lady Stubbs, adam gelmeden mi ortadan kayboldu?"</p>

  <p class="calibre2">"Galiba öyle oldu."</p>

  <p class="calibre2">Müfettiş, "Belki de kuzeniyle karşılaşmamak için kaçtı," diye fikir yürüttü.</p>

  <p class="calibre2">Poirot başını salladı. "Olabilir."</p>

  <p class="calibre2">Bland, "Fakat pek uzağa gidemez," dedi. "Onu kolaylıkla bulacağız. Bulduğumuz zaman da..." Birdenbire sustu.</p>

  <p class="calibre2">Belçikalı dedektifin yüzünde acayip bir ifade belirmişti. "Ya bulamazsanız ne olacak?"</p>

  <p class="calibre2">Müfettiş hırslı bir ifadeyle, "Ne münasebet!" diye söylendi. "Kadına ne olduğunu sanıyorsunuz?"</p>

  <p class="calibre2">Poirot omuz silkti. "Evet, ne olabilir? Bunu kimse bilemez. Sadece kadının kaybolduğunu biliyoruz."</p>

  <p class="calibre2">"Mösyö Poirot işe uğursuz bir hava veriyorsunuz."</p>

  <p class="calibre2">"Belki de bu işte uğursuz bir hava var."</p>

  <p class="calibre2">Müfettiş sert bir sesle, "Biz Marlene Tucker'ın ölümünü araştırıyoruz..." dedi.</p>

  <p class="calibre2">"Tabi. Tabi. O halde neden De Sousa ile ilgileniyorsunuz? Yoksa Marlene Tucker'ı onun öldürdüğünü mü sanıyorsunuz?"</p>

  <p class="calibre2">Müfettiş Bland istemeye istemeye, "Hep o kadın!" diye bağırdı.</p>

  <p class="calibre2">Belçikalı hafifçe güldü. "Bayan Oliver'ı mı kast ediyorsunuz?"</p>

  <p class="calibre2">"Evet, Mösyö Poirot. Marlene Tucker'ın öldürülmesi anlamsız bir şey. Çirkin ve biraz da budala olan bir kızı boğmuşlar. Ortada geçerli bir sebep de yok."</p>

  <p class="calibre2">"Herhalde Bayan Oliver size bir sebep buldu?"</p>

  <p class="calibre2">"En az bir düzine sebep! Bu arada Marlene'in birinin aşk macerasını öğrendiğinden veya birinin öldürüldüğünü gördüğünden söz etti. Veya kız bir hazinenin gömüldüğü yeri biliyormuş. Yahut kayıkhanenin penceresinden bakarken De Sousa'nın motorla gelip kötü bir şey yaptığını görmüş..."</p>

  <p class="calibre2">"Peki, bu varsayımlardan hangisini beğendiniz, mon cher?" "Bilmiyorum. Fakat bunları da kafamdan silmeme imkân yok. Beni dinleyin, Mösyö Poirot. Dikkatle düşünün.</p>

  <p class="calibre2">Bu sabah Lady Stubbs'un size söylediklerinden ne anlam çıkardınız? Kadın kuzeninin kendi hakkında bir şey bilmesinden mi korkuyordu acaba? Bunu kocasının duyacağından endişelenmiş olabilir. Yoksa doğrudan doğruya o adamdan mı korkuyordu?"</p>

  <p class="calibre2">Poirot tereddüt etmeden cevabını verdi. "Bana kalırsa Lady Stubbs doğrudan doğruya adamdan korkuyordu."</p>

  <p class="calibre2">Müfettiş, "Yaa," diye mırıldandı. "O halde şu genç adamla bir konuşalım. Kendisi hâlâ buralardaysa tabi."</p>

  <p class="calibre2"></p>

  <p class="calibre2">BÖLÜM9</p>
</body>
</html>
