<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_35">35</h1>

    <p class="calibre5">CAROL GIRARD</p>

    <p class="calibre5">Carol'un düşük yapmasının üzerinden bir hafta geçmişti. Doug horlaya horlaya yanında uyuyordu ama Carol’un gözleri açıktı. Başının ucundaki radyolu çalar saatin dijital göstergesi 3:27’i gösteriyordu. Uykuya dalmasının imkânsız olduğunu bildiği için sessizce yataktan çıktı. Karanlıktan dolayı hiçbir şeyi görmeden oturma odasına geçti.</p>

    <p class="calibre5">O da Doug da gelecekle ilgili tüm planlarından vazgeçmişlerdi. Carol yıkılan hayallerin altında eziliyordu. Bebeği olmayacaktı. Kollarında yeni doğmuş bebeğini sallayamayacak, emzirmenin verdiği zevki yaşayamayacaktı.</p>

    <p class="calibre5">Düşük yapmasının üzerinden tam yedi gün geçmişti. Carol o korkunç geceden sonra bebekleri için hazırladıkları odaya adım atmamıştı. Oraya giremezdi. Çok acı çekiyordu. Odanın kapısı kapalıydı. Doug’ın da içeriye girmediğinden emindi.</p>

    <p class="calibre5">Geçen akşam yemek yerken Doug eşyaları aldıkları mağazayı arayıp her şeyi geri verebileceklerini söylemişti. Onlara artık ihtiyaçları yoktu ve hiçbir zamanda olmayacaktı. Carol kocasının bunları onu incitmek için söylemediğini biliyordu. Ama ne olursa olsun Doug’in kalbine doğrudan bir bıçak saplandığını hissedebiliyordu.</p>

    <p class="calibre5">Bunların olmaması gerekirdi. Onların başına böyle şeyler gelmemeliydi. Birbirlerini çok seviyorlardı ve iyi kalpli insanlardı. Onları tanıyan herkes çok iyi birer anne baba olacaklarını söylüyordu.</p>

    <p class="calibre5">Carol ciğerlerini parçalayan bu acının zamanla azalacağını ümit ediyordu. Ancak bir hafta geçmesine rağmen içindeki acı ve boşluk hissi hiç değişmemiş, tam tersine daha da artmıştı. Tek teselliyi internetteki arkadaşlarında bulmuştu. Onlar onun halini anlıyor, onunla birlikte ağlıyorlardı.</p>

    <p class="calibre5">Başını arkaya atıp gözlerini yuman Carol, ellerini karnının önünde birleştirdi, keder ve acıyla sallanıp durdu.</p>

    <p class="calibre5">Bunları yaşamayı hak etmiyordu. Sorumsuz, düşüncesiz ağabeyi Rick, sevmediği bir kadınla istenmeyen bir çocuk yapmıştı. Adalet bunun neresindeydi? Hak bunun neresindeydi? Ah zavallı bebek... Ne annesi ne de babası onu önemsiyordu.</p>

    <p class="calibre5">Carol’un gözleri birden kocaman açıldı. İçi gıdıklanmaya başladı. Rick! Koltuktan fırladı ve hemen yatak odasına döndü. Kocasını uyandırmak için yatağa zıpladı.</p>

    <p class="calibre5">Kocasının üzerine eğilip, “Doug, uyan!” dedi.</p>

    <p class="calibre5">Kocası ona aldırış etmeyip diğer tarafa döndü.</p>

    <p class="calibre5">Carol, “Doug,” diye bağırdı. Yaşadığı rahatlık ve sevinç yüzünden yerinde duramıyordu. Umut, her derdin devasıydı ve Carol da o anda umudunu bulmuştu. “Doug, konuşmalıyız.” Kocasını sabırsızca sarstı.</p>

    <p class="calibre5">Doug bir gözünü açıp saate bakarken, “Carol,” diye söylendi. “Gecenin bir yarısında mı?”</p>

    <p class="calibre5">“Biliyorum ama...” Dizlerinin üstüne çöküp kocasının boynuna bir öpücük kondurdu. “Uyanmak zorundasın.”</p>

    <p class="calibre5">“Neden?”</p>

    <p class="calibre5">“Çünkü sana çok önemli bir şey söylemem gerekiyor.”</p>

    <p class="calibre5">Her hareketiyle uyanmak istemediğini gösteren Doug sırt üstü uzanırken gözlerini ovuşturdu. Sonra da gözlerini kırpıştırıp Carol’a baktı. Kaşlarını çatmış halde, “Gülümsemenin bir sebebi var mı?” diye sordu.</p>

    <p class="calibre5">Carol başını salladı ve tekrar eğilip kocasına sarıldı.</p>

    <p class="calibre5">“Ne oldu?”</p>

    <p class="calibre5">“Az önce salonda oturuyordum.” Kollarını açtı. Enerji doluydu. “Kendimi çok kötü hissediyordum. Hayatın ne kadar adaletsiz olduğunu düşünmeye başlamıştım. Bebeğimizin olacağından o kadar çok emindim ama olmadı işte... Sonra da bir şey fark ettim ve seni uyandırmam gerektiğine karar verdim.”</p>

    <p class="calibre5">Doug zar zor da olsa doğrulup oturduğunda göz göze geldiler.</p>

    <p class="calibre5">Carol, “Bebeğimiz olacak,” diye fısıldadı.</p>

    <p class="calibre5">“Bir saniye.” Doug başını iki yana salladı. “Ne demek istediğini anlamadım.” Kaşlarını çatıp Carol’a baktı. “Evlat edinmekten mi bahsediyorsun?”</p>

    <p class="calibre5">Bu daha önce de konuştukları bir konuydu. Evlat edinilebilecek bebeklerin sayısının az olduğunu biliyorlardı. Bu yolla bebek sahibi olma ihtimalleri düşüktü. “Öyle de diyebiliriz. Rick’in bebeğini evlat edinmekten bahsediyorum.” “Ağabeyinin mi?”</p>

    <p class="calibre5">Carol güldü. “Tanıdığın başka Rick var mı?”</p>

    <p class="calibre5">“Yok, ama Rick’in hamile olduğunu bilmiyordum.” “Şimdi dalga geçmenin zamanı değil. Hamile olan Lisa. Yoksa adı Kim miydi? Hatırlamıyorum ama çok da önemli değil. Ne demek istediğimi anlamıyor musun? Tanrı o bebeğin bizim olmasını istiyor.”</p>

    <p class="calibre5">Doug, Carol’un planını tam olarak anlamamıştı. Daha doğrusu anlamış olsa da onun kadar hevesli değildi. Carol’un gözlerinin içine baktı ve nazikçe, “Hayatım, doğru düzgün düşünemiyorsun sen,” dedi.</p>

    <p class="calibre5">“Yanılıyorsun. Söylediklerim çok mantıklı. Anlamıyor musun? Ağabeyimin, istemediği bir çocuğu olacak. Çocuğunun annesiyle de evlenmeye niyeti olmadığını söyledi. Hamileliğin Lisa’yı da çok şaşırttığından bahsetti. Yoksa Kim miydi? Her neyse. O da bebek beklemiyormuş. Kızın doğum kontrol hapı kullandığını bizzat Rick söyledi bana.”</p>

    <p class="calibre5">“Evet, ama...”</p>

    <p class="calibre5">“Çok ani olduğunu biliyorum ama gerçekten de bu bebeğin kazara dünyaya gelmediğini hissediyorum. O bizim bebeğimiz olacak.”</p>

    <p class="calibre5">Doug’ın iç çekişi odada yankılandı. “Hayatım...” “Bebekle aramızda kan bağı var. Yabancı birisinin çocuğunu evlat edinmek gibi olmayacak.”</p>

    <p class="calibre5">“Sence Rick bunu kabul eder mi?” Doug’ın aklında şüpheli düşünceler olduğu belli oluyordu.</p>

    <p class="calibre5">Tekrar gülerek, “Kabul etmek mi?” dedi. “Bence bunu bir fırsat olarak görür. Bu sayede çocuğu yetiştirmek için çalışıp didinmek zorunda kalmaz. Ayrıca ona ikimizin de Ellie’ye, bebeğin asıl biyolojik babasının kim olduğunu söylemeyeceğimize söz veririz. Böyle bir şey yapar mısın?” “Neden olmasın?”</p>

    <p class="calibre5">“Böylece Ellie’yle yeniden bir araya gelirse ağzımızı açmayacağımızdan emin olabilir.”</p>

    <p class="calibre5">“Peki ya bebeğin annesi? O bu duruma ne der?”</p>

    <p class="calibre5">“Ben de onu düşünüyordum. Birkaç haftalığına işinden ayrılmak zorunda kalacak. Biz de seve seve tüm maddi kayıplarını karşılarız.”</p>

    <p class="calibre5">Kafası karışan Doug omuz silkti. “Böyle bir teklifte bulunmanın bir zararı olmaz sanırım.”</p>

    <p class="calibre5">“Lisa’nın isteklerini karşılamaya yardım etmek için işe geri dönebilirim. “</p>

    <p class="calibre5">“Olmaz.”</p>

    <p class="calibre5">“Neden?” Doug şimdiden onun planlarına itiraz etmeye başlamıştı. Doug’ın en az onun kadar kararlı olması önemliydi.</p>

    <p class="calibre5">“Sadece birkaç haftalığına işe girip sonra da istifa edemezsin. Şirketine geri dönersen onlara sadece belli bir süre çalışacağım açıkça belirtmen gerekir.”</p>

    <p class="calibre5">Doug haklıydı. Ayrıca söyledikleri Carol’un umutlarıyla ya da planlarıyla çelişmiyordu da. “Bu evlatlık alma işini halletmek için her şeyi yapmaya hazırım. Sen sadece beni destekleyeceğine söz ver yeter.”</p>

    <p class="calibre5">“Seni her zaman destekleyeceğimi biliyorsun, hayatım.” “Bu bebek bizim. Onu kalbimde hissedebiliyorum.” Kocasını inandırmaya çalışan Carol, adamın elini kaldırıp kalbine götürdü.</p>

    <p class="calibre5">Doug gözlerini kapattı. Carol kocasının ne düşündüğünü bilmiyordu. O da Carol gibi endişeliydi ama kalkıştıkları bu işin korkularını yenmelerini sağlayacağından da emindi.</p>

    <p class="calibre5">“Hayal kırıklığına uğrayacağımızı düşündüğün için korkuyorsun, öyle değil mi?”</p>

    <p class="calibre5">Doug başını salladı. “Böyle şeylere başvurmak zorunda kalmaktan nefret ediyorum. Ya yine bir yere varamazsak?” “O konuda endişelenmesi gereken kişi benim.” Carol, Doug’ın kaygılarına rağmen ağabeyinin bu fikri beğeneceğine inanıyordu.</p>

    <p class="calibre5">“Rick’i arayayım mı? Yoksa bunu sen mi yapmak istersin?”</p>

    <p class="calibre5">Sevinçten havalara uçan Carol, kollarını kocasının boynuna doladı. “Sabah ilk iş onu arar, her şeyi anlatırım ben.” Rick’in ona hamilelik olayından bahsettiği günden beri görüşmemişlerdi. Şimdiye kadar anne ve babasından Carol’un düşük yaptığını öğrenmiş olmalıydı. Ağabeyinin onu bilerek aramadığını anlamıştı. Rick bu durumda kardeşini nasıl teselli edeceğini bilmiyordu. Ayrıca Carol’un acısını görmezden gelmek daha kolaydı. Rick işin kolayına kaçmayı seven biriydi. Carol da ağabeyinin bu yönlerini yeni yeni öğreniyordu.</p>

    <p class="calibre5">Doug, “Şimdi uyumaya devam edebilir miyim?” dedi. Sonra sorusuna cevap almayı beklemeden yatağa uzandı, yorganı kulaklarına kadar çekti.</p>

    <p class="calibre5">Carol telaşlı tavırlarının geçtiğini, enerjisinin tükendiğini hissetti. O da yorganın altına girip başını yastığına gömdü. Doug kendi tarafında yatıyordu. Carol da ona sarıldı, elini kocasının beline attı.</p>

    <p class="calibre5">Yorgun olsa da zihni o bebekle ilgili düşüncelerle doluydu. Evlat edinmenin hayatlarına neler katacağını düşünüyordu. Eski bir söz her şeyi açıklıyordu: Tanrı bir kapıyı kapatırken diğerini açar. Şimdi Tanrı ikinci kapıyı onlar için ardına kadar açmıştı. Carol değişim rüzgârlarını hissetmek için o kapının önünde bir süreliğine durmalıydı. En sonunda başından beri olması gereken şeyin ne olduğunu anlamıştı.</p>
  </div>
</body>
</html>
