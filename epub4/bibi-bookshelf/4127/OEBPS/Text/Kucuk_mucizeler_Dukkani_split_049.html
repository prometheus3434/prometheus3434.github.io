<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_49">49</h1>

    <p class="calibre5">CAROL GIRARD</p>

    <p class="calibre5">“Cameron Douglas Girard, nt yapıyorsun'!”</p>

    <p class="calibre5">Cameron halının üzerine oturmuş, babasının çekmecedeki çoraplarını karıştırıyordu. Dokuz aylık bebek, başını kaldırıp ellerini beline atmış halde yanı başında duran Carol’a masum masum baktı. Carol ciddi görünmeye çalışıyor, gülmemek için kendini zor tutuyordu. Bebeğini kucağına alıp, “Gel bakalım,” dedi ve ağzını oğlunun çıplak kamına koyup hareket ettirdi. Cameron gülücükler saçarken Carol onu aşağı indirdi. Cameron da başını annesinin omzuna koydu, iki eliyle annesinin saçlarını tuttu ve sesler çıkarmaya çalıştı.</p>

    <p class="calibre5">Carol geçen bir yılda sevginin yepyeni bir yüzü olduğunu öğrenmiş; insanın bir başka insanı, bir annenin de evladını ne kadar çok sevebileceğini anlamıştı. Cameron onun rahminde büyümemiş olsa da onun öz oğluydu.</p>

    <p class="calibre5">“Yürüyüşe çıkma vakti geldi,” dedi.</p>

    <p class="calibre5">Cameron bunun ne anlama geldiğini iyi biliyordu. Hemen kıvranıp yere inmek istedi. Carol da onu yere bırakıp Doug’ın çoraplarını çabucak çekmeceye yerleştirdi. Sonra da oğlunu alıp odasına götürdü ve ona minicik bir kot pantolonla, elle örülmüş bir kazak giydirdi. Bu kıyafetleri evlat edinme işlemleri tamamladıktan kısa bir süre sonra ağabeyi göndermişti. Annesinin kucağından bir kez daha inen Cameron hızla bebek arabasına kadar emekledi ve arabaya ulaşınca kendisini yukarı çekip ayağa kalktı. Sonra da annesinin başardığı şeyi gördüğünden emin olmak için omzunun üzerinden arkasına baktı. Annesiyle yaptıkları yürüyüşleri çok seviyordu.</p>

    <p class="calibre5">Carol oğlunu bebek arabasına yerleştirirken, “Bugün tuhafiyeye gidiyoruz,” dedi. “Lydia teyzeyi göreceğiz.”</p>

    <p class="calibre5">Sonra da omuzuna çantasını atıp evden çıktı. Bebek arabasını asansöre bindirdi. Her gün öğleden sonra aynı yolda yürüyorlardı. İki sokak ötedeki parkta duruyor, diğer genç annelerle muhabbet ediyorlardı.</p>

    <p class="calibre5">Carol’un arkadaş çevresi, işten ayrılıp Cameron’u yetiştirmeye başladığından beri epey genişlemişti. Parkta tanıştığı kadınlar kendilerine bir grup oluşturmuşlardı. Haftada bir gün kahve içmek için buluşuyor, tecrübelerini paylaşıyorlardı. Çocuk yetiştirme ile ilgili kitap ve dergileri elden ele dolaştırıyor, birbirlerine çocuklarının kullanmadığı oyuncakları ve elbiseleri veriyorlardı. Carol gruptaki en yaşlı anneydi ama bunu arkadaşlarından hiçbiri önemsemiyordu.</p>

    <p class="calibre5">Carol parktan çıktıktan sonra bebek arabasını iterek tuhafiyenin yolunu tuttu. Lydia sevinçle, “Carol,” dedi. “Hoş geldin!” Eğilip Cameron’un gözlerinin içine baktı. “Sen de hoş geldin, Cam.”</p>

    <p class="calibre5">Cameron elini hemen mor bir yumağa attı ama Carol uzanıp ipi oğlunun elinden aldı ve sarıp yerine kaldırdı.</p>

    <p class="calibre5">“Bana Paton ipinden bir yumak daha lazım.”</p>

    <p class="calibre5">“Zeytin yeşiliydi, öyle değil mi?” Lydia kimin hangi model için hangi ipi aldığını çok iyi tutardı aklında. Carol’un elinde şimdi bir sürü model vardı. Hepsini akılda tutmak zor olsa da Lydia ipin rengini hatırlamıştı.</p>

    <p class="calibre5">Lydia, “Öğleden sonra Jacqueline yanıma uğradı,” dedi.</p>

    <p class="calibre5">“Dönmüş mü?”</p>

    <p class="calibre5">“Döndü döndü. Hem de çikolata renkli olmuş.” Gülümsedi. “Çok mutlu görünüyordu.”</p>

    <p class="calibre5">“Harika.”</p>

    <p class="calibre5">“Cuma günü burada olacak.”</p>

    <p class="calibre5">“Peki ya Alix?” Örgü gruplarının dördüncü üyesi her cuma aralarına katılacak kadar vakit bulamıyordu. Aşçılık okulundan dolayı onunla ancak arada sırada görüşebiliyorlardı.</p>

    <p class="calibre5">Lydia başını iki yana salladı. “Gelebileceğini sanmıyorum.”</p>

    <p class="calibre5">Carol iç geçirdi. “Yanımızda olmayınca onu çok özlüyorum.”</p>

    <p class="calibre5">“Ben de. Kursun ilk gününde onunla ilgili neler düşündüğümüzü hatırlıyor musun?”</p>

    <p class="calibre5">“Jacqueline ve Alix’in beş dakika dolmadan birbirini boğazlayacağını düşünmüştüm.” Carol güldü. “Birbirleriyle sürekli didişiyorlardı.”</p>

    <p class="calibre5">“Kendimi yeniden ilkokulda gibi hissetmiştim.”</p>

    <p class="calibre5">“Hiç sorma.” Carol bir kez daha o ikisinin arasındaki ilişkinin geldiği durumun onu ne kadar çok şaşırttığını fark etti.</p>

    <p class="calibre5">O günleri hatırlayan Lydia, “Jacqueline defalarca kursu bırakmak istedi,” dedi.</p>

    <p class="calibre5">Carol başını salladı. “Bırakmak istemesini anlayabiliyordum ama iyi ki de bırakmadı.”</p>

    <p class="calibre5">“İyi ki de... Ya Alix de gitseydi..</p>

    <p class="calibre5">Öyle olsa her şeye karşı çıkan, kızgın bir genç kızın hayatlarını nasıl etkileyeceğini hiçbir zaman öğrenemezlerdi. Lydia, “Laurel’den hiç haber aldın mı?” diye sordu. “Hayır. Cameron’un doğduğu günden beri hiç sesi çıkmadı. Kendi başına mahkemeye gelip belgeleri imzaladı, bana da Doug’a da tek kelime etmeden kapıdan çıkıp gitti.” “Peki Alix?”</p>

    <p class="calibre5">“Laurel ile konuşmuşsa da bize bir şey söylemedi.” “Peki Jordan?”</p>

    <p class="calibre5">Carol iç geçirdi. “Jordan, Laurel’e bir psikolog ayarlamış, binaları satılınca da ona kalacak bir yer bulmuş.” Cameron’u koruma içgüdüsüyle kucağına alıp bağrına basmamak için kendini zor tuttu. “Kafası karışık, sorunlu bir kızdı.” Carol, “Umarım her şey istediği gibi olur,” dedi.</p>

    <p class="calibre5">Yıllar sonra bir gün Cameron biyolojik anne ve babasının kimler olduğunu merak edebilir, hatta onları bulmaya çalışabilirdi. Bu kararı kendisi verecekti ama şimdilik bu bebek Carol’un ve Doug’ındı. Onların sevgisi ve hayat anlayışıyla yetişecekti.</p>

    <p class="calibre5">Lydia, Carol’un istediği yumağı çıkarıp poşete koydu. Carol ipin parasını verdikten sonra poşeti bebek arabasının arkasındaki sepete koyup kapıya yöneldi. “Cuma günü görüşürüz.”</p>

    <p class="calibre5">Lydia ona el salladı ve Carol bebek arabasını kaldırımdan aşağı doğru sürmeye başladı. Çiçekçinin ve kafenin önünden geçip rıhtıma ve oradan da evine doğru giden tepeye yöneldi.</p>

    <p class="calibre5">Eve gireli birkaç dakika olmuşken Doug geldi. Carol’u öptü ve oğlunu kucağına alıp sıkıca sardı. Carol kocasını oğluyla görünce hep duygulanıyordu. Yüzü gülen Cameron, ellerini çırpıp sesler çıkarmaya başladı.</p>

    <p class="calibre5">Güzel ve bir o kadar da duygusal bir an yaşıyorlardı. Bunu çok uzun süre beklemişlerdi. Büyük acılar çekmişler, büyük fedakârlıklar yapmışlardı ama artık bunların hiçbir önemi yoktu. Oğulları yanlarındaydı. Aileleri bir bütündü. Carol gözlerini kapattı, hissettiği şeylerin sonuna kadar tadını çıkardı ve bu anı zihnine kazıdı.</p>

    <p class="calibre5">Doug yere oturup Cameron’la oynadı. Carol da gözleri yaşlı halde baba oğlun oyuncakları dizişini izledi. Gelecek yıllarda her şeyin bu anki kadar mükemmel olamayabileceğini biliyordu. Bunların da önemi yoktu. Şimdilik halinden memnundu. Ve çok mutluydu. İçini yiyip bitiren boşluk hissi neredeyse tamamen kaybolmuştu.</p>

    <p class="calibre5">Kocası ve oğluyla bir bütün olmuştu.</p>
  </div>
</body>
</html>
