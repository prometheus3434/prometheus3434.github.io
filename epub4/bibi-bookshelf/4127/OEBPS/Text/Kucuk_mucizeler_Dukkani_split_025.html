<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_25">25</h1>

    <p class="calibre5">ALIX TOWNSEND</p>

    <p class="calibre5">Alix, cuma sabahı geç saatlere kadar uyudu. Yatağına uzanmış, uykusunun son dakikalarının tadını çıkarıyordu, İçi ısınmıştı. Huzurluydu vc yerinden kımıldamak istemiyordu. Gözlerini kapatıp zihninin Jordan’la öpüştüğü anlara gitmesine izin verdi. Hiçbir öpüşmenin bu kadar kuvvetli olabileceğini fark etmemişti.</p>

    <p class="calibre5">Daha önce defalarca öpüşmüş, çok farklı deneyimler yaşamıştı. Yine de o öpüşme onu çok etkilemişti. Onun tanıdığı adamlar terli olur, sert davranır vc hemen erkek olduklarını hissettirmeye çalışırlardı. Alix çok sade bir öpücüğün bu kadar büyük bir zevk yaşatabileceğini bilmiyordu. Fakat sonradan bunun altıncı sınıftayken bir gece yıkılıp giden çocukluk hayaliyle ilişkili olabileceğini düşündü.</p>

    <p class="calibre5">Üzerinden bir hafta geçmesine rağmen o öpücüğün her anım hâlâ hatırlayabiliyordu. Jordan’ın elleri onun yüzünü sarmış, gözleri gözlerine kenetlenmişti. Adamın gözlerindeki şaşkınlığı ve belirsizliği görmüştü. Çok kısa süre sonra dui dakları birbirinden ayrılmıştı ama Alix yaşadıkları müthiş hissi özümseyebilmeleri için birbirlerinden ayrı vakit geçirmeleri gerektiğini anlamıştı.</p>

    <p class="calibre5">O zamandan beri Jordan’ı ne görmüş ne de aramıştı. Bunlara kafa yormamaya çalışıyordu. Onu neyin harekete geçirdiğini bilmeden pazar sabahı, Jordan’ın bahsettiği Met! hodist Kilisesi’ne kadar yürümüştü. Sokağın karşısında durmuş, insanların içeriye toplanmasını izlerken ardı ardına üç tane sigara içmişti.</p>

    <p class="calibre5">Jordan’ın söylediği şeyin doğru olduğunu o anda anmıştı. Yalnızca birkaç yaşlı insan şapka ve eldiven takmıştı. Birçok aile arkasına çocuklarını da alıp kiliseye gelmişti. Hepsinin de elinde İncil vardı. Alix’in ömrü boyunca sadece bir tane İncil’i olmuştu ama onu da en son gördüğünden beri bayağı vakit geçmişti. Kitabın nerede olduğunu dahi bilmiyordu. Kilise halkına bakarken birçok insanın sıradan kıyafetler giydiğini fark etmişti ama bu onda içeriye girmesini sağlayacak kadar büyük bir etki yaratmamıştı.</p>

    <p class="calibre5">Sonra Jordan’ın onu görmesini umut ederek bir süre oyalanmıştı. Ama ne adam onu ne de o Jordan’ı görmüştü.</p>

    <p class="calibre5">İlahiler güzeldi; etrafa neşeli ve canlı bir hava yayıyor, Alix’in hatırladıklarına hiç benzemiyorlardı. Alix küçükken de ilahiler dinlemişti ve o zamanlar dinledikleri Orta Çağdan kalmış gibiydi ama artık o kasvet kaybolmuştu. Alix bir ara mırıldandığını fark edip hemen susmuştu.</p>

    <p class="calibre5">Yaklaşık kırk dakika sonra ellerini ceplerine somuş kiliseden ayrılmıştı. Arka sıralardan içeriye bir bakış atmanın zararı olmazdı ama içindeki korkular bunu imkânsızlaştırmıştı. Neredeyse bir hafta sonra yaptığı şeyleri şöylece bir düşünen Alix, neden bu kadar çok korktuğunu bilmiyordu; belki de birisinin onunla konuşmasından korkmuştu.</p>

    <p class="calibre5">Alix önceki hafta yaşadığı hüsranı kafaya takmak yerine örtüyü üzerinden atıp yavaşça yataktan kalktı. Laurel renkleri solgun olarak gösteren, üzerinde de tak-seyret antenlerden olan eski televizyonun karşısında oturmuş, ciddi ciddi çizgi film izliyordu.</p>

    <p class="calibre5">Alix küçük mutfağa girerken, “Günaydın,” dedi.</p>

    <p class="calibre5">Laurel aldırış etmedi.</p>

    <p class="calibre5">Sinirlenen Alix, “Derdin ne senin?” dedi. Sözde arkadaşlardı ama Laurel artık onunla konuşmuyor, haftalardır surat asıyordu.</p>

    <p class="calibre5">Laurel başını iki yana salladı. Sessiz kalarak onunla konuşmak istemediğini gösteriyordu. Alix, arkadaşının canını neyin sıktığını bilmiyor ama sorunun o pis sevgilisi olduğunu düşünüyordu. Adam son zamanlarda ortalıkta görünmüyordu. Bir süreliğine ikisi bayağı sıkı fıkı olmuş, sonra adam aniden kaybolmuştu. Yaşadıkları şeyler gizemini koruyor, Laurel de hiçbir şey anlatmıyordu.</p>

    <p class="calibre5">“İyi, sen öyle suratını as dur,” diyen Alix eline bir muz aldı. “Bak hiç umurumda mı?”</p>

    <p class="calibre5">Laurel bir kez daha onu görmezden geldi. Elindeki muzu soyan Alix, puf koltuklardan birine çöktü. Oturduğu koltuğu boş bir arsada görmüşler ve üç mahalle öteden taşıyıp evlerine getirmişlerdi. Epey yıpranmıştı ama Alix desenli bir çarşafla üstünü örtmüş, çarşafı kenarlarına sıkıştırıp katlayınca ortaya çok da fena bir şey çıkmamıştı. Hiçbir tasarımcı çıkardığı bu işe bakarak onu sergisine davet etmezdi ama şimdilik iş görüyordu.</p>

    <p class="calibre5">Alix muzdan bir ısırık alırken ördüğü bebek battaniyesinin yerde olduğunu fark etti.</p>

    <p class="calibre5">Kızgınca, “Burada ne oldu böyle?” diye sordu. Battaniyeyi yerden kaldırmak için hemen koltuğundan fırladı. Battaniyeye bağlı yumak açılıp evin kapısına kadar gitmişti. Laurel ona hiç mi hiç aldırış etmiyordu.</p>

    <p class="calibre5">Televizyonun tam önüne geçen Alix, ev arkadaşına baktı. “Derdin ne bilmiyorum ama şu tavırlarından hemen vazgeçsen iyi olur.”</p>

    <p class="calibre5">“Örgünü falan benden uzak tut yeter.”</p>

    <p class="calibre5">Alix kıs kıs güldü. Kendine engel olamamıştı. “Şu güzelim battaniye canını mı sıktı?”</p>

    <p class="calibre5">“Ayağımın altında dolanıyordu.”</p>

    <p class="calibre5">“Sen de sırf bu yüzden yumağı kapıya mı fırlattın?” Laurel cevap vermedi.</p>

    <p class="calibre5">Alix bitmek üzere olan battaniyeyi inceledi. Laurel ilmekleri çözmüş ya da daha kötüsü şişleri çekmiş olsa ne yapardı bilemiyordu. Laurel kavgaya davetiye çıkarıyordu. Alix ev arkadaşının asık suratından, pis alışkanlıklarından, serserinin tekine kafayı takmış olmasından bıkmıştı.</p>

    <p class="calibre5">Yatak odasına geri dönerken, “Kendine çekidüzen ver,” dedi. Yatak odaları da ortaktı. Bu da Alix’in hayatını fazlasıyla zorlaştırıyordu. Son dedikodulara göre apartmanları satılmıştı. Nereye taşınacakları, Alix’in örgü örme işinde uzmanlaşması kadar belirsizdi.</p>

    <p class="calibre5">“Olanlar yetmezmiş gibi bir de sen...” Laurel daha fazla konuşamadı. Yüzünü ellerine gömüp ağlamaya başladı.</p>

    <p class="calibre5">Alix kendini çok kötü hissetmişti. Laurel’in yanma oturdu. “Sorun sevgilin, öyle değil mi?”</p>

    <p class="calibre5">Laurel başını salladı. “Benimle... daha fazla görüşmek istemediğini söyledi.”</p>

    <p class="calibre5">Alix o anda güzel hiçbir şey söyleyemezdi. Laurel, John ün ne kadar değersiz biri olduğunu duymak istemiyordu. Alix, neden herkesin gördüğü şeyleri göremediğini anlayamıyordu. Tamam, John ün güzel bir işi olabilirdi. Ama adam adinin tekiydi ve hiçbir şey bu acı gerçeği ortadan kaldıramazdı.</p>

    <p class="calibre5">Laurel ayaklarını kendine doğru çekip kollarını dizlerinin önünde birleştirdi. Tanıştıklarında Laurel şişmandı ama şimdi Alix’in hatırladığından daha da kiloluydu. Ayrılıktan sonra epey kilo almış olmalıydı. Alix bunları düşününce son zamanlarda daha sık alışveriş yaptıklarını fark etti.</p>

    <p class="calibre5">“Yemek yemenin sana bir faydası olmaz,” diyen Alix arkadaşının durumunu anlamaya çalışıyordu.</p>

    <p class="calibre5">“Şişman olduğumu söylemeye mi çalışıyorsun?”</p>

    <p class="calibre5">“Öyle demek istemedim.”</p>

    <p class="calibre5">“Tamam, şişman ve çirkinim. Bunu bilmediğimi mi sanıyordun?” Laurel’in sesi boğuklaşmıştı. Başını dizlerine gömerken kızın yağlı sarı saçları önüne döküldü. “Ayrıca kıskancım.”</p>

    <p class="calibre5">Laurel başını salladı. “Jordan, salı günü dükkâna uğradı ve sana bir mesaj iletmemi istedi. Ama ben dediğini yapmadım.”</p>

    <p class="calibre5">Alix’in içini bir ürperti kapladı. “Ne mesajıymış o?”</p>

    <p class="calibre5">“Seni... seni paten kaymaya götürmek istiyormuş.”</p>

    <p class="calibre5">“Ne zaman?”</p>

    <p class="calibre5">“Kilisesindeki bir grup çocukla birlikte bugün öğleden sonra. Ama sana söylemedim... Söylemem gerekirdi biliyorum ama benim bir sevgilim yokken senin de olmasını istemedim. Şişmanım. Çirkinim. Hiç kimse beni istemiyor.”</p>

    <p class="calibre5">Laurel ayağa kalktı ve kot pantolonun cebine uzanıp katlanmış büyükçe bir kâğıt çıkardı. “Sana bunu vermem gerekiyordu.”</p>

    <p class="calibre5">Alix kâğıdı açıp Jordan’ın gönderdiği beş sokak ötedeki bir alanda düzenlenen paten partisinin el ilanını gördü. Kâğıda baktı. Arkasını çevirince Jordan’ın ona bir not yazdığını fark etti. “Alix, bana eşlik edecek birini arıyorum. Gelmek ister misin?”</p>

    <p class="calibre5">Bu soruya en iyi cevabı kalbinin deli gibi atması veriyordu. Ama o ve paten yapmak birbirine çok uzak şeylerdi. Daha önce hiç paten ayakkabıları giymemişti. Beş altı yaşındayken binalarındaki tüm çocukların pateni vardı. Alix de çocukken hep bir pateninin olmasını istemişti ama ailesinin maddi durumu hiç düzelmemişti. Bira, sigara ve uyuşturucu alacak paraları vardı ama paten alacak paralan yoktu.</p>

    <p class="calibre5">Laurel’in kendini dışlanmış hissettiğini anlayan Alix, “Gelmek ister misin?” diye sordu.</p>

    <p class="calibre5">Laurel başını kaldırdı, sonra da iki yana salladı. “Hayır. Sen gerçekten gidecek misin?” Alix’in kararına şaşkınlığını gizlememişti.</p>

    <p class="calibre5">Alix omuz silkti. “Belki giderim.”</p>

    <p class="calibre5">Alix bir saat boyunca oraya gidip gitmemeyi düşündü. Jordan onu olduğu gibi sevdiğini söylemişti. Alix ona inanıp inanmamak konusunda kararsızdı. Jordan on bir yaşındaki bir kızı hatırlıyordu ama aradan yıllar geçmiş, Alix artık tamamen farklı bir kadın olmuştu. Aklından geçen şüphelere rağmen ona güvenmek istediğini fark etti. Tıpkı yıllar önce olduğu gibi yine onunla beraber olmayı istiyordu.</p>

    <p class="calibre5">Zaten Alix’in hayatındaki hiçbir şey basit değildi. Hayatının her alanında bir mücadele vermek zorunda kalmıştı. Güzel bir hayatının olmasını istiyorsa, çaba sarf etmek zorundaydı. Bunu fark etmek bu ilişkiye bir şans verme konusundaki kararlılığını fazlasıyla arttırdı.</p>

    <p class="calibre5">Büyük kilise otobüsü geldiğinde Alix paten pistinin dışında sırtını duvara yaslamış bekliyordu. Otobüsün kapıları açıldı ve neredeyse bin tane küçük çocuk dışarı döküldü. Hiç kimse Alix’i fark etmedi. En sonunda otobüsten inen Jordan ise, Alix’in hayatında gördüğü en büyük gülümsemeyle ona doğru yürüdü.</p>

    <p class="calibre5">“Seni görmeyi çok istiyordum.”</p>

    <p class="calibre5">“Geldim ama paten yapmayacağım.” Alix bunun en başından açıklığa kavuşmasını istiyordu. “Sadece izlemeye geldim.” Çocuklardan oluşan kalabalığın önünde beceriksiz biri olarak görülmeyi istemiyordu.</p>

    <p class="calibre5">“Ama eğlenceyi kaçıracaksın.”</p>

    <p class="calibre5">Alix eğlenmeyi falan önemsemiyordu. Hiç kimse ona bir çift paten giydiremezdi.</p>

    <p class="calibre5">Paten pisti açılınca çocuklar içeriye akın etti. Alix bir süre sokakta takıldı, sigara içti ve sonra da sakince piste yöneldi. Çocuklar cilalanmış tahta zeminde çoktan paten yapmaya, çalan müziğin eşliğinde hızlıca gidip gelmeye başlamıştı. Çalan şarkıları hatırlayamadı. Sonradan duyduğu sesleri fark etti; şarkılardan birini geçen pazar sabahı kilisenin önünde beklerken duymuştu. Paten pistinde ilahiler çalınıyordu.</p>

    <p class="calibre5">Alix, Jordan’ı bulmak için etrafa bakınmak zorunda kaldı. En sonunda adamı gördü. Etrafını saran çocuklar onu gittiği her yerde takip ediyordu. Alix gülümseyerek, tıpkı Musa gibi, diye düşündü. Incil’de geçen şeylerden biri sonunda aklına gelmişti. Jordan çocukların patenlerini ayarlamak ve kendi patenini giymekle meşguldü. Adam piste girmeden önce durup etrafına bakındı. Alix’i görünce mutluluktan gülümsedi. Alix başını sallayarak ona cevap verdi. Sonra Jordan ona göz kırptı. Alix güneş ışıklarının doğrudan üzerine vurduğunu hisseder gibi olmuştu.</p>

    <p class="calibre5">Alix meraklanmasına rağmen geride durmaktan vazgeçmedi. Gördüğü her şeyin tadını çıkarıyordu. Jordan en sonunda piste girdiğinde dengesini bulana kadar biraz bocaladı. Dengesini bulur bulmaz da pistte kendinden emin halde süzülmeye başladı. Alix onu izlemenin zevkli bir şey olduğunu fark etti. Çocukların birkaçı da onun etrafında paten yapıyordu. Bazıları gerçekten de çok iyiydi. Geri geri paten kayıyor, müziğe eşlik eden yaratıcı dans figürleri sergiliyorlardı.</p>

    <p class="calibre5">Alix, Jordan’ı gözden kaçırınca korkulukların yanma gitti. Jordan hızlıca önünden geçip ona el salladı. Kiliseye giden çocukların, Jordan’ın Alix’e gösterdiği ilgiyi fark etmesi çok vakit almadı. Çocukların bazıları durup ona bakmış ve kendi aralarında bir şeyler konuşmuşlar, Alix ise onları görmezden gelmişti.</p>

    <p class="calibre5">Kızlardan biri, “Jordan’la arkadaş mısınız?” diye sordu. En fazla on üç yaşındaydı. Siyah saçları çok güzeldi, teni pürüzsüzdü. Diş telleri olan, sarışın bir başka kız da onun yanında durdu.</p>

    <p class="calibre5">Alix başını salladı.</p>

    <p class="calibre5">Sarışın kız, “Sizden bahsetmişti,” dedi.</p>

    <p class="calibre5">Alix işte şimdi meraklanmıştı. “Size ne söyledi?”</p>

    <p class="calibre5">Diğer kız cevap verdi. “Jordan bir arkadaşını davet ettiğini söyledi. Söylediğine göre bir zamanlar sevgililer gününde birlikteymişsiniz.”</p>

    <p class="calibre5">Alix omuz silkti. “Uzun zaman önceydi.”</p>

    <p class="calibre5">Sarışın kız, “Sizce de Jordan çok sevimli biri değil mi?” diye sordu.</p>

    <p class="calibre5">Alix tekrar omuz silkti. Ne söylerse söylesin kızlar lafı Jordan’a getirecekti.</p>

    <p class="calibre5">Yanına ilk gelen kız, “Siz paten yapmayacak mısınız?” diye sordu.</p>

    <p class="calibre5">“Belki sonra.”</p>

    <p class="calibre5">Jordan en az on sefer pistin etrafında dolandı, sonra da yorgun düştü. Yavaşça Alix’in yanma doğru geldi. “Seni bir süredir göremedim.”</p>

    <p class="calibre5">“Etrafta takılıyordum işte.”</p>

    <p class="calibre5">“Gelmeyeceğini düşünmeye başlamıştım.”</p>

    <p class="calibre5">Alix neredeyse gelmiyordu ama kararsızlığının sebebinden bahsetmedi.</p>

    <p class="calibre5">“Daha önce hiç paten yapmadın, öyle değil mi?”</p>

    <p class="calibre5">Alix gerçeği söylemek yerine, “Herkes çocukken paten yapmıştır,” dedi.</p>

    <p class="calibre5">Bir saat sonra Alix bir çift paten giymiş, o ne olduğunu anlayana kadar yeni edindiği iki arkadaşı onu şansını denemeye ikna etmişti. Alix patenleri giyer giymez kızlar iki elini de tutup onu piste geçirmişti.</p>

    <p class="calibre5">Sarışın kız, “Merak etme, düşmene izin vermeyiz,” dedi.</p>

    <p class="calibre5">Kızlar, Alix’in ellerini bu sözlere inanmasını sağlayacak kadar sıkı tutmuştu.</p>

    <p class="calibre5">Ama Alix onlara inanmamalıydı.</p>

    <p class="calibre5">İki ayağı birden kaygan zemine deyince Alix bocalamaya başladı ve on saniye bile geçmeden kıç üstü yere yığıldı. Daha ne olduğunu anlama fırsatı bulamadan Jordan arkadan gelip kollarını Alix’in koltukaltlarına yerleştirerek onu ayağa kaldırdı.</p>

    <p class="calibre5">“Herkes düşer,” dedi ve sonra elini Alix’in beline attı, boşta kalan eliyle elini tuttu. Birlikte pistte bir tur attılar. Çocuklar yanlarından çabucak geçiyordu. Onların hızı Alix’in başının dönmesine sebep oldu. Alix onlara bakmıyor, bakamıyordu. Tüm dikkatini ayakta kalmaya vermeliydi.</p>

    <p class="calibre5">“Çok da zor değilmiş.” İşi kavramaya başlamıştı. Haline aldırış etmeden güldü. Tekrar o altı yaşındaki kız olmuş ve Noel Baba da sonunda ona istediği patenleri getirmiş gibiydi.</p>

    <p class="calibre5">“Cherie havalı biri olduğunu söylüyor.”</p>

    <p class="calibre5">Alix, sarışın kızın ne düşündüğünü önemsemiyordu. Jordan’a, “Sen ne düşünüyorsun peki?” diye sordu.</p>

    <p class="calibre5">Jordan gülümseyerek ona baktı. “Bence de sen çok havalı birisin.”</p>

    <p class="calibre5">Jordan’ın sözleri Alix’in duyduğu tüm şarkılardan daha güzeldi.</p>
  </div>
</body>
</html>
