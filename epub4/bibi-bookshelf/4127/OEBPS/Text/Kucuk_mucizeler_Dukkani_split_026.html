<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_26">26</h1>

    <p class="calibre5"><i>“Örgü örecek kadar sabrı olmadığını söyleyenler, örgü örerek hayatlarında en büyük değişimi tadacak olanlardır. ” -Sally Melville</i></p>

    <p class="calibre5">LYDIA HOFFMAN</p>

    <p class="calibre5">Bu hafta epey hızlı geçti. Bu yedi günlük süre zarfında iki sefer sosyalleşme fırsatı buldum. Çarşamba günü Carol ile birlikte yediğim öğle yemeği ikimize de çok iyi geldi; Carofla artık aramızda bir bağ olduğunu düşünüyorum. Ben ona arkadaşlık elimi uzattım, o da teklifimi kabul etti. Örgü örmeye devam etmese de arkadaş kalacağımızdan eminim.</p>

    <p class="calibre5">Bugün öğleden sonra yaptığımız ders şimdiye kadarkilerin en iyisiydi. Arka sokakta yaşanan olaylardan sonra Alix ile Jacqueline birbirine yaklaşmış ve bence ikisinin gerçekten de arkadaş olmasına az kalmıştı. Jacqueline yakalanan suçlularla yüzleştirilmelerini en ufak detayına kadar anlatmış, Alix de bir şeyler söylemek için ikide bir araya girmişti. Onlara bakan herkes uzun zamandır arkadaş olduklarını düşünebilirdi.</p>

    <p class="calibre5">Jacqueline’e kocasının olanları duyduğunda nasıl bir tepki verdiğini sorduğumda kadın sessizleşti. Bu sessizlikten nasıl bir anlam çıkaracağımı bilemiyordum ama Jacqueline ile Reese Donovan’ın arasının çok da iyi olmadığını seziyordum.</p>

    <p class="calibre5">Kurs saatleri hızla akıp geçti. Akşamüstü Brad’le görüşecektim. Dükkânımı kapattım ve saat altıda Pour House adlı barda birer bira içmek için Brad’le buluştum. Sabahtan beri ara ara serpiştiren yağmura rağmen keyfim yerindeydi.</p>

    <p class="calibre5">Pour House, Blossom’un iki sokak aşağısındaydı ve gördüğüm kadarıyla işten çıkan insanların uğrak yerlerinden biriydi. Müzik kutusunun, atılan kahkahaların ve bar tezgâhının üzerindeki televizyonun sesi içeriyi epey gürültülü hale getirmişti. Televizyonda da beyzbol maçı vardı. Ben maçlara pek ilgi duymasam da erkeklerin birçoğu seviyordu. Gürültünün ve loş ortamın etkisine alışmam biraz vakit aldı.</p>

    <p class="calibre5">Brad arka tarafta bir masa bulmuştu. Beni görünce ayağa kalktı ve ellerini havaya kaldırıp sallamaya başladı. Ben de gülümseyip ona el salladım. Masa ve sıraların arasından biraz çaba sarf ederek geçtim ve yanma ulaştım.</p>

    <p class="calibre5">Brad, “Gelmeyeceğini düşünmeye başlamıştım,” dedi.</p>

    <p class="calibre5">“Geç mi kaldım?” Saatime baktım ve altıyı çeyrek geçtiğini görünce şaşırdım. Ceketimin üzerindeki yağmur damlalarını silkeledim, Brad ceketimi alıp benim yerime astı.</p>

    <p class="calibre5">“Önemli değil ama sadece yarım saatim var. Kreşteki öğretmen Cody’yi en geç saat yedi çeyreğe kadar tutabileceğini, bir dakika olsun gecikmemem gerektiğini söyledi. Ayrıca buradan oraya gitmek de yirmi dakikamı alıyor.” “Oğlun kaç yaşında?”</p>

    <p class="calibre5">“Sekiz. Bana artık kreşe gidemeyecek kadar büyüdüğünü söyleyip duruyor ama tüm gün boyunca evde yalnız kalmasına izin veremem.” Brad’in kaşlarını çattığını görünce yaz ayları boyunca bu konuyu oğluyla sık sık tartıştığını anladım. “Yemin ederim bazen sekiz yaşında değil de on sekiz yaşındaymış gibi davranıyor.”</p>

    <p class="calibre5">Aklıma yeğenlerim geldi. Anne olmamama rağmen Brad’in neden bahsettiğini anlayabiliyordum.</p>

    <p class="calibre5">Brad, “Bunları konuşarak vaktimizi boşa harcamayalım,” dedi. “Ben senin hayatını öğrenmek istiyorum.”</p>

    <p class="calibre5">Hiç de ilgi çekici bir hayat hikâyemin olmadığını biliyordum. Yine de Brad’in meraklı tavrı hoşuma gitmişti.</p>

    <p class="calibre5">“Örgü örmeyi çok sevdiğini biliyorum ama şu günlerde işyeri açmak riskli değil mi?” Brad benden hızlı davranmış, onu sorulara boğmama müsaade etmemişti. Brad hakkında bildiklerim gözlerimin anlattıklarından ibaretti. Adam çok yakışıklıydı; ufak tefek muhabbetlerimizden boşandığını ve sekiz yaşındaki oğlunun velayetini aldığını biliyordum, ama hepsi bu kadardı.</p>

    <p class="calibre5">Dükkânımı açış zamanımla ilgili endişelerini dile getiren ilk kişi o değildi. Herkes bozulan ekonominin kurbanı olacağımdan, başımdan büyük işlere kalkıştığımdan bahsediyordu. Ama ben on altı yaşımdan beri zorluklarla mücadele ediyordum. Yani dükkânımı açmak hayatımdaki diğer risklerden biri olsa da beni korkutmuyordu. Margaret hemen ortaya çıkıp bir hata yaptığımı söylemişti. Ama tüm şartların uygun olmasını bekleseydim, dükkânımı hiçbir zaman açamayabilirdim. Kanserle iki sefer mücadele ettikten sonra hayatın mükemmel olmasını beklememek gerektiğini öğrendim. Mutluluğun beni bulmasını beklemektense ben onu bulmaya çalışmalıydım.</p>

    <p class="calibre5">Garson yanımıza elleri dolu halde gelince, Brad’in ben gelmeden önce bir sürahi bira sipariş ettiğini anladım. Brad garsona içkinin parasını verdi ve ikimize de bira doldurdu. “Babam Noel’den hemen sonra öldü,” dedim. Bunu hayatımdaki her şeyi açıklıyormuş gibi söylemiştim. “Babamın acısını atlatmaya çalışıyordum. Sonra bir gün hiç durmadan örgü örmeye başladım ve babamla birkaç yıl önce yaptığımız bir konuşmayı hatırladım.”</p>

    <p class="calibre5">Brad birasından bir yudum aldı ve anlatmaya devam etmemi istercesine başını salladı.</p>

    <p class="calibre5">Boğazım düğümlenmeye başladı. Babamdan bahsedince içimi kaplayan o duyguyu bastırmaya çalıştım. Babamı kaybettiğim gerçeğine alışıp alışamayacağımı bilmiyorum. Bir anlığına durdum.</p>

    <p class="calibre5">Brad, “Devam et,” dedi.</p>

    <p class="calibre5">“O zamanlar babamdan daha önce öleceğimi düşünüyordum.”</p>

    <p class="calibre5">“Kansere yakalandığını söylemiştin.”</p>

    <p class="calibre5">“Evet, iki sefer.” Brad’in bunu anlamasını istiyordum. Bir tepki vermesini bekledim ama herhangi bir şey söylemedi.</p>

    <p class="calibre5">Bir süre sonra, “Ee,” dedi. “Babandan bahsediyordun.”</p>

    <p class="calibre5">Biramı yudumladım. Brad dark bira söylemişti. Ben de iyi bir seçim yaptığını anladım. “O konuşmayı yaptığımızda hastanedeydim. İkinci beyin ameliyatımdan önceki günün akşam saatleriydi. Annemle babam, akşam yanımda kalmak için hastaneye gelmişti. Annem bir şeyler okuyor, ben de babamla konuşuyordum.” O akşamı çok net hatırlıyorum. Çünkü o gün yeni yılı göremeden öleceğime inanmıştım. Bana inanan, ölümü ikinci sefer yeneceğimi ısrarla söyleyen kişi, babamdı.</p>

    <p class="calibre5">“Benden yaşamak istediğim mükemmel günü tarif etmemi istedi,” dedim. Babamın yaşama isteğimi arttırmaya çalıştığını biliyordum. Bu şekilde bana geleceğimi, yaşayamayacağıma inandığım günleri göstermeyi istiyordu.</p>

    <p class="calibre5">“Ona ne anlattın?” diyen Brad öne doğru eğilip iki eliyle bardağına sarıldı.</p>

    <p class="calibre5">Birkaç saniyeliğine gözlerimi kapattım. “Ona sabahleyin bir hastane yatağında uyanmaktansa, kendi yatağımda uyanmayı istediğimi söyledim.”</p>

    <p class="calibre5">“Çok haklısın.”</p>

    <p class="calibre5">Bu lafa sırıtarak karşılık verdim. Brad, kendi hakkımda rahatça konuşmamı sağlamıştı. “Sonra da çiçekleri koklamak, denize yakın olmak ve güneş ışıklarını yüzümde hissetmek istediğimi söyledim.”</p>

    <p class="calibre5">“Tüm bunlar Pasifik’in kuzeybatısında mı olacakmış?” Brad bu soruyu sorarken güldü, ben de gülmeden edemedim.</p>

    <p class="calibre5">“Benim mükemmel diye tarif ettiğim gün yaz aylarında, fazlasıyla güneş ışığı aldığımız günlerden biriydi.” Geçtiğimiz çarşamba günü tam da tarif ettiğim gibi bir güneş vardı. “Dikkatimi dağıtma da anlatayım.”</p>

    <p class="calibre5">“Peki, madam.” Brad gözlerini kırpıştırdı. Ben de bir anlığına mest olup uzaklara bakmak zorunda kaldım.</p>

    <p class="calibre5">“Güneşin doğuşunda kuşların ötüşüyle uyanacak, bir bardak koyu kahve ve sıcacık bir kruvasanla güne başlayacak, sahile gidip kısa bir yürüyüş yapacaktım.”</p>

    <p class="calibre5">“Peki sonra?”</p>

    <p class="calibre5">“Örgü örecektim.” Bunu söyleyince babamın ne kadar da etkilenmiş göründüğünü hatırladım. Ama babamın aslında o kadar da etkilenmediğini içten içe biliyordum. Örgü örmeye başlayalı yıllar olmuş, bu konudaki isteğim ve bunu hayalimdeki mükemmel günün mükemmel bir parçası olarak görmem babamın hoşuna gitmemişti. Ona göre beni toplumdan uzaklaştıran bireysel bir uğraştı bu.</p>

    <p class="calibre5">Brad, “Kendi dükkânında mı örgü örüyordun?” diye sordu.</p>

    <p class="calibre5">“Öyle sayılır.” Örgü örmenin en çok sevdiğim yanlarından biri de, insanlar arasında bağ kurup bir topluluk yaratmasıdır. Ne zaman örmeyi bilen biriyle karşılaşsam kendimi uzun zaman önce kaybettiğim bir arkadaşımı bulmuş gibi hissederim. Anında karşımdaki insanla aramda bir bağ olduğunu anlarım, işte o anda saniyeler önce birer yabancı olmamızın hiçbir önemi kalmaz. Doktor kapılarının önünde, alışveriş merkezlerindeki kasa sıralarında ve hemen hemen her yerde örgü ören insanlarla konuşmuşumdur. Onlarla birbirimize yanlış basılmış örgü tariflerinin sebep olduğu çirkin çalışmaları, yarım bırakılmış örgülerin hikâyelerini anlatmışızdır ve hepimiz de aldığımız güzel iplerle övünmeyi sevmiş, elimizdeki işten bahsetmişizdir.</p>

    <p class="calibre5">“İnsanların sevdiğim birine örgü ördükten sonra hissettiğim gurur ve memnuniyet duygusunu keşfetmesini istedim.” Dummu en iyi böyle açıklayabileceğimi düşündüm. “Peki, şu hayalindeki günü nasıl bitiriyorsun?”</p>

    <p class="calibre5">Biraz da utanarak, “Müzik, şampanya ve mum ışığıyla,” dedim. Aklımdan geçenlerin tamamını ona anlatmamıştım. Oysa babama günümü dans ederek bitirdiğimi söylemiştim.</p>

    <p class="calibre5">Babam o günleri göreceğimi söylemişti ama ikimizin o günü birlikte geçiremeyeceğimizi bilmiyorduk. Dalgınlığımı fark eden Brad, “Ne oldu?” dedi.</p>

    <p class="calibre5">Başımı iki yana salladım. “Babamı ne kadar çok özlediğimi düşünüyordum.”</p>

    <p class="calibre5">Brad masanın üzerinden bana doğru uzanıp, elimi sıkınca şaşırdım. “Sanırım çok zor günler geçirdin.”</p>

    <p class="calibre5">İçimi bir ürperti kapladı. Brad’in bana acımasını da, sempati duymasını da istemiyordum. En çok istediğim şey normal olmak, en büyük korkum ise; normalin ne olduğunu anlayamaz hale gelmekti.</p>

    <p class="calibre5">“Kanser, hayatımın bir parçası olabilir ama hayatım hiçbir zaman ondan ibaret olmadı. O kötü hastalığı atlatmış olabilirim. Ancak ne yarınımın ne de gelecek günlerimin bir garantisi var. Yirmili yaşlarımı kanserin geri geleceğini düşünerek geçirdim ama o günleri aştım artık. Beni kurtaran şey doktorlar, ilaçlar ya da ameliyatlar değildi. Özellikle de yeniden kansere yakalandığımı öğrenince duygusal olarak öldüm.” Derin bir nefes aldım. “Babam hayatımdan vazgeçmeme engel oldu. Örgü örmeyi öğrenince de kendimi Kutsal Kâse’yi bulmuş gibi hissettim. Kendi başıma yapabileceğim bir şey bulmuştum. Gerekirse yatakta uzanarak da örgü örebilirdim. Örgü, sadece kanserli bir hasta olmadığımın bir kanıtıydı.”</p>

    <p class="calibre5">Brad’in gözleri hüzünlendi, beni gerçekten anladığını görebiliyordum.</p>

    <p class="calibre5">“Bana sormak istediğin başka bir şey var mı?” dedim. Dimdik durdum. Geri çekilmeye hazırdım.</p>

    <p class="calibre5">Brad’in ağzının kenarı, yüzüne yansıyan gülümsemeyle birlikte hafifçe kalktı. “Benimle buluşmayı kabul etmen neden bu kadar vakit aldı?”</p>

    <p class="calibre5">“İlişkiler, hayalimdeki mükemmel günün bir parçası değil de ondan,” dedim. Ama bunun asıl sebeple uzaktan yakından ilgisi yoktu.</p>

    <p class="calibre5">“Gerçekten, öğrenmek istiyorum.”</p>

    <p class="calibre5">Galiba onu reddetmemin asıl sebebi, içimi saran reddedilme korkusuydu. Ama ona, “Bilmiyorum işte,” dedim.</p>

    <p class="calibre5">Brad, “Benimle tekrar dışarı çıkmak ister misin?” dedi. Gözlerimin içine bakıyordu.</p>

    <p class="calibre5">Başımı salladım.</p>

    <p class="calibre5">“Güzel, çünkü sadece birkaç dakikam kaldı ve seni daha iyi tanımak istiyorum.”</p>

    <p class="calibre5">Bir süre daha konuştuk ve sonunda ona soru sorma fırsatı buldum; sorularımın çoğu da boşanması ve oğluyla ilgiliydi.</p>

    <p class="calibre5">Kırk dakika sonra arabamı Margaret’in evinin önüne park ettim. Ablamın evine daha önce hiç habersiz uğramadığımı fark ettim. Bunu düşününce de ablamın aslında beni evine hiç davet etmediğini hatırladım. Her neyse, artık kapısının önündeydim. Heyecandan yerimde duramıyor, binleriyle konuşmaya can atıyordum. Beni Brad’le adeta zorla buluşturduğu için yaşadıklarımı ablama anlatmam gerektiğine karar verdim.</p>

    <p class="calibre5">Zili çaldım ve sonra da geri çekildim. Ablamın beni içeri davet etmeyeceğinden korkuyordum. Kapıyı Hailey açtı ve mutluluktan çığlık attı. Koşa koşa annesini çağırmaya giderken beni verandada bıraktı.</p>

    <p class="calibre5">“Lydia.” Margaret dışarı çıktı ve kapalı sinekliğin öteki tarafında durdu. “Aa, sen mi geldin?”</p>

    <p class="calibre5">Annesinin arkasında duran Hailey, “Sana söylemiştim,” dedi.</p>

    <p class="calibre5">Ablam kapıyı açıp içeri girmemi işaret etti.</p>

    <p class="calibre5">“Genelde haber vermeden uğramam ama sana olanları hemen anlatmak istedim. Brad’le buluştum.”</p>

    <p class="calibre5">“Aman Tanrım, o bu akşam mıydı?” Ablamın gözleri birden canlandı. Beni çekerek eve aldı. Neler olduğunu anlamadan beni mutfak masasına oturttu ve buzdolabının önündeki taburenin üzerine çıktı. Parmak uçlarının üzerinde durup üstteki içki dolabına uzandı.</p>

    <p class="calibre5">“Ne yapıyorsun?” diye sordum. Sersemlemiş gibiydim.</p>

    <p class="calibre5">“Böyle bir akşamı ev yapımı margaritalarla kutlamalıyız.” İki elinde de birer şişe vardı. Şişelerden biri tekila, biri de Cointreau doluydu.</p>

    <p class="calibre5">Küçücük bir kız gibi kıkır kıkır güldüm. Hailey buzdolabının buzluğuna uzanıp buz çıkardı. Margaret de bu sırada limon buldu, blenderi ve margarita bardaklarını çıkardı.</p>

    <p class="calibre5">Birkaç dakika geçmeden ablam içkileri karıştırmış, bardakların kenarlarını tuza batırmıştı. Ayrıca Hailey için de içinde zencefil gazozu ve meyve suyu olan alkolsüz bir içecek hazırlamıştı.</p>

    <p class="calibre5">“Matt ile Julia nerede?” diye sordum.</p>

    <p class="calibre5">Bana bardağımı uzatan Margaret, “Beyzbol maçı izlemeye gittiler,” dedi. “Şimdi bana her şeyi anlat.”</p>

    <p class="calibre5">İki bira içip üstüne de bir kokteyl yudumlamaya başladığım için tam olarak nereden başlayacağımı bilmiyordum. “Brad’le Pour House’da buluştum.” Ablam da Hailey de daha da yakma geldi. “Oğlunu kreşten alması gerektiği için bir saatten az bir vakti vardı.” Gitmek zorunda kalmasa bence gece yarısına kadar hiç sıkılmadan konuşabilirdik.</p>

    <p class="calibre5">Margaret, “Cuma akşamı çocuğuna bakması için kreşe fazladan para mı ödemiş?” diye sordu.</p>

    <p class="calibre5">Başımı salladım.</p>

    <p class="calibre5">“Adamın bayağı kazıklandığından emin olabilirsin.”</p>

    <p class="calibre5">“Öyle bir şey söylemedi.” Bizi pür dikkat izleyen yeğenime baktım.</p>

    <p class="calibre5">“Ee, neler söyledi?”</p>

    <p class="calibre5">“Çok bir şey söylemedi. Bir sürü som sordu ama kendisi hakkında fazla konuşmadı. Çoğunlukla oğlundan bahsetti.”</p>

    <p class="calibre5">Margaret, bunun adamın kreşe fazladan para ödemesi kadar etkileyici bir şey olmadığını düşünüyormuşçasma omuz silkti. “Eski eşiyle ilgili ne söyledi?”</p>

    <p class="calibre5">Bu sorunun cevabını bir süre düşünmem gerekti. Bu sırada margaritadan bir yudum aldım. Ablamın beni şaşırtan yetenekleri vardı; yıllardır içtiğim en güzel margaritaydı bu.</p>

    <p class="calibre5">“Genelde boşanmalarından bahsetti. Evlendiklerinde çok gençlermiş, eşi de evliliklerini daha fazla sürdürmemeye ve çocuk bakmayı istemediğine karar vermiş. Brad konuştuğumuz süre boyunca Cody’nin annesiyle ilgili tek kötü söz söylemedi.”</p>

    <p class="calibre5">Margaret gülümsedi. “Ondan şimdiden hoşlandım.”</p>

    <p class="calibre5">Ben de ondan hoşlanmıştım ama yine de tedbirliydim. Ayrıca biraz da gergindim.</p>

    <p class="calibre5">Yeğenim, “Ona kanser olduğundan bahsettin mi?” diye sordu.</p>

    <p class="calibre5">Başımı salladım. “Bahsetmesem ona haksızlık etmiş olurdum.”</p>

    <p class="calibre5">“Onunla yine görüşecek misin?” diyen Margaret gözlerini bana dikti.</p>

    <p class="calibre5">“Evet,” deyip içkimden bir yudum daha aldım. “Bu margaritadan bir bardak daha içersem, onunla hemen evlenmek isteyebilirim.”</p>

    <p class="calibre5">Ablam kahkahalarla gülmeye başladı. Ablamın daha önce benim adıma bu kadar sevindiğini görmemiştim. Ne kadar aptalca görünse de Brad’le görüşmemi onaylamasının tadını çıkarıyordum.</p>
  </div>
</body>
</html>
