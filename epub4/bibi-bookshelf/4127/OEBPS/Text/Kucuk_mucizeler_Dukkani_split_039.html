<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_39">39</h1>

    <p class="calibre5">ALIX TOWNSEND</p>

    <p class="calibre5">Jacqueline, Alix’i cumartesi sabahı saat tam onda evinin önünden aldı. Alix, cuma günü kurstayken ona Jordan ile gideceği yemekten bahsetmişti. Bir kez daha kendini kanıtlama şansım yakalayan Jacqueline de bu fırsatın üzerine atlamıştı hemen.</p>

    <p class="calibre5">Jacqueline, “Nerede hata yaptığımı biliyorum,” demişti. “Bana bir şans daha ver. Pişman olmayacaksın.”</p>

    <p class="calibre5">Alix, Jacqueline’in haklı çıkmasını umut ediyordu. Mercedes kaldırıma yanaşırken Alix öne çıkıp yolcu kapısını açtı. “Kararını değiştirmedin, öyle değil mi?”</p>

    <p class="calibre5">“Elbette değiştirmedim. Hadi atla, geç kalmayalım.” Üç ay önce sosyeteden biriyle arkadaş olacağını söyleseler, Alix katıla katıla gülerdi. Jacqueline ile didişmeye devam ediyordu ama artık didişmeleri bir gösteriden ibaretti.</p>

    <p class="calibre5">İkisinin de koruması gereken bir itibarı vardı ve dışarıya farklı bir izlenim vermek istemiyorlardı. Gördüğü kadarıyla Jacqueline de aynı şeyleri düşünüyordu.</p>

    <p class="calibre5">Alix arabaya binip beklerken Jacqueline’in arabayı neden hareket ettirmediğini merak etmeye başlamıştı.</p>

    <p class="calibre5">Jacqueline sert bir şekilde, “Kemerini tak,” dedi.</p>

    <p class="calibre5">Alix homurdanarak emniyet kemerine uzandı ve kemeri tokasına taktı.</p>

    <p class="calibre5">Jacqueline, “Ne var?” dedi.</p>

    <p class="calibre5">“Bu kadar takıntılı olma.”</p>

    <p class="calibre5">“Ben takıntılı falan değilim. Bu arada önce gelinimin evine gidiyoruz.”</p>

    <p class="calibre5">“Tammie Lee’nin yanma mı?” Jacqueline onu gerçekten de şaşırtıyordu. Sadece ona karşı değil, gelinine karşı da daha iyi davranmaya başlamıştı. Kadın örgü kursuna yazıldığı ilk günlerde değerli oğluyla evlenen o kadın hakkında güzel hiçbir şey söylemişti. Ama şimdi bu da biraz olsun değişmiş gibiydi.</p>

    <p class="calibre5">“Tammie Lee genç biri ve giyinmesini de iyi bilir. Senin de aradığın görünüş öyle bir şey değil mi?”</p>

    <p class="calibre5">“Beni Barbara Bush’a dönüştürmenden iyi olacağına eminim.”</p>

    <p class="calibre5">Jacqueline’in bu sözlere gülmesi Alix’i şaşırttı. “Eski First Leydilerimizi hafife alma. Ben de beşinci sınıftayken sırf Jacqueline Kennedy yüzünden adımı farklı söylüyordum.”</p>

    <p class="calibre5">“Annem adımı bilerek böyle koyduğunu söylüyor ama ben ona hiç inanmıyorum. Muhtemelen kimliğimi çıkarırken her zamanki gibi sarhoş olduğu için yanlış yazdırdı.” Alix bunu kesin olarak bilmese de böyle bir şeyin olma ihtimali çok yüksekti.</p>

    <p class="calibre5">Tammie Lee’nin evine giderken yolda epey muhabbet ettiler. Çoğunlukla da şık bir restoranda ilk önce hangi çatalın kullanılacağından ve Jacqueline’in gerekli gördüğü diğer görgü kurallarından konuştular. Ayrıca Lydia’nın durumundan da bahsetmişlerdi. Ablasının son zamanlarda dükkâna neden bu kadar sık geldiğini merak ediyorlardı. Jacqueline neler olduğunu sormak için birkaç kez telefon açmış, Alix de bizzat gidip Margaret ile konuşmuştu. Margaret onlara sadece Lydia’nın moralinin bozuk olduğunu söylemiş, başka hiçbir açıklamada bulunmamıştı. Cuma günü öğretmenleri ve arkadaşları olmadan bir araya gelmek hoşlarına gitmese de hiçbiri bunu açık açık dile getirmemişti. Alix de Jacqueline de Lydia’nın gelecek cuma onlara eşlik etmesini umut ediyordu.</p>

    <p class="calibre5">Jacqueline yirmi dakika boyunca yola devam ettikten sonra köşke benzer bir evin yoluna girdi. Önünde büyük bir avlu ve bir sürü de çiçek olan ev, çok modern duruyordu. Ön taraftaki beyaz sütunlar Alix’e bir zamanlar bir dergide gördüğü fotoğrafları hatırlattı. Harika bir yere gelmişlerdi.</p>

    <p class="calibre5">Jacqueline arabasının motorunu kapatır kapatmaz evin kapısı açıldı ve Alix’in yaşlarında bir kız dışarı çıktı. Tammie Lee her an doğum yapacakmış gibi duruyordu. Üzerinde bir şort ile bir de hamile kıyafeti vardı. Ayaklan çıplaktı. Yüzünde, Alix’in o ana kadar gördüğü en büyük gülümseme vardı.</p>

    <p class="calibre5">Gözleri, hoş geldiniz der gibi parlıyordu.</p>

    <p class="calibre5">Tammie Lee, “Tam zamanında geldiniz,” dedi sineklikli kapıyı açarken. “Ben de yolunuzu gözlüyordum.”</p>

    <p class="calibre5">Alix, Tammie Lee’nin konuşmasını çok sevmişti. Daha önce bu kadar tatlı, bu kadar yumuşak bir ses duymamıştı.</p>

    <p class="calibre5">Tammie Lee kayınvalidesine bir yıldır görüşmemişler gibi sarıldı. “Sen de Alix olmalısın. Jacqueline bu kadar güzel olduğunu söylememişti. İşimizi tereyağından kıl çeker gibi halledeceğiz. İçeriye gir de sana iyice bir bakayım.” Alix ona itiraz etmeyecekti ama daha bir şey söyleme fırsatı bulmadan Tammie Lee kolunu tutup onu eve aldı.</p>

    <p class="calibre5">Jacqueline, “Paul nerede?” diye sordu.</p>

    <p class="calibre5">Tammie Lee, “Babasıyla takılıyor,” dedi. Onun bundan haberdar olmamasına şaşırmış gibiydi.</p>

    <p class="calibre5">Alix, Jacqueline’in gözlerinin titrediğini fark etti. Bir anlığına kadının üzüldüğünü sezdi ama yanılıyor da olabilirdi.</p>

    <p class="calibre5">Tammie Lee, “Her şeyi hazırladım,” dedi. “Alix’in denemesi için kıyafetlerimi çıkardım. Kendine yakışan bir şeyler bulunca alışverişe nereden başlayacağımızı da biliriz.”</p>

    <p class="calibre5">Alix bu güneyli kızın ne tür şeyler giydiğini tahmin edemese bile, “İyi düşünmüşsün,” dedi.</p>

    <p class="calibre5">Tammie Lee tam da söylediği gibi misafir odasındaki yatağın üzerine çeşit çeşit elbiseler sermişti. Alix elbiseleri görünce ilk başta hayal kırıklığına uğradı. Yatağın üzerinde saten elbiseler ve üzeri dantelli bluzlar vardı. Hepsi de tam kız işiydi.</p>

    <p class="calibre5">“Sen şunlara bir bakıver ben de bu arada buzlu çay getireyim.”</p>

    <p class="calibre5">Jacqueline yatağın bir kenarına otururken, “Naneli,” diye ekledi.</p>

    <p class="calibre5">Tammie Lee odadan hızlıca dışarı çıkarken, “Elbette naneli,” dedi.</p>

    <p class="calibre5">Jacqueline küçümseyici bir ses tonuyla fısıldayarak, “Her şeye nane katar da ondan sordum,” dedi.</p>

    <p class="calibre5">Alix ona şöyle bir baktı. Jacqueline’in hiçbir şeyi beğenmez tavrı geri gelmiş gibiydi ama bir şey söylemedi. Onun yerine uzun, kot eteğe baktı. Üzerine tişört giyip bir de geniş deri bir kemer takarsa durumu idare edecek bir kıyafeti olurdu. Eteği bir kenara ayırdı. Üzerinde danteller olan kabarık bir elbiseye uzandı ama ondan da hemen vazgeçti.</p>

    <p class="calibre5">Tammie Lee başını kapıdan içeri uzattı. “Kola içmek isteyen var mı?”</p>

    <p class="calibre5">“Ben alırım.” Alix utangaç biri değildi. Zaten buzlu çayı da hiç sevmezdi.</p>

    <p class="calibre5">“Yer fıstığı da olsun mu?”</p>

    <p class="calibre5">“Olsun.” Kahvaltı yapmamıştı. Midesine bir şeyler girse iyi olurdu.</p>

    <p class="calibre5">Jacqueline, “Ben buzlu çay alayım,” dedi. “Yardıma ihtiyacın var mı?”</p>

    <p class="calibre5">“Ah hayır, çok teşekkürler.” Tammie Lee bir kez daha ortalıktan kayboldu ama çabucak döndü.</p>

    <p class="calibre5">Getirdiği tepsiyi komodinin üzerine bıraktı. Jacqueline bardakları ve buzlu çayı almak için ayağa kalktı. Alix kadınin başparmağıyla işaret parmağını kullanıp çayın üzerindeki naneyi bir böcekmiş gibi çıkarışını izledi.</p>

    <p class="calibre5">Tammie Lee kolayı büyük bir su bardağında getirmişti. Yer fıstıklarını unutmuştu ama çok da önemli değildi. Alix bardağı ağzına götürene kadar üzerinde fıstıkların yüzdüğünü fark etmedi. Artık sesini çıkaramayacağı için bir yudum aldı. Kolanın tuzlu ve tatlı karışımı ilginç olmuştu. Bu da muhtemelen Jacqueline’in sık sık şikayet ettiği güney bölgesi geleneklerinden biriydi.</p>

    <p class="calibre5">Alix kot eteği eline alıp, “Bunu sevdim,” dedi.</p>

    <p class="calibre5">“Ben de onu seveceğini düşünmüştüm.”</p>

    <p class="calibre5">Jacqueline, “Şık bir restorana kot etekle gidemezsin,” diyerek onlara karşı çıktı.</p>

    <p class="calibre5">Tammie Lee, “Ama bu sıradan kotlardan değil,” dedi.</p>

    <p class="calibre5">Onlar şık bir restorana nasıl kıyafetler içinde gidileceğini tartışırken, Alix üstünde yer fıstıkları olan kolasını içti.</p>

    <p class="calibre5">Bir saat boyunca çeşit çeşit kıyafetler denemişti. Sonra da üçü birden iki arabayla alışverişin yolunu tutmuştu. Alix, Jacqueline’in arabasında yolculuk etmişti. Büyük alışveriş merkezine vardıklarında Tammie Lee soyunma odasına bir sürü kıyafet taşımış, bu sırada Jacqueline de oturup onları beklemişti. Alix kıyafetlerinin bazılarını hemen elemiş, bazılarını ise kenara ayırmıştı. En sonunda uzun siyah bir etek ile boyun kısmı aşağı doğru sarkan, kolları bilek hizasında düğümlenen, beyaz, ipek bir buluz seçmişti.</p>

    <p class="calibre5">Bu arada öğlen olmuştu ve Alix açlıktan ölüyordu. Canı hamburger çekiyordu ama Jacqueline alışveriş merkezinin içindeki bir yere oturmak istemiş, içinde ince dilimlenmiş salatalıklar olan parmak sandviçlerin tadına bakmaları konusunda ısrarcı olmuştu. Alix sandviçini iki ısırıkta bitirmiş, onun üstüne birkaç tane daha yemişti. Jacqueline’in öğlen yemeğine harcadığı parayla tüm hafta kamını doyurabilirdi. Artık sosyetik kadınların neden zayıf olduğunu çok daha iyi biliyordu.</p>

    <p class="calibre5">Jacqueline, “Sizi bilmem ama ben yorgunluktan öldüm bittim,” dedi. “Siz alışverişe bensiz devam edin.”</p>

    <p class="calibre5">Tammie Lee, Jacqueline’e, “Eve gidip ayaklarınızı yüksek bir yere koyun,” dedi. “Alix için de uygunsa bundan sonraki işleri birlikte hallederiz.”</p>

    <p class="calibre5">“Ama her şey bittikten sonra Alix’i görmek istiyorum.”</p>

    <p class="calibre5">Tammie Lee, “Ben sizi ararım,” dedi.</p>

    <p class="calibre5">Tammie Lee ve Alix, geriye kalan ayakkabı ve gümüş kolye gibi ufak tefek şeyleri de birlikte hallettiler. Onları da Jacqueline karşılamıştı. Alix, kadının gelinini çok sevmişti. Tammie Lee ömrü boyunca gördüğü en şeker, en eğlenceli, en nazik insandı. Jacqueline’in, gelinini sevmemesine anlam veremiyordu.</p>

    <p class="calibre5">Kafeteryaların bulunduğu bölümde birer kola içmek için bir fast food dükkânının önüne geçtiler. Alix karnı doymadığı için kolanın yanma çizburger ile patates kızartması da söyledi.</p>

    <p class="calibre5">Tammie Lee ona bakıp kıkır kıkır güldü. “Hepsinden iki tane olsun.”</p>

    <p class="calibre5">“Jacqueline’in beni götürdüğü o kuaföre gitmem, onu baştan söyleyeyim.” Alix, arkadaşının Bayan Desiree ile yaşananları anlatmayı unutmuş olacağını düşünerek bunu söylemesi gerektiğine karar vermişti.</p>

    <p class="calibre5">Tammie Lee fısıldayarak, “Sonuna kadar haklısın,” dedi. “Jacqueline, bir zamanlar benim de Desiree’den randevu almamı istemişti. Ben de Paul ile evlendikten sonra ona saçlarımı emanet etmiştim.”</p>

    <p class="calibre5">“Seni de eski dizilerden fırlamış birine benzetti mi?” Tammie Lee gülümseyerek, “Hayır,” dedi. “Beni daha çok Don King’e benzetti. Paul beni her görüşünde gülmüştü. İnan, yerin dibine girmiştim.”</p>

    <p class="calibre5">Siparişleri hazırlanmıştı. Tepsilerini alıp oturma alanının ortasında bir yere geçtiler.</p>

    <p class="calibre5">Alix çizburgerinin paketini açarken, “Bana Paul’den bahset,” dedi.</p>

    <p class="calibre5">Tammie Lee, “Ah Alix,” dedi ve iç çekti. “Nereden başlayacağımı bilmiyorum. Louisiana’dan ayrılacağımı hiç düşünmezdim. Ama insanın aşık olunca yapamayacağı şey yok.” Yüzündeki ifade ne kadar mutlu olduğunu gösteriyordu. “Paul ile birlikte olduktan sonra nerede oturduğumun bir öneminin olmadığını fark ettim. Kalp dile gelince insanın yapacak çok bir şeyi kalmıyor.”</p>

    <p class="calibre5">Alix, Tammie Lee’nin ne demek istediğini çok iyi anlıyordu. Onunla şu anda bir alışveriş merkezinde oturması da bunun kanıtıydı.</p>

    <p class="calibre5">Tammie Lee, “İzin verirsen saçını ben kendim yapmak istiyorum,” dedi.</p>

    <p class="calibre5">Debbie Macomber “Gerçekten yapar mısın?”</p>

    <p class="calibre5">“Desiree kadar eğitim almamış olabilirim ama ben de yeterince iyiyimdir. Tüm arkadaşlarım balolara ve davetlere gitmeden önce saçlarını bana yaptırırdı.”</p>

    <p class="calibre5">“Sana zahmet olmayacaksa çok sevinirim.”</p>

    <p class="calibre5">“Hem eğlenmiş de oluruz.”</p>

    <p class="calibre5">Tammie Lee eve vardığında Paul golften dönmüştü. Kucağında boş bir tabakla televizyonun karşısında duruyordu. Önündeki sehpanın üzerinde de dibinde süt olan bir bardak vardı.</p>

    <p class="calibre5">Paul, “Merhaba, hayatım,” dedi ve sonra Alix’e bakıp gülümsedi. Koltuktan hemen kalktı ve Tammie Lee’nin elindeki çantaları aldı. Sonra da karısını yanağından öptü. “Alışveriş nasıl geçti?”</p>

    <p class="calibre5">“Harikaydı. Tanıştırayım, Alix. Arkadaşım. Daha doğrusu annenin arkadaşı.”</p>

    <p class="calibre5">“Merhaba, Alix.” Paul duyduklarının doğru olup olmadığından emin olmak istercesine baktı ona. “Annemle arkadaş mısınız?”</p>

    <p class="calibre5">“Evet, örgü kursundan tanışıyoruz.”</p>

    <p class="calibre5">“Ah, tabii ya.” Başını salladı. “Şimdi hatırladım...” “Alix’in saçını yapacağım. Bu akşam özel birisiyle buluşacak.”</p>

    <p class="calibre5">“Tamam, siz keyfinize bakın.” Paul bunları söylerken gözlerini televizyondaki beyzbol maçına çevirmişti.</p>

    <p class="calibre5">Tammie Lee gerçekten de iddia ettiği kadar yetenekliydi. Saçının son halini gören Alix, kendini güzellik yarışmasına aday olmuş gibi hissetti. Banyodaki aynaya bakarken karşısındaki görüntünün kendine ait olduğuna inanmak için gözlerini kırptı.</p>

    <p class="calibre5">Tammie Lee, “Ne düşünüyorsun?” diye sordu.</p>

    <p class="calibre5">“Çok güzel oldu.”</p>

    <p class="calibre5">Tammie Lee yavaşça başını salladı. “Zaten çok hoş bir kızsın, Alix. Bence Jordan da bunu çoktan biliyor.”</p>

    <p class="calibre5">Tammie Lee, Jordan’ın adını Alix’in sevgilisiymiş gibi söyleyince Alix’in kalbi güm güm atmaya başladı.</p>

    <p class="calibre5">Çok geçmeden Jacqueline eve gelip Alix’in üstünü başını ve de saçlarını beğendiğini söyledi. Alix, arkadaşının ona ilk başta almak istediği pahalı elbise ve tuhaf saçla hiç ilgisi olmayan bir hale bürünmüş olmasına rağmen onun onayını aldığını görebiliyordu. Tammie Lee saç maşası ve şekillendirici köpükten başka bir şey kullanmadan Alix’in düz saçlarına doğuştan dalgalıymış gibi bir hava katmayı başarmıştı. Alix saçlarının bu kadar güzel olabileceğini düşünmüyordu.</p>

    <p class="calibre5">Jacqueline bir süre sonra gülümsedi.</p>

    <p class="calibre5">“Sence Jordan beni beğenir mi?”</p>

    <p class="calibre5">Jacqueline sevinçle güldü. “Beğenmek ne kelime, şaşkınlıktan ağzı açık kalacak.”</p>

    <p class="calibre5">O akşam evde Jordan’ın gelmesini bekleyen Alix, oturma odasında telaşla dolanıyordu.</p>

    <p class="calibre5">Laurel, “Bir yere otursana,” dedi kızgın bir şekilde. Eline aldığı bir kutu dondurmayla televizyonun karşısına geçmişti.</p>

    <p class="calibre5">Kapı tıklatılınca Alix neredeyse heyecandan bayılacaktı.</p>

    <p class="calibre5">Gözlerini kapattı ve yıllardır dua etmemiş birisi olmasına rağmen akima gelen ilk duayı okudu. Jordan’ın onu güzelbulmasınıi her şeyden çok istiyordu.</p>

    <p class="calibre5">Nefesini tutup kapıyı açtı.</p>

    <p class="calibre5">Jordan elinde bir buket çiçekle kapının önünde duruyordu. Alix’i görünce adamın gözleri fal taşı gibi açıldı.</p>

    <p class="calibre5">Alix, “Ne olur bir şey söyle,” dedi.</p>

    <p class="calibre5">Jordan derin bir nefes alıp, “Vay be,” dedi. “Alix bu sen misin?”</p>

    <p class="calibre5">Alix, “Benim,” dedi ve gülümsemekten kendini alamadı. “Yeni halimi beğendin mi?”</p>

    <p class="calibre5">“Evet, çok güzel olmuşsun.” Buketi ona uzattı.</p>

    <p class="calibre5">Alix’e ilk defa birisi çiçek veriyordu. Dünyadaki hiçbir şey onu bu kadar mutlu edemezdi.</p>
  </div>
</body>
</html>
