<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_41">41</h1>

    <p class="calibre5">JACQUELINE DONOVAN</p>

    <p class="calibre5">“Jacqueline.”</p>

    <p class="calibre5">Ses uzaklardan geliyor gibiydi.</p>

    <p class="calibre5">“Jacqueline.” Bu sefer gelen ses daha yüksekti. Jacqueline kocasının ona seslendiğini fark etti. Gözlerini açtı ve karanlıkta başının ucunda duran Reese’ye baktı.</p>

    <p class="calibre5">Gözlerini ovuştururken, “Ne var?” dedi. Gecenin bir yarısında Reese yatak odasına girdiğine göre çok önemli bir şey olmalıydı.</p>

    <p class="calibre5">“Paul telefon açtı. Tammie Lee doğum yapıyormuş.” “Bu saatte mi?”</p>

    <p class="calibre5">“Bebekler hiç adam gibi bir saatte dünyaya gelir mi?” Reese, Jacqueline’den bir cevap beklemiyordu. Zaten o da ona cevap vermemişti. “Paul ne dedi?”</p>

    <p class="calibre5">“Saat ondan beri hastanede olduklarını söyledi.”</p>

    <p class="calibre5">Jacqueline koluna şöylece bir baktı ve saatin beş olduğunu gördü.</p>

    <p class="calibre5">Reese, “Tammie Lee’nin doğum yapmasına az kalmış,” dedi.</p>

    <p class="calibre5">Jacqueline hiç düşünmeden üzerinden yorganını attı ve doğrudan bornozuna uzandı.</p>

    <p class="calibre5">Reese, “Gerçekten de hastaneye gitmek istiyor musun?” diye sordu. Sesinden, yaşadığı şaşkınlık belli oluyordu.</p>

    <p class="calibre5">“Elbette.” O da seve seve istediğini yapabilirdi. Zaten son on iki yıldır hayatını keyfine göre yaşıyordu ama onun söyleyeceği hiçbir şey Jacqueline’i torununun doğumunu görmekten uzak tutamazdı. Çoktan terliklerini giymiş, banyoya yönelmişti bile.</p>

    <p class="calibre5">Reese, “Ben de geliyorum,” dedi. Bir tartışma çıkmasını bekliyor gibiydi.</p>

    <p class="calibre5">“Ne istiyorsan yap.”</p>

    <p class="calibre5">Reese, Jacqueline’in aksi tavrına aldırış etmedi. “O zaman acele et. Paul, Tammie Lee’nin her an doğum yapabileceğini söyledi.”</p>

    <p class="calibre5">“On dakikaya hazır olurum.” Jacqueline bunun biraz zor olacağını biliyordu ama sözünü tutmakta kararlıydı. Tam on üç dakika sonra arabada bekleyen Reese’nin yanında yerini almıştı. Reese garaj kapısını açmış, arabayı çalıştırmıştı. Yola çıkmaya hazırlardı.</p>

    <p class="calibre5">Hastaneye giderken hiç konuşmadılar. Jacqueline kocasının aklından da onun düşündüğü şeylerin geçip geçmediğini merak etti. Reese aynen böyle bir gecede onu, Paul’ü dünyaya getirmesi için telaşla hastaneye götürmüştü. Gecenin bir yarısı Jacqueline’in suyu gelmiş, yapacaklarının, bebeğinin canını tehlikeye atacağından korktuğu için kocasına sıkı sıkıya tutunmuştu. Tek amacı, göbek kordonunun, bebeğinin boğazına dolanmasına engel olmaktı.</p>

    <p class="calibre5">Reese bir kahraman gibi imdadına yetişmiş, onu kucağına almış, arabaya taşımış ve hastaneye götürmüştü. Şanslarına yollar bomboştu. Yoksa Reese’nin yarışçıları bile kıskandıracak hızlarda döndüğü virajlar ölümlerine yol açabilirdi. Hastaneye varınca kahramanı Jacqueline’i yine kucağına alıp bekleme alanına götürmüş, Paul dünyaya gelene kadar da onun yanından ayrılmamıştı. Gözlerini kapatan Jacqueline oğlunun doğumdan sonra ciyak ciyak ağlayışını duymuştu. O anda hayatında duyduğu en güzel sesin kulaklarına çalındığını fark etmişti.</p>

    <p class="calibre5">Hastaneye vardıklarında Reese çabucak arabayı park etti. Yan yana yürüyerek telaşla içeriye girdiler ve beşinci katta olduğunu öğrendikleri doğumhaneye çıktılar.</p>

    <p class="calibre5">Reese girişteki masada duran hemşireyle konuştu ve hemşire de onlardan bekleme salonuna geçmelerini istedi. Jacqueline dergileri karıştırırken Reese de onlara birer bardak kahve getirmeye gitti. Beş dakika sonra, elinde üzerinden buharlar çıkan iki bardak kahveyle geri geldi. Suratını ekşiterek, “Kahve makinasından aldım,” dedi.</p>

    <p class="calibre5">Jacqueline o anda kahvesinin içinde kafein olmasından başka hiçbir şeyi umursamıyordu.</p>

    <p class="calibre5">Bomboş salonda birbirlerinden iki sandalye uzağa oturup tatsız kahvelerini yudumladılar. Yarım saat sonra Paul üzerinde açık mavi bir önlükle içeriden çıktı. Yorgun görünüyordu ama anne ve babasını görünce gözlerinin içi güldü.</p>

    <p class="calibre5">“Tammie Lee’nin durumu çok iyi. Bir saate kalmaz bebek doğacakmış.”</p>

    <p class="calibre5">“Çok güzel.”</p>

    <p class="calibre5">“Doğum anında sen de içeride olmak ister misin, anne?” “Ben mi?” Jacqueline başını iki yana salladı. Doğum, oğlu ve gelini arasındaki çok özel bir an olacaktı ve Jacqueline’in de o anı bozmak gibi bir niyeti yoktu. Ayrıca söz konusu olan, çok da izlenilesi bir şey değildi.</p>

    <p class="calibre5">Paul, “Evet, istersen gelebilirsin,” dedi. Yüzünden heyecanlı olduğu belli oluyordu. “Tammie Lee içeriye gelebileceğini söyledi.”</p>

    <p class="calibre5">Jacqueline oğlunu daha önce hiç bu kadar mutlu görmemişti. “Ben en iyisi burada kalayım, ama bebek doğar doğmaz bize haber ver, olur mu?”</p>

    <p class="calibre5">“Tamam. Hemen yanınıza gelirim.”</p>

    <p class="calibre5">Paul, Tammie Lee’nin yanma döndü. Jacqueline ve Reese yine baş başa kalmıştı. Birbirlerine aldırış etmeden kahvelerini içmeye ve eski dergileri karıştırmaya dönmüşlerdi.</p>

    <p class="calibre5">Reese hiç de beklenmedik bir anda, “Paul’ün doğduğu günü hatırlıyor musun?” diye sordu.</p>

    <p class="calibre5">Jacqueline güldü. “Daha dün gibi.”</p>

    <p class="calibre5">“O gece seninle çok gurur duymuştum.”</p>

    <p class="calibre5">“Sana erkek evlat verdiğim için mi?”</p>

    <p class="calibre5">“Hayır... tamam, oğlum olduğu için çok sevinmiştim ama kızımız da olsa o kadar sevinirdim.”</p>

    <p class="calibre5">Jacqueline başını salladı.</p>

    <p class="calibre5">“Beni cesaretin ve kararlılığınla etkilemiştin.”</p>

    <p class="calibre5">Reese gerçekten de ciddi gibiydi ama Jacqueline kocasının ondan “etkilendiğine” inanmakta güçlük çekiyordu. Çok tuhaf bir kelime duymuş gibiydi.</p>

    <p class="calibre5">“Hatırladığım kadarıyla doğumhanedeki diğer kadın inliyor, yırtmıyor ve acısını dindirecek bir şeyler istiyordu. Ama benim Jacquie’ın, gıkını bile çıkarmıyordu.”</p>

    <p class="calibre5">Jacqueline, inatçı doğum sancılarının karşısında bile ağırbaşlılığını koruyabilen biriydi. Kocasının bunu bir iltifat olarak söylediğini biliyordu. Ona hafifçe gülümsedi. “Yaşadığım acılara rağmen o gece hayatımın en güzel gecesiydi.” “Paul’ün sayesinde.”</p>

    <p class="calibre5">Jacqueline gözlerini yere çevirdi. “Hayır, aslında senin sayende.”</p>

    <p class="calibre5">“Benim mi?” Reese da az önce Jacqueline’in hissettiği gibi, ona inanamıyormuşçasına güldü. Jacqueline ikisinin birbirinden ne zaman şüphe etmeye başladığını merak etti. Sonra da o günleri hatırladı. Reese onu aldatmaya başladığında bu hale gelmişlerdi.</p>

    <p class="calibre5">“Buraya gelirken ben de Paul’ü doğurduğum geceyi hatırladım.”</p>

    <p class="calibre5">Reese başını salladı. “Ben de aynı şeyi düşünüyordum.” “Beni arabaya taşıyışını hatırlıyor musun? Beni hamile halimle taşımak hiç de kolay değildi.”</p>

    <p class="calibre5">Reese, “Kahramanın olmayı başarmış mıydım?” dedi.</p>

    <p class="calibre5">Jacqueline’in içini bir hüzün kapladı. “Kahramanımdın,” diye fısıldadı ve üzgünlüğünü belli etmemek için kahveyi kafasına dikti.</p>

    <p class="calibre5">Reese, “Ama artık öyle değil miyim?” diye sordu.</p>

    <p class="calibre5">Jacqueline’in sessiz kalışı, Reese’ye gerekli cevabı vermişti. Jacqueline uzaklara baktı. Kendini toparlamaya çalışıyordu. Bir yandan da Reese’ye başka bir kadının koynuna girmesine sebep olan eksikliğinin ne olduğunu sormak istiyordu. Ama acısı çok büyüktü. Kocasının söyleyebileceği şeylerin canını, başka bir kadınla birlikte olduğu gerçeğinden daha çok acıtacağından korkuyordu.</p>

    <p class="calibre5">Reese hiçbir şey söylemedi, Jacqueline’in bulunduğu tarafa bakmadı.</p>

    <p class="calibre5">Jacqueline o sırada Reese’yle bu bekleme salonunda oturduğu bu anların belki de bir şeyler söylemesi için en uygun zaman olduğunu fark etti. Kocasına elini uzatabilir, aralarını düzeltmeye çalışabilirdi. Bir zamanlar Reese’yi çok seviyordu. Aslında kabul etmesi gereken bir gerçek vardı. Her şeye rağmen ona hâlâ aşıktı. Paul ve Tammie Lee’nin arasındaki sevgiye tanıklık etmek canını yakıyordu. Çünkü onları gördükçe elinden kayıp giden şeyleri fark ediyordu. Dışarıya mükemmel bir hayat sürüyormuş izlenimi veriyordu; maddi sıkıntısı yoktu, çok güzel bir evi ve sayısız arkadaşı vardı. Yine de kendini yalnız hissediyordu. Acınası bir hayat sürdürdüğünü içten içe biliyordu.</p>

    <p class="calibre5">Reese, “Ben...” diyerek konuşmaya başladı ama tam da o sırada koridordan, yeni doğan bebeklerin çıkardığı o bilindik ağlama sesi geldi.</p>

    <p class="calibre5">İkisi de irkilip birbirlerine baktı.</p>

    <p class="calibre5">Ayağa kalkan Jacqueline, “Sence o mu?” diye sordu.</p>

    <p class="calibre5">“Bilmiyorum.” Reese de ayağa kalkmıştı.</p>

    <p class="calibre5">“Hemşireye sorsak mı?”</p>

    <p class="calibre5">Reese, Jacqueline’i bileğinden tutup hemşirenin durduğu masaya doğru götürdü.</p>

    <p class="calibre5">Reese hemşireye, “Az önce bir bebek sesi duyduk,” dedi.</p>

    <p class="calibre5">“Biz de torunumuz olup olmadığını merak ettik.” Jacqueline kocasının sözlerini tamamlamıştı. Diğer kişileri rahatsız etmemek için alçak sesle konuşuyordu.</p>

    <p class="calibre5">Hemşire, “Kontrol edip geleyim,” dedi ve doğumhaneye girdi. Birkaç dakika sonra elinde iki tane açık mavi hastane önlüğüyle geri döndü. “Bunları giyinip torununuzun yanına gidebilirsiniz.”</p>

    <p class="calibre5">Jacqueline de Reese de hiç beklemeden önlüğü giyindi.</p>

    <p class="calibre5">Sonra da hemşire onları doğumhaneye götürdü. İçerisi Jacqueline’in oğlunu yıllar önce doğurduğu odaya hiç benzemiyordu. Odada koltuklar, sandalyeler, televizyon ve hatta bir de büyük küvet vardı. Jacqueline hastanede olduğunu bilmese bir otelin süitine adım attığını düşünebilirdi.</p>

    <p class="calibre5">Tammie Lee yataktaydı ve bebeğini kucağında tutan Paul’e gülümsüyordu. Gelinin yüzü kıpkırmızıydı. Saçları terden sırılsıklam olmuş, gözyaşları yüzünü ıslatmıştı ama Jacqueline’in gözüne daha önce hiç bu kadar güzel görünmemişti.</p>

    <p class="calibre5">Kundağa konulan bebeğini yavaşça sallayan Paul, “Anne, baba,” dedi. “Sizi Amelia Jacqueline Donovan ile tanıştırayım.”</p>

    <p class="calibre5">Bir anda Jacqueline kalbinin durduğunu hissetti. Gözlerini kırptı ve ağlamaya başladı. Bunu hiç beklemiyordu. “Ona benim adımı mı verdiniz?”</p>

    <p class="calibre5">Tammie Lee, “Amelia büyükannemin adıydı,” dedi. “Jacqueline’i de sizi çok sevdiğimiz için seçtik.”</p>

    <p class="calibre5">Dinmek bilmeyen gözyaşları yanaklarından aşağı süzülürken Jacqueline adını taşıyan o değerli çocuğa baktı.</p>

    <p class="calibre5">Paul, “Torununu tutmak ister misin, anne?” diye sordu.</p>

    <p class="calibre5">Jacqueline, sessizce döktüğü sevinç gözyaşları yüzünü ıslatırken başını salladı. Oğlu, kızını onun kollarına bıraktı. Jacqueline, her ne kadar olmayacak bir şey gibi dursa da küçük Amelia’nın gözlerini açıp doğrudan ona baktığını düşündü. Kalpleri görünmeyen bir bağla birbirine bağlanmıştı. Jacqueline o anda kucağındaki bebeği kendi hayatından çok seveceğini anladı. Gözyaşları içinde Tammie Lee’ye gülümsedi. Boğuk bir sesle, “Teşekkür ederim,” dedi. Sonra da Reese’ye baktı ve kocasının da gözlerinin dolduğunu fark etti.</p>

    <p class="calibre5">Reese nazikçe eğilip Amelia’nın alnını öptü. Hafiften duraksadı. Sonra da Jacqueline’in yanağına bir öpücük kondurdu.</p>

    <p class="calibre5">Fısıldayarak, “O çok istediğin kızını buldun,” dedi.</p>

    <p class="calibre5">Jacqueline o gün alışveriş merkezlerinde torunu için bir sürü şey alırken, kocasının o anda aslında neyi kast ettiğini anladı.</p>

    <p class="calibre5">Reese, Amelia’dan değil, Tammie Lee’den bahsediyordu.</p>
  </div>
</body>
</html>
