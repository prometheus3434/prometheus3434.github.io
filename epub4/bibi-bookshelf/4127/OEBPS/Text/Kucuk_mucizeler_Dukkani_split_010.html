<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_10">10</h1>

    <p class="calibre5">JACQUELINE DONOVAN</p>

    <p class="calibre5">Jacqueline gerginliğini saklamak için elindeki kadehe tekrar şarap doldurdu. İçkisini yudumladıktan sonra mutfağa gidip misafirleri için hazırlanan ordövr tabağını çıkardı. Martha tabağa kanepeler koymuş, yeşillikle karıştırılmış krem peynire ustaca şekil vermiş, onların etrafım da küçük karideslerle süslemişti. Paul birkaç gün Önce arayıp Tammic Lee’yİ e birlikte çarşamba günü onları ziyaret etmek istediklerini söylemiş, bunun onlara da uygun olup olmadığını sormuştu.</p>

    <p class="calibre5">İlcisi de anneler gününün denk geldiği hafta sonunu Tammic Lcc’nin sözde kendisini hiç iyi hissetmeyen annesiyle geçirmişti. Jacqueline bu konuda alınganlık etmemeye karar vermişti.</p>

    <p class="calibre5">Paul ilk defa ailesinin evine gelmek için müsaade istemişti. O telefon görüşmesinden sonra Jacquchnc’in sinirleri bozulmuş, kadın kendini bir türlü toparlayamamıştı.</p>

    <p class="calibre5">Onun peşinden mutfağa giren Reese, “Sakin ol,” dedi. Jacqueline, “İçimde kötü bir his var,” diye söylendi. Mikrodalganın üzerindeki saate baktı ve oğluyla gelininin on dakika sonra geleceğini fark etti. Tammie Lee’yle muhabbet edecek olması canını sıkıyordu. Ayrıca Paul’ün, Tammie Lee’nin ailesine yakın olmak için çalıştığı bankanın New Orleans şubesine geçmeyi kabul edeceğinden korkuyordu.</p>

    <p class="calibre5">“Kendi evine gelmek için Paul’ün arayıp izin istemesi hiç de normal değil.”</p>

    <p class="calibre5">“Çocuk sadece düşünceli davranmış o kadar,” diyen Reese mutfak tezgâhının etrafından dolanıp bir tabureye oturdu. “Örgü örmenin sinirlerini yatıştırması gerekmiyor muydu?” Jacqueline, “Bu konudan hiç bahsetme,” dedi. “O saçma sapan kurstan ayrılacağım.”</p>

    <p class="calibre5">Reese karısının sinirle söylediği sözlerden dolayı başını geri çekti. “Sana ne oldu böyle?”</p>

    <p class="calibre5">“Oldu işte bir şeyler.” Jacqueline, Reese’nin yüzündeki ifadeden hiç hoşlanmamıştı. Adam hayal kırıklığına uğramış gibi duruyordu ama o küstah rockçıyla ya da artık onun gibilere ne deniyorsa onunla karşı karşıya kalan o değildi. Çete üyesine benzeyen Alix, Jacqueline’i korkutuyordu. Kadın tezgâha yaslanıp kocasına bakarken, “Benim neler yaptığımı neden umursuyorsun ki?” dedi.</p>

    <p class="calibre5">Reese sevimlice, “Geçen hafta kursa başlayacağın için heyecanlı görünüyordun,” dedi. Aslında bu duruma hiç şaşırmamıştı. “Oğlunla gelininin gönlünü almaya çalışacağını sanıyor, kursa da iyi bir babaanne olacağını kanıtlamak için yazıldığını düşünüyordum.”</p>

    <p class="calibre5">“Dört dörtlük bir babaanne olmayı aklıma koydum ben. Tanrı aşkına, Tammie Lee’nin doğuracağı çocuk yoksa ne hale gelir? Domuz ayaklarını salamura yapmayı öğrenerek büyür gider.” Bu düşünce bile Jacqueline’in tüylerini diken diken etmeye yetmişti.</p>

    <p class="calibre5">“Bak, Jacqueline...”</p>

    <p class="calibre5">“Aslında bunların suçlusu sensin.”</p>

    <p class="calibre5">“Ben miyim?” Reese dikleşti ve bir an kahkahayı basacak gibi oldu. “Beni neden suçluyorsun?”</p>

    <p class="calibre5">“Şu... berbat örgü kursundan dolayı.”</p>

    <p class="calibre5">Reese kaşlarını çattı. “Bana açık açık neler olduğunu anlatsana sen.”</p>

    <p class="calibre5">“Kursta genç bir kız var. Kursa neden katıldığını bilmiyorum ama bunun bir önemi yok. Kız kepazenin teki, Reese. Onu tanımlayabilmek için aklıma gelen tek kelime bu. Saçlarını gördüğüm en iğrenç renge boyamış. Blossom Sokağı’nda yapılan işlerden senin sorumlu olduğunu öğrendiği anda bana gıcık oldu.”</p>

    <p class="calibre5">Reese şarap kadehine uzandı. “Birçok insan yaptığımız işten memnun.”</p>

    <p class="calibre5">“Alix sokağın sonundaki apartmanda kalıyormuş.” Jacqueline’in gördüğü kadarıyla o bina farelerin istilasmamğramış bir çöplüğe benziyordu. Binanın yıkılması herkesin hayrına olur, Alix ve onun gibi insanlar da ucuz ev bulmak için başka yerlere gitmek zorunda kalırdı. Onları sosyetik yerlerde kimseler istemezdi ve Blossom Sokağı da yakında o yerlerden biri olacaktı.</p>

    <p class="calibre5">Reese, “Hı, şimdi anladım,” diye söylendi ve şarabını yudumladı.</p>

    <p class="calibre5">Jacqueline, “O binaya ne yapılacak?” diye sordu.</p>

    <p class="calibre5">“Daha karar verilmedi.” Reese elindeki kadehin içindeki şarabı çalkaladı. “Mülk sahibiyle görüşmeler devam ediyor. Bana kalırsa oranın tamamen değiştirilip güzel bir siteye çevrilmesi lazım, ama evlerin ucuz olmasını isteyen bazı avukatlar valinin dikkatini çekmeye çalışıyor.”</p>

    <p class="calibre5">“Oralara yazık olur. Şu alt kesimdeki insanlar mahalleyi mahveder. Onca çalışman, bir anda boşa gidebilir.” Jacqueline kötümser laflar sarf etmekten nefret ediyordu ama o binada yaşayanlar Alix’e benziyorsa sokağın tamamı risk altında sayılırdı.</p>

    <p class="calibre5">Reese, Jacqueline’in öfkeli tavrına aldırış etmeden, “Belki de kurs konusunu tekrar düşünebilirsin,” dedi.</p>

    <p class="calibre5">Aslında Jacqueline de kursa devam etmek istiyordu. Kursun hiç de “berbat” olduğunu düşünmüyordu. Bunu sırf Reese’ye olanları abartarak anlatmak için söylemişti. Alix’le karşı karşıya gelmenin dışında dersten büyük zevk almıştı. Bir ara Lydia onlara dükkânın içinde dolaşmalarını ve en çok sevdikleri renklerde üç tane yumak seçmelerini istemişti. Bu alıştırma o anda Jacqueline’e çok da anlamlı gelmemişti. Jacqueline açık gri, koyu mor ve parlak kırmızı rengi seçmişti. Lydia sonra da en kötü buldukları rengi seçmelerini istemişti. Jacqueline hemen açık sarı bir yumağı eline almıştı. Lydia zıt renklerden bahsetmiş ve renklerin birbirini nasıl tamamladığını göstermişti. Gerçekten de sarı renk tıpkı onun da söylediği gibi mor rengin yanında tamamen farklı bir hava yaratmıştı. Bu zıtlığın bu kadar etkili olması Jacqueline’i çok şaşırtmıştı.</p>

    <p class="calibre5">Nihayetinde örgü örmenin en önemli noktalarından birinin doğru renkleri ve ipleri seçmek olduğunu keşfetmişti. Bu daha önce düşünmediği bir şeydi. Kurstan basit örgü ilmeklerinin nasıl atılacağından fazlasını öğrenmiş halde ayrıldığını fark etti ama bu Alix’in yüzünden bozulan sinirlerini yatıştırmaya yetmemişti.</p>

    <p class="calibre5">Jacqueline, “Yazın açılacak ikinci kursa katılmayı düşünebilirim,” diye söylendi. Ne yapacağından hâlâ emin değildi. Altı haftalık kurs ücretini ödemişti ve işe yaramaz birinin kötü tavırları ve tehditleri yüzünden kurstan ayrılma düşüncesinden nefret ediyordu.</p>

    <p class="calibre5">Zil çaldı ve Jacqueline gerginliğinin arttığını hissetti. Reese kapıyı açarken o da gülümsemeye çalışıp ellerini önünde birleştirerek misafirler için ayrılan oturma odasına geçti. Reese’nin holde Paul ile Tammie Lee’yi karşılamasını bekledi.</p>

    <p class="calibre5">Jacqueline, “Sizleri görmek ne güzel,” dedi. Kollarını odaya giren Tammie Lee’ye ve oğluna doğm uzattı. Gelinine kısaca sarıldı ve Paul’ü yanağından öptü. Jacqueline, Tammie Lee’nin hamile kalacağını önceden nasıl tahmin etmediğini merak ediyordu. Gelininin karnı, hamile kıyafeti giymesini gerektirecek kadar büyümüştü.</p>

    <p class="calibre5">Paul ile Tammie Lee büyük koltuğa oturdu. Omuzlan birbirine değecek kadar yakın duruyorlardı. Hiçbir gücün onları aymnaya yetmeyeceğini gösterircesine el ele tutuşmuşlardı.</p>

    <p class="calibre5">Reese, Paul’e bir kadeh şarap doldururken Jacqueline ordövr tabağını getirdi. Tammie Lee, Jacqueline’e gülümsedi.</p>

    <p class="calibre5">Tammie Lee gırtlağından çıkan o tiz sesiyle, “Karidesi çok severim,” dedi. “Hamile kaldığımdan beri karidese aş eriyorum. İsterseniz Paul’e sorun. Karideslerden artık nefret ediyor olabilir. Ama sevgili kocam hiçbir şeyden şikayetçi olmuyor.” Eline bir peçete, iki de kanepe alırken kocasına sevgi dolu gözlerle baktı.</p>

    <p class="calibre5">Paul eşine sevgi ve gurur dolu bir bakış attı. Bu sırada Jacqueline de kendini zor tutuyordu. Oğlunun bu kızda ne bulduğunu bir türlü anlayamıyordu.</p>

    <p class="calibre5">Reese, Paul’e şarap bardağını uzatırken Tammie Lee’ye, “Sen ne alırsın?” dedi.</p>

    <p class="calibre5">“Çok teşekkür ederim. Bir şey almayayım.”</p>

    <p class="calibre5">Jacqueline içinde bulunduğu şu durumda şükredebileceği tek bir şey olduğunu fark etti. Tammie Lee en azından hamilelik süresince kendine iyi bakıyor gibiydi. En azından bu kadarını akıl edebilmişti.</p>

    <p class="calibre5">Reese ile Jacqueline onların karşısındaki tekli deri koltuklara geçti. Aralarında üzeri parlayan bir sehpa vardı. Çok sık kullanmadıkları oturma odasındaki koltuklar beş yıl önce alınmış olmalarına rağmen içeriye deri kokusu hakimdi.</p>

    <p class="calibre5">Tammie Lee, Paul’e fısıldayarak, “Bence onlara söylemeliyiz,” dedi.</p>

    <p class="calibre5">Paul başını sallayıp karısının elini sıktı. “Bugün hastaneye gidip Tammie Lee’nin karnına ultrasonla baktık. Kızımız olacakmış.” Gülümsedi. “Bazen yanılabiliyorlarmış ama doktorumuz bebeğin cinsiyetinin kız olduğundan emin.”</p>

    <p class="calibre5">Reese, “Kız mı?” dedi. Adamın sesinden sevindiği fazlasıyla belli oluyordu. Ayağa kalktı ve oğlunun sırtını sıvazladı. “Sen de duydun mu, Jacquie? Sonunda bir kızımız olacak.”</p>

    <p class="calibre5">Jacqueline ellerinin uyuştuğunu hissetti. Kollarındaki tuhaf karıncalanma artarken, “Torunumuz kız olacakmış,” dedi. Bir zamanlar bir kızının olmasını ne kadar da çok istemişti.</p>

    <p class="calibre5">Tammie Lee o tiz sesiyle hemen, “İsmine daha karar vermedik,” dedi. Kadının sesi sanki suyun altında konuşuyormuş gibiydi. “Bugün birden bebeğin cinsiyetini öğrenmeye karar verdik. Bunu da ilk size söylemek istedik.”</p>

    <p class="calibre5">Reese, “Annenle hep bir kızımızın olmasını istemiştik,” dedi. Jacqueline’in aklından geçenleri dile getiriyordu.</p>

    <p class="calibre5">Jacqueline en sonunda zor da olsa, “Harika... bir haber,” diyebildi.</p>

    <p class="calibre5">Paul, “Sana haber vermemiz gerektiğini düşündük, anne,” dedi. Geldiğinden beri ilk defa annesine hitap ediyordu. “Öreceğin bebek battaniyesi için renk seçmene yardımcı olur diye düşündük.”</p>

    <p class="calibre5">“Bayan Donovan, Paul bebeğimiz için battaniye ördüğünüzü söyleyince çok mutlu oldum. Hepiniz bana karşı çok naziksiniz.” Kadın ellerini karnına koyup iç çekti.</p>

    <p class="calibre5">Tammie Lee’nin güneyli aksam Jacqueline’in dişlerini sıkmasına sebep oldu. Bazı kişilerin hoşuna gidiyor olabilirdi ama Jacqueline’e göre Tammie Lee’nin konuşması çok kabaydı. Cahilliğini yansıtıyor gibiydi.</p>

    <p class="calibre5">Koltuğun ucuna kadar çıkan Paul, “Başka haberlerimiz de var,” dedi.</p>

    <p class="calibre5">Reese, “Öyle mi?” dedi. “Yoksa ikiz mi?”</p>

    <p class="calibre5">“Yok, öyle bir şey değil,” dedi Paul gülümserek.</p>

    <p class="calibre5">Tammie Lee kocasına bakıp gülümsedi. “Bebeğimiz olacak diye zaten çok heyecanlıyım. Bir de ikiz olsa kim bilir ne kadar mutlu olurdum.”</p>

    <p class="calibre5">Paul, karısına hoş bir bakış atmak için başını çevirdi. Bu da Jacqueline’in gözlerini uzaklara çevirmesine sebep oldu. Oğlunun evliliğinden pişmanlık duyacağıyla ilgili umutları yok olup gitmişti.</p>

    <p class="calibre5">Reese, “Peki, diğer haberleriniz nelermiş?” diye sordu.</p>

    <p class="calibre5">Paul’ün yüzüne bir gülümseme yerleşti. “Geçen hafta Tammie Lee’yle birlikte Seattle Kulübü’ne kabul edildiğimiz haberini aldım.” Paul, Jacqueline ile Reese’nin de üyesi olduğu bu bölgedeki en prestijli kulüpten bahsediyordu. Yılda sadece birkaç kişi oraya kabul ediliyor, yalnızca kulübe yaraşır insanlar bu sınırlı sayıdaki üyelikleri hak ediyordu. Tammie Lee’yle tanışınca Jacqueline’in aklına gelen ilk şeylerden biri de Paul’ün bu haktan mahrum kalacağıydı.</p>

    <p class="calibre5">Gülümsemek için elinden geleni yapan Jacqueline, “Buna çok sevindim,” dedi. Anlaşılan Tammie Lee’nin güney bölgesinin yemeklerini uzunca anlattığı yersiz lafları, onun düşündüğü gibi kötü şeylere sebep olmamıştı.</p>

    <p class="calibre5">“Yemek kitabı komitesinde çalışmamı istiyorlar,” diyen Tammie Lee hayatındaki en büyük iltifatı duymuşçasına sevindi. “Artık annemin, Thelma ve Frieda Teyzemin yemek tariflerini isteyenlerin sayısını sayamıyorum.”</p>

    <p class="calibre5">Jacqueline kendini tutamayıp, “Mesela hangi yemekler?” dedi.</p>

    <p class="calibre5">“Genelde ‘hush puppies’i soruyorlar. Dört beş bayan çoktan tarifini istedi.”</p>

    <p class="calibre5">“Hush puppies?”</p>

    <p class="calibre5">Paul, “Bir tür mısır ekmeği, anne,” dedi.</p>

    <p class="calibre5">Jacqueline sıktığı dişlerinin arasından, “Ne olduğunu biliyorum,” dedi.</p>

    <p class="calibre5">Konuşmaya can atan Tammie Lee, “Paul benim yaptığım hush puppies’leri çok sever,” dedi. “Annem ‘köpek susturan’ anlamına gelen bu adın kökeninden bahsetmişti. Söylediğine göre; avcılar mısır ekmeklerinin artan parçalarını geceleri susmaları için köpeklerin önüne atıyormuş.”</p>

    <p class="calibre5">“Seattle Kulübü Yemek Tarifleri kitabına bu tarifi mi vereceksin?” Jacqueline o andan sonra bir daha insan içine çıkamayacağına inanıyordu.</p>

    <p class="calibre5">“Bir de annemden büyükannemin Brunswick yahnisi tarifini istedim. O da babamın en çok sevdiği yemektir. Anneannem Georgia’da büyümüş, dedemle evlenince de Tennessee’ye taşınmış. Biz Louisiana’ya taşındığımızda ben on sekiz yaşma basmak üzereydim. Bu yüzden kendimi aslında Tennessee'li olarak görüyorum.”</p>

    <p class="calibre5">Jacqueline, “Brunswick yahnisinin en azından adı kulağa hoş geliyor,” dedi.</p>

    <p class="calibre5">“Chili yemeğinin güneyliler tarafından yapılmış halidir. Annem barbekü yaptığımızda Brunswick yahnisi de yapar. Annemde büyükannemin tarifi var ama ben onu biraz değiştireceğim. Herkes artık opossum ve sincap eti yerine domuz ya da tavuk eti kullanıyor.”</p>

    <p class="calibre5">Jacqueline, kadının ağzından bir laf daha çıkarsa bayılacağından korkuyordu.</p>

    <p class="calibre5">Paul, “Onlara kızartılmış bamya tarifini vermeyi unutma,” dedi. Hayatında ondan daha leziz bir yemek tatmamış gibi davranıyordu. “Tammie Lee’nin bamyalarla ne kadar lezzetli yemekler yaptığına inanamazsınız. Yemin ederim onları yiyince kendimi cennette hissediyorum.”</p>

    <p class="calibre5">Jacqueline yapışkan yeşil sebzenin tadına sadece bir kere bakmıştı. O da bir tür çorbanın içinde ağzına gelmişti. Nasıl bir şey olduğunu bilmeden kaşığına almış, ağzına götürmüştü. Kaşığından sarkan salyayı görünce yemeği hemen çıkarmıştı. Her bamya gördüğünde öğürecek gibi oluyordu. Şimdi de oğlu gelmiş o iğrenç sebzeyi sevdiğini söylüyordu.</p>

    <p class="calibre5">“Ailemizin çok sevdiği pekan cevizli turtanın da tarifini biliyorum. Onu da seve seve onlarla paylaşırım.”</p>

    <p class="calibre5">“Aslında kulübe Tammie Lee’nin yemek konusundaki becerisi sayesinde kabul edildiğimizi düşünüyorum.”</p>

    <p class="calibre5">Jacqueline, yıllardır o kulüpte gönüllü olarak çalıştığını söylememek için dudağını ısırmak zorunda kalmıştı. Hayırseverlikle ilgili projeleri, kulübün para toplama amaçlı etkinliklerinin başında geliyordu. Reese’nin adı da kulüpte etkiliydi ama oğulları anne babasının uzun yıllardır gösterdiği çabaları dikkate almamış, Tammie Lee’nin korkunç yemekleri sayesinde üye olduklarını düşünmüştü. Tanrı aşkına, kadın sincaplardan yemek yapan biriydi!</p>

    <p class="calibre5">Reese sevincini gösteren bir şekilde sırıtarak, “Güzel haberlerinizin ardı arkası kesilmiyor,” dedi.</p>

    <p class="calibre5">Onun kadar sevinçli görünmeye çalışan Jacqueline, “Aynen öyle,” dedi. Kendini gerçekten de zor zapt ediyordu.</p>

    <p class="calibre5">Tammie Lee ağır ağır konuşarak, “Bizim kadar mutlu bir çift olduğunu sanmıyorum,” dedi. “Hiçbir erkeğin Paul’ün beni sevdiği gibi bir kadını sevebileceğine inanmıyorum. Özellikle bebeğimizin olacağını öğrendikten sonra beni daha da çok sever oldu.”</p>

    <p class="calibre5">Reese, “Ailemize katıldığın için çok mutluyuz,” dedi.</p>

    <p class="calibre5">Tammie Lee, Reese’ye bakarak, “Bana olan sevginizi hissedebiliyorum,” dedi. “Bunun için size ne kadar teşekkür etsem az.”</p>

    <p class="calibre5">Paul’ün gözleri Jacqueline’in gözleriyle buluştu. Annesinin neler hissettiğini biliyordu. Tammie Lee’yi kandırmayı başarabilirdi ama oğlu her şeyin farkındaydı. Paul şimdiye kadar eşine bunları belli etmemiş, onu korumuştu. Bir zamanlar anne ile oğlun arasında çok özel bir bağ vardı. Ama Tammie Lee oğluyla evlenince o bağ neredeyse kopacak kadar incelmişti.</p>
  </div>
</body>
</html>
