<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_18">18</h1>

    <p class="calibre5">JA CQUEL1NE DONO VAN</p>

    <p class="calibre5">Jacqueline, Seattle Kulübü’ne katıldığı günlerden beri doğum günü kulübünün üyesiydi. Ayda bir sefer dokuz kişiden oluşan arkadaş grubu toplanıp kutlama yapar, herhangi birinin doğum gününe denk gelmese de eğlence düzenlerlerdi.</p>

    <p class="calibre5">Haziran ayı için bir Meksika restoranını seçmişlerdi. Ortam genelde alışık oldukları aşırı lüks yerlere benzemese de yemekler çok güzeldi. Öğle yemeklerini yavaşça yedikten ve birkaç margarita içtikten sonra başlarında büyük Meksika şapkalarından olan dört garson masalarına geldi; doğum günü çocuğuna serenat yapma vaktiydi. Garsonlardan birinin omzunda gitar vardı, bir diğeri de bir çift marakası sallıyordu.</p>

    <p class="calibre5">“Señoritas, doğum günü mü kutluyorsunuz?”</p>

    <p class="calibre5">Kadınlar grubunun başkanı Bev Johnson, “Si, ” dedi. “Ginny’nin doğum gününü kutluyoruz.” Karşısında oturan arkadaşını gösterdi. Ginny’nin yüzü kızardı ve kadın küçük bir kız gibi kıkır kıkır güldü.</p>

    <p class="calibre5">Elinde gitar olan adam birkaç nota tıngırdatıp Ginny’ye doğru yöneldi. “Hangi versiyonu istersiniz? Uzun olanı mı, kısa olanı mı?”</p>

    <p class="calibre5">Jacqueline normalde hiç istifini bozmayan arkadaşının kendisine gösterilen ilgi üzerine utandığını görünce mutlu oldu. “Elbette kısa olan.”</p>

    <p class="calibre5">Dört garson da Meksika havasıyla geleneksel doğum günü şarkısını söylerken dizlerinin üzerine çöktü. Masadaki dokuz kadın, Jacqueline de dahil, gülerek alkış tuttu.</p>

    <p class="calibre5">Jacqueline’in, Tammie Lee’nin hamileliğini bir süreliğine aklından atmak için bu tür bir eğlenceye ihtiyacı vardı. Her şeye rağmen Paul eşini gerçekten de seviyor gibiydi. Reese de gelinini seviyordu. Geriye sadece Jacqueline kalmış, o da kendini ailedeki kötü kadın gibi hissetmeye başlamıştı. Tammie Lee onun düşündüğü kadar kurnaz ya da sevimsiz olmasa da, Paul için doğru kadın değildi.</p>

    <p class="calibre5">Ginny küçük doğum günü pastasının üzerindeki mumları üfledikten sonra herkese pasta uzattı ve sonra parti dağıldı. Jacqueline kasanın önünde sırada beklerken Bev yanına geldi.</p>

    <p class="calibre5">Kadınlar kulübünün başkanı, “Geçen hafta Tammie Lee’nin yanma uğradım,” dedi.</p>

    <p class="calibre5">Jacqueline donakaldı. Bev derneklerinin en etkili üyesiydi. Jacqueline arkadaşının gelini hakkında ne kadar kötü şeyler düşünebileceğini aklından geçirdi. Yüzüne kan dolduğunu hissediyor, oğlunun aldığı yanlış kararları nasıl açıklayacağını bilemiyordu.</p>

    <p class="calibre5">“Haywood üyeliklerini onayladığını söyledi.” Bev’in kocası Haywood üye almalarından sorumlu kişiydi.</p>

    <p class="calibre5">“Üyeliğe kabul edilmelerine çok sevindik.” Jacqueline yıllardır kulüp için yürüttüğü gönüllü işlerin karşılığını aldığına mutlu olmuştu.</p>

    <p class="calibre5">“Paul’ü zaten hep sevmişizdir.”</p>

    <p class="calibre5">Jacqueline gülümsedi. Herkes oğluyla gurur duymak isterdi. Paul de sevimli ve akıllı bir evlattı. Hayatta başarılı olmak oğlunun kaderinde vardı ve onun başarılarıyla övünüp durmamak için kendini zor tuttu.</p>

    <p class="calibre5">“Tammie Lee yemek kitabı komitesinde çalışacak.”</p>

    <p class="calibre5">Jacqueline’in kalbine bir ağrı saplandı. Komitenin başkanıyla özel olarak konuşmak ve Tammie Lee’nin başka bir alanda daha iyi hizmetler verebileceğini söylemek istiyordu. Gelininin kulübün yemek tarifleri kitabına haşlanmış yer fıstıkları ve peynirli yulaf yemekleri tariflerini vereceği düşüncesi Jacqueline’in içini ürpertiyordu. Böyle bir şey olsa yerin dibine girerdi, buna izin veremezdi.</p>

    <p class="calibre5">“Ben de bu konuyu Louise’yle konuşmak istiyordum.”</p>

    <p class="calibre5">Bev, “Akıllıca bir karar,” dedi.</p>

    <p class="calibre5">Hesap ödeme sırası Jacqueline’e gelmişti. Kadın hızlı hızlı nefes alıp vererek kasanın yanma geçti. Bev’i yanlış anlamış olmalıydı. Parasının üstünü aldıktan sonra kenara çekilip diğer arkadaşlarını bekledi.</p>

    <p class="calibre5">Jacqueline arkadaşlarıyla restorandan çıkarken, “Akıllıca bir karar mı?” dedi.</p>

    <p class="calibre5">“Evet. Tammie Lee’yle birkaç ay önce tanıştım. Haywood’un da benim de hemen kanımız kaynadı; kadınlar grubumuzun aradığı taze kanı böylece bulmuş olduk. Tammie Lee çok enerjik bir kız. Sen de o sevimli, güneyli aksanma bayılmıyor musun? Yemin ederim tüm gün oturup onun konuşmasını dinleyebilirim, hem de seve seve.”</p>

    <p class="calibre5">Jacqueline, Tammie Lee’nin o acayip aksanından ne kadar nefret ettiğini söylememek için dişlerini sıkmak zorunda kaldı.</p>

    <p class="calibre5">“Paul’ün ona aşık olmasına şaşmamalı, Elaywood bile ondan etkilendi.”</p>

    <p class="calibre5">“Eli,” diyen Jacqueline ne söyleyeceğini bilemiyordu. “Komite iki yılda bir tarif kitabı çıkarıyor, ama hep aynı kişiler ve aynı tarifler oluyor kitapta. Daha kaç kez yabanmersinli turta tarifi vereceğiz?”</p>

    <p class="calibre5">Jacqueline o turta tariflerinden birini kendisinin verdiğini ve onun da en çok sevilen tariflerden biri olduğunu söylemedi.</p>

    <p class="calibre5">“Tammie Lee’nin muhteşem fikirleri var ve açıkçası ondan komiteye başkanlık etmesini istemeyi düşünüyorum. Birkaç yıldır o görevi Louise yürütüyor ama onun da elini başka işlere atmasının vakti geldi.”</p>

    <p class="calibre5">Sessiz kalmaya daha fazla dayanamayan Jacqueline, “Bunun iyi bir fikir olduğundan emin değilim,” dedi. Bev’in görüşlerine saygı duysa da, kadın bu sefer fena yanılıyordu. Tammie Lee hepsini gülünç duruma düşürecekti.</p>

    <p class="calibre5">“Birkaç ay sonra doğuracağını biliyorum, bu yüzden ondan fazla bir şey isteyemem.” Bev konuşmaya devam ederken restoranın otoparkına doğru yürüyordu. Kadın üstü açık BMW’sini Jacqueline’in Mercedes’inin yanına park etmişti. “Tammie Lee’yi yormak istemem. Yoksa Paul beni hayatta affetmez. Ama bence gelinin doğuştan yetenekli biri.”</p>

    <p class="calibre5">“Evet evet, bebekten dolayı pek vakti olmayacak.” Jacqueline hemen atılıp durumu kurtarmaya çalışmıştı. Yere çakılmış gibi duruyordu. Bev’in arabasına binip öylece gidivermesine fazlasıyla şaşırmıştı. Jacqueline, dünyaya neler olduğunu merak ediyordu. Tammie Lee’nin ufak tefek, samimiyetsiz bir tilki olduğunu sadece o mu fark ediyordu?</p>

    <p class="calibre5">Kafası karışan Jacqueline arabasını evinin garajına çekti ve buralara kadar nasıl geldiğini hatırlamamasına şaştı. Az önce restoranın otoparkmdaydı, şimdi ise evdeydi.</p>

    <p class="calibre5">Reese’yi mutfakta görünce büyük bir şaşkınlık daha yaşadı. Adam en güzel takım elbiselerinden birini giymişti. Ya eve erken gelmişti ya da sarışın metresiyle dışarı çıkacaktı. Jacqueline bir şey sormadı. Kocasının yalanını dinlemektense susmayı tercih ederdi.</p>

    <p class="calibre5">Çantasını girişteki dolaba bırakıp gelen postalara, özellikle de broşürlere baktı. İşi bitince içki dolabına gidip bir şişe cin aldı. “Sen de ister misin?”</p>

    <p class="calibre5">“Araba süreceğim.”</p>

    <p class="calibre5">Jacqueline omuz silkti. “Ben sürmeyeceğim.” İçtiği margaritalarm etkisi çoktan geçmişti.</p>

    <p class="calibre5">“Ne oldu?”</p>

    <p class="calibre5">“Bir şey olduğunu da nereden çıkardın?”</p>

    <p class="calibre5">Reese kaşlarını çattı. “Bu kadar erken içmeye başlamazdın.”</p>

    <p class="calibre5">“İçmem gerekiyorsa içerim,” diyen Jacqueline arkasını dönüp ömrünün çoğunu birlikte geçirdiği adama baktı. Onu çok iyi tanıyordu ama bir o kadar da ona yabancıydı.</p>

    <p class="calibre5">“Nerelerdeydin?”</p>

    <p class="calibre5">Kocasının gerçekten de nerede olduğuyla mı ilgilendiğini, yoksa muhabbet etmek için mi sorduğunu anlayamamıştı. Reese’nin nerelerde olduğunu sorgulamasından kuşkulanmaya başlamıştı. Adam birkaç seferdir aynı şeyi yapıyor, Jacqueline ise kocasının bu tavrına bir anlam veremiyordu.</p>

    <p class="calibre5">“Arkadaşlarımla dışan çıkmıştım, Ginny’nin doğum gününü kutladık.”</p>

    <p class="calibre5">“Dışarı çıkarken ara sıra Tammie Lee’yi de davet etsen iyi olur.”</p>

    <p class="calibre5">Reese şaka yapıyor olmalıydı. “Neden böyle bir şey yapacakmışım?”</p>

    <p class="calibre5">“Çünkü Tammie Lee senin gelinin. Birazcık ilgi gösterirsen ailemizin bir parçası olduğunu hisseder.”</p>

    <p class="calibre5">“İkiyüzlülük yapmak istemiyorum, Tammie Lee’nin ailemin bir parçası olması için can atmıyorum. Ona katlanabilirim ama hepsi o kadar. Hatta bu kadarını yapmakta bile zorlanıyorum.” Bir kişi daha Tammie Lee’yi övecek bir şey söylerse Jacqueline çığlığı basabilirdi. “Neden herkes Tammie Lee’nin bu kadar müthiş biri olduğunu düşünüyor gerçekten anlamıyorum.”</p>

    <p class="calibre5">Reese uzun bir süre gözlerini ona dikti. “Paul’ün ona neden aşık olduğunu sordun mu hiç kendine?” Sesi soğuk ve temkinli çıkmıştı. Bu da genelde Reese’nin öfkesini kontrol etmeye çalıştığını gösterirdi.</p>

    <p class="calibre5">“Elbette biliyorum. Oğlum kararlarım aklıyla değil, hormonlarıyla alıyor.”</p>

    <p class="calibre5">Reese bağırarak, “Hiç de öyle değil,” deyip avucunu mutfak tezgâhına yapıştırdı.</p>

    <p class="calibre5">Jacqueline’in ödü kopmuştu. Kocası öfkesini daha önce hiç böyle dışa vurmamıştı.</p>

    <p class="calibre5">“Tammie Lee sevgi dolu, anlayışlı, cömert bir insan. Bunu göremeyen tek kişi sensin çünkü oğlun için yaptığın planlar kör etmiş gözünü. Aksini görmek istemiyorsun.” Jacqueline ters ters kocasına baktı. “Benim kalpsiz, bencil biri olduğumu mu söylemeye çalışıyorsun, Reese?” Reese ne cüretle onunla böyle konuşurdu!</p>

    <p class="calibre5">Kocası cevap vermeden dışarı çıkacak gibiydi ama bir anda fikrini değiştirdi. “Bu soruya kendin cevap vermelisin,” diyerek kapıyı çarpıp gitti.</p>
  </div>
</body>
</html>
