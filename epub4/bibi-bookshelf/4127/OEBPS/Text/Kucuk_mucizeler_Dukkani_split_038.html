<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_38">38</h1>

    <p class="calibre5">CAROL GIRARD</p>

    <p class="calibre5">Carol ve Doug, Seattle Üniversitesinin içindeki nezih restorana Rick’ten önce gelmişti. İkisi de oturmuş, Carol’un ağabeyini ve bir ihtimal gelecek olan Lisa’yı beklerken birer kadeh şarap içmişti.</p>

    <p class="calibre5">Carol’un ağabeyine ulaşması birkaç gününü almış, konuşmaları da kısa sürmüştü. Rick’i akşam yemeğine davet etmiş, vakti varsa Lisa’yı da getirmesini söylemişti. Buluşacakları günü ve saati kesinleştirdikten sonra Rick, Lisa’yı da getirmeye çalışacağına söz vermişti.</p>

    <p class="calibre5">Carol kocasının elini tutup, “Sence o da gelir mi?” diye sordu. Bu gece, evlilik hayatlarının en önemli gecesi olabilirdi.</p>

    <p class="calibre5">Doug daha cevap verme fırsatı bulamadan Carol garsonun Rick’e masalarını gösterdiğini gördü. Tek başınaydı.</p>

    <p class="calibre5">Belki de böylesi daha iyiydi. Konuyu Rick’e açabileceklerini ve onun da Lisa’yla konuşabileceğini düşünüyorlardı.</p>

    <p class="calibre5">Bu tür bir konuyu yabancıların önünde konuşmak tuhaf olabilirdi. Carol geceyi Rick ve Lisa ile konuşarak geçirmeyi, sonra da onları evlerine davet edip meseleyi orada görüşmeyi planlamıştı. Rick ile Doug’ın konuşmasını kararlaştırmışlardı. Carol da bu sayede ağabeyinin tepkisini gözlemleyecekti.</p>

    <p class="calibre5">Rick, “Merhaba,” dedi. Carol’u yanağından öptü ve sonra da karşılarındaki sandalyeye oturdu. Kardeşinden gözlerini kaçırıyordu. “Annem düşük yaptığından bahsetti. Çok üzüldüm.”</p>

    <p class="calibre5">“Sağ ol.”</p>

    <p class="calibre5">İçkileri geldi. Bu sayede ortadaki tuhaf hava da dağıldı. Rick duble viski isterken, “Yarın geceye kadar uçuşum yok,” diyerek durumu açıkladı.</p>

    <p class="calibre5">Garson yemek siparişlerini alır almaz Doug, “Nasılsın?” diye sordu.</p>

    <p class="calibre5">Rick biraz da dalga geçercesine, “On numarayım,” dedi.</p>

    <p class="calibre5">Carol masanın altından kocasının eline uzandı. “Lisa nasıl?”</p>

    <p class="calibre5">“Herhalde iyidir. En son bir hafta önce konuşmuştuk.”</p>

    <p class="calibre5">Demek ki Rick onu yemeğe davet etme zahmetini göstermemişti. Carol bunun çok da önemli olmadığına karar verdi.</p>

    <p class="calibre5">Rick, Carol’a bakıp, “Gördüğüm kadarıyla keyfin yerinde,” dedi. “Moralinin bozuk olacağını düşünmüştüm. Annem yaşadıklarını atlatmakta zorluk çektiğinden bahsetti.”</p>

    <p class="calibre5">Carol yüzünü ekşitti. “Öyleydim ama ne yaparsın, hayat devam ediyor işte.”</p>

    <p class="calibre5">İçkisi gelince Rick buz dolu kadehi havaya kaldırdı. “Hayata,” dedi. Carol ve Doug da kadehlerini havaya kaldırdı ama onun sözünü tekrarlamadı.</p>

    <p class="calibre5">Carol, “Aslında keyfimin yerinde olmasında seninle Lisa’nın da büyük katkısı var,” dedi. Ağabeyinin nabzını ölçüyordu. Doug ona ters bir bakış attı. Carol kocasının haklı olduğunu biliyordu. Onu yemeğe davet etme sebebini açıklamanın vakti henüz gelmemişti.</p>

    <p class="calibre5">“Nasıl yani?” Rick şaşırmış gibiydi.</p>

    <p class="calibre5">Şanslarına garson yemeklerini getirmiş, Carol da bu sayede ağabeyinin sorusunu cevaplamaktan kurtulmuştu. Garson fondü setini yakıp üzerine sıcak peynir karışımı dolu kabı koydu. Onun içine de ekmek dilimleri, dilimlenmiş sebze, taze elma ve armut ekledi.</p>

    <p class="calibre5">Carol’un son bir haftadır iştahı açılmıştı. Ancak düşük yaptığı günden beri kıyafetleri üzerinden düşecek kadar kilo vermişti. Bu akşam yemeğe giyecek bir şey bulmak için üç sefer üzerini değiştirmek zorunda kalmıştı çünkü giyindiği her şey üzerinden düşüyordu.</p>

    <p class="calibre5">Carol, “Evlat edinmeyi düşünüyoruz,” dedi. Doug’ın ters bakışlarına rağmen kendine engel olamıyordu.</p>

    <p class="calibre5">Rick bunu onaylamasına başını salladı. “İyi düşünmüşsünüz.”</p>

    <p class="calibre5">Carol bacaklarını kocasının bacaklarına sürterken, “Biz de öyle olacağını umuyoruz,” dedi. Rick her şeyden habersiz olduğu için Carol’un ima ettiği şeyi daha anlamamıştı. “Geçen hafta JEllie ile konuştum,” dedi.</p>

    <p class="calibre5">“Konuşmanız nasıl geçti?”</p>

    <p class="calibre5">“Sesi içten geliyordu. Sesimi duyduğu için sevindiğini sezdim. Onu gelecek hafta yemeğe davet ettim.”</p>

    <p class="calibre5">“Ee, kabul etti mi?”</p>

    <p class="calibre5">Rick başını iki yana salladı. “Juneau’ya dönene kadar beklesem daha iyiymiş. Yüz yüzeyken beni zor reddederdi.” Carol, “Lisa nasıl?” diye sordu. Ağabeyinden hamile kalan hostesin hakkında bir şeyler duymaya can atıyordu.</p>

    <p class="calibre5">“Yollarımızı ayırmaya karar verdik. Zaten birbirimize çok da uymuyorduk.”</p>

    <p class="calibre5">Carol’un kalbi parçalandı. “Ama onunla görüşmeye devam edeceksin, öyle değil mi?”</p>

    <p class="calibre5">Rick fondü kabına batırıp çıkardığı, üzerinden peynir akan ekmeği tutarken başını kaldırıp ona baktı. “Ah, tabii ki. Aynı uçuşlara katıldığımız için birbirimizi istemesek de göreceğiz. Aslında çok iyi kalpli biridir. Yaşadıklarımız bir talihsizlikti, o kadar. Bence Lisa bu zor durumla gayet iyi başa çıktı.”</p>

    <p class="calibre5">Carol rahatlayıp iç geçirdi. “Bazen kazara olan şeyler de güzel şeylere sebep olabilir.”</p>

    <p class="calibre5">“Tabii, olabilir.” Rick bir parça ekmeğe daha uzandı. “Tadı ne kadar da güzelmiş! Bu peynirin türünü biliyor musunuz?”</p>

    <p class="calibre5">Doug, “Ben bilmiyorum,” dedi.</p>

    <p class="calibre5">Carol kocasının sesindeki sert havayı sezip adamın yüzüne bakınca kaşlarını çattığını fark etti. Ne olduğunu sormak istiyordu ama şimdi olmazdı. Hazır Lisa konusunu açmışken daha fazla bekleyemezdi.</p>

    <p class="calibre5">Ağabeyine dikkatle bakıp, “Düşük yapınca ne kadar kötü şeyler yaşadığımı bir bilsen,” dedi.</p>

    <p class="calibre5">Rick içkisini yudumladı, sonra da ağzına bir dilim armut attı. “Gerçekten de olanlara çok üzüldüm.”</p>

    <p class="calibre5">“Geçen hafta bir gece, şafak sökmeden önce karanlıkta oturmuş bunları düşünüyordum. Büyük bir hayal kırıklığı yaşadım.”</p>

    <p class="calibre5">“Öyle mi?”</p>

    <p class="calibre5">“Kendimi de Doug’ı da hayal kırıklığına uğrattım. İkimiz de onun ne kadar iyi bir baba olacağını biliyoruz. Hem annemle babamın beklentilerini de boşa çıkardım. Onlar da torun yolu gözlüyordu. Tüm dünyamın yıkıldığını hissettim.” Rick, Carol’a baktı. “Neden öyle hissettin ki?”</p>

    <p class="calibre5">Bunu açıklamak epey uzun sürerdi. “Kadınlar dünyaya bebek getiremeyince böyle şeyler hissedebiliyor işte.”</p>

    <p class="calibre5">Rick, Doug’a bakıp göz kırptı. “Ah şu kadınlar! Onlarla yaşamak da, onları anlamak da zor. Ama öyle ya da böyle hayatı ilginçleştirmeyi başarıyorlar, değil mi?”</p>

    <p class="calibre5">Doug’ın ona cevap vermeye niyeti yoktu.</p>

    <p class="calibre5">“Bu konuyu açmamın sebebi...”</p>

    <p class="calibre5">“Carol,” diyen Doug elini eşinin ellerinin üzerine koydu. “Şimdilik yemeğimizin tadını çıkaralım.”</p>

    <p class="calibre5">Carol başını sallasa da ağabeyine Lisa ile ilgili sorular sormamak için kendini zor tutuyordu. Bir kadeh daha viski isteyen Rick, içki içmese Carol’un söylemeye çalıştığı şeyleri şimdiye kadar anlardı.</p>

    <p class="calibre5">Yemekleri Carol’a hiç bitmeyecek gibi gelmişti. Başka zaman olsa Carol hayatındaki bu iki adamla seve seve vakit geçirirdi. Aperatif olarak sipariş ettikleri peynirden sonra ana yemek olarak beyaz şarap sosunda pişirilmiş karides ve ıstakoz yemişlerdi. En sonunda da önlerine, üzerine çikolata sosu dökülüp dilimlenmiş çileklerle süslenen kek getirilmişti. Carol’un bir dakika daha beklemeye tahammülü kalmamıştı. Doug, “Bize gelmek ister misin?” diye sordu.</p>

    <p class="calibre5">Rick saatine baktı. “Gelmesem daha iyi olur.”</p>

    <p class="calibre5">Carol, “Ama seninle konuşmak istiyorduk,” dedi.</p>

    <p class="calibre5">Rick yüzünde şaşkın bir ifadeyle ona baktı. “Ne konuşacakmışız?”</p>

    <p class="calibre5">Carol evlatlık edinme meselesi açılmadan onun yanından ayrılmayı istemiyordu. “Seninle Lisa hakkında bir şeyler konuşmak istiyoruz.”</p>

    <p class="calibre5">Kaşlarını çatan Rick’in alnı kırış kırış oldu. “Size ondan ayrıldığımı söylemiştim.”</p>

    <p class="calibre5">“Evet, biliyorum ama bahsedeceğimiz şeyin hayatınıza birlikte devam edip etmemenizle ilgisi yok. Doug ile...” Carol sustu, kocasına baktı, sonra da bakışlarını Rick’e çevirdi. “.. .bebeğinizi sormak istiyorduk.”</p>

    <p class="calibre5">“Ne bebeği?” Rick’in kafası karışmıştı.</p>

    <p class="calibre5">Carol ona doğru eğildi. “Lisa hamile değil mi?” “Hamileyi//. ”</p>

    <p class="calibre5">Carol sandalyesinin altından çekildiğini hissetti. “Düşük mü yaptı?”</p>

    <p class="calibre5">Rick başını iki yana salladı. “Onunla bu konuyu konuştuğumuzu biliyorsun. İkimiz de başka bir seçeneğin olmadığına karar verdik. Hamileliğini devam ettirmesini istemiyorduk.”</p>

    <p class="calibre5">“Evet, ama...”</p>

    <p class="calibre5">“Ellie’nin bunları öğrenince neler söyleyeceğini düşünüp duruyordum. Bir de istemediğim bir çocuğa bakmam gerekecekti. Çocuk yetiştirmek öyle basit bir şey değil. Sorumluluk gerektirir.”</p>

    <p class="calibre5">“Kürtaj mı yaptırdı?” Carol her tarafının iğnelendiğini hissediyordu.</p>

    <p class="calibre5">“Az önce de dediğim gibi Lisa ile bu konuyu konuştuk. Bebeği doğuracak olan o olduğu için kararı ona bıraktım.” “Ve ona bebeği istemediğini söyledin!”</p>

    <p class="calibre5">“Aynen öyle. Hayatımda böyle bir karmaşanın yer almasını istemedim.”</p>

    <p class="calibre5">“Ama biz o bebeği evlat edinecektik!”</p>

    <p class="calibre5">“Hayatım.” Doug’ın nazik sesi Carol’un içini kaplayan umutsuzluğu ve hayal kırıklığını dağıttı. “Düşündüğün şey olmayacak. Vazgeç artık.”</p>

    <p class="calibre5">Carol yaşadığı ilk şokun ardından hiçbir şey hissetmiyordu. Geriye ne kızgınlık, ne öfke, ne de hüsran kalmıştı. Havadan sudan konuşmuşlardı sanki.</p>

    <p class="calibre5">Rick, “Özür dilerim ama bunu bilseydik bile bence çok da farklı bir karar almazdık,” dedi.</p>

    <p class="calibre5">“Gel, hayatım. Gitme vakti geldi.” Doug eşinin ayağa kalkmasına yardım etti. O da en az Carol kadar üzgün olduğunu belli ediyordu.</p>

    <p class="calibre5">Rick, “Büyük bir beklenti içinde değildiniz, öyle değil mi?” diye sordu. “Sizin sorunlarınızı ben çözecek değilim.” Doug, “Haklısın,” dedi. “Bu bizim sorunumuz.”</p>

    <p class="calibre5">Rick kadehinin dibinde kalan viskiyi de kafaya dikti. “Üzülmenize gerek yok. Olur böyle şeyler.”</p>

    <p class="calibre5">Doug kolunu Carol’un beline atarken, “Haklısın,” dedi. “Yemek için ikinize de teşekkürler. Arayı fazla açmayalım.” Onlar kalkarken Rick masada oturmaya ve etrafa boş boş bakmaya devam ediyordu.</p>
  </div>
</body>
</html>
