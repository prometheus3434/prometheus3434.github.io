<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_24">24</h1>

    <p class="calibre5">CAROL GIRARD</p>

    <p class="calibre5">Tüp bebek tedavisinin ilk iki günü çok kötü geçmişti. Doktoru, Carol'a kırk sekiz saat boyunca fazla hareket etmemesini söylemişti. Dinlenmek zorunda kalmak birkaç saat sonra Carol’un sinirlerini bozmuştu ama aldığı her nefeste, kalbinin her atışında olumlu şeyler düşünmeye çalışıyordu.</p>

    <p class="calibre5">Yolun sonuna geldiğini biliyordu; biyolojik çocuğuna sahip olmak için bu son şansıydı. Doug ile birlikte şanslarını daha da fazla zorlamamaya karar vermişlerdi. Sigorta şirketinin karşıladığı ilk üç tedavi haklarını kullanmışlardı. İlk iki hakları boşa gitmişti. Tüp bebek tedavisi, ne getireceği belli olmayan, vakit alan, pahalı bir işlemdi. Doğrusu bu tedavinin getireceği şeylerin bazıları belliydi; iğneler, sürekli kan vermek ve ultrasona girmek... Carol doktorların defalarca bedenine dokunmasına katlanmak zorunda kalmış, artık ona yapılanları hissetmez hale gelmişti.</p>

    <p class="calibre5">Carol kendini olumsuz düşüncelere bırakmak istemiyordu. Bu sefer bebeğini doğuracaktı. Bu sefer en azından döllenen ve rahmine yerleştirilen yumurtaların biri işe yarayacak ve bu sayede hamileliği sonuna kadar sürdürebilecekti.</p>

    <p class="calibre5">Dokuz ay sonra da bebeğini kollarına alacak, yıllardır tadamadığı o sevinci tadacaktı.</p>

    <p class="calibre5">Doug ona mükemmel bir eş olmuş, Carol’u rahatlatmak için elinden gelen her şeyi yapmıştı. Yine de Carol o gözlerde dile getirilmeyen özlemi ve çocuklarının olmayacağı, olamayacağı korkusunu görebiliyordu. Bu yaşananlar Doug için de hiç kolay değildi. Kocası her ne kadar saklamaya çalışsa da Carol adamın tıpkı onun gibi endişeli olduğunu biliyordu.</p>

    <p class="calibre5">İkinci gün özellikle Doug etrafında deli gibi dolandığı için olumlu şeyler düşünmesi zorlaşmıştı. Aralarında çıkan tartışma ve geçirdikleri berbat saatler ne onun ne de Doug’ın suçuydu. Duyguları ve yaşadıkları hayal kırıklıkları patlak vermiş, Doug fırtına gibi esip dışarı çıkmış, ancak gece yaj rısı eve dönmüştü. Carol kocasının araba sürmemesine se! vinmişti çünkü kocasının ağzından alkol kokusu geliyordu.</p>

    <p class="calibre5">Ertesi sabah tam da olması gerektiği gibi barışmışlardı.</p>

    <p class="calibre5">Doug iki bardak kahve içmiş ama ağzına başka hiçbir şey sürmemişti. Sonra da işe gitmişti. Şimdi yapmaları gereken tek şey beklemekti. Hamilelikten emin olmak için üç hafta, hamileliğin kesinleştiğini anlamaları için de üç ay bekleyei çeklerdi. O zamana kadar ikisinin de sabrı tükenirdi,</p>

    <p class="calibre5">Tedavi uygulandıktan on gün sonra Lydia aradı. Carol’a ilk defa telefon açıyordu. Kadının neşe dolu sesini duymak ona iyi gelmişti.</p>

    <p class="calibre5">Lydia, “Senden haber alamadım,” dedi. “Durumunu merak ettim.”</p>

    <p class="calibre5">“Çok sağ ol.” Aniden yükselen sevinç dolu sesi onu utandırmıştı.</p>

    <p class="calibre5">Lydia, “Nasılsın?” diye sordu.</p>

    <p class="calibre5">Carol, “Çok da iyi değilim,” dedi. “Ah, Lydia çok zor şeyler yaşıyorum. Şu an beklemekten başka çaremiz yok. Doug da ben de çok gerginiz.”</p>

    <p class="calibre5">“Seni öğlen yemeğe götürmek istiyorum. Hem rahat rahat konuşuruz.”</p>

    <p class="calibre5">Bu, kulağa çok hoş geliyordu ama Carol, Lydia’nın işinin olduğunu biliyordu. “Peki ya dükkân?”</p>

    <p class="calibre5">“Annemi aradım. Birkaç saatliğine gelecek. Rıhtımda buluşmak ister misin? Hava çok güzel.”</p>

    <p class="calibre5">Carol da onun gibi düşünüyordu. Güneş çıkmış, Puget Sound bölgesindeki sular masmavi bir renge bürünmüştü. Birkaç saatliğine evden çıkmak ona çok iyi gelecekti.</p>

    <p class="calibre5">Balıkları, deniz mahsullerini ve karides yemeklerini güzel yapan orta halli bir restoran seçmişlerdi. Carol içeriye girdiğinde Lydia çoktan bahçede bir masaya geçmişti bile. Hafif esinti denizin güzel kokusunu etrafa saçıyordu. Martılar her zamanki gibi ciyak ciyak ötüyordu. Uzakta kalan Olimpik Dağları’nin beyaz tepeleri görülüyordu, Washington feribotu yakındaki iskeleye demir atmıştı. Carol’un Pasifik’in kuzeybatısında sevdiği her şey bir araya gelmişti.</p>

    <p class="calibre5">Lydia’nın karşısındaki koltuğa geçen Carol, “Bana çok güzel bir sürpriz yaptın,” dedi.</p>

    <p class="calibre5">“Hava o kadar güzel ki bir dakika daha içeride kalmaya dayanamazdım. Zaten annem de uzun süredir kendime vakit ayırmadığımı söyleyip duruyordu. Eh, sonunda ben de haklı olduğunu anladım.”</p>

    <p class="calibre5">“Annen de örgü örer mi?”</p>

    <p class="calibre5">“Kendini oyalayacak kadar işte. Bana yol gösterme fikrini seviyor. Böylece hem o kendini iyi hissediyor hem de bana yardımcı oluyor.”</p>

    <p class="calibre5">“Ona benim yerime teşekkür et.”</p>

    <p class="calibre5">Lydia gülümsedi. “Aslında ben de işlere biraz ara verdiğim için mutluyum. Böyle bir şeye ihtiyacım vardı. Geç haber vermeme rağmen bana eşlik etmene sevindim.”</p>

    <p class="calibre5">Carol, Lydia ile kısa süre önce tanışmıştı ama onu arkadaşı olarak görüyordu. Üniversite yıllarından sonra arkadaşlıklar kurmaya çok vakit ayıramamıştı. Lydia da yeni arkadaşlar edinme isteğinden bahsetmişti. İkisi de farklı sebeplerle de olsa hayatlarında aynı noktaya gelmişti. Sık sık konuşuyorlardı. Lydia, Carol’un gittikçe artan örgü sevgisine destek çıkıyordu. Onunla geçinmek çok kolaydı. Kadın çok nazik, çok sakin ve çok mütevazıydı. Carol, Lydia’nın bir kez olsun sesini yükselttiğini, sabrının tükendiğini görmemişti. Yalnızca örgü örmekten ve yün ipliklerden bahsederken neşeleniyor, heyecanlanıyordu. Kadının Alix ile Jacqueline arasında çıkan tartışmaları sakin tavırlarla çözmesinden özellikle etkilenmişti. O ikisinin yan yana durması gerçekten çok zordu. Carol, onlara çocuk gibi davrandıklarını söylememek için kendini zor tutuyordu.</p>

    <p class="calibre5">Başlarının üzerindeki şemsiyenin gölgesinde oturan Carol mönüye baktı. Uzun zamandır en çok sevdiği yemeklerden biri olan deniz mahsullü makarnadan almaya karar verdi. Çoğu zaman bu yemeği restoranlarda sipariş etmez, çünkü önüne getirilenlerin hiçbiri annesinin yaptıklarıyla boy ölçüşemezdi. Son zamanlarda çok fazla yemek pişirmese de geçenlerde Doug’ın çok sevdiği zeytinyağlı deniz mahsullü spagettiden yapmıştı.</p>

    <p class="calibre5">Örgü örmekten, arkadaşlıklardan bahsettiler; birbirlerine çocukluk anılarını anlattılar ve ikisinin de okuduğu kitaplardan konuştular. Öğlen yemeğinin en can alıcı hikâyesi ise, Alix’in Jacqueline’i sokak serserilerinin elinden kurtarmasıydı.</p>

    <p class="calibre5">Carol eve giderken markete uğrayıp akşam yemeği için bir şeyler almaya karar verdi. Son zamanlarda hiç iştahı yoktu. Tedavi uygulandıktan sonra akşam yemekleri konusunda isteksizdi. Doug olmasa hiç yemek yemezdi.</p>

    <p class="calibre5">Rıhtımdan ayrıldığında kendini çok daha iyi hissediyordu. Arkadaşıyla azıcık da olsa vakit geçirmenin moralini bu kadar çok yerine getirmesine şaşırmıştı. Marketten küçük bir bonfile aldı ve neşesi yerine gelmiş halde güneşin altında yürüyüp evine döndü.</p>

    <p class="calibre5">Doug eve girer girmez Carol’un moralindeki değişikliği fark etti. Güldü, karısını öpüp üzerini değiştirmek için yatak odasına geçti. Geri geldiğinde üzerinde Mariners beyzbol takiminin ceketi ve şapkası vardı.</p>

    <p class="calibre5">Carol’un yüzündeki ifadeyi görünce, “Unutmadın, öyle değil mi?” dedi. “Bilide bu akşamki maça bilet almıştık.”</p>

    <p class="calibre5">“Elbette unutmadım,” diyen Carol yaşadığı hayal kırıklığını omuz silkerek gösterdi. Lydia ile geçirdiği vakitler kendisini çok iyi hissetmesini sağlamıştı. Şimdi kocasının üniversiteden arkadaşı Bill’le vakit geçirmesini kıskanamazdı.</p>

    <p class="calibre5">Çok geçmeden Doug evden çıktı. Tüm hafta boyunca Carol ilk defa adam gibi bir yemek pişirmişti ama Doug yemeğin tadına bile bakmamıştı. Hayat, işte böyle ironi dolu küçük olaylara sahne olabiliyordu.</p>

    <p class="calibre5">Haline gerçekten de üzülmüyordu ama hafiften bozulan morali ağabeyi telefon açınca tamamen çöktü. Ağabeyinin bir ay önceki ziyaretinden sonra hiç konuşmamışlardı.</p>

    <p class="calibre5">Sesi üzüntülü gelen Rick, “Sana uğrayabilir miyim?” diye sordu.</p>

    <p class="calibre5">“Elbette. Evde yalnızım. Doug, Bill’le maç izlemeye gitti.”</p>

    <p class="calibre5">Rick’in iç çektiği telefondan duyulabiliyordu. “Böylesi daha iyi olur.”</p>

    <p class="calibre5">Bu ilginç bir cevaptı. “Ne oldu?”</p>

    <p class="calibre5">“Gelince anlatırım.”</p>

    <p class="calibre5">Ağabeyi yarım saat geçmeden kapısmdaydı. Carol ağabeyini daha önce hiç bu kadar kötü görmemişti. Rick’in sakalları uzamış, gözlerinin altında mor halkalar belirmişti. Carol ona bir bira getirirken ağabeyi de bir sandalyeye çöktü. “Daha sert bir şeyler var mı?”</p>

    <p class="calibre5">“Maalesef. Bir de şarap var.”</p>

    <p class="calibre5">“Önemli değil.” Rick öne doğru eğilip dirseklerini dizlerinin üzerine koydu ve bileklerinin yere doğru sarkmasına izin verdi.</p>

    <p class="calibre5">Carol ona soğuk bir bira uzatırken, “Neler olduğunu anlatacak mısın?” diye sordu.</p>

    <p class="calibre5">Rick biranın kapağını çevirerek açtı ve şişeyi kafasına dikti. “Ben hep mi böyleydim, yoksa sonradan mı bu kadar aptallaştım?”</p>

    <p class="calibre5">“Bunun cevabı sorunun ne olduğuna bağlı,” diyen Carol ağabeyinin karşısına oturdu. Rick sinir bozucu olsa da onun karşısında uzun süre kızgın kalmak zordu. Carol, onun da uysal kişiliğinin değerli bir özellik olduğu kadar, bir engel olduğunu düşündü. Belki de hayat ona fazla kolay gelmişti.</p>

    <p class="calibre5">“Lisa hamile.”</p>

    <p class="calibre5">Carol boş boş ona baktı. “Lisa mı? Lisa da kim?”</p>

    <p class="calibre5">Rick gözlerini ovuşturdu. “Birkaç sefer görüştüğüm bir hostes.”</p>

    <p class="calibre5">Carol, “Anlaşılan onunla görüşmekten fazlasını yapmışsın,” dedi. Öfkesini gizlemeye çalışmıyor, duyduklarına inanmakta güçlük çekiyordu. Bir an ağabeyinin ona pis bir şaka yaptığını düşündü ama ona baktığı anda çok ciddi olduğunu anladı. Daha birkaç hafta önce eski eşine olan aşkının ölümsüzlüğünden bahsetmişti.</p>

    <p class="calibre5">“Peki ya Ellie? Son konuştuğumuzda tekrar bir araya gelmek istediğini söylemiştin.” Başka bir kadınla yatmak, ağabeyinin sadakatine dair oldukça açıklayıcı bir bilgi veriyordu.</p>

    <p class="calibre5">“Biliyorum... Ellie’yi seviyorum ve onunla birlikte olmak istiyorum.”</p>

    <p class="calibre5">“Peki şu Lisa denen kadınla ne işin vardı o zaman?” Rick lafı ağzında geveleyerek, “Bir şekilde oldu işte,” dedi. Çok üzgündü.</p>

    <p class="calibre5">Carol başını iki yana salladı. Ağabeyinin neler söylediğini anlamakta güçlük çekiyordu. “Ne yani, bir anda kendini onunla aynı yatakta mı buldun?” Ağzından çıkan her kelimeyle kızgınlığı da artıyordu. Demek ki Ellie’nin ona güvenmemesinin sebebi buydu. Ellie gerçekleri söylemeye çalışmış ama Carol onu dinlemek istememişti. Güçlü ve cesur ağabeyinin sadakatsiz, vicdansız biri olduğuna inanmak istememişti.</p>

    <p class="calibre5">Rick, “Bir şeyler söyle,” dedi.</p>

    <p class="calibre5">Carol bir kez daha başını iki yana salladı. Ağabeyine artık çok daha farklı bir şekilde bakıyordu. Onca yıl boyunca onu kahramanı olarak görmüş, ama birden aslında hovardanın teki olduğunu anlamıştı. “Bu kız gerçekten de her şeyi berbat ettin.”</p>

    <p class="calibre5">“İnan bana, Carol, senin söylemek istediğin her şeyi ben çoktan kendime söyledim. Bu olanlar, her şeyi mahvediyor.” “Peki, bunlar kimin suçu?” Yerinde daha fazla duramayan Carol, ayağa fırlayıp odada hızlıca dolanmaya başladı. “Korunmadan seks yapmayacak kadar akıllı biri olduğunu sanıyordum. Lanet olsun!”</p>

    <p class="calibre5">Rick gözlerini kapattı.</p>

    <p class="calibre5">“Ellie’nin bunlardan haberi var mı?”</p>

    <p class="calibre5">“Hayır!” Rick bağırıyordu. “Ona bunları anlatmayacağım.”</p>

    <p class="calibre5">“Peki ya Lisa?”</p>

    <p class="calibre5">“Ne olmuş ona? O da şaşkınlık içinde. Anlaşılan kullandığı doğum kontrol hapları işe yaramadı.”</p>

    <p class="calibre5">“Hadi canım.” Carol ağabeyine çok kızmıştı. Onun düşüncelerini dinlemek istemiyordu.</p>

    <p class="calibre5">Birkaç dakika sessiz kalıp bu haberi hazmetmeye çalıştı. Sonra oturup eliyle ağzını kapattı. Ağabeyi onun yanına azar işitmeye gelmemişti, sorununa çözüm bulmaya çalışıyordu. Ama Carol’un söyleyebileceği hiçbir şey yoktu.</p>

    <p class="calibre5">“Bu bebeğin senin olduğundan yüzde yüz emin misin?” Rick başını salladı ve gözlerini ellerine dikti. “Son zamanlarda birlikte epey vakit geçiriyorduk.”</p>

    <p class="calibre5">Carol ters bir cevap vermek üzereyken kendini tuttu. Canlı sesiyle, “Ne kadardır hamile?” dedi.</p>

    <p class="calibre5">“O da yeni öğrendi. Sanırım bir ay falan.”</p>

    <p class="calibre5">Carol gözünün önüne gelen saçını arkaya atıp bir şeyler düşünmeye çalıştı. “Sana ne zaman haber verdi?”</p>

    <p class="calibre5">“Dün. Telaşlı bir şekilde telefon etti. Ne diyeceğimi bilemedim. Ne söyleyebilirim ki?”</p>

    <p class="calibre5">“Onu seviyor musun?”</p>

    <p class="calibre5">Rick bir süre düşündü. Sonra da yavaşça başını iki yana salladı. “Onu önemsiyorum, ayrıca ondan hoşlanıyorum da. Ama onu sevdiğimi sanmıyorum. Onunla evlenmek istemiyorum. O haplarını almayı unuttu diye neden onunla evlenmek zorunda kalayım ki?” Rick’in yüzünde üzgünlük, şaşkınlık ve kızgınlık karışımı bir ifade vardı. “Ben Ellie’yi seviyorum,” diye söylendi. “Ben onunla birlikte olmak istiyorum. Onun eksikliğini duyuyorum.”</p>

    <p class="calibre5">“O zaman kendine engel olmayı bilecektin.” Carol kaba olmak istememişti ama ağabeyi onu çok üzmüştü. Ellie’yi gerçekten de seviyorsa onu geri kazanmak için gereken her şeyi yapmaya razı olmalıydı. Ama bir hostesle yatmak bu yapacaklarının arasına giremezdi.</p>

    <p class="calibre5">“Lisa’yla evlenmeyeceksen ne yapacaksın?” “Bilmiyorum.”</p>

    <p class="calibre5">Carol ağabeyinin gözlerinin içine baktı. Ona gerçekleri söylemesini istiyordu. “Bu ilk değil, öyle değil mi?”</p>

    <p class="calibre5">“Neyin ilki? Başka çocuklarımın da olup olmadığını soruyorsan, cevabım hayır. Bu tür konularda hep dikkatli davranmışımdır ama Lisa...” Lafın devamını getirmedi.</p>

    <p class="calibre5">“Ben bunun Ellie’yi ilk aldatışın olup olmadığını sormak istemiştim.” Boşandıkları için bu tam anlamıyla aldatma sayılmazdı. “Ellie bu yüzden boşanma davası açmıştı, öyle değil mi?”</p>

    <p class="calibre5">Ağabeyi ona bakıp başını salladı.</p>

    <p class="calibre5">Rick bir saat kadar daha oturdu. Onlar konuşken akşam yemeği de buz gibi olmuştu. Rick hâlâ şaşkınlık içindeydi. Doğrusu Carol da onunla aynı durumdaydı. Rick’i hep bir idol olarak görmüştü. Ağabeyi hayatta sadece birkaç kez bocalamıştı.</p>

    <p class="calibre5">Carol ayağa kalkıp biftekli sandviç ve kahve hazırladı.</p>

    <p class="calibre5">Rick bir süre sonra kalkıp oteline gitti. Ağabeyinin uyumaya ihtiyacı vardı ama Carol’la birlikte ertesi gün yürüyüşe çıkmayı planlamışlardı.</p>

    <p class="calibre5">Doug bir saat sonra eve döndü. Mariners’in, Yankees’i rahatça yenmesine epey sevinmişti. Carol ağabeyinin onu ziyaret ettiğinden ve anlattıklarından bahsetti.</p>

    <p class="calibre5">Doug, “Çok da şaşırmadım,” dedi. Yan yana koltuğa oturdular. Doug koluyla Carol’u sardı. “Rick’in kadınlarla arası hep iyi olmuştur.”</p>

    <p class="calibre5">Carol ağabeyinin ahlakının bu kadar bozuk olduğuna inanmakta güçlük çekiyordu. Birlikte büyüdüğü ve sevdiği kişi gözünde bir yabancıya dönüşmüştü. “Bunları biliyordun ve bana söylemedin mi?”</p>

    <p class="calibre5">“Söyleyemezdim. Sen hep ağabeyinin hata yapmayacağını düşünüyordun.”</p>

    <p class="calibre5">Carol midesinin bulandığını hissetti.</p>

    <p class="calibre5">“Onu tanıdığımdan beri hep aynı şeyi yapıyordu. Sevgilisi varken başka kadınlarla da vakit geçiriyordu.” Doug Carol’u sıkıca sardı. “Doğrusu, Rick’i öyle çok da sevmiyorum.”</p>

    <p class="calibre5">“Doug! Böyle bir şeyi nasıl söylersin?” Onu kocası ile Rick tanıştırmıştı. İkisi de hem üniversiteden hem de yurttan arkadaştı. Ama Carol şimdi düşününce Doug’ın Rick’i onun kadar görmeyi istemediğini fark etti.</p>

    <p class="calibre5">“Ama doğrusu bu, hayatım. Onunla arkadaşlığımdan kazandığım tek faydalı şey sensin. Onun davranışlarını zaten hiç onaylamamışımdır.”</p>

    <p class="calibre5">Carol bu sözlere bir cevap vermedi. Ağabeyinin aslında kim olduğunu ilk defa şimdi görüyordu. Rick büyümeyi kabul etmeyen, bencil bir adamdı. Carol bunu ondan önce kaç kişinin fark ettiğini bilemiyordu.</p>

    <p class="calibre5">Daha sonra yatağa geçen kocasının yanma kıvrıldı. Hayatın adaletsizliğini düşünmekten kendini alamadı.</p>

    <p class="calibre5">Fısıldayarak, “Neden?” dedi. “Neden hamile kalmak istemeyen o kadın bu kadar çabuk hamile kaldı?”</p>

    <p class="calibre5">Kocasının hafifçe başını salladığını hissetti. “Keşke buna verecek bir cevabım olsaydı hayatım ama hayat hiç adil değil.”</p>

    <p class="calibre5">Carol o gece ikinci sefer, “Hadi canım,” diye söylendi.</p>
  </div>
</body>
</html>
