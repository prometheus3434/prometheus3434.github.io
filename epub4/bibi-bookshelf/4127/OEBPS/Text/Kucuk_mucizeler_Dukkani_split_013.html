<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_13">13</h1>

    <p class="calibre5"><i>“Örgü örmek... En büyük zevkim. ” -<span style="text-indent: 1em; font-size: 1em;">Nancie M. Wiseman</span></i></p>

    <p class="calibre5">LYDIA HOFFMAN</p>

    <p class="calibre5">Annem hafta başında telefon ederek anma gününde Margaret'i de alıp birlikte babamın mezarını ziyaret etmemiz gerektiğim söyledi. Babamı ebedi huzura kavuşması için toprağa vereli daha birkaç ay olmuştu. Annem bir dul olarak ayakta kalmaya çalıştığı şu sıralar epey zor günler geçiriyordu.</p>

    <p class="calibre5">Seve seve ona eşlik edeceğimi söyledim, ama Margaret’ in annemin isteğini nasıl karşılayacağını merak ediyordum. Ablam anneler gününde birbirimizi görmememiz için elinden geleni yapmıştı. Ailecek bir araya geldiğimiz günlerde hep huysuzluk ediyor, bize soğuk davranıyordu. Sanırım aynı aileden olduğumuzu unutmak istiyordu. Birkaç sefer aklımdan ablamın babamın yerine benim ölmemi isteyeceği düşüncesi geçti. Bunun hiç de hoş bir düşünce olmadığını biliyorum, ama ablamın tavırlarına bakılırsa böyle düşünmekte haksız sayılmam. Yine de onunla bağlarımı koparmamak için elimden geleni yapacağım. Nedense içimden bir ses ondan uzaklaşmama karşı çıkıyor. Çünkü o benim kanımdan canımdan biri. Ölümle böylesine burun buruna gelen biri olarak birbirimizi sevmesek de birbirimize ihtiyacımız olduğunu hissediyorum.</p>

    <p class="calibre5">Pazartesi günü öğle vakitlerinde eve vardım ve annemin bahçenin yanındaki küçük avluda çay içtiğini gördüm. Üzerinde uzun, siyah bir etek ile ipek bir bluz vardı ve hasır sandalyeye oturmuş, güneşin tadını çıkarıyordu.</p>

    <p class="calibre5">Budanmış güller tomurcuklanmış ve leylakların tatlı kokusu havaya saçılmıştı. Annemin ellerindeki mendili görünce ağladığını fark ettim.</p>

    <p class="calibre5">Yanına gidip hiçbir şey söylemeden elimi omzuna koydum. Annem başını kaldırdı, yüzünde buruk bir gülümsemeyle baktı ve parmaklarımı hafifçe sıktı. “Onu özlüyorum.”</p>

    <p class="calibre5">Fısıldayarak, “Ben de,” dedim. Hissettiğim duygular, kelimelerin boğazımda düğümlenmesine sebep oluyordu.</p>

    <p class="calibre5">“Baban bizi böyle kederli görse üzülürdü. Hava çok güzel ve kısa süre sonra iki kızım da yanımda olacak. Ben nasıl olur da kederlenirim?” Annem masaya bir bardak daha koydu ve demliğe uzandı. Beni beklediği belli oluyordu. Hiçbir şey sormadan bana da çay doldurdu. Ben de yanına oturdum.</p>

    <p class="calibre5">Biraz muhabbet ettik. Annemin dükkânımla, açtığım kursla ve kursa yazılan üç kadınla ilgili soracak çok sorusu vardı. Jacqueline’den, Carol’dan, Alix’ten ve diğer müşterilerden bahsettim. Geçen her gün müşterilerimin sayısı artıyordu ve daha da önemlisi yeni arkadaşlar ediniyordum. Dünyam her geçen gün biraz vaha büyüyordu ve çok mutluydum. Whiskers de halinden meı anundu. Artık dükkânda da vakit geçiriyor, vitrinin önünde güneşin tadını çıkarıyordu. Birçok kişiyle muhabbet etmeme vesile oluyor, müşterilerimin dikkatini çekiyordu. Ona gösterilen ilgiden de fazlasıyla memnundu.</p>

    <p class="calibre5">Hafta sonu tatilinden dolayı kurstaki öğrencilerim geçen cuma günü yapacağımız dersi atlamamızı istemişti. Jacqueline ile Carol şehir dışına çıkacaktı. Alix neler yapacağını söylememişti ama şehirden uzaklaşacak durumunun olmadığını tahmin ediyordum.</p>

    <p class="calibre5">Öğrencilerimin kat ettiği ilerlemeden memnundum. Jacqueline’i kurstan ayrılmamaya ikna etmek biraz zor olmuştu. Kadın üçüncü haftaya geçmeden kursu bırakmayı düşünüyordu ama onu kararından vazgeçirmeyi başarmıştım. Jacqueline’in de böyle bir şey yapmamı istediğini hissetmiş, buna sevinmiştim. Alix ikinci derste birkaç ilmeği atlamış ve sayıp sövmeye başlamıştı. Kızın ettiği küfürler Jacqueline’in tepesinin tasını attırmıştı. Alix’e yaşadığı hayal kırıklığını ifade etmek için farklı bir yöntem kullanmasını söylemiştim. Kızın herkesten özür dilemesiyse beni dumura uğratmıştı. Artık ona karşı çok daha iyi şeyler hissediyorum; insan onu tanımaya başlayınca, aslında o kadar da kötü biri olmadığını anlıyor.</p>

    <p class="calibre5">Gözde öğrencim Carol, bebek battaniyesinin yarısını çoktan bitirmiş, gözünü yeni modellere dikmişti. Haftada en az iki sefer dükkânıma geliyor, benimle muhabbet ediyordu. Whiskers birkaç sefer onun kucağına oturarak kendime iyi bir arkadaş seçtiğimi göstermişti.</p>

    <p class="calibre5">Annem müşterilerimle ilgili hikâyeleri dinlemeyi çok seviyordu. Neredeyse her gün telefonda konuşuyorduk. İkimizin de buna ihtiyacı vardı. Otuz yaşında bir kadın olabilirim ama kız çocuklarının annelerine olan ihtiyacının hiçbir zaman sonlanmayacağım biliyorum.</p>

    <p class="calibre5">Annem sıradan bir havayla, “Margaret ile kızlar saat birde gelecek,” dedi. Ama ben söylemek istediği asıl şeyi anlamıştım. Beni uyarıyordu. Elindeki fincanı tabağına koyup ellerini kucağına bıraktı. Annemin doğuştan gelen güzelliğini kıskanıyordum. Margaret de bu bakımdan ona çekmişti.</p>

    <p class="calibre5">Annemi nasıl tarif edeceğimi bilmiyorum. İnsanlar onun görünümünden fazlasıyla narin biri olduğunu düşünebilir, ama aslında çok çok güçlü biridir. Ona bu konuda ancak hayranlık duyabilirim. Ben kanserle mücadele ederken, o da doktorlara ve sigorta şirketine karşı beni tüm gücüyle savunmuştu. Sevecen, cömert biridir, her zaman başkalarının ihtiyaçlarını karşılamaya çalışır. En büyük eksikliklerinden biri, hastalıklarla başa çıkmakta zorlanmasıdır. Beni ya da başka birini acı çekerken görmeye dayanamaz ve çoğu zaman geri çekilmeyi tercih eder. İşte bu yüzden hastalığım sırasında daima yanımda olan bir babaya sahip olduğum için kendimi çok şanslı hissediyorum.</p>

    <p class="calibre5">“Julia ile Hailey de geliyor muymuş?” diye sordum. İki yeğenim de benim sevinç kaynağım. Çocuk sahibi olma ihtimalimin epey düşük olduğunu biliyorum; bu yüzden yeğenlerimin kalbimde çok özel bir yeri var. Margaret de bunu sezmiş olmalı. Nedendir bilmem ama kıskanç tavırlar takınarak kızlarını elinden geldiğince benden uzak tutuyor.</p>

    <p class="calibre5">Ancak Julia ve Hailey, onlara beslediğim sevginin gerçek olduğunun farkında. Onlar da beni hesapsız sever. Bu, anneleri Margaret’i de çok şaşırtıyor. Yeğenlerimin teyzelerini görünce gösterdikleri çocuksu sevinç, ablamı bugüne kadar hep rahatsız etti ve kızlarını benden hep uzak tutmaya çalıştı.</p>

    <p class="calibre5">“Anneanne!” Dokuz yaşındaki yeğenim Hailey, kollarını açıp koşa koşa arka bahçeye girmişti. Beni görünce sevinç dolu bir çığlık attı ve annemi kucakladıktan sonra kollarıma atıldı. Heyecandan neredeyse beni nefessiz bırakacaktı.</p>

    <p class="calibre5">On dört yaşındaki Julia biraz çekingendi ama onun da beni görünce gözlerinin içi güldü. Boştaki kolumu uzattım ve yanıma gelen Julia’nın elini sıktım. Yeğenim epey boy atmış, genç kız olmuştu. Çok da güzelleşmişti. Onu görünce gururlandım.</p>

    <p class="calibre5">Beni çekiştiren Hailey, “Lydia Teyze bana örgü örmeyi öğretir misin?” diye sordu.</p>

    <p class="calibre5">Omzumun üzerinden arkama baktığımda ablamla eniştemin arka kapıdan girip yanımıza geldiklerini gördüm. Margaret’in çatık kaşlarından, soruyu duyduğunu anladım. “Seve seve öğretirim, ama annenden izin almalısın.”</p>

    <p class="calibre5">Margaret kızgınca, “Bunu sonra konuşuruz,” dedi. Beni bırakmayı hiç istemeyen Hailey de kolunu omuzlarıma attı.</p>

    <p class="calibre5">“Merhaba, Matt,” dedim.</p>

    <p class="calibre5">Eniştem gülümseyip göz kırptı. Matt ile Margaret’in çıkmaya başladığı günleri çok iyi hatırlıyorum. Benden beş yaş büyük olduğu için Matt’i olgun ve bilgili biri olarak görüyordum. Genç yaşta evlenmişlerdi. Margaret’in en azından üniversiteyi bitirene kadar beklemesi gerektiğini düşünen babam evliliklerini onaylamamıştı. Ablam üniversiteyi bitirmiş ama aldığı eğitimi babamın istediği şekilde değerlendirmemişti. Birkaç işe girip çıkmış, kendine uygun bir şey bulamamıştı. Şimdilik bir seyahat acentesinde yarım gün çalışıyordu, ama bana işinden hiç bahsetmezdi. Kızlarına bakmak için elinden geldiğince evde kalmasını takdir ediyorum ama nasıl bir tepki vereceğini bilmediğim için düşüncelerimi kendime saklıyorum.</p>

    <p class="calibre5">Kısa süre havadan sudan muhabbet ettikten sonra iki arabayla mezarlığa gittik. Annem bahçesindeki leylaklarla hazırladığı koca bir buket getirmişti. Julia ile Hailey buketi babamın mezarına koydu. Mezarlığın birçok yerine dikilen kocaman Amerikan bayrakları esen rüzgârda dalgalanıyor, ülkemiz için hayatlarını feda eden kadınları ve erkekleri hatırlatıyordu.</p>

    <p class="calibre5">Mezarlıkları hep ilginç yerler olarak görmüşümdür. Çocukken kafayı mezar taşlarına takmıştım. Özellikle de 1800’lerde ve 1900Terde dikilen mezar taşlarının üzerindeki yazıları okumayı seviyordum. Margaret, annem ve babam büyüklerimizin mezarlarını ziyaret ederken ben hep etrafta dolanırdım. Beş yaşındayken Meryem Ana heykelini üzerime düşürüp ayağımı kırmış; ama annemle babama Meryem’in yüzüne bakabilmek için heykele tırmandığımı söylememiştim.</p>

    <p class="calibre5">Büyükannelerimi ve büyükbabalarımı hatırlamıyorum. Doğu kıyısında yaşayan baba tarafını nadiren ziyaret ediyorduk. Annemin ailesi Büyük Buhran yıllarında Seattle’a gelmiş, ama ben doğduktan hemen sonra ölmüştü. Her yıl anma gününde onların mezarlarını ziyaret eder, mezarlarına çiçek koyardık. Uzun zaman önce göçüp giden akrabalarım için ara sıra içim biraz sızlardı. Onları hatırlıyor olmayı dilerdim ama hepsi bundan ibaretti.</p>

    <p class="calibre5">Şimdi durmuş, babamın daha toprağı kurumamış mezarına bakarken aniden kederlendim. Mermer mezar taşının üzerinde “JAMES HOWARD HOFFMAN, 20 Mayıs 1940 29 Aralık 2003” yazıyordu.</p>

    <p class="calibre5">Doğumdan ölüme... Bu iki tarihin arasında sadece bir tire işareti vardı. Bu sessiz işaret, babamın vatanı için iki sefer Vietnam’a gittiğini de, karısına ve kızlarına koşulsuz bir sevgi beslediğini de anlatmıyordu. O işaret babamın yatağımın ucunda oturduğu, beni rahatlatmaya çalıştığı, bana kitaplar okuduğu ve benim için elinden gelen her şeyi yaptığı sayısız günleri anlatamazdı. Babamın bana olan sevgisi kelimelerle tarif edilemezdi.</p>

    <p class="calibre5">O, aşina olduğum, gözlerimi kör eden acıyı yine hissettim. Tümörün sonuçlarından biri de dinmek bilmeyen migren ağrılarıydı. Yeni çıkan ilaçlarla hemen hemen tüm migren ataklarımı önceden engelleyebiliyordum. Ağrılarımın tutmak üzere olduğunu kolayca tahmin edebiliyordum ama bu seferki beni hazırlıksız yakalamıştı.</p>

    <p class="calibre5">Sürekli yanımda taşıdığım ilaçlarımı bulmak için çantamı karıştırdım. Durumumu bilen annem sendelediğimi görünce bana doğru geldi. “Lydia, iyi misin?”</p>

    <p class="calibre5">Yavaşça soluk alıp verdim. Gözümü, kör edici güneş ışıklarına kapatırken fısıldayarak, “Eve dönmeliyim,” dedim.</p>

    <p class="calibre5">Annem telaşla, “Margaret, Matt,” diye seslendi. Kolunu belime attı. Birkaç dakika içinde kendimi arabaya yerleştirilirken buldum. Matt beni dükkânın üzerindeki küçük evime götürmek yerine annemin evine götürüyordu.</p>

    <p class="calibre5">Çok geçmeden çocukluluğumun geçtiği odama ve yatağıma dönmüştüm. Perdeler çekilmişti. Annem alnıma nemli bezler koydu. Sonra da uyumam için parmak uçlarına basarak odadan çıktı.</p>

    <p class="calibre5">Aldığım ilacın etkisini göstermesinin ve birkaç saatlik bir uykuya dalmamın vakit alacağını biliyordum. Uyandıktan sonra hiçbir şeyim kalmayacaktı, ama o safhaya ulaşmak, o rahatlığı hissetmeye başlamak zordu.</p>

    <p class="calibre5">Annem gittikten hemen sonra, tam da korkunç zonklamalar en kuvvetli halini almışken kapının çıtırdayarak açıldığını duydum. Gözlerim kapalı halde yatağa dümdüz uzanmış olsam da odaya giren kişinin ablam olduğunu biliyordum.</p>

    <p class="calibre5">“Bir saniye duramadın, öyle değil mi?” Çok öfkeliydi. “Bir gün olsun ilgi odağı olmasan olmaz, değil mi?”</p>

    <p class="calibre5">Ablamın, birkaç dakikalığına tüm dikkatleri üzerime çekmek için kasten migrenimin tutmasını sağladığıma inandığı çok belliydi. Margaret sadece bir anlığına ağrıyı çekse halimi anlardı. Ama onunla tartışacak durumda olmadığım için sessizliğimi korudum.</p>

    <p class="calibre5">“Bir gün sadece ikimiz kalacağız.”</p>

    <p class="calibre5">Bunun olacağını ben de biliyordum. Ablamla doğru düzgün bir ilişkimin olmasını çok istiyorum. Acıdan kıvranmasam, aramızdaki ilişkinin farklı olmasını ne kadar çok istediğimi anlatmaya çalışabilirdim.</p>

    <p class="calibre5">“Sana annemle babam gibi davranacağımı sanıyorsan yanılıyorsun.”</p>

    <p class="calibre5">Gülmek üzereydim. Margaret’in öyle bir şey yapacağını hayal bile edemiyordum.</p>

    <p class="calibre5">“Seni şımartanlardan biri de ben olmayacağım. Artık büyüyüp yetişkin gibi davranma vaktin geldi, Lydia. Aslında kendi hayatının sorumluluğunu üstlenme zamanın çoktan gelip geçti. Benden sana sempati duymamı falan bekleme.” Tüm dertlerini dile getiren Margaret hızla odadan çıkıp gitti.</p>

    <p class="calibre5">Sertçe kapatılan kapının sesi kafamın içinde yankılanıyordu. Ciğerlerim donmuş, kalbim susmuştu.</p>

    <p class="calibre5">---</p>

    <p class="calibre5">With the cool washcloth over my face, it took me a moment to realize tears had dripped from my eyes.</p>

    <p class="calibre5">Now more than ever, I was convinced that a relationship with Margaret was impossible.</p>

    <p class="calibre5">---</p>

    <p class="calibre5"><br class="calibre6" /></p>
  </div>
</body>
</html>
