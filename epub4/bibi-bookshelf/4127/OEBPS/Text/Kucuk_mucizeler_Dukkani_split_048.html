<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_48">48</h1>

    <p class="calibre5">JACQUELINE DONOVAN</p>

    <p class="calibre5">BİR YIL SONRA</p>

    <p class="calibre5">Jacqueline, Paul ve Tammie Lee’nin evine giderken heyecandan yerinde duramıyordu. Son üç haftadır Reese’yle deniz seyahatindeydi ve şimdi de torununu görmeye can atıyordu. Amelia artık yavaş yavaş yürümeye başlamıştı. Jacqueline torununu dünyanın en sevimli, en zeki bebeği olarak görüyordu.</p>

    <p class="calibre5">Öncelikle Amelia’ya sarılıp öpecek, sonra da Lydia’nın dükkânına uğrayacaktı. Akdeniz seyahatinde uğradığı Yunan adalarının birinde küçücük bir tuhafiyeye girmiş ve o ana kadar gördüğü en güzel ipi bulmuştu. Şimdi de aldığı bu yumağı Lydia’ya göstermek için sabırsızlanıyordu.</p>

    <p class="calibre5">Arabasıyla evin önüne yanaştığında Tammie Lee, Amelia’yı kalçasının üzerinde tutmuş, kapının önündeki çiçekleri suluyordu. Torunu da o tombul kollarını önünden geçen bir kelebeğe sallıyordu. Jacqueline’in arabasının arkası seyahatleri boyunca onlar için aldıkları hediyelerle doluydu. Ama şimdilik onların hiçbir önemi yoktu. Torununu ne kadar çabuk kucağına alırsa kendini o kadar iyi hissedecekti.</p>

    <p class="calibre5">Jacqueline arabasından inerken kollarını açtı ve “Amelia, Amelia, babaannen geldi,” dedi.</p>

    <p class="calibre5">Amelia sevinçle çığlıklar atıp Jacqueline’e doğru atıldı. Bebeğin diş çıkarması da, ağzındaki salyaların çenesinden akıp önlüğüne değmesi de önemli değildi. Jacqueline’in umursadığı tek şey, güzel torununu kucaklamaktı.</p>

    <p class="calibre5">Tammie Lee yüzündeki kocaman gülümsemeyle, “Hoş geldin, anne,” dedi. Suyu kapatmak için eğildi ve hortumu kenara çekti. “Ne zaman döndünüz?”</p>

    <p class="calibre5">“Dün gece.” Saat daha erken olsa Jacqueline çabucak gelir, torununa iyi geceler öpücüğü verirdi. Ama Reese herkesin yattığını söyleyip onu bundan vazgeçilmişti.</p>

    <p class="calibre5">Gelinine sarılırken, “Zaman farkına daha alışamadım,” dedi. Tammie Lee’yi artık gerçekten seviyordu. Onu gün geçtikçe kendine daha yakın hissetmişti. Tammie Lee’nin nezaketi, cömertliği, doğallığı ve de her şeyin en iyisini elde etme isteği Jacqueline’in hayata bakış açısını değiştirmiş, bu arada da tüm aileyi bir araya getirmişti. Verdiği akılla Jacqueline’in gözlerini açıp hem kendisine hem de kocasına yaptıklarını görmesini sağlamıştı. Tammie Lee olmasaydı evliliği çoktan bitmiş olabilirdi.</p>

    <p class="calibre5">Tammie Lee, Amelia’yı Jacqueline’in kucağından alıp kayınvalidesini eve geçirirken, “İkimiz de seni çok özledik,” dedi. Dokuz aylık Amelia bulabildiği her dolabı karıştırmaya başlamıştı.</p>

    <p class="calibre5">Tammie Lee mutfağa girip Amelia’yı bebek sandalyesine oturttu. Sonra da buzlu çay dolu bir sürahi ile iki bardak çıkardı.</p>

    <p class="calibre5">Amelia yumruğunu tepsiye vurup kıkırdadı. Doğduğu andan beri tıpkı annesi gibi güleç yüzlü olduğunu göstermişti. Jacqueline kurabiye ve bisküvi dolu tabağa uzandı. Eline aldığı bisküviyi küçük parçalara ayırdı. Amelia da hemen bir parça bisküviyi sevinç dolu bir şekilde kapıp ağzına attı. Dünyanın en güzel şeyini yiyormuş gibi gülüyordu.</p>

    <p class="calibre5">Jacqueline üzerinde bir tane nane olan bardağı eline alırken, “Sizleri görmek çok güzel,” dedi.</p>

    <p class="calibre5">“Otur da bana Yunan Adalarını anlat. Bugüne kadar duyduğum en romantik seyahati yaptığına şüphem yok. Umarım biz de otuz yıllık evliyken sizin kadar birbirimizi sever, tıpkı sizin gibi ikinci balayına çıkarız.”</p>

    <p class="calibre5">Gelini onların ilişkisini Jacqueline’den daha iyi biliyordu. Jacqueline’in evliliği, Reese’yle yüzleşip metresinin olmadığını öğrendiği andan itibaren farklı bir yola girmişti. O akşam her şey daha güzel olmaya başlamıştı. Ertesi gün Reese, Jacqueline’in kaldığı büyük yatak odasına geçmişti. Evli olmanın yaşattığı mutluluğu birlikte tatmışlardı. Sonraki birkaç ayda da mahvetmek üzere oldukları birlikteliklerini yavaş yavaş düzeltmişlerdi.</p>

    <p class="calibre5">Jacqueline, Amelia’yı severken, “Umarım Paul de babası kadar romantiktir,” dedi. “Son birkaç haftada torunum ne kadar da büyümüş.” Yeniden ilgi odağı olan Amelia Jacqueline Donovan yeni yeni çıkan dişleriyle ona gülümsedi. Ağzına ve yanaklarına bisküvi bulaşmıştı.</p>

    <p class="calibre5">Jacqueline, “Şeker seni,” dedi. Torununa olan sevgisi hayatında tattığı hiçbir şeye benzemiyordu. Amelia ve annesi Jacqueline’in hayatını aklının ucundan geçmeyecek bir şekilde değiştirmişti.</p>

    <p class="calibre5">Yarım saat sonra Jacqueline gidip arabasının arka koltuğundakileri eve getirdi. Tammie Lee’ye sarıldı ve Amelia’nın temizlenmiş yüzüne öpücükler kondurdu. Sonra da istemeye istemeye arabasına binip oradan ayrıldı.</p>

    <p class="calibre5">Hemen Bir Yumak Mutluluk’a gitti. Şansına dükkânın tam karşısında arabasını park edecek boş yer buldu. Blossom Sokağı’ndaki çalışmalar tamamlanmıştı. Alix’in bir zamanlar kaldığı bina gösterişli, şık daireleri bulunduğu lüks bir apartmana çevrilmiş, evler Jacqueline’in bile dudağım uçuklatan fiyatlara satılmıştı. Ancak Alix yeni yerini oradan daha çok sevmişti. Emekliye ayrılan Martha’nın kaldığı konuk evine yerleşmişti. İlk tanıştıklarında bu iki farklı insanın birbirlerine bu kadar yakın olacağı kimin aklına gelirdi ki?</p>

    <p class="calibre5">Kapının üzerindeki çan çalınca Lydia, “Jacqueline!” dedi. “Hoş geldin! Tatilin nasıldı?”</p>

    <p class="calibre5">“Harikaydı. Çok güzel vakit geçirdik.” Elindeki alışveriş çantasını açtı ve üzerinde beyaz benekler olan leylak rengi, yün ve kaşmir karışımı Yunan ipini çıkardı. “Bak ne buldum!”</p>

    <p class="calibre5">Lydia ipi parmaklarının arasına alıp inceledi ve Margaret’e uzattı. “Dokusunu bir hisset. Çok mükemmel.”</p>

    <p class="calibre5">“Ne kadar ipe ihtiyacım olduğunu bilmediğim için ellerindekilerin hepsini aldım. Kazak örmeyi düşünüyorum. Geri kalan iplerden de istediklerini alabilirsin.”</p>

    <p class="calibre5">Margaret ipi inceledikten sonra Lydia’ya geri uzattı. “Bunu nerede buldun?”</p>

    <p class="calibre5">“Bir adada. Adını şu an hatırlayamadım. Reese de alışveriş yaparken benim peşimde dükkân dükkân gezdi. Onun hafızası benimkinden daha iyidir. Ona sorarım.”</p>

    <p class="calibre5">Lydia gülümserken, “Reese seninle ip almaya mı geldi?” dedi. “Erkekler bu tür şeyleri yapmayı hiç sevmez.” Jacqueline, “Son zamanlarda her şeyi birlikte yapıyoruz,” dedi. Ama bunu bir başkası söylese hemen ters bir şeyler söylerdi. Yüzü kızarmıştı. Her çiftin evlilik hayatı boyunca gitmesi gereken ikinci halaylarına çıkmışlardı.</p>

    <p class="calibre5">“Seni daha önce hiç bu kadar...”</p>

    <p class="calibre5">“.. .mutlu görmemiştin.” Bunu ailesindeki kişilerden ve arkadaşlarından sık sık duyuyordu. Ayrıca halini inkâr edecek de değildi. Mutluydu.</p>

    <p class="calibre5">“Aslında ben seni bu kadar bronz görmemiştim diyecektim.” Lydia pis pis sırıttı.</p>

    <p class="calibre5">Jacqueline kollarını uzattı. “Ah, o mu? Reese’nin Akdeniz’deyken gittiği golf sahalarında güneşin altında kaldım.” Gülümsedi. “Ben de çok iyi golfçüyümdür.” Saatine baktı. “Gitmem gerek. Bir saat sonra Reese’yle kulüpte buluşacağım. Birkaç eski arkadaşımızla bir şeyler içeceğiz, ama öncelikle eve uğramamız gerekiyor.”</p>

    <p class="calibre5">Ona sarılan Lydia, “Seni yeniden görmek çok güzel,” dedi.</p>

    <p class="calibre5">“Cuma günü gelecek misin?”</p>

    <p class="calibre5">“Tabii!” Jacqueline kendinden çok emindi. “Hayatta kaçırmam.”</p>

    <p class="calibre5">Sonra da kapıdan çıkıp gitti. Kocasını, sevdiği adamı göreceği için çok mutluydu.</p>
  </div>
</body>
</html>
