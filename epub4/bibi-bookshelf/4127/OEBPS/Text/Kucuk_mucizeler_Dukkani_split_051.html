<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_51">51</h1>

    <p class="calibre5"><i>"Örgü örmek bir hobidir. Nefes alın, rahatlayın ve eğlenmeye bakın. ” -Donna Druchunas</i></p>

    <p class="calibre5">LYDIA HOFFMAN</p>

    <p class="calibre5">Dükkânımı açtığım günün üzerinden bir yıl geçtiğine inanmakta güçlük çekiyorum. Açılış gününü kutlamaya karar vermiştim. Umarım uzun yıllar boyunca da aynı şeyi yapabilirim. Artık yanımda çalışan Margaret de el ilanları ile afişler hazırlamıştı. Her ne kadar kabullenmese de sanata yatkın biriydi.</p>

    <p class="calibre5">Gerçekten de dolu dolu bir yıl geçirmiştim. İşlerim açılmıştı ve ilk yıl için önüme koyduğum tüm hedefleri yakalamış, hatta daha fazla yol almıştım. Kursa katılanların sayısı artmıştı. İlk öğrencilerim Alix, Jacqueline ve Carol hâlâ benimle birlikteydi. Aramızda çok derin bir bağ oluşmuş, arkadaş olmuştuk. Cuma günü öğleden sonraları dükkâna artık misafirliğe gelir gibi geliyorlardı, birlikte örgü örüyorduk. Yeni kurslar açmıştım. Elimdeki malların sayısı son on iki ayda iki katma çıkmıştı ve artmaya da devam ediyordu. Aldığım yumaklan koyacak yer bulamıyordum. Brad ile eniştem Matt bana çok yardımcı olmuş, yeni gelen ipleri koymam için duvarlara yeni raflar yapmıştı.</p>

    <p class="calibre5">Bu hafta bir sabah masama oturmuş, uzun süredir biriken evraklarla ilgileniyordum. Şöylece bir dükkânıma baktım ve Margaret’in içeri giren bir müşteriyle ilgilendiğini gördüm. Ablamın da yanımda olması ile birlikte dükkânım gözümde bir kat daha değerlenmişti. Kendime inanıp böylesine büyük bir adım attığım için çok mutluydum. İş yerim tıpkı hayallerimdeki gibi bir yer olmuştu. Sabahları kendimi işe gidiyormuş gibi görmüyordum. Çünkü her gün sevdiğim şeyi yapmanın ve örgü örme tutkusunu başkaları ile paylaşmanın yarattığı mutluluğu tadıyordum.</p>

    <p class="calibre5">Hayatıma devam etmem için bana cesaret veren babama teşekkür etmeliydim. Onun diğer dünyaya göçüp gitmesi bana çok değerli dersler vermişti. Ölümünün bana hayatı öğretmesi ne tuhaf! Şimdiye kadar hep babamın desteğiyle ayakta kalmıştım. Ama şu geçen bir yılda babamın bana kazandırdığı güç ve azimle ayaklarımın üzerinde durmayı öğrenmiştim. Babamın yukarılardan bir yerlerden beni görüp gülümsediğini biliyordum.</p>

    <p class="calibre5">Babamın gülümsemesinin bir diğer nedeni de Margaret’ti. Ablamla aramızdaki ilişkiyi düzeltme konusunda büyük yol kat etmiştik. Önce birer kardeş olarak, sonra da birer arkadaş olarak gittikçe birbirimize yakınlaşmıştık. Bir yıl önce ablamla dükkâda yan yana çalışacağımızı söyleseler gülüp geçerdim. Margaret ile anlaşabileceğimi hiç sanmıyordum. Ama düşündüklerimin tam tersi olmuştu.</p>

    <p class="calibre5">Geçen sene bir kez daha kanser tehlikesi atlatırken Margaret benim yerime dükkânla ilgilenmişti. Doktor Wilson kanserin tekrarlamasına fırsat vermiyordu. Uygulanan tedavi, geçmişte katlandığım kemoterapi ve radyasyon tedavileri kadar agresif olmasa da yorucuydu. Arada sırada tüm gün boyunca dinlenmem gerekiyordu. Bu yüzden Margaret çok tecrübeli olmasa da benim yerime işleri idare ediyordu. Ablama gerçekten de çok minnettardım. İlk başlarda örgü örmekten çok tığ işleri ile ilgilenmeyi seviyordu ama son zamanlarda örgü konusunda da ustalaşmıştı. Artık o da en az benim kadar bu dükkânın bir parçasıydı. Müşterilerim de ona alışmıştı. Çok içten davranan biri olmasa da satış işini iyi beceriyordu. Onunla gurur duyuyordum. Annem de ilişkimizin düzelmesine sevinmişti.</p>

    <p class="calibre5">Belki de hayatımdaki en büyük değişiklik, günlerimi Brad ve Cody’yle paylaşıyor olmamdı. İşlerimizden fırsat buldukça bir araya geliyorduk. O özel adama aşık olmuş, oğlunu da çok sevmiştim.</p>

    <p class="calibre5">Margaret küçük ofisime gelip, düşüncelerimi bölerek, “İlanlar geldi,” dedi. “Ne zaman postaya vereyim?”</p>

    <p class="calibre5">Masamdan ona baktım. “Bugün olursa iyi olur.” Margaret başını salladı. “Olmuş bil.”</p>

    <p class="calibre5">“Teşekkür ederim.” Benim için yaptığı onca şey için ablama gerçekten de minnettardım. Onun da bunu bilmesini istiyordum. “Sana borcumu hiçbir zaman ödeyemem, Margaret.”</p>

    <p class="calibre5">Margaret tam da beklediğim gibi iltifatıma aldırış etmedi. Minnettarlığımdan utanmış gibiydi. “Bu akşamki Mariners maçına gelebileceğinden emin misin?” Nadiren de olsa koruyucu abla rolüne bürünüyordu.</p>

    <p class="calibre5">“İyiyim ben,” dedim. Ablamın kendimi zorlamayacağımı bilmesini istemiştim. Zaten ne olursa olsun Brad ve Cody’yi üzmeyecektim. Mariners ile San Diego Padres maçına haftalar önce bilet almıştık.</p>

    <p class="calibre5">“İyi.”</p>

    <p class="calibre5">“Peki ya siz? Matt, annem ve kızlar? Siz de maça geleceksiniz, öyle değil mi?”</p>

    <p class="calibre5">“Elbette!” Margaret gözlerini kocaman açtı. “Bu maçı hayatta kaçırmayız.”</p>

    <p class="calibre5">“Sen de bu kadar hevesliysen,” deyip ablama takıldım. Margaret bu sözüme de aldırış etmedi. Başını eğip camdan dışarı baktı. “İşte ailemizin kargocusu da geldi.”</p>

    <p class="calibre5">Brad beş dakika sonra ıslıklar çalarak içeriye girdi. Son siparişlerimle dolu kutuları getirmişti.</p>

    <p class="calibre5">Dosyayı ablama uzatırken, “Günaydın, Margaret,” dedi. Ablam adını yazıp imzasını attı. Brad de bu sırada arkaya, benim yanıma geldi.</p>

    <p class="calibre5">“Merhaba, hayatım.”</p>

    <p class="calibre5">Ne zaman benimle böyle konuşsa yüzüm kızarıyordu. Sanırım bana olan sevgisine hiç alışamayacaktım. Kendimi dünyanın en şanslı kadını olarak görüyordum. Brad ile evlilik konusunu da konuşmuştuk ama işi ağırdan alan kişi bendim. Öncelikle onu sevdiğimden emin olmalıydım. Ama onu zaten seviyorum. Asıl emin olmam gereken şey, bir daha kanser olmayacağımı bilmekti. Şimdilik sağlıklı olsam da geleceğim, üzerine bir şeyler yazılmayı bekleyen boş bir sayfa ya da örülmeyi bekleyen bir yumak gibiydi.</p>

    <p class="calibre5">Brad ile Cody’yi gerçekten çok seviyordum. Cody’yle iyi bir ilişki kurmak için çok çaba sarf ettim. Annesiyle de birkaç sefer konuştum. Kadın oğlunu her ne kadar sevse de kendi hayatına bakıyordu. İşin ilginç tarafı onun yerine oğluyla ilgilendiğim için bana minnettardı.</p>

    <p class="calibre5">Yine de hayatta hiçbir şeyin garantisinin olmadığını biliyordum. Brad ile bu konuyu sık sık konuşuyorduk. Evlilik teklifini kabul etmeye hazırdım. Zaten benim de istediğim buydu.</p>

    <p class="calibre5">Brad kollarını belime attı. “Bu sabah gözüme çok öpülesi göründün.”</p>

    <p class="calibre5">Gülümsedim ve onu öptüm. Dudaklarımızın ahenkle birbirine dokunmasına müsaade ettim. Özellikle de iş saatlerinde bu kadar tutkulu bir şekilde öpüşmezdik ama bazen nerede olduğumuzu unuttuğumuz anlar oluyordu.</p>

    <p class="calibre5">Kulağıma fısıldayan Brad, “Bunu neye borçluyum?” dedi.</p>

    <p class="calibre5">“Seni sevmeme.”</p>

    <p class="calibre5">“Ben de seni seviyorum.”</p>

    <p class="calibre5">Nazikçe Brad’in koluna vurdum. “Akşam görüşürüz... Ayrıca sosisli sandviçleri ve fıstıkları ısmarlayacağını unutma.”</p>

    <p class="calibre5">“Tamamdır, hayatım.”</p>

    <p class="calibre5">Brad dükkândan çıkıp gitti. Ben de onun gidişini izlerken ablamın yanma geçtim. Ablam, “Brad çok iyi biri,” dedi.</p>

    <p class="calibre5">“Biliyorum.”</p>

    <p class="calibre5">“Onunla evlenecek misin?”</p>

    <p class="calibre5">Margaret’in gözlerinin içine baktım. Ona kararımı söyleyince nasıl bir tepki vereceğini merak ediyordum.</p>

    <p class="calibre5">“Evet.”</p>

    <p class="calibre5">Ablamın yüzünde kocaman bir gülümseme belirdi. “Vakti gelmişti.”</p>

    <p class="calibre5">“Ben de öyle düşündüm. Onu seviyorum. Ayrıca birlikte çok güzel bir hayat sürdürebileceğimize inanıyorum.”</p>

    <p class="calibre5">Ablam hâlâ gülümsüyordu. “Hayat sonunda senin de yüzüne güldü.”</p>

    <p class="calibre5">Haklı olduğunu biliyordum. Hayatım artık çok daha güzel olacaktı.</p>

    <p class="calibre5">Değerli okurlarım,</p>

    <p class="calibre5">Hayatı tutkularla dolu olan, örgü örmeye gönül vermiş biriyim. Örgü şişlerini elime on iki yaşında aldım. Dünyaya getirdiğim dört evladımı yetiştirmeye çalışırken de dönem dönem örgü ördüm. Özellikle de torunlarıma kavuşunca bu hobiye daha güçlü duygularla bağlandım. Değerli arkadaşlarım; Washington’da “Linda’s KnitnStitch” adlı dükkânı işleten Linda Johnson ve bu alana kendini adamış, iplik uzmanı Laura Early de bu konuda bana hep destek oldu. Bir huzurevinde örgü ve tığ eğitim gruplarına ders veren Linda’nın güzel sözleri sayesinde sürekli bir şeyler ördüm. Hayatımı daha da değerli kılan arkadaşlarıma buradan teşekkür ediyorum.</p>

    <p class="calibre5">Küçük Mucizeler Dükkânı sayesinde yazı yazma ve örgü örme sevgimi bir araya getirme fırsatı buldum. Böyle bir kitap yazmayı üç, dört yıldır düşünüyordum. Doğru karakterleri ve bu karakterlerin hikâyelerini düzgün bir şekilde anlatmanın yollarını bulmam biraz vaktimi aldı.</p>

    <p class="calibre5">Kitabıma yaptığı katkılardan dolayı Ann Norling’e yürekten teşekkür ediyorum. Kitapta bahsi geçen bebek battaniyesinin modelini ondan aldım. Siz de aynısını örmek ya da benim ördüğüm halini görmek isterseniz www.DebbieMacomber.com’u ziyaret edebilirsiniz.</p>

    <p class="calibre5">Kitabımda birçok ünlü tasarımcının örgü örmeyle ilgili sözlerini sizlere sundum. Siz de benim gibi örgü örenlerden biriyseniz bu sözlerden çok etkileneceksiniz. Örgü örmeyi bilmiyorsanız da bir tuhafiyeye girip kendinize bir çift örgü şişi almayı isteyeceksiniz ve inanın hiç pişman olmayacaksınız.</p>

    <p class="calibre5">Umarım Küçük Mucizeler Dükkânı''nı beğenirsiniz. Bu dört kadının benim hayatımı etkilediği gibi sizlerin hayatını da etkileyeceğini ümit ediyorum.</p>

    <p class="calibre5">Okuyucularımın yorumlarını duymak beni hep mutlu etmiştir. Bana 1458, Port Orchard, WA 98366 adresinden ya da internet sitemden ulaşabilirsiniz.</p>

    <p class="calibre5"><br class="calibre6" />
    Bebek Battaniyesi</p>

    <p class="calibre5">------------------------- Ann Norling</p>

    <p class="calibre5">Bitmiş Hali: 85x115 santimetre</p>

    <p class="calibre5">Malzemeler: 600 gr. yün Şiş: 5 numaralı yuvarlak şiş (5 mm)</p>

    <p class="calibre5">Terimler: D=Düz, T=Ters</p>

    <p class="calibre5">--------------------- 171 ilmeğin şeması:</p>

    <p class="calibre5">Battaniyenin çevresi:</p>

    <p class="calibre5">1. sıra: Son 3 ilmek düz olacak şekilde sıranın sonuna kadar 3D, 3T örün.</p>

    <p class="calibre5">2. sıra: Son 3 ilmek ters olacak şekilde sıranın sonuna kadar 3 T, 3 D örün.</p>

    <p class="calibre5">3. sıra: 1. sırayı tekrar edin.</p>

    <p class="calibre5">4. sıra: 2. sırayı tekrar edin.</p>

    <p class="calibre5">5. sıra: Son 3 ilmek ters olacak şekilde sıranın sonuna kadar 3T, 3D örün.</p>

    <p class="calibre5">6. sıra: Son 3 ilmek düz olacak şekilde sıranın sonuna kadar 3D, 3T örün.</p>

    <p class="calibre5">7. sıra: 5. sırayı tekrar edin.</p>

    <p class="calibre5">8. sıra: 6. sırayı tekrar edin.</p>

    <p class="calibre5">9-12 sıra arası: 1-4 sıra arasını tekrar edin.</p>

    <p class="calibre5">Battaniyenin ortası:</p>

    <p class="calibre5">13. sıra: 3T, 3D, 3T ördükten sonra sıranın sonunda 9 ilmek kalana kadar 9D, 9T örün. Son 9 ilmeği 3T, 3D, 3T örün.</p>

    <p class="calibre5">14. sıra: 3D, 3T, 3D ördükten sonra sıranın sonunda 9 ilmek kalana kadar 9T, 9D örün. Son 9 ilmeği 3D, 3T, 3D örün.</p>

    <p class="calibre5">15. sıra: 13. sırayı tekrar edin.</p>

    <p class="calibre5">16. sıra: 14. sırayı tekrar edin.</p>

    <p class="calibre5">17. sıra: 3D, 3T, 3D ördükten sonra sıranın sonunda 9 ilmek kalana kadar 9D, 9T örün. Son 9 ilmeği 3D, 3T, 3D örün.</p>

    <p class="calibre5">18. sıra: 3T, 3D, 3T ördükten sonra sıranın sonunda 9 ilmek kalana kadar 9T, 9D örün. Son 9 ilmeği 3T, 3D, 3T örün.</p>

    <p class="calibre5">19. sıra: 17. sırayı tekrar edin.</p>

    <p class="calibre5">20. sıra: 18. sırayı tekrar edin.</p>

    <p class="calibre5">21-24 sıra arası: 13-16 sıra arasını tekrar edin.</p>

    <p class="calibre5">25. sıra: 3D, 3T, 3D ördükten sonra sıranın sonunda 9 ilmek kalana kadar 9T, 9D örün. Son 9 ilmeği de 3D, 3T, 3D örün.</p>

    <p class="calibre5">26. sıra: 3T, 3D, 3T ördükten sonra sıranın sonunda 9 ilmek kalana kadar 9D, 9T örün. Son 9 ilmeği de 3T, 3D, 3T örün.</p>

    <p class="calibre5">27. sıra: 25. sırayı tekrar edin.</p>

    <p class="calibre5">28. sıra: 26. sırayı tekrar edin.</p>

    <p class="calibre5">29. sıra: 3T, 3D, 3T ördükten sonra sıranın sonunda 9 ilmek kalana kadar 9T, 9D örün. Son 9 ilmeği de 3T, 3D, 3T örün.</p>

    <p class="calibre5">30. sıra: 3D, 3T, 3D ördükten sonra sıranın sonunda 9 ilmek kalana kadar 9D, 9T örün. Son 9 ilmek de 3D, 3T, 3D örün.</p>

    <p class="calibre5">31. sıra: 29. sırayı tekrar edin.</p>

    <p class="calibre5">32. sıra: 30. sırayı tekrar edin.</p>

    <p class="calibre5">33-36 sıra arası: 25-28 sıra arasını tekrar edin.</p>

    <p class="calibre5">Battaniye 105 santimetre olana kadar 13-36 sıra arasını bloklar halinde tekrar edin.</p>

    <p class="calibre5">Battaniyenin kalan çevresi:</p>

    <p class="calibre5">1-12 sıra arasını tekrar örün. Düğümünüzü atıp modelinizi sonlandırın.</p>

    <p class="calibre5">NOT: İhtiyaç duyulduğunda ilgili yerlere işaretleyici konulabilir.</p>
  </div>
</body>
</html>
