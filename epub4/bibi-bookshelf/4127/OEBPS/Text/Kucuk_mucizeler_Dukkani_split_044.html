<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_44">44</h1>

    <p class="calibre5"><i>“Örgü örmek; tarihin dokusunu hissedebileceğimiz, sanatla dans edebileceğimiz ve de huzurlu bir hayat kurabileceğimiz 'güvenli bir barınaktır. ’’ -<span style="text-indent: 1em; font-size: 1em;">Nancy Bush</span></i></p>

    <p class="calibre5">LYDIA HOFFMAN</p>

    <p class="calibre5">İlk başta Brad’den haber alamadığıma kızmıştım. Yanımda olacağını o kadar çok söylemesine rağmen o da babam hariç hayatımdaki tüm erkekler gibi terk etmişti beni. Mektubunu okumadığım için çok pişmandım. En sonunda daha fazla dayanamadım. Neler olduğunu öğrenmeliydim.</p>

    <p class="calibre5">Ablamın yardımına artık daha fazla sığınmaya başlamıştım. Özellikle duygusal konularda aklıma hemen o geliyordu. Bu yüzden pazartesi günü telefona sarıldım.</p>

    <p class="calibre5">Ben alo dedikten hemen sonra Margaret, “Neredesin?” diye sordu.</p>

    <p class="calibre5">“Dükkândayım.”</p>

    <p class="calibre5">“Ama bugün pazartesi. Pazartesileri çalışmadığını sanıyordum.”</p>

    <p class="calibre5">“Öyle ama dükkânda yapacak çok iş var. Ayrıca burada huzur buluyorum.” Etrafımı saran yumak kaplı duvarlara bakınca elimden gelen en güzel ortamı yarattığımı düşünüyordum. Yumaklara, tıpkı bazı yazarların boş sayfalara baktığı gibi bakıyordum. Bana göre her yumak yerine getirilmeyi bekleyen bir sözün parçasıydı. O iplerle bir şeyler yapmak ya da boş sayfalara bir şeyler yazmak bizim elimizdeydi. Beni en çok heyecanlandıran şey de bir şeyleri ortaya çıkarabilme ihtimalinin yarattığı histi.</p>

    <p class="calibre5">Aslında bu konulara fazlasıyla kafa yoruyordum. Brad ile olan ilişkim umut vaat ediyordu ama korkularımdan dolayı Brad’i kendimden uzaklaştırmıştım. Onca ihtimalin hiçbirini değerlendirmemiştim.</p>

    <p class="calibre5">“Aklına Brad ile ilgili bir şey takıldı, öyle değil mi?”</p>

    <p class="calibre5">Margaret bazen insanın aklını okuyordu. “Şey... Evet. Ondan hiç haber aldın mı?”</p>

    <p class="calibre5">“Ben mi? Niye beni arasın ki?”</p>

    <p class="calibre5">“Bilmem. Bir umut işte.” Telefondan bile ablamın sorduğum somya içten içe güldüğünü hissedebiliyordum.</p>

    <p class="calibre5">“Onu arayacak mısın?”</p>

    <p class="calibre5">Onu aramak hafta boyunca benim de aklımdan geçiyordu. “Arayabilirim.”</p>

    <p class="calibre5">“O zaman beni neden arıyorsun?” Ablamın o eski aksi tavrı geri gelmişti.</p>

    <p class="calibre5">“Bilmem. Belki de bana doğru şeyi yaptığımı söylersin de kendimi aptal gibi hissetmem diye aramışımdır.”</p>

    <p class="calibre5">Margaret bir süre sessiz kaldı. “Senin yerinde olsam, şansımı denerdim.”</p>

    <p class="calibre5">“Gerçekten mi?” İçimde bir umut doğmuştu.</p>

    <p class="calibre5">“Sonra da beni ara, tamam mı?”</p>

    <p class="calibre5">“Tamam.” Ablamın sesindeki samimiyetten emin olmak için bir süreliğine sustum. “Margaret.” Yutkundum. Sözlerime devam etmekte güçlük çekiyordum.</p>

    <p class="calibre5">“Efendim?”</p>

    <p class="calibre5">“Şu son birkaç ayda bana yaptıkların için sana ne kadar teşekkür etsem az.”</p>

    <p class="calibre5">Minnettarlığım geri tepmişti. Ablam birkaç saniye boyunca hiçbir şey söylemedi. Zaman durmuş gibiydi ama sonradan hafif bir iç çekiş duydum.</p>

    <p class="calibre5">Margaret fısıldayarak, “İnsanın kardeşinin olması çok güzel,” dedi.</p>

    <p class="calibre5">Ona sonuna kadar hak veriyordum.</p>

    <p class="calibre5">Yapılacak tek şeyin Brad’i aramak olduğuna karar verince harekete geçtim. Akşamleyin evini aramadan önce neler söyleyeceğimi birkaç defa düşündüm.</p>

    <p class="calibre5">Telefonu ikinci çalışında oğlu açtı. “Alo, Cody,” dedim. “Alo.” Cody beni tanımamış gibiydi.</p>

    <p class="calibre5">“Benim, Lydia. Hatırlamadın mı?”</p>

    <p class="calibre5">“Hatırladım! Sen tuhafiyesi olan kadındın. Bana üzerinde yeşil ve sarı renkli dinozor olan bir kazak öreceğini söylemiştin.”</p>

    <p class="calibre5">Kendi kendime güldüm. “Çoktan örmeye başladım.” Hastaneye yatırılınca kazağa ara vermiştim. Ama kendimi verirsem hafta sonuna kadar sözümü tutabilirdim. “Baban evde mi?”</p>

    <p class="calibre5">“Bir dakika, çağırayım.”</p>

    <p class="calibre5">Brad telefona gelene kadar kalbim yüz defa ölüp dirildi. Bir dakikadan az bir süre geçmişti ama Brad’in o tanıdık sesini duyduğumda bana bir saat geçmiş gibi geldi.</p>

    <p class="calibre5">“Alo.”</p>

    <p class="calibre5">“Alo.” Ağzım kupkuru olmuştu, dilim hareket etmek istemiyordu. “Benim, Lydia.” Brad’in sessiz kalması dünyamı yıkmıştı ama ben konuşmaya devam ettim. Bir yandan da bana cesaret verdiği için Margaret’e sövüyordum.</p>

    <p class="calibre5">Brad en sonunda, “Senin için ne yapabilirim?” diye sordu.</p>

    <p class="calibre5">“Buluşup konuşabilir miyiz?”</p>

    <p class="calibre5">“Ne zaman?”</p>

    <p class="calibre5">“Sana ne zaman uyarsa.” Ne kadar kısa zamanda buluşursak o kadar iyi olur diye bağırmak istiyordum ama bu, benim değil, Brad’in vereceği bir karardı.</p>

    <p class="calibre5">“Tamam. Fırsatını bulunca ben sana haber veririm.”</p>

    <p class="calibre5">Brad’in bir şeyler daha söylemesini bekledim ama beklentilerim boşa çıkınca, geriye konuşmayı bitirmekten başka seçenek kalmadı. “O zaman senden haber bekleyeceğim.”</p>

    <p class="calibre5">“Görüşürüz.”</p>

    <p class="calibre5">“Görüşürüz.” Telefon kapandı ve ben de elimde ahize, kulağımda çağrı sesiyle kalakaldım.</p>

    <p class="calibre5">Her şey düşündüğümden de kötü geçmişti. Brad’in sesimi duyunca sevineceğini ve ona çektirdiğim acıların yok olup gideceğini umut etmiştim. Duygularını görmezden gelerek ne kadar da büyük bir aptallık etmiştim.</p>

    <p class="calibre5">Margaret yıllardır bencil biri olduğumdan şikâyet eder dururdu. Annemle babamın, hastalığım boyunca benimle ilgilenmesine alındığını biliyordum. Ablamın kıskançlığından ve özgüvensizliğinden dolayı bana hep haksızlık ettiğini düşünmüştüm ama artık her şeye farklı bir gözle bakıyordum.</p>

    <p class="calibre5">Margaret kendini haksızlığa uğramış gibi hissetmiş olmalıydı. Hem haksızlığa uğramış hem de kendi haline terk edilmişti. Hayatımda ilk defa ablamın benim hakkımdaki düşüncelerinde haklı olup olmadığını düşünmeye başladım. Kanser olmam konusunda elimden bir şey gelmemiş olabilirdi ama en azından hastalığıma farklı bir şekilde tepki gösterebilirdim. Kanserin hem fiziksel hem de zihinsel kurbanı olmuştum.</p>

    <p class="calibre5">Mutfakta duruyor, Margaret’i tekrar arayıp aramamaya karar vermeye çalışıyordum. Tam da bu sırada çalan telefonla ürktüm. Ahizeyi elime aldım. “Alo.”</p>

    <p class="calibre5">“Yarım saat sonra Pour House’da buluşabiliriz.”</p>

    <p class="calibre5">“Bu akşam mı?”</p>

    <p class="calibre5">“Evet.”</p>

    <p class="calibre5">“Tamam.” Telefonun kapanış sesini duydum.</p>

    <p class="calibre5">Beş dakika içinde saçımı taradım, bileklerime babamın bana yıllar önce verdiği, özel günler için sakladığım Fransız parfümünden sıktım ve dışarı çıkarken elime ince bir hırka aldım.</p>

    <p class="calibre5">Brad bara gelene kadar köşedeki bir masaya geçtim ve bira istedim. Brad içeri girince etrafa bakındı, beni gördü ve oturduğum masaya doğru geldi. Sonra da karşıma geçti.</p>

    <p class="calibre5">Her ne kadar kendime engel olmaya çalışsam da onu izlemekten kendimi alamadım. Birden gözlerime yaşlar doldu. Brad bu halimi fark ederse yerin dibine girerdim. Bu saçma ağlama krizini saklamak için başımı bira bardağına gömdüm.</p>

    <p class="calibre5">Brad tabii ki halimi fark etmişti.</p>

    <p class="calibre5">“Lydia, ağlıyor musun?”</p>

    <p class="calibre5">Başımı salladım ve telaşla bir mendil bulmak için çantamı karıştırdım. Hıçkıra hıçkıra ağlarken, “Özür dilerim,” dedim. Gözyaşlarıma engel olmaya çalışıyordum.</p>

    <p class="calibre5">“Ağladığın için mi?”</p>

    <p class="calibre5">Başımı salladım. “Her şey için. Sana kötü davrandığım için.”</p>

    <p class="calibre5">“Evet, kötü davrandın.”</p>

    <p class="calibre5">“Korkuyordum ve...”</p>

    <p class="calibre5">“Mektubumu okumadın.”</p>

    <p class="calibre5">“Biliyorum.” Burnumu silmek için durdum. “Okuyamazdım. Çünkü okursam seni hayatımdan uzak tutamazdım. Hem senin iyiliğin hem de kendi iyiliğim için bunu yapmak zorundaydım.”</p>

    <p class="calibre5">Brad bira sürahisini alıp bardağını doldurdu. “Ben kendi kararlarımı kendim vermek isterim.”</p>

    <p class="calibre5">“Biliyorum ama...” Tüm mazeretlerim şimdi çok anlamsız kalacaktı. Margaret bencil biri olduğumu düşünüyordu ve bence de haklıydı. “Çok özür dilerim, Brad. Her şey için çok çok özür dilerim.”</p>

    <p class="calibre5">“Bana bunları mı söylemek istiyordun? Neden beni arayıp seninle buluşmamı istedin?”</p>

    <p class="calibre5">Tekrar başımı salladım. Ben de bu konuya gelmek istiyordum ama daha önce söylemem gereken şeyler vardı. Nefes almakta güçlük çekiyordum. Ayrıca sessizlik de başa çıkılamayacak bir boyuta ulaşmıştı.</p>

    <p class="calibre5">“Dahası da var.”</p>

    <p class="calibre5">Brad başını bardağından kaldırıp meraklı gözlerle bana baktı. İşimi hiç de kolaylaştırmıyordu. Zaten böyle bir şeyi hak etmiyordum da.</p>

    <p class="calibre5">“Seninle tanıştığımdan beri kendimi... mutlu hissediyorum.”</p>

    <p class="calibre5">Brad omuz silkti. “Beni kandıramazsın.”</p>

    <p class="calibre5">“Biliyorum... Her şey yolunda giderken hayatımı idare etmekte zorlandığımı fark ettim. Mutlu olmaya alışık değilim, mutluyken ne yapacağımı da bilmiyorum. Bu yüzden her şeyi mahvederek aptallık ettim.”</p>

    <p class="calibre5">“Bunları kendi başına mı fark ettin?”</p>

    <p class="calibre5">Başımı iki yana salladım. “Margaret’in de yardımı oldu.” Ablam bunları anlamam için bana çok da nazikçe davranmamıştı ama Brad’in bunu bilmesine gerek yoktu. Aramızdaki ilişki tam olarak yerine oturmamış olsa da ablamın beni önemsediğini artık biliyordum.</p>

    <p class="calibre5">“Margaret tabii. Bayan çöpçatan.”</p>

    <p class="calibre5">“Öyle deme. Çok iyi biridir.” Ablamı savunmam beni bile şaşırttı.</p>

    <p class="calibre5">“Evet, öyledir. Sen de öylesin.”</p>

    <p class="calibre5">Gözlerimden yaşlar akmaya devam ederken gülümsedim. “Teşekkürler.”</p>

    <p class="calibre5">Brad birasından koca bir yudum aldı. “Tamam, artık özür kısmını geçtiğimize göre sıra neye geldi?”</p>

    <p class="calibre5">Ona ne diyeceğimi bilmiyordum. “İlişkimizin nereye gitmesini istersin?” Kalbim deli gibi atıyordu. Öyle ki, kendi düşüncelerimi bile duymakta zorlanıyordum.</p>

    <p class="calibre5">“Araya şu hastalık girmeden önceki haline dönmesini isterim.” Masanın karşısından elime uzanan Brad, daha da tutkulu bir şekilde bakıyordu şimdi. “Peki ya sen, Lydia? Sen ne istiyorsun?”</p>

    <p class="calibre5">“Şu son bir ayın hafızamdan tamamen silinmesini ve aramızdaki her şeyin eskiye dönmesini istiyorum. Eskisi kadar birbirimize yakın olmamızı istiyorum.” Sonra da Brad’in bir şeyi daha bilmesi gerektiğini düşünerek, “Ama hayatımda hiçbir şeyin garantisinin olamayacağını anlamalısın,” dedim. “Ablan bana her şeyi anlattı.”</p>

    <p class="calibre5">“Her şeyi mi?” O zaman Brad’in olan bitenden haberi vardı. “Yine de...”</p>

    <p class="calibre5">“Seninle birlikte olmayı eskisinden de çok istiyorum. Ama hastalığınla başa çıkamayacağımı düşünerek beni hayatından çıkarmaya çalışmanı anlayamıyorum. Bırak o kararı ben vereyim.”</p>

    <p class="calibre5">İpleri Brad’in eline vermek zordu ama haklı olduğunu biliyordum. Benden çok önemli bir şey istiyordu.</p>

    <p class="calibre5">“Sana herhangi bir söz veremem ama sana çok değer verdiğimi söyleyebilirim.”</p>

    <p class="calibre5">“Ben de sana değer veriyorum.”</p>

    <p class="calibre5">“Çok güzel. İşte nereden başlayacağımızı bulduk. Bundan sonra nereye gideceğimizi ise ikimiz de bilemeyiz.” Bana o masmavi gözleriyle gülümserken o anda Brad Goetz’in bir sorunla karşılaşınca arkasını dönüp kaçmayacağını anladım. Kendimi kollarına bırakabileceğim, güvenebileceğim ve daha da önemlisi babam gibi kollarına sığınabileceğim bir adam bulmuştum.</p>
  </div>
</body>
</html>
