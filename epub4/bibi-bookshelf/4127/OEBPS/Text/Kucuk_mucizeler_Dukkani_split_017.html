<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_17">17</h1>

    <p class="calibre5"><i>“Biraz sabır ve çalışmayla ellerimize örgü örmeyi öğretebilir, sonra da kendimizi örgü örmenin verdiği mutlulukla şımartabiliriz. " -Bev Gaieskas</i></p>

    <p class="calibre5">LYDIA HOFFMAN</p>

    <p class="calibre5">İşlerim artmaya başlamıştı ve ben de bundan mutluluk duyuyordum. Elimdeki iplerin çoğunu satmıştım. En çok mal aldığım toptancıma ikinci siparişimi bile vermiştim. Kursum planladığım gibi vaktinde bitmişti; altı haftanın bu kadar çabuk geçtiğine hâlâ inanamıyorum. Beşinci haftanın sonunda üç öğrencimin de devam etmek istemesi beni çok heyecanlandırmıştı. Ben de onları kırmayıp kursun süresini uzattım.</p>

    <p class="calibre5">Artık Alix hariç tüm öğrencilerim farklı bir model üzerinde çalıştığı için onlara kursu örgü örme grubuna çevirmeyi ve cuma günleri öğleden sonra toplanmayı teklif ettim. Böylece onlar üzerinde çalışmak istedikleri modeli seçecek, ben de bocaladıkları yerde onlara yardımcı olacaktım. Farklılıklarına rağmen birbirini tanımayan bu üç kadın arkadaş olmaya başlamıştı. Bu değişimi görebiliyordum. Hem birbirleriyle hem de benimle arkadaşlık kuruyorlardı.</p>

    <p class="calibre5">İçlerinde örgü konusunda en yetenekli olan, Carol’du. Şimdi de şapka örmeye başlamıştı.</p>

    <p class="calibre5">Alix ile Jacqueline hâlâ en basit ilmekleri atmakta zorlanıyor, ama Alix’in çalışacak çok vakti olmuyordu. Jacqueline ise... ne yalan söyleyeyim, o kadının tavırlarını hiç sevmiyorum. Açık açık söylemese de gelinini sevmediği çok belli oluyordu. Yavaş yavaş yeni modellere bakmaya ve dolayısıyla da daha pahalı iplere ilgi göstermeye başladı. Alix aldığı iplerin parasını haftalığından yavaş yavaş ödüyor, büyük bir çaba sarf ettiği her halinden belli oluyordu. O olmadan grubumuz eksik kalırdı.</p>

    <p class="calibre5">Salı akşamı dükkânı kapatmaya hazırlanırken, sokağın karşısında ablamı gördüm. Buraya sadece bir sefer gelmişti, o da dükkânı açtığım gün. Felaket tellallığı yapmayı seven biriydi ama moralimi bozmasına izin vermeyecektim. Onunla yüzleşmeye hazırladım.</p>

    <p class="calibre5">Margaret içeriye girdiği anda kötü bir şeyler olduğunu anladım. Kötü laflar söylemeye, moralimi bozmaya ya da ağır ithamlarda bulunmaya gelmemişti bu sefer. Yüzü solgundu ve ağlayacak gibiydi.</p>

    <p class="calibre5">Ona doğru telaşla giderken, “Margaret ne oldu?” dedim.</p>

    <p class="calibre5">“Ben... ben...” Doğru düzgün konuşamıyordu. Elimi sıkıca tuttu. Çığlık atmamak için kendimi zor tuttum.</p>

    <p class="calibre5">“Sakin ol,” deyip onu kurs verirken kullandığım dükkânın arkasındaki masaya götürdüm. “Otur. Su ister misin?”</p>

    <p class="calibre5">Margaret başını salladı, onu hiç bu kadar üzgün görme, miştim. Onu bu kadar üzen ve koşa koşa yanıma gelmesine sebep olan şeyi tahmin edemiyordum.</p>

    <p class="calibre5">“Doktor Abrandın sekreteri aradı,” dedi ve anlamamı beklemesine bana baktı. Doktor Abram’ı tanımıyordum. Matt’in hasta olduğunu ya da kaza geçirdiğini düşünmeye başladım. Sonra aklıma başka bir ihtimal geldi ve o an içimi büyük bir korku kapladı.</p>

    <p class="calibre5">“Anneme bir şey mi oldu?” dedim. Babamı kaybettikten çok kısa bir süre sonra annemin de başına bir şey gelmiş olabileceği düşüncesi ödümü koparıyordu.</p>

    <p class="calibre5">Margaret, “Hayır,” dedi. “Ben hastayım. Doktor Abram mamografımin bir kez daha çekilmesi gerektiğini söyledi.” ] Ablam tekrar elimi tuttu. “Göğsümde bir... kitle varmış.” Sonra da bana baktı. Gözleri korkudan fal taşı gibi açılmıştı.</p>

    <p class="calibre5">Bu haberden çok etkilendiğimi kabul etmeliyim. Yanma oturdum, durumun ciddiyetini anladığımı fark edince elimi daha da sıkı tuttu.</p>

    <p class="calibre5">Fısıldayarak, “Çok korkuyorum,” dedi.</p>

    <p class="calibre5">“Bu, kanser olduğun anlamına gelmiyor.” Onu teselli etmeye çalıştım ama çok zor bir durumla karşı karşıyaydım.</p>

    <p class="calibre5">O da benim düşündüğüm şeyleri düşünüyordu. Kanser denilen lanet hastalıkla ben çoktan içli dışlı olmuştum. Annem ve babam bizleri bu hastalığa karşı güçsüz kılan kusurlu bir genle dünyaya getirdiklerinden endişe duyarlardı hep. Aile büyüklerimizin ikisi kanserden ölmüştü. Bana kanser teşhisi konulduğunda annem Margaret’in de detaylı bir kontrolden geçmesini istemişti. O zamanlar Margaret’in bir sorunu yoktu ama şimdi...</p>

    <p class="calibre5">“İkinci mamografı ne zaman çekilecek?”</p>

    <p class="calibre5">“Az... az önce oradaydım. Hemşire bana hiçbir şey söylemedi. Doktor Abram’ın sonuçları inceledikten sonra benimle görüşeceğini belirtti.”</p>

    <p class="calibre5">“Ah, Margaret, çok üzgünüm. Sana nasıl yardımcı olabilirim?”</p>

    <p class="calibre5">“Bil... miyorum. Senden başka hiç kimse bilmiyor.” “Matt?”</p>

    <p class="calibre5">Ablam derin bir iç çekti. “Onu korkutmak istemedim.” “Ama o senin kocan! Bunu bilmeye hakkı var.” “Söyleyecek bir şey olursa ona ben söylerim.”</p>

    <p class="calibre5">Ablamın sesi sertti. Onunla tartışmamam gerektiğini biliyordum. İşlerini istediği zamanda, istediği şekilde halleden biriydi ve ona baskı yapmanın kimseye yararı olmazdı.</p>

    <p class="calibre5">Margaret, “Kanser olduğunu öğrendiğinde neler hissettin?” diye sordu.</p>

    <p class="calibre5">Doğru kelimeleri bulmak için kendimi zorlamam gerekti. İlk hastalığımın üzerinden on altı yıl geçmişti. Şimdi kanser olduğumu öğrensem ne yaparım bilmiyorum. Hatta kanser olduğumu ikinci kez öğrendiğimde bile ne yaptığımı hatırlamıyorum. Beynimdeki tümörün büyüdüğünü öğrendiğim gün hayatımın en kötü günüydü. Beni nelerin beklediğini biliyor ve çoğu zaman ölümün kurtuluşum olacağını düşünüyordum.</p>

    <p class="calibre5">Söyleyeceklerimin ablamı sarsacağını tahmin edebiliyordum, ama tepkimi ondan gizleyemezdim. “Çok korkmuştum.”</p>

    <p class="calibre5">Ellerimin kısa bir süreliğine biraz daha sıkıldığını hissettim.</p>

    <p class="calibre5">“Bu haberi ne zamandan beridir saklıyorsun?” diye sordum ve yüzüne düşen saçları nazikçe kenara çektim.</p>

    <p class="calibre5">Margaret fısıldayarak, “Beş gün oldu,” dedi. “Bana bir söz vermeni istiyorum.”</p>

    <p class="calibre5">“Elbette,” dedim. Margaret daha önce benden hiçbir şey istememişti ve şimdi ne isterse istesin yapacaktım.</p>

    <p class="calibre5">“Annemize bundan bahsetme.”</p>

    <p class="calibre5">Annemden sır saklamaktan nefret ediyordum ama Margaret’e dediğinde haklıydı. Elimizde gerçek bir şey olmadan annemi üzmenin bir anlamı yoktu.</p>

    <p class="calibre5">Margaret yine fısıldayarak, “Teşekkür ederim,” dedi. Az da olsa rahatlamıştı.</p>

    <p class="calibre5">“Senin için her şeyi yaparım, Margaret. Bunu sen de biliyorsun.”</p>

    <p class="calibre5">Ablam bakışlarını bana dikti. “Benimle...” Tereddüt etti. “Bunu senden istememem gerektiğini biliyorum ama benimle doktora gelir misin?”</p>

    <p class="calibre5">“Elbette gelirim.” Ben de ona aynı teklifte bulunmayı planlıyordum.</p>

    <p class="calibre5">Bu cevabıma fazlasıyla şaşırmış gibiydi. “Gerçekten gelir misin?”</p>

    <p class="calibre5">Başımı salladım.</p>

    <p class="calibre5">“Dükkânını kapatman gerekecek.”</p>

    <p class="calibre5">“Seni yalnız bırakmam.”</p>

    <p class="calibre5">Margaret’in gözlerine yaşlar doldu. Masadaki peçeteye uzanıp bir tane verdim. Sonra da Margaret’le birbirimize yakın olmadığımızdan sürekli pişmanlık duyduğum için ona sarıldım.</p>

    <p class="calibre5">“Yanında olacağım, Margaret.”</p>

    <p class="calibre5">“Teşekkür ederim.” Ablam bir dakika boyunca hıçkıra hıçkıra omuzlarımda ağladı. Sonra kendini toparlayarak benden uzaklaştı ve burnunu sildi. “Randevuyu pazartesi gününe almak için elimden geleni yaparım ama ya olmazsa...”</p>

    <p class="calibre5">“Hangi gün ya da hangi saat olduğu önemli değil. Yanında olacağım.” Ne olursa olsun bunları atlatması için yardım etmeye kararlıydım.</p>

    <p class="calibre5">Margaret bir şeyler söyleyecekken küçük çan çaldı. Bizi rahatsız eden kişiyi bağırarak geri göndermek istiyordum ama işim müşterilerimle ilgilenmemi gerektiriyordu.</p>

    <p class="calibre5">Duyduğum sevimli ıslık sesi, içeri giren kişinin kargocu Brad Goetz olduğunu söylüyordu. Brad büyük kutuları arabasıyla içeriye getirip kasanın yanına bıraktı. Bana ufak bilgisayarını uzatıp tezgâha doğru yaklaşırken, “İşler nasıl?” dedi.</p>

    <p class="calibre5">“Çok iyi,” dedim ve hızlıca imzaladım. Brad’i çabucak göndermeyi istiyordum.</p>

    <p class="calibre5">“Buraya her geldiğimde, özellikle de cuma günleri içeride kadınları görüyorum.”</p>

    <p class="calibre5">“Cuma günleri ders veriyorum.”</p>

    <p class="calibre5">“Şimdi anladım.” Brad onu dışarı göndermek için sarf ettiğim çabaya aldırmıyor gibiydi. “Akşama kadar epey yoruluy örsündür.”</p>

    <p class="calibre5">“Evet, bazı günler çok yoruluyorum.”</p>

    <p class="calibre5">Brad gülümseyerek baktı. “Öyleyse benimle bir şeyler içip biraz dinlenmek istemez misin?”</p>

    <p class="calibre5">Bu ikinci davetiydi. Şans bu ya, bu sefer de ablam buradayken davet ediyordu beni.</p>

    <p class="calibre5">Dükkânın arka tarafındaki Margaret, “Git,” dedi. Margaret’in onu destekleyen lafına hemen atılan Brad, “Evet, gelmelisin,” dedi. “Uzağa gitmemize de gerek yok ayrıca. İki sokak ötede çok güzel bir bar var. Sadece birkaç dakika oturur konuşuruz.”</p>

    <p class="calibre5">“Teklifin için teşekkür ederim ama gelemem,” dedikten sonra kapıya doğru yürüdüm ve kapıyı açtım. Brad ne istediğimi tam olarak anlamamıştı.</p>

    <p class="calibre5">Adam yaşadığı hüsranla ellerini havaya kaldırıp Margaret’e doğru baktı. “Yanlış bir şey mi söyledim?”</p>

    <p class="calibre5">“Hayır... hayır.” Brad’in böyle düşünmesini istemezdim.</p>

    <p class="calibre5">“Peki sorun ne?”</p>

    <p class="calibre5">Margaret, “Sorun sen değilsin,” diye seslendi. “Sorun kardeşim. Korkuyor da ondan gelmiyor.”</p>

    <p class="calibre5">Margaret’e ağzını kapaması için bağırmak istedim ama yapamadım. Brad’e gerçekleri başka bir zamanda, farklı şekilde anlatmak istiyordum. Artık doğru zamanı seçme şansım da kalmamıştı. Adamı tekrar tekrar reddetmeştim. Durumu bu şekilde açıklamayı istemesem de, ona dürüstçe davranmak zorundaydım.</p>

    <p class="calibre5">Doğrudan, “Bir zamanlar kanserdim,” dedim. “Hem de bir değil iki sefer kansere yakalandım. Ayrıca beynimdeki tümörün yeniden büyümeyeceğinin garantisi yok. Bir dahaki sefere bu kadar şanslı olamayabilirim.”</p>

    <p class="calibre5">Brad, “Kanser mi?” dedi. Adamın yüzündeki şaşkın ifadeye bakılırsa böyle bir şey duymayı hiç beklemiyordu.</p>

    <p class="calibre5">Sinirime engel olamadan, “Evet, şu korkunç hastalık,” dedim. “Benimle duygusal bir şeyler yaşamak istemezsin, çünkü tüm çabaların bir anda boşa çıkabilir. İşte kanserin yarattığı sorunlardan biri bu.”</p>

    <p class="calibre5">“Bunu... bilmiyordum.”</p>

    <p class="calibre5">“Elbette bilemezdin. Nasıl bilebilirdin ki? Teklifin için tekrar teşekkür ederim.” Sözlerimde çok samimiydim. “Aslında beni onurlandırdın, ama bu şekilde ikimizi de büyük üzüntüler yaşamaktan koruyorum. Bu yüzden lütfen beni yanlış anlama ve bu konu burada kapansın.” Brad’in yanından uzaklaştım ve dükkânın arkasına gidip ablamın yanma çöktüm.</p>

    <p class="calibre5">Margaret gözlerini bana çevirdi.</p>

    <p class="calibre5">Kapının Brad’in arkasından kapandığını duydum. Ablam, “Bunu neden yaptın?” dedi.</p>

    <p class="calibre5">“Neyi neden yaptım?”</p>

    <p class="calibre5">“Adamı neden reddettin! Bir barda bir şeyler içmenin kime ne zararı olurdu?”</p>

    <p class="calibre5">İki elimle yüzümü kapattım. Çok uzun süredir erkeklerle çıkmadığımı itiraf etmek istemiyordum. Onların yanında nasıl davranacağımı bilmiyordum.</p>

    <p class="calibre5">“Adam çok sevimli biri ve sana da ilgi duyuyor gibi.” Fısıldayarak, “Biliyorum,” dedim.</p>

    <p class="calibre5">“Bu dükkânın hayatının kanıtı olduğunu söylemiştin.” Başımı salladım. “Evet, ama...” Margaret sözlerimi tamamlamama izin vermedi.</p>

    <p class="calibre5">“O zaman yaşa. Hayatın bir parçası ol, Lydia. Böyle bir adamın seninle birlikte olmak istemesine şükretmen gerek. Tanrı aşkına senin neyin var!”</p>

    <p class="calibre5">“Ben... ben...” Ablamın bu tavırlarına o kadar çok şaşırmıştım ki, iki lafı bir araya getiremiyordum.</p>

    <p class="calibre5">“Hayatını yaşa, Lydia. Dışarı çıkıp dünyayı keşfet. Yüzüne kırışıklıklar dolmadan ya da ölüm kapını çalmadan hayatın tadını çıkar.”</p>
  </div>
</body>
</html>
