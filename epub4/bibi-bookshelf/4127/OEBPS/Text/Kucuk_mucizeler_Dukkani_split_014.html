<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_14">14</h1>

    <p class="calibre5">JACQUELINE DONOVAN</p>

    <p class="calibre5">Jacqueline koridordaki aynada kendine bakıyor, sabrının taşmaması için dua ediyordu. Paul ile Tammie Lee, onları barbekü yapmak için evlerine davet etmiş, Jacqueline de teklifi reddedememışti. Oğlu Paul her türlü bahanesini kolayca anlayabilirdi. Kapana kısılan Jacqueline’in, dişini sıkıp elinden gelem yapmaktan başka çaresi yoktu.</p>

    <p class="calibre5">Reese üçüncü sefer, “Hazır mısın?” diye sordu.</p>

    <p class="calibre5">Üfleyip püfleyen Jacqueline, kocasının yanına gitti. Reese arabasının anahtarlarını parmaklarında döndürüyor, garaja açılan mutfak kapısının önünde gidip geliyordu.</p>

    <p class="calibre5">Jacqueline, “Bunu atlatmanın bir yolu yok mu?” diye sordu. Söylediği şeyin imkânsız olduğunu biliyordu.</p>

    <p class="calibre5">Reese ona o bilindik bakışlarından birini attı. Adamın düşündüklerini kelimelerden daha iyi anlatan birkaç yüz ifadesi vardı ve Jacqueline bunların tamamını birlikte geçirdikleri yıllar boyunca çok iyi öğrenmişti. Reese’nin yüzündeki keyifsiz gülümseme Jacqueline’in yaptığı ya da söylediği bir şeyden mutlu olmadığını gösteriyordu.</p>

    <p class="calibre5">Burnundan soluyan Jacqueline, “Bu kez ne oldu?” dedi. “Bana onların evine gitmeyi dört gözle beklediğini söyleme.” Kim bilir Tammie Lee yemek için neler hazırlamıştı? Izgara opossum mu? Yoksa barbekü sincap mı?</p>

    <p class="calibre5">Kocası, “Anlamıyor musun?” dedi. “Paul, Tammie Lee’ yi tanımamızı ve onun sevdiği gibi sevmemizi istiyor.”</p>

    <p class="calibre5">Jacqueline bu sözlerden hoşlanmadığını göstermek için başını salladı. “İsterse bizi binlerce kez barbeküye davet etsin, öyle bir şey olmayacak.”</p>

    <p class="calibre5">“En azından bir şans ver.”</p>

    <p class="calibre5">Jacqueline, kocasının tavırlarına kızmaya başlıyordu. Doğru kişiyle evlenmenin ne kadar önemli olduğunu o da biliyordu. Reese onu sevimli gülümsemesi için seçmemişti. Aileleri birbirlerini çok iyi tanıyordu ve Jacqueline aynen Reese gibi en iyi okullara gitmişti. Reese’ye aşık olmuştu ama evlenilecek doğru kişiyi bulmak için çok daha fazlası gerekirdi. Zaten Jacqueline’e göre aşk fazlaca abartılan bir şeydi.</p>

    <p class="calibre5">Paul’ün gittikçe babasına benzemesinden, onun da beynine belden aşağısının hakim olmasından korkuyordu. Keşke Paul doğru kızla evlenseydi. Tammie Lee’ye beslediği duygular gerçekse, babası gibi gidip onu gizli bir yere yerleştirmeli ve haftada sadece bir gün ziyaret etmeliydi. Jacqueline kocasının sah akşamları görüştüğü kadına ne kadar para harcadığmı bilmese de servetlerinin çoğunun çarçur olmasından korkuyordu. İlk seneden sonra gerçeği öğrenmemeyi tercih etmiş, kocasının hesaplarını kontrol etmemişti. Adamın sah günleri ortalıkta olmaması ona bilmesi gereken her şeyi anlatıyordu zaten.</p>

    <p class="calibre5">Yolda hiç konuşmadan eve vardılar. Oğullarının ve gelinlerinin Kirkland’ın yakınlarındaki büyük, dubleks evleri Washington Gölü’ne bakıyordu. Arka bahçeden dumanlar çıktığını gören Jacqueline etlerin pişmeye başladığını düşündü. Çok güzel Ziyaretleri ne kadar kısa sürerse o kadar iyi olurdu.</p>

    <p class="calibre5">Reese zili çaldı ve merdivenlerde beklemeye başladılar. Kapıyı Tammie Lee açtı. Kadının ayakları çıplaktı. Üzerindeki taşlanmış kot şort ve hamile kıyafetiyle 1960’ların filmlerinden fırlamış gibiydi.</p>

    <p class="calibre5">Tammie Lee, “Gelmenize çok sevindim,” derken Jacqueline’in eline uzandı ve kadını adeta çekiştirerek eve aldı.</p>

    <p class="calibre5">“Hoş geldiniz,” diyen Paul karısının hemen arkasında duruyordu. Babasının elini sıktı ve annesine üstünkörü sarıldı.</p>

    <p class="calibre5">Jacqueline ters bir sözle muhabbete başlamak istemezdi ama Tammie Lee’nin çıplak ayakla evde dolanmasının iyi bir şey olmadığını düşünüyordu. Gelinin ayağı kayabilir, bebeğe bir şey olabilirdi.</p>

    <p class="calibre5">“Lafı böyle açmak istemezdim ama ayakkabı giysen daha iyi olmaz mı?” Jacqueline gelininin durumundan endişe duyduğu için söylemişti bunu. Ancak Paul’ün dudaklarım bükmesinden ona sinir olduğunu anlayabiliyordu.</p>

    <p class="calibre5">Tammie Lee herkesi evden geçirip yeni biçilmiş çimlere doğru götürürken, “Haklı olduğunuzu biliyorum,” dedi. “Sağ olsun, Paul de hep aynı şeyi söylüyor ama bir türlü ayakkabılarla evde rahat edemiyorum. Kapıdan içeri girer girmez çıkarıp atıyorum. Geçen hafta bahçeye çıplak ayakla çıkmak gibi bir hata yapınca salyangozun tekini ezdim.” Jacqueline’in tiksintiden yüzü buruştu.</p>

    <p class="calibre5">“Azrail peşime düşmüş gibi çığlık atmaya başladım.” Paul kıkır kıkır güldü. “Daha önce o kadar hızlı koştuğunu hatırlamıyorum. Bir kovan dolusu arının Tammie Lee’ye saldırdığını düşündüm.”</p>

    <p class="calibre5">Arka bahçedeki masa hazırdı. Tammie Lee buzlu çayla dolu iki sürahiye uzanıp, “Şekerli mi, şekersiz mi?” diye sordu.</p>

    <p class="calibre5">Jacqueline’e göre buzlu çay şekersiz servis edilmeliydi. Şekerli isteyen kişiler sonradan şeker atabilirdi. “Şekersiz olsun,” deyip masadaki yerine oturdu.</p>

    <p class="calibre5">Reese, “Ben de aynısından alayım,” dedi.</p>

    <p class="calibre5">Tammie Lee çayları doldurup bardakların birini Jacqueline’e uzattı. Jacqueline çayın üzerinde duran yeşil yaprağı görünce kaşlarını çattı. Kaşığıyla çayına düşen şeyi çıkarmaya hazırlanırken, “Çayımda bir şey var,” dedi.</p>

    <p class="calibre5">Tammie Lee, “Nanedir,” dedi. “Annem üzerine taze nane yaprağıyla limon dilimleri koymadan buzlu çay servisi yapmama asla izin vermez.”</p>

    <p class="calibre5">Kendini aptal gibi hisseden Jacqueline arkasına yaslandı. Tek kelime bile etmemeye kararlıydı. Elbette o gördüğü şey naneydi. Bunu fark etmesi gerekirdi ama Tammie Lee’nin hazırladığı şeyden neyin çıkacağını da insan kolay kolay tahmin edemiyordu.</p>

    <p class="calibre5">Reese, “Çok güzel,” dedi. “Davetiniz için teşekkür ederiz.”</p>

    <p class="calibre5">Jacqueline ters ters kocasına baktı. Bugünle ilgili güzel hiçbir şey yoktu. Reese de bunu çok iyi biliyordu.</p>

    <p class="calibre5">Barbekünün önünde duran Paul, “Bu aslında Tammie Lee’nin fikriydi,” dedi. Pişirdiği etlerin güzel koktuğunu fark edince içini bir rahatlık kapladı. Cızır cızır pişen etlerin üzerine bir tür sarımsaklı sos sürüyordu.</p>

    <p class="calibre5">Eline aldığı defter ve kalemle bahçeye geri dönen Tammie Lee, “Evet,” dedi ve bir sandalye çekip Jacqueline ile Reese’nin yanma oturdu. Boş bir sayfa açtı. Hevesle, “Size aile geleneklerinizle ilgili sorular sormak istiyorum,” dedi. “Paul ile birlikte aile geleneklerini sürdürmeye büyük önem veriyoruz. Sizlerin geleneklerinizi de sürdürmek isterim.”</p>

    <p class="calibre5">Jacqueline daha önce böyle bir kelime duymamış gibi, “Gelenekler mi?” dedi.</p>

    <p class="calibre5">“Evet, bilirsiniz işte. Derbi günü gibi şeyler.”</p>

    <p class="calibre5">Kafası karışan Jacqueline kocasına baktı.</p>

    <p class="calibre5">Tammie Lee, “Kentucky derbisi,” dedi. Bu sırada ikisine bakıp duruyor, birinin gülüp “Tabii ya” demesini bekliyordu.</p>

    <p class="calibre5">“Babamla amcalarım beyaz takım elbise giyinir, Panama şapkalarını takardı. Annem ve teyzelerim de günlerce yemek pişirirdi.”</p>

    <p class="calibre5">Yuvarlak bahçe masasına gelip onlara katılan Paul, “Biz Kentucky derbisine sizinkiler kadar gönülden bağlı değiliz, hayatım,” dedi. Babasına gülümseyerek baktı. “Ona, Noel’den bahsedebilirsin, anne.”</p>

    <p class="calibre5">Jacqueline de, “Noel’e ne olmuş ki?” dedi.</p>

    <p class="calibre5">“Noel arifesinde çoraplarımı şöminenin üzerine asardın.”</p>

    <p class="calibre5">“Evet ama yıllardır yapmıyoruz bunu.”</p>

    <p class="calibre5">Tammie Lee heyecanla, “Peki ya Amerikan futbolu?” diye sordu. “Buralarda futbol seviliyor, öyle değil mi?” Tammie Lee daha da heyecanlanmıştı.</p>

    <p class="calibre5">“Ah, evet.” Bu sefer cevap veren kişi Paul’dü. “Babam da ben de Husky taraftarıyız.”</p>

    <p class="calibre5">“Harika! Futbol partileri verebiliriz. Annem futbol partilerinin kilise toplantılarına benzediğini söyler. Tüm kadınlar en güzel elbiselerini giyinir, en güzel köftelerini hazırlar. Sonra da bir mucize olsun diye saatlerce dua ederiz.”</p>

    <p class="calibre5">Hem Paul hem de Reese güldü. Ama Jacqueline espriyi anlamadı. “Neden dua ediyorsunuz ki?”</p>

    <p class="calibre5">Tammie Lee sırıttı. “Takımımız kazansın diye.” Jacqueline de hafifçe gülümsedi.</p>

    <p class="calibre5">Barbekü Jacqueline’in korktuğu kadar kötü geçmemişti. Gelininin masanın ortasına içi doldumlmuş bir hayvan koyacağını düşünmüştü ama Tammie Lee masayı çok güzel bir buketle süslemişti.</p>

    <p class="calibre5">Jacqueline’in önyargılarına rağmen Reese’nin de dediği gibi çok güzel vakit geçirmişlerdi. Yemekte avokadolu mısır cipsi, ızgara biftek ve patates salatası yemişlerdi. Bunların hepsi de Jacqueline’in beklediğinden daha lezizdi. Meksika biberli mısır ekmeği biraz acıydı ama Jacqueline ondan da bir parça almıştı. Reese yemeği öve öve bitirememiş, Tammie Lee de kayınpederinin iltifatlarından fazlasıyla mutlu olmuştu. Tammie Lee iş saatlerinin de azalmasıyla, kocasını mutlu etmek için yemek pişirmeye vakit ayırabiliyordu. Genç ve evli bir kadınken Jacqueline de aynı şeyi yapmıştı ama artık içinden mutfağa girmek gelmiyordu.</p>

    <p class="calibre5">Dönüş yolculuğu da sessiz geçmişti. Yemek boyunca çoğunlukla aile geleneklerinden konuşmuşlardı. Tammie Lee’nin ailesinin bir sürü geleneğinin olduğunu öğrenmişlerdi. Tammie Lee de neşeli bir havada bu gelenekleri uzun uzun anlatmış, sık sık Thelma ve Frieda teyzesinden, anne babasından bahsetmişti. Jacqueline kızın evini özlediğini düşünmeye başlamıştı.</p>

    <p class="calibre5">Eğer öyle bir şey varsa Tammie Lee çantalarını toplayıp annesini ziyarete gidebilirdi. Karısı evde olmayınca Paul’ün de aklı başına gelirdi belki.</p>

    <p class="calibre5">Evlerinin girişine doğru arabasını süren Reese, “Bizim çok fazla geleneğimiz yok, öyle değil mi?” dedi.</p>

    <p class="calibre5">Yemek boyunca aklına hiçbir şey gelmeyen Jacqueline, “Elbette var,” diye karşı çıktı. “Her Noel’de Paul’le birlikte zencefilli kurabiye yapardık. Hatırlamıyor musun?”</p>

    <p class="calibre5">“Evet ama o yıllar önceydi. Paul o zamanlar daha çocuktu.”</p>

    <p class="calibre5">“Kulüpte her yıl paskalya yumurtası tokuştururduk.”</p>

    <p class="calibre5">“Evet. Ayrıca Paul’le birlikte anneler gününde yatağına kahvaltı getirirdik.”</p>

    <p class="calibre5">Biraz olsun içi rahatlayan Jacqueline, “Tabii ya,” dedi.</p>

    <p class="calibre5">Çok da başarısız bir anne değildi. “Kentucky derbisini izlemek için o berbat takım elbiseleri giyinmememiz ve Panama şapkalarını takmamamız oğlumuza değerli geleneklerimizi göstermediğimiz anlamına gelmez.”</p>

    <p class="calibre5">Reese karısına bakmak için bir anlığına gözlerini yoldan ayırdı. “Paul’ün sana Benedict yumurtası yapmak için can attığı günü hatırlıyor musun?”</p>

    <p class="calibre5">“Nasıl unuturum? Martha ocağın üzerini temizlemek için aylarca uğraşmıştı.”</p>

    <p class="calibre5">“Ama yine de tabağındakileri yiyip bitirmiştin. Çok sabirliydin. Seni hayatımda en çok o gün sevdim.”</p>

    <p class="calibre5">Jacqueline’in gülümsemesi kayboldu. Kadın camdan dışarı bakıyordu. Birbirlerini sevmişlerdi. Farklı şekillerde de olsa sevmişlerdi. Gelenekler ve ailelerle ilgili bu konuşma, üzerinden epey vakit geçmiş yılların tozunu kaldırmış, Jacqueline’in üzerine mutluluk yağmurları yağdırmıştı. Ama bunlar bir yandan da Jacqueline’in üzülmesine sebep olmuştu.</p>

    <p class="calibre5">Eve yanaşırken Reese, “Paul ile Tammie Lee’nin torunumuza geleneklerini aşılamak istemesine çok sevindim,” dedi. “Sence de bu güzel bir şey değil mi?”</p>

    <p class="calibre5">Jacqueline sakince, “Evet,” dedi. O da torununun böyle yetiştirilmesini istiyordu. Paul gibi siyah saçları olan minicik bir kızın küçük kollarıyla ona uzandığını hayal etti. Tammie Lee, oğlunun birlikte olmasını istediği en ideal kişi olmayabilirdi ama oğlu mutluydu. Kısa süre sonra annesinin babaanne olmasını sağlayacaktı. Jacqueline bu evlilikten de iyi bir şeyler çıkabileceğini anlamıştı.</p>

    <p class="calibre5">Sebebini tam olarak bilmese de Jacqueline aylardır kendisini bu kadar iyi hissetmemişti. Belki de Reese haklıydı. Jacqueline gelininin üzerine fazla gidiyordu.</p>
  </div>
</body>
</html>
