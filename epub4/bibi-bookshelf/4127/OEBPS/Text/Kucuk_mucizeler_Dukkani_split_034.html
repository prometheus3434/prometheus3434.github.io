<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_34">34</h1>

    <p class="calibre5">“Örgü bize yoldaşlık eder, sakinleşmemizi sağlar. ” -Morgan Hicks</p>

    <p class="calibre5">LYDIA HOFFMAN</p>

    <p class="calibre5">Doktor Wilson’un muayenehanesinden hafta sonuna kadar haber almayınca neler olduğuna anlam veremedim. Genelde Peggy öğle arasında hastaları arar, test sonuçlarını iletirdi. Adıma yeni ilaçlar yazılmışsa da, saat on birden önce Doktor Wilson’un muayenehanesine gitmem gerekirdi.</p>

    <p class="calibre5">Salı sabahı dükkânımı açarken bir anda Peggy’nın beni aramadığını fark ettim. Pazartesi günü bana ulaşmaya çalışmış ama dükkân kapalı olduğu için karşısına telesekreter çıkmış olmalıydı. Sonra da Peggy’ye yeni telefon numaramı vermediğimi ve bana ancak dükkânın telefonundan ulaşabileceğini fark ettim. Kapıdaki “KAPALI” yazısını “AÇIK” yazan tarafa çevirir çevirmez telesekreteri kontrol ettim ama hiç kimse mesaj bırakmamıştı.</p>

    <p class="calibre5">Daha sonra bunları yine düşündüm ve muayenehaneyi kendim aramaya karar verdim. Ama tam da o sırada olabilecek en güzel şekilde bütün bu işlere ara vermem gerekti. Brad kahve molası olarak tanımladığı ziyaretini yapmaya gelmişti.</p>

    <p class="calibre5">Brad ne zaman yanıma gelse sevinçten içim kıpır kıpır oluyordu. Geçen hafta iki kez akşam yemeğine çıkmıştık. Pazar günü öğleden sonrayı da birlikte geçirmiştik. Cody hafta sonunu, çoğu zaman iş gezilerine giden annesiyle birlikte geçirmişti. Sevimli, şakacı bir çocuk olan Cody’yi ne kadar çok sevsem de böyle bir fırsatı çok sık yakalayamıyorduk. Cody benden ona üzerinde dinozor resmi olan bir kazak örmemi istemiş, ben de bunu kabul etmiştim.</p>

    <p class="calibre5">Brad dükkâna girerken, “Selam yakışıklı,” dedim. O güzel gülümsemelerinden birini göstererek başımı döndürdü.</p>

    <p class="calibre5">“Kahve yaptın mı?” diye sorduğunda gözlerimi kocaman açıp, ona hayran hayran bakmaktan başka bir şey yapamayacakmışım gibi durmuştum.</p>

    <p class="calibre5">“Daha yapmadım. Ben de içeri yeni girdim.”</p>

    <p class="calibre5">“Ben suyu koyarım,” diyen Brad birçok defa baş başa kalmak için kullandığımız arkadaki odaya geçti.</p>

    <p class="calibre5">Kahvenin bir bahaneden ibaret olduğunu ikimiz de çok iyi biliyorduk. Ben de ona yardımcı olma numarasıyla peşinden gittim. Ama odanın önüne astığım çiçekli perdeyi geçer geçmez Brad kollarını belime dolayıp beni kendine doğru çekti.</p>

    <p class="calibre5">Ellerini sırtıma koydu ve fısıldayarak, “Çok güzel bir hafta sonu geçirdim,” dedi.</p>

    <p class="calibre5">“Ben de.” Washington Gölü’nde kano gezintisine çıkmıştık. Gezintinin yarısına varınca Brad gitarını çıkarıp bana serenat yapmaya çalışmıştı. Bana gerçekten de çok romantik bir sürpriz hazırlamıştı. Bu galiba bir erkeğin benim için yaptığı en sevimli şeydi. “Sadece bana bir daha şarkı söylemeyeceğine söz ver yeter.”</p>

    <p class="calibre5">“Ne yani tok sesimden hoşlanmadın mı?” Şakacıktan üzülmüş gibi yaparak alt dudağını dışarı çıkardı.</p>

    <p class="calibre5">“Hayır, ondan demedim. Şarkı söylemen hoşuma gitti ama sana aşık olmaktan korkuyorum.” Aslında söylemek istediğim bunlar değildi ama kalbim dilimi esir almıştı.</p>

    <p class="calibre5">“Ben de bana aşık olmanı istiyorum,” diyen Brad beni daha da yakınına çekti. Beni öyle güçlü ve arzulu öptü ki ayaklarının dibine yığılacağım diye korktum. Aramızdaki tutkunun boyutunu hafta sonu birlikte keşfetmiştik. İlişkimizde artık belli bir noktaya ulaştığımı fark ettim. Tutkularımız kolayca fiziksel sevgiye dönüşebilirdi. Ama bunlar olmadan önce hayatımızda aynı değerleri ve amaçları paylaştığımızdan emin olmalıydım.</p>

    <p class="calibre5">Margaret ilişkilerde bazı şeyleri ağırdan almanın önemini anlatmıştı. Annem de bu konuda bana nasihatler vermişti. İkisinin de haklı olduğunu biliyordum ama Brad’in kollarındayken kendimi çok iyi hissediyordum.</p>

    <p class="calibre5">Brad, “Hep yanında kalmak istiyorum,” dedi. “Gece yatmadan önce de, sabah kalkınca da seni düşünüyorum.”</p>

    <p class="calibre5">Aynı şekilde Brad de benim aklımdan hiç çıkmıyordu. Dürüst olmak gerekirse bu durum beni korkutuyordu. Daha önce umut vaat eden iki ilişkim olmuştu. îlkinde Brian’la birlikteydim. O zamanlar bana beyin tümörü teşhisi konulup Brian’la ayrılınca neler kaybettiğimi anlayamayacak kadar gençtim.</p>

    <p class="calibre5">Roger ile olan ilişkim de bana tamamen farklı şeyler yaşatmıştı. Roger beni terk edip gidince kalbim kırılmıştı. Ölmek istemiştim. Şimdi geçmişe bakıyorum da, o zaman düşündüğüm şeylerin aynen başıma geldiğini görüyorum. Eskilerin dediği gibi; zaman her şeyin ilacıdır. O yaşadıklarımın üzerinden yaklaşık altı yıl geçti. Şimdi Roger’in beni neden terk ettiğini anlıyorum. Beni sevmişti ve ben de buna tüm kalbimle inanıyordum. Asıl bana olan sevgisinden dolayı çekip gitmişti. Ölüp gitmeme tanıklık edemezdi. İşe yarayacağını bildiği tek yolu, yani kaçıp gitmeyi seçmişti.</p>

    <p class="calibre5">Ayrılığımızdan dört ay sonra evlendiğini duymuştum. Onu her ne kadar düşünmemeye çalışsam da arada sırada onunla yaşadıklarımın acısını içimde hissediyorum. İlişkimiz nereye giderse gitsin Brad’le yaşadıklarımdan ya da yaşamadıklarımdan pişmanlık duymak istemiyorum.</p>

    <p class="calibre5">“Çok sessizsin.” Brad başını eğmiş bana bakarken alnımın üzerine düşen saçlarımı nazikçe kenara çekti.</p>

    <p class="calibre5">“Acele etmeyelim,” dedim. Ona Brian’dan ve Roger’den bahsetmiş, daha doğrusu hayatımla ilgili anlatılabilecek her şeyi anlatmıştım. Brad zaten belli başlı şeyleri, duygusal geçmişimin ana hatlarını biliyordu ama kanodayken ona hayatımdaki tüm ayrıntılardan bahsetmiştim. Ona yaslanmış ve yavaşça ilerlerken Washington Gölü’nün güzelim yeşil sularına bakınmıştım. Ona bakmayınca yaşadığım aşkları daha kolay dile getirebiliyordum.</p>

    <p class="calibre5">Brad de karşılık olarak bana başından geçen evliliği anlatmıştı. Hâlâ eski eşi Janice’i hayal kırıklığına uğrattığını düşünüyordu. Buna anlam veremesem de Brad’in kendini suçlamaya devam etmesini anlayabiliyordum. Bizler ilişkilerimizde ya da ailemizde yaşanan kötü şeylerden kendimizin sorumlu olduğuna inanırız. Ama ben başka insanların duygularını kontrol edemeyeceğimizi öğrenmiştim.</p>

    <p class="calibre5">Brad, “Cuma akşamı yemeğe gidelim mi?” diye sordu. Sonra da bir cevap vermeme fırsat bırakmadan öptü beni.</p>

    <p class="calibre5">Telefon çaldı. Ben de buna sinir olup iç çektim. Kollarının arasından çıkarken, “Bir dakika,” diye fısıldadım.</p>

    <p class="calibre5">Bir telaşla telefona koştum ve telesekreter devreye girmeden ahizeyi kaldırdım. “Bir Yumak Mutluluk,” derken sesimin az önce yaptığım şeyleri ele vermemesi için dua ettim. “Lydia, benim, Doktor Wilson’un hemşiresi Peggy.” “Aa, Peggy,” dedim. Beni aramasına sevinmiştim. “Ben de ne zaman arayacağını merak ediyordum.”</p>

    <p class="calibre5">“Cuma günü telefon açacaktım ama fırsat bulamadım.” “Önemli değil. O gün ben de çok yoğundum.”</p>

    <p class="calibre5">Peggy tereddüt ediyordu. Belki de o anda neler söyleyeceğini anlamalıydım ama anlamamıştım.</p>

    <p class="calibre5">Pcggy, “Seni aramalıydım,” dedi.</p>

    <p class="calibre5">Sesindeki isteksizliği fark etmiştim.</p>

    <p class="calibre5">“Kötü haberlerin mi var?” Kötü bir şeyler duyacaksam hemen duymayı tercih ederdim. Peggy hafta sonunu bana hediye etmişti. Bunları kelimelere dökmese de hemen sezmiştim.</p>

    <p class="calibre5">“Dün aramaya çalıştım ama sonradan pazartesi günleri dükkânının kapalı olduğunu hatırladım.”</p>

    <p class="calibre5">“Mesaj bırakmamıştın.” Artık sezgilerimin yersiz olmadığını anlamıştım. Peggy söylemek istediklerini telesekretere de söyleyebilirdi.</p>

    <p class="calibre5">“Şey,” dedi. Sesi endişeli geliyordu.</p>

    <p class="calibre5">“Ne oldu?” diye sordum. Kendimi en kötü şeylere hazırlamaya başlamıştım.</p>

    <p class="calibre5">“Ah, Lydia, çok üzgünüm ama Doktor Wilson tahlil sonuçlarına baktı ve birkaç röntgeninin çekilmesini istedi. En kısa zamanda buraya gelmeni istiyor.”</p>

    <p class="calibre5">“Olur.” Peggy kanserin geri döndüğünü söylememişti ama onunla konuşurken bile beynimde tümörler büyüyordu. Kanser geri gelmişti ama bu sefer onu hiçbir ameliyat, hiçbir ilaç durduramazdı. Yapacak hiçbir şey yoktu. İçeride tek başıma olsam hemen Peggy’den gerçekleri söylemesini isterdim. Ama Brad telefonda söylenenleri duyabilecek durumdayken böyle bir şey yapamazdım.</p>

    <p class="calibre5">“Yarın sabah saat sekizde radyolojiden sana randevu alıyorum. Uygun mudur?”</p>

    <p class="calibre5">Lafı ağzımda geveleyerek, “Tamam,” dedim.</p>

    <p class="calibre5">“Doktor Wilson saat dokuzda röntgenlerini alıp buraya gelmeni istiyor.”</p>

    <p class="calibre5">“Peki,” dedim ama bedenimin uyuştuğunu fark edebiliyordum. Bana altı yıl boyunca o acılardan uzak durma fırsatı tanınmıştı. Şimdiyse o fırsatın elimden alındığını görünce kendimi aldatılmış gibi hissediyordum. Daha uzun yıllar sağlıklı yaşamak istiyordum.</p>

    <p class="calibre5">Kanseri yendiğim iki seferde de babam yaşam kaynağım olmuştu ama artık o yanımda değildi. Bir başıma kalmıştım. Annem bana bakabilecek biri değildi. Margaret ise bu haberi duyunca çılgına dönecekti. Ablamın beynimde tümörler çıktığı için bir şekilde beni suçlamasına akıl sır erdiremiyordum. İlgiye muhtaçlığımın beynimde tümörler türettiğini söyleyecekti. Ablamın vereceği tepkiyi düşününce içime bir acı oturdu.</p>

    <p class="calibre5">Telefonu kapattıktan sonra Brad, “Haberler kötü mü?” diye sordu.</p>

    <p class="calibre5">Arka odadan çıkıp gelişini fark etmemiştim. Kahveyi hazırlamıştı. Elinde bir kupa vardı.</p>

    <p class="calibre5">“Hayır,” dedim. “Ama ne yazık ki cuma günü yemeğe gelemeyeceğim.”</p>

    <p class="calibre5">“Her şey yolunda mı?”</p>

    <p class="calibre5">“Elbette!” O anda nasıl başardığımı bilmesem de gülümsemiş, ona Oscar’hk bir bakış atmıştım.</p>

    <p class="calibre5">Brad çok geçmeden çıkıp gitti. Kötü bir şeylerin olduğunu sezse de hiçbir şey söylemedi. Bir veya iki saat daha bekleyip ona telefon açacak ve ilişkimizin kesin olarak bittiğini söyleyecektim. Bir korkak gibi davrandığımı biliyorum ama bu konuda tartışmaya gücüm yetmezdi. Boş umutlara tutunmayı da, Brad’in bana gerçekleştiremeyeceği vaatler vermesini de istemiyordum. Tecrübenin hayattaki en büyük öğretmen olduğunu çoktan öğrenmiştim. Brad’e iyilik yapacak, onu uğraşmaması gereken dertlerden kurtaracaktım.</p>

    <p class="calibre5">Tam da hayatta gerçek bir şans elde ettiğimi hissetmeye başlamışken her şey bir kez daha elimden alınıyordu. Bu andan sonra yapılacakları biliyordum. Bu günleri eskiden de yaşamıştım. Ne olduğu anlaşılamayan tahlil sonuçlarıyla karşılaşacak, doktorların isteği üzerine daha fazla tahlil ve teste maruz kalacaktım. Kapsamlı testler yüzünden geceleri hastanede yatmam gerekecekti.</p>

    <p class="calibre5">Sonra da somurtkan halde karşıma çıkan Doktor Wilson bana teşhisini söyleyecek, muayene odasını terk etmeden önce elimi sıkacaktı.</p>

    <p class="calibre5">O küçük jestin ne anlama geldiğini hep merak etmişimdir. İlk başlarda bunun, Doktor Wilson’un bana cesur olmamı ifade etme şekli olduğunu düşünmüş, iyi bir mücadele vermemi, yenilgiyi kabul etmememi söylediğini farz etmiştim. Ama artık daha farklı bir şey demek istediğini seziyordum. Bana üzgün olduğunu, kendisinin de bir insan olduğunu, elinden başka bir şeyin gelmeyeceğini anlatmaya çalışıyordu.</p>

    <p class="calibre5">En kısa zamanda Brad’le olan tüm bağlarımı koparacaktım. Bana şimdilik teşekkür etmeyecek olsa da elbet bir gün asıl amacımı anlayacaktı.</p>
  </div>
</body>
</html>
