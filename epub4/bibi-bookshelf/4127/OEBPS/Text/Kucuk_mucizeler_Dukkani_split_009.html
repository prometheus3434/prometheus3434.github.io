<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_9">9</h1>

    <p class="calibre5"><i>“Hayatlarımızın birbirine örüldüğü bu dünyada örgü örmek, bana hayatımı zenginleştiren kadınlarla bağ kurma fırsatı tanıyor. ” -Ann Norling</i></p>

    <p class="calibre5">LYDIA HOFFMAN</p>

    <p class="calibre5">Birkaç yıldır örgü öğretiyor olsam da böyle garip bir grupla hiç karşılaşmamıştım. Öğrencilerimin hiçbir ortak yanı yoktu. Dükkânımın arkasındaki masaya geçmiş Öylece oturuyor, birbirleriyle tek kelime etmiyorlardı.</p>

    <p class="calibre5">“Ufak bir tanışmayla başlayabileceğimizi düşünüyorum.</p>

    <p class="calibre5">Sırayla kursa katılma nedeninizi açıklarsanız sevinirim.” Sözlerim bittikten sonra elimle Jacqueline’i işaret ettim. En çok endişe duyduğum kişi oydu. Zengin kadınların katıldığı kulüplerden birine gittiği belli oluyordu. Alix’i görünce şaşkınlığını gizleyememişti. Bana attığı bakıştan sonra bir bahane uydurup gideceğinden korkuyordum. Neden kalmayı tercih ettiğinden emin değildim ama bu kararı almasından mutlu olmuştum.</p>

    <p class="calibre5">Jacqueline iyice ayarlanmış bir ses tonuyla, “Merhaba,” dedi ve karşısında oturan diğer iki kadına başıyla selam verdi. “Ben, Jacqueline Donovan. Eşimin mimarlık şirketi, Blossom Sokağı’nı yenileme işini üstlendi. Kısa zaman sonra babaanne olacağım için örgü örmeyi istiyorum.”</p>

    <p class="calibre5">Alix hemen başını kaldırdı ve Jacqueline’e ters ters baktı. “Bu karmaşanın arkasında senin kocan mı var? Ona söyle de evimden uzak dursun, tamam mı?”</p>

    <p class="calibre5">“Ne cüretle benimle böyle konuşursun!”</p>

    <p class="calibre5">İki kadın birbirine ters ters baktı. Alix sandalyesinden fırlamak üzereydi. Bu sırada gözünü dahi kırpmayan Jacqueline’e hayran kaldığımı itiraf etmeliyim. Hemen Carol’a döndüm. “Sen devam etmek ister misin?” diye sordum.Gerildiğini ses tonundan anlaşılıyor olmalıydı.</p>

    <p class="calibre5">Carol’u biraz tanıma fırsatım olmuştu. İki sefer dükkânıma gelmiş ve iplik almıştı. Kursa neden katıldığını biliyor, arkadaş olabileceğimizi umut ediyordum.</p>

    <p class="calibre5">Carol, “Tabii,” dedi. Sesinden anladığım kadarıyla çıkan ufak tartışmadan rahatsız olmuştu.</p>

    <p class="calibre5">Alix, Jacqueline’e ters ters bakmaya devam etti ama yaşlı kadın onu umursamamakla doğru olanı yaptı. Böyle bir şeyin olacağını bilmem gerekirdi. Yaşananları durduracak kuvveti kendimde bulamamıştım. Alix ile Jacqueline siyahla beyaz gibiydi.</p>

    <p class="calibre5">“Öncelikle merhaba. Ben, Carol Girard. Eşimle birlikte çocuk sahibi olmayı istiyoruz. Şu anda kısırlık tedavisi görüyorum. Temmuzda IVF tedavisine başlayacağım. Buraya da doğacak bebeğime battaniye örmek için geldim.”</p>

    <p class="calibre5">Alix’in yüzündeki ifadeden IYF’nin ne demek olduğunu anlamadığını fark ettim.</p>

    <p class="calibre5">Carol, “IVF, in vitro fertilizasyon denilen tüp bebek tedavisinin kısaltması,” dedi.</p>

    <p class="calibre5">Jacqueline, “Newsweek ’in son sayısında bu konuyla ilgili çok güzel bir yazı okumuştum,” dedi. “Doktorlar gün geçtikçe daha da etkileyici tedaviler buluyor.”</p>

    <p class="calibre5">“Evet, ortalıkta bir sürü mucizevi ilaç var ama biz daha kendi mucizemizi yaratamadık.”</p>

    <p class="calibre5">Carol’un bakışından bebek özlemiyle yanıp tutuştuğu anlaşılabiliyordu. Elimi kadının omzuna atmak istiyordum.</p>

    <p class="calibre5">Carol, “Temmuzda son tüp bebek şansımızı deneyeceğiz,” dedi ve altdudağım ısırdı. Kadının endişesini ne kadar çok dışa vurduğunu bilip bilmediğini merak ettim.</p>

    <p class="calibre5">Öne doğru eğilen Alix, “Bu in vitro denilen şeyde ne yapıyorlar?” diye sordu. Gerçekten de konuyla ilgilenmiş gibiydi.</p>

    <p class="calibre5">Carol, “Epey uzun ve kapsamlı bir süreç,” dedi. “Vaktinizi almak istemem.”</p>

    <p class="calibre5">Alix, “Rica ederim,” dedi. Kadının meraklı hali beni şaşırttı.</p>

    <p class="calibre5">Jacqueline, “Buyur,” dedi ama onun Alix kadar meraklı olmadığını anlamıştım.</p>

    <p class="calibre5">Carol ellerini masaya koyup, “Her şey ilaçlarla başlıyor,” dedi.</p>

    <p class="calibre5">“Zaten hep öyle olmaz mı?” diyen Alix kendi kendine güldü. Onun dışında hiç kimse espriyi anlamamıştı.</p>

    <p class="calibre5">“Yumurtalıklarımı çalıştıran bir ilaç veriyorlar, rahmimde oluşan yumurtaları da yeterince büyüyünce alıyorlar.” Jacqueline, “Canın acıyor mu?” diye sordu.</p>

    <p class="calibre5">“Biraz acıyor ama hep doğacak bebeğimi düşünüyorum. Çektiğim acıların buna değeceğine inanıyorum. İkimiz de anne baba olmayı çok istiyoruz.”</p>

    <p class="calibre5">Carol’un bunu ne kadar istediği gerçekten de çok açıktı. Gördüğüm kadarıyla dört dörtlük bir anne olacaktı.</p>

    <p class="calibre5">“Doktor, Doug’ın spermlerini aldıktan sonra yumurtalar döllenip embriyo kültürleri oluşturuluyor. Sonra bu kültürler rahmime yerleştiriliyor. Şimdiye kadarki iki denememiz başarısızlıkla sonuçlandı. Sigorta şirketi de tedaviyi sadece üç sefer karşılıyor. Yani bu sefer hamile kalmam çok önemli.” Alix, “Kendini çok strese sokuyorsun,” dedi. Çok anlayışlı davrandığını düşünüyordum.</p>

    <p class="calibre5">Jacqueline, “İkiniz için de ne kadar sinir bozucu bir şey,” diye mırıldandı.</p>

    <p class="calibre5">“Yine de kendimden çok eminim.” Carol iyimserliğiyle etrafa ışık saçıyordu. “Nedendir bilmem ama aylar sonra ilk defa kendimi bu kadar iyi hissediyorum. Son denememizden sonra biraz beklemeye karar verdik. Çünkü yaşadığımız hayal kırıklığının üstesinden gelmemiz gerekiyordu. Ayrıca kendimi hem fiziksel hem de ruhsal olarak bir sonraki tedaviye hazırlama ihtiyacı duyuyorum. Ama bu sefer bebeğimizin olacağını biliyorum.”</p>

    <p class="calibre5">Alix, “Umarım öyle olur,” dedi. “Çocuk sahibi olmak isteyen kişilerin umutları boşa çıkmamalı.”</p>

    <p class="calibre5">Jacqueline, “İstediğiniz zaman evlat edinebilirsiniz,” dedi. “Bunu düşündünüz mü?”</p>

    <p class="calibre5">“Düşündük. Hâlâ düşündüğümüz bir seçenek ama kendi çocuğumuzu dünyaya getirebilmek için başvurabileceğimiz her yola başvurmadan evlat edinmeyi istemiyoruz.”</p>

    <p class="calibre5">Jacqueline, “Bildiğim kadarıyla evlat edinme işinde de epey beklemek gerekiyormuş,” dedi. Sonra bunları söylediğine pişman oldu.</p>

    <p class="calibre5">“Evet, biliyorum... Doug'la bunu da konuştuk. Yurtdışından birini evlat edinmeye çalışabiliriz ama bu işlemlerin de zorlu olabileceğini okuduk. Her neyse, bunlar kendi çocuğumuz olmazsa düşünebileceğimiz ufak seçenekler ama gerek duyarsak ve vaktinin geldiğine inanırsak bu kararları da veririz.”</p>

    <p class="calibre5">Uzun süre bekledim ve sonra elimle Alix’i işaret ettim. “Sen de biraz kendinden bahset istersen.”</p>

    <p class="calibre5">Alix omuz silkti. “Ben, Alix Townsend. Sokağın karşısındaki film dükkânında çalışıyorum.”</p>

    <p class="calibre5">Alix’in bebek battaniyesi yaparak geçirdiği vakitlerin mahkemenin verdiği kamu hizmeti cezasından düşüleceğinden bahsetmemesi için dua ediyor, lafı açarsa da onu durduramayacağımı biliyordum. Jacqueline’in bunları duyar duymaz kapıdan çıkıp gideceğini sezmiştim. Paragöz görüneceğimi biliyorum ama Jacqueline, Alix’in alacağından yüzlerce kat fazla ip alabilecek biriydi.</p>

    <p class="calibre5">Alix ters bir şekilde, “Ayrıca bu mahallede yaşıyorum ve bazı kişiler sokağımızın altını üstüne getirdikten sonra da buralarda kalabilmeyi diliyorum,” dedi. Gözlerini kısmış masanın karşısına bakıyordu.</p>

    <p class="calibre5">Jacqueline, “Bana öyle bakma,” diye söylendi. “O işlerle benim ilgim alakam yok.”</p>

    <p class="calibre5">Ben de bu sırada dimdik durarak, “İlk dersimizde farklı tür ve ağırlıklardaki ipliklere bakabileceğimizi düşündüm,” dedim. Alix’in dikkatini dağıtma ihtiyacı duydum. “En sevdiğim modellerden birini seçtim. Bu modeli örgüye yeni başlayanların ilgisini çekecek kadar zorlu, ama sizi yıldırmayacak kadar da basit olduğu için çok seviyorum. Dört katlı yün iple çabucak örülebiliyor.”</p>

    <p class="calibre5">Farklı renk ve çeşitlerdeki yün ip örnekleriyle dolu büyük bir hasır sepetim vardı. “Kendi reklamımı yapıyormuşum gibi olacak ama burada bir konudan bahsetmem gerekiyor. Ben hep yüksek kaliteli ip kullanırım. Vaktinizi ve emeğinizi harcayacağınız modeli kalitesiz, ucuz ip kullanarak örmeye başlarsanız, başarısızlığı en baştan kabul edersiniz.” Jacqueline, “Yüzde yüz haklısınız,” dedi. Onun böyle bir şeyi sorun etmeyeceğini biliyordum.</p>

    <p class="calibre5">Alix, “Peki ya bazılarının pahalı ip alacak parası yoksa ne olacak?” diye sordu.</p>

    <p class="calibre5">“İşte o zaman işimiz biraz zorlaşabilir.”</p>

    <p class="calibre5">“Kursa katılan herkese alışverişlerinde yüzde yirmi indirim yapacağını söylemiştin. Bu hâlâ geçerli mi yoksa fikrini değiştirdin mi?”</p>

    <p class="calibre5">“Söylediğim gibi indirim yapacağım,” dedim.</p>

    <p class="calibre5">Alix, “Güzel, çünkü cebimde çok fazla para yok,” diyerek pembe ve beyaz renk karışımı akrilik yün ipe uzandı. “Mesela bu ne kadar?”</p>

    <p class="calibre5">“Yumağı beş dolar.”</p>

    <p class="calibre5">“Bir tanesi mi?” Alix’in yüzünde korku dolu bir ifade belirdi.</p>

    <p class="calibre5">Başımı salladım.</p>

    <p class="calibre5">“Battaniye için bundan kaç tane lazım?”</p>

    <p class="calibre5">Elimizdeki modele baktım, hesap makinemi kapıp işin tamamı için gereken toplam ipi bir yumaktaki ipe böldüm. “Beş tane yeter gibi görünüyor. Eğer dört tane yeterse, beşinciyi iade edip paranızı alabilirsiniz.”</p>

    <p class="calibre5">Alix ayağa kalktı, cebine uzandı ve buruş buruş olmuş bir beş dolar çıkardı. “Bu hafta sadece bir tane alabilirim. İkincisini de sorun olmazsa önümüzdeki hafta alayım.” “Her modeli aynı renk tonuyla tamamlamak gerekir. Bensenin için ayırırım, sen de lazım oldukça gelir alırsın.” Alix bu teklifi beğenmiş gibiydi. “Bana uyar. Şu fiyakalı mimar beyle evli olan hanım sanırım dükkânındaki her şeyi alabilir.”</p>

    <p class="calibre5">“Benim adım Jacqueline. Bana adımla hitap edersen sevinirim.”</p>

    <p class="calibre5">Alix masanın öteki tarafına zıplayıp Jacqueline’e saldırmadan araya girerek hızlıca, “Şimdi isterseniz iplerinizi seçin,” dedim. Her ne kadar kabul etmek istemesem de yaşlı kadının geçimsiz biri olduğunu söylemek zomndayım. Kadının tavırları en az Alix’inkiler kadar çirkindi.</p>

    <p class="calibre5">Jacqueline masanın yarısını kaplamış halde bir başına oturuyordu. Carol içeri girince Alix’in yanma oturmak zorunda kalmıştı. Jacqueline’in tavırlarına bakılırsa sadece kursta değil, hayatta da sürekli istediklerinin ayağına getirilmesini bekleyen biriydi.</p>

    <p class="calibre5">Bu örgü kursunu açarak kendimi neye bulaştırdığımı merak etmeye başladım. Açıkçası içime bir kuşku düşmüştü.</p>

    <p class="calibre5">Müşterilerimle arkadaş olacağımı düşünmüştüm ama her şey çok ters başlamıştı.</p>

    <p class="calibre5">İki saat süren dersin sonunda ancak ilmek atma aşamasını geçebildik. Öğrenmesi en basit olan düz örgü tekniğini seçmiş, öğrencilerimi ilk günden sıkmak istememiştim.</p>

    <p class="calibre5">Dersin sonu geldiğinde öğretmenlik konusundaki yeteneklerimden şüphelenmeye başladım. Carol gösterdiğim tekniği hemen öğrense de Alix’in parmakları bir düzen tutturamamış, Jacqueline de işi çabuk kıvıramamıştı. Dersi bitirme vakti geldiğinde başım zonkluyor, kendimi kilometrelerce koşmuş gibi hissediyordum.</p>

    <p class="calibre5">Tam da dükkânı kapatmak üzereyken Margaret’in araması işin tuzu biberi oldu.</p>

    <p class="calibre5">Ahizeyi kulağıma götürürken, “Bir Yumak Mutluluk” dedim. Sesimin canlı ve hevesli çıkmış olmasını diliyordum.</p>

    <p class="calibre5">Ablam ciddi bir tonla, “Benim,” dedi. Böyle bir ses ancak okul müdiresine ait olabilirdi. “Anneler günüyle ilgili konuşmak için aradım.” Margaret haklıydı. Dükkânla ilgili işler beni fazlasıyla yorduğu için anneler gününü unutmuştum. “Elbette annemize özel bir şeyler hazırlamalıyız.” Babamın yanımızda olamayacağı ilk anneler günümüzdü. Bunun hepimiz için, özellikle de annem için zor olacağını fark ettim. Aramızdaki farklılıklara rağmen her yıl annemize sevgimizi göstermek için Margaret’le ortaklaşa bir şeyler yapıyorduk.</p>

    <p class="calibre5">“Kızlarım cumartesi günü birlikte öğle yemeği yiyebileceğimizi söyledi. Pazar günü Matt’in annesiyle görüşeceğiz.”</p>

    <p class="calibre5">“Çok iyi düşünmüşsünüz ama cumartesileri ben çalışıyorum.” Cumartesi günü işlerin yoğun olacağım biliyordum. Bu yüzden dükkânı kapatmayı göze alamazdım. Onun yerine pazartesileri kapatıyordum.</p>

    <p class="calibre5">Ablam bir anlık tereddütten sonra neşeli bir halde tekrar konuşmaya başladı. Bunun sebebini anlamam çok vaktimi almadı.</p>

    <p class="calibre5">“Sen gelemeyeceğine göre biz cumartesi annemle görüşürüz. Sen de pazar günü görürsün.” Margaret annemizi benimle paylaşmayı istemiyordu. Annem tüm ilgisini ona gösterecekti. Zaten ablam da sırf bunun için böyle planlar yapmıştı. Her şeyi neden bir yarışa çevirdiğine anlam veremiyordum.</p>

    <p class="calibre5">“Ya...” Hep birlikte olacağımızı düşünmüştüm.</p>

    <p class="calibre5">“Pazar günleri çalışmıyorsun, öyle değil mi?” Omuzlarım sarktı. “Hayır, ama... istediğin buysa.” “Bana başka seçenek bırakmıyorsun ki?” Margaret bunları uzun zamandır nefret ettiğim o öfkeli, aksi ses tonuyla söylemişti. “Cumartesi öğle yemeğine gelmeyen sensin. Sanırım planlarımızı sana göre yapmamızı istiyorsun ama bu mümkün değil.”</p>

    <p class="calibre5">“Senden herhangi bir değişiklik yapmanı istemedim.” “Açık açık söylemedin ama ben senin neyi kastettiğini çok iyi anladım. Benim bir de kaynanam var. Bunu sen de biliyorsun. Bir kez olsun anneler gününü onunla geçirmek istedik.”</p>

    <p class="calibre5">Tartışmaktansa sesimi elimden geldiğince kontrol etmeye çalıştım. “Belki de bir ara yol buluruz.”</p>

    <p class="calibre5">“Nasıl yani?”</p>

    <p class="calibre5">“Annemin rıhtımda yemek yemeyi sevdiğini biliyomm. Sizinle orada buluşur, birkaç saatliğine de dükkânı kapatabilirim. Böylece hep beraber vakit geçiririz. Pazar günü ben onunla yine görüşürüm.”</p>

    <p class="calibre5">Margaret’in uzunca bir süre duraksamasından teklifimden hoşlanmadığını anlamıştım. “Cumartesi öğleden sonra sırf sana uyuyor diye annemi alıp Seattle’a gelmemi mi istiyorsun? İkimizin de o iğrenç trafikten haberi olmasına rağmen.”</p>

    <p class="calibre5">“Ben sadece bir öneride bulundum.”</p>

    <p class="calibre5">“Bence anneler gününü ayrı ayrı kutlasak daha iyi olur.”</p>

    <p class="calibre5">“Olabilir,” dedim ve lafı uzatmadım. Daha sonra annemi arayıp olanları anlatacağımı aklımın bir kenarına yazmıştım çoktan.</p>

    <p class="calibre5">“İyi, bir karara vardık o zaman.” Margaret’in yeni işimdeki ilk iki haftamın nasıl geçtiğini sormadığını fark ettim. Başka konulara da girmemiş, ona neler yaptığını sormama fırsat tanımamıştı.</p>

    <p class="calibre5">Margaret, “Çıkmam gerekiyor,” dedi. “On beş dakika sonra Julia’nın dans kursu başlayacak.”</p>

    <p class="calibre5">“Onu benim yerime öp,” dedim. İki yeğenim de benim neşe kaynağımdı. Julia’yı da Hailey’yi de çok seviyor, onları kendime çok yakın hissediyordum. Bu hislerimi sezen Margaret kızlarını benden uzak tutmak için elinden geleni yapıyordu. Ama artık ikisi de genç kız olmuştu ve kendi kararlarını kendileri verebiliyorlardı. Sık sık muhabbet ediyorduk; bu konuştuklarımızı da annelerinden sakladıklarını biliyordum.</p>

    <p class="calibre5">Ablam, her zamanki gibi görüşürüz bile demeden telefonu kapattı.</p>

    <p class="calibre5">Kapıya doğru yürüyüp üzerinde “Kapalı” yazan renkli kartonu dışarı bakacak şekilde çevirdim. Tam da bu sırada Alix’in kaldığı binadan çıkan Brad Goetz’i gördüm. Telaşlıydı ve koşar adımlarla kargo arabasına gidiyordu. Kamyonunu park ettiği yeri göremiyordum ama aceleci tavrının sebebini tahmin edebiliyordum. Adam yakışıklı ve nazik biriydi ve büyük ihtimalle akşam biriyle buluşacaktı.</p>
  </div>
</body>
</html>
