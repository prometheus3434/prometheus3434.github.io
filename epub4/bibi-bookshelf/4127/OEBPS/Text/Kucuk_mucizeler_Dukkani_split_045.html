<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_45">45</h1>

    <p class="calibre5">JACQUELINE DONOVAN</p>

    <p class="calibre5">Jacqueline oğluyla gelinini Amelia ile baş başa bırakması gerektiğim biliyordu ama torunundan bir türlü kopamıyordu. Amelia, Jacqueline’in yıllardır görmezden geldiği duygusal boşluğu doldurmuştu. Kalbinde açılıp saçılan sevgi, göz ardı edilemeyecek kadar büyüktü. Amelıa’yı her tutuşunda torunu ile arasındaki bağın daha da güçlendiğini hissedebiliyordu.</p>

    <p class="calibre5">Amelia yine kucağındaydı. Bebeği hafifçe sallayıp uyutmaya çalışıyordu. Torununun saf kokusunu içine çekerken Paul’u aynı şekilde kollarında tuttuğu günleri hatırladı.</p>

    <p class="calibre5">Tammie Lee bebek bezleri ile çocuk odasına geldi ve “Çok huzurlu görünüyorsunuz,” dedi. Bezleri şifonyerin üstüne koydu ve arkasını dönüp Jacqueline ile Amelia’yı izle."</p>

    <p class="calibre5">Jacqueline başını kaldırdı. “Gerçekten de huzur doluyum.” Tammie Lee’nin bebeği ile ilgilenebileceği vakitleri çaldığı için özür dilemesi gerektiğini düşündü. Amelia hastaneden eve geldiğinden beri her gün onları ziyaret ediyordu. Hatta bazen günde iki kez kapılarını çalıyordu.</p>

    <p class="calibre5">Jacqueline, “Başınıza bela oldum galiba,” diye mırıldandı. Tavırlarından dolayı kendinden biraz utanıyordu.</p>

    <p class="calibre5">“Olur mu öyle şey!” diyen Tammie Lee eliyle Jacqueline’in kaygılanmasına gerek olmadığını gösterdi. “Bebeklerin fazlaca sevilmekten rahatsız olduğunu hiç duymadım.” Şifonyere doğru yürüdü ve yeni bir bebek kıyafeti çıkardı. “Ama fazla kıyafetlerinin olması... apayrı bir şey. Amelia’ınn aldığınız şeylerin hepsini giyebileceğinden emin değilim.”</p>

    <p class="calibre5">Jacqueline gülmemek için kendini zor tuttu. “Alışverişi biraz abartmiştım.”</p>

    <p class="calibre5">“Paul sizi daha önce hiç böyle görmediğini söylüyor.”</p>

    <p class="calibre5">“Torunumu bu kadar çok seveceğim aklımın ucundan geçmezdi.” Jacqueline ne zaman Tammie Lee’ye uzunca bir süre ters davrandığını ve hamileliğini öğrendiğinde küplere bindiğini hatırlasa kendine kızıyordu. Her şeyi sırf Paul’e istediklerini yaptırmak için söylediğini biliyordu. Ama en sonunda herkesin başından beri Tammie Lee ile ilgili söylediği şeyleri anlamıştı. Gelini gerçekten de sevgi dolu bir kadındı.</p>

    <p class="calibre5">Tammie Lee fısıldayarak, “Onu benim annemin yerine de sevebilirsiniz,” dedi. “Keşke sağlığı yolculuk etmeye elverseydi.”</p>

    <p class="calibre5">Amelia’yı başka bir kadınla paylaşma fikri, Jacqueline’in aniden korumacı bir havaya bürünmesine sebep olmuştu. Ama Tammie Lee’nin annesinden, değerli torununu esirgeyemezdi.</p>

    <p class="calibre5">“Annemin zaten beş tane kız, üç tane de erkek torunu var.”</p>

    <p class="calibre5">“Ne kadar da şanslıymış!”</p>

    <p class="calibre5">“Annem de aynen öyle diyor. Tanrı ona böyle güzel torunlar bahşettiği için dünyanın en şanslı kadını olduğunu söylüyor.”</p>

    <p class="calibre5">Jacqueline, “Amelia bence bu evrenin en güzel çocuğu,” dedi. Tammie Lee kıkır kıkır güldü. Jacqueline de şaka yapmadığını söylemekle uğraşmadı. Amelia, etrafında dönen dört sevgi dolu insan olduğu için çok özel bir bebekti. Bu çocuğu reddetmek gerçekten de akıl sır erdirilemez bir şey olurdu.</p>

    <p class="calibre5">Tammie Lee yatağın kenarına oturdu. “Ama siz de Paul gibi Amelia’yı bir an olsun kucağınızdan indirmiyorsunuz.”</p>

    <p class="calibre5">Amelia kollarında huzurlu bir şekilde uyurken Jacqueline gülümsedi. Bebeğin küçücük ağzı uyurken bir şeyler emmeye çalışıyormuş gibi hareket ediyordu.</p>

    <p class="calibre5">“Reese bile onu tutmak istiyor.”</p>

    <p class="calibre5">“Reese buraya mı geliyor?”</p>

    <p class="calibre5">“Hemen hemen her gün geliyor. Ayrıca her gelişinde de bir hediye getiriyor. İkinizin de onu şımartması çok güzel ama Amelia daha bir haftalık.”</p>

    <p class="calibre5">Jacqueline kocasının ziyaretlerini duyunca dudaklarını ısırdı. Reese’nin düzenli olarak torununu görmeye geldiğini bilmiyordu. Zaten kocasının ne zaman nerede olduğundan çok da haberdar değildi. Bu konuya daha fazla kafa yormamaya karar veren Jacqueline, saatine baktı. Saat beş buçuktu. Paul birazdan işten dönerdi. Eve gitme vakti gelmişti.</p>

    <p class="calibre5">Gönülsüzce, “Ben gitsem iyi olur,” dedi. Evi ona artık eskisinden de sessiz geliyordu. Kendini hiç bu kadar yalnız hissetmemişti. Reese’nin acil bir iş için onu birdenbire terk ettiği gece kocasının gerçekten neler yaptığından emin olmuştu. .. Yıllarını birlikte geçirdiği adamın bir başka kadınla olduğunu düşünmek istemiyordu.</p>

    <p class="calibre5">“Reese oğluna benziyor mu? O da işten eve geldikten tam bir saat sonra yemek yemeyi seviyor mu?”</p>

    <p class="calibre5">Tammie Lee bu soruları şakayla karışık sormuştu. Jacqueline de ona o şekilde cevap vermeliydi. Ama torunu kucağındayken yalan söyleyemezdi. Zaten uzun bir süredir yalandan ibaret olan bir hayat yaşıyordu. Elerkes rahatça bunun alışkanlık haline geldiğini düşünebilirdi. Bunu daha fazla sürdüremeyeceğini fark etti. Bu saf çocuğu kucağında tutarken doğrudan şaşamazdı.</p>

    <p class="calibre5">Jacqueline alçak bir sesle, “Reese, sah geceleri eve gelmiyor,” dedi.</p>

    <p class="calibre5">“Aa, bunu bilmiyordum. Bowlinge mi gidiyor?”</p>

    <p class="calibre5">Bu soru Jacqueline’i gülümsetti. Ancak Tammie Lee gibi biri böyle bir durumda Reese’nin bowlinge gittiğini düşünebilirdi. Başını iki yana salladı.</p>

    <p class="calibre5">“Anne?”</p>

    <p class="calibre5">Jacqueline, Tammie Lee’nin ona “anne” deme alışkanlığını kazanmasından, uzunca bir süre nefret etmişti. Ama o kelimeyi şimdi duymak ona çok normal gelmişti.</p>

    <p class="calibre5">“Başka bir... bir kadınla görüşüyor.”</p>

    <p class="calibre5">Tammie Lee en az bir dakika boyunca ağzını açmadı. Sonra da tamamen beklenmedik bir şey yaptı. Sallanan sandalyenin yanma, halının üzerine oturdu ve ellerini Jacqueline’in dizlerine koydu. Bu, çok basit ama bir o kadar da rahatlatıcı bir hareketti. Jacqueline’i duygulandırmayı başarmıştı.</p>

    <p class="calibre5">“Sana eniştem Bubba ile teyzem Frieda’dan bahsetmiş miydim?” Jacqueline’in cevap vermesini beklemeden lafına devam etti. “Bubba eniştem... Şey, aslında asıl adı Othello ama ona herkes Bubba der. Güneyli lakaplarından biri işte. Neyse Bubba eniştem Pecan Caddesi’nin sonundaki Eat, Gas &amp; Go’daki bir garson kıza abayı yakmış. Sabahtan akşama kafeden çıkmıyormuş.”</p>

    <p class="calibre5">Altı ay önce olsa Jacqueline onu durdururdu ama Tammie Lee’nin hikâyelerini dinledikten sonra gelininin köylü bilgeliğiyle verdiği akıl dolu fikirlere alışmıştı.</p>

    <p class="calibre5">“Sonra da Frieda teyzem olanları öğrenmiş, aklına hayaline gelebilecek en büyük yaygarayı koparmış.”</p>

    <p class="calibre5">“Garsonu mu yakalamış?”</p>

    <p class="calibre5">“Frieda teyzem mi? Yok, öyle bir şey yapmamış. Bubba eniştemi yere yıkmış. Ona elini sürebileceği tek kadının o olduğunu, buna inanmıyorsa da o anki halini hatırlaması gerektiğini söylemiş. Anneme Bubba’yla evli olduğunu ve hiçbir garsonun kocasını elinden almasına izin vermeyeceğini söylemiş. Çok geçmeden eniştemin köyün sokaklarında pis pis sırıtarak dolandığını gördüm. Ama o günden sonra eniştem Eat, Gas &amp; Go’nun yanından bile geçmedi.”</p>

    <p class="calibre5">Bu hikâye Jacqueline’in hoşuna gitmişti ama Reese’yle böyle bir didişmenin hayatlarını değiştireceğine inanacak kadar aptal değildi. “Frieda teyzen güçlü kadınmış.”</p>

    <p class="calibre5">Tammie Lee kararlı gözlerle ona bakıp, “Evet, ama sen de güçlüsün, anne. Gücünü de istediğin gibi kullanabilirsin.” Evine doğru giderken gelininin sözleri hâlâ kulaklarında çınlıyordu. Arabasını garaja park etti, karanlık ve sessiz eve girdi. Martha akşam yemeği için salata yapıp dolaba koymuştu. Jacqueline masaya oturdu ve salatadan biraz yedi. Ama hiç iştahı yoktu. Evden çıtırtı ve tıkırtılarla dolu ufak tefek bir sürü ses geliyor gibiydi. Bunlar evin boş olduğunu daha da belirginleştiriyordu. Jacqueline de moralini düzeltmek için müzik açtı.</p>

    <p class="calibre5">Yirmi dakika sonra bundan vazgeçti ve her zamanki gibi küvete girmeye karar verdi. Küvetten çıktıktan sonra genelde kitap okumak ve Reese’nin eve geldiğini duymak için yatağına geçerdi. Bazı geceler sabahlara kadar kitap okur, yine de kapıların açıldığını duymazdı. Hiçbir zaman kocasını beklediğini kabul etmemişti. Ama bu gece gerçekler yatak odasının ortasına dikilmiş, karşısında duruyordu.</p>

    <p class="calibre5">Kocası onu yıllardır aldatıyor olsa da, yaşadığı acılar taptazeydi. Reese şimdi bile bir başka kadının kollarındaydı. Oysa Jacqueline bunu normal bir şeymiş gibi kabul etmiş, kocasının yaptıklarına hiç itiraz etmemişti. Ama artık bu duruma daha fazla katlanmayacaktı!</p>

    <p class="calibre5">Küvete su dolmaya devam ederken yarı çıplak halde mutfağa gitti. Çok kararlıydı. Bir çekmeceyi açtı ve kulübün telefon rehberini çıkardı. Rehberi tezgâhın üzerine attı ve Allan Anderson’un numarasını buldu. Allan’la yıllardır arkadaştı. Ayrıca Allan şehirdeki en iyi boşanma avukatıydı. Allan davayı üstelenir üstlenmez Reese, Jacqueline’e ve hayatlarına yaptığı her şeyin bedelini fazlasıyla ödeyecekti.</p>

    <p class="calibre5">Birden o kararlılık ve kızgınlık uçup gitti. Jacqueline rehberi kapattı ama elleri hâlâ rehberin üzerinde duruyordu.</p>

    <p class="calibre5">Yüce Tanrım, neler düşünüyordu böyle? Boşanmayı istemiyordu. Kocasının yanında hayatım sürdürmekten başka bir şey düşünmüyordu!</p>

    <p class="calibre5">Bir şekilde kocasını geri kazanmalıydı.</p>

    <p class="calibre5">Düşüncelere dalmış halde yavaşça banyoya döndü ve suyu kapattı. Küvetin kenarına oturdu ve yapabileceği şeyleri düşünürken parmaklarıyla şakaklarını ovuşturdu.</p>

    <p class="calibre5">Sonra garaj kapısının kapanma sesiyle irkilip ayağa kalktı. Kalbi deli gibi atıyordu. Reese gelmiş olamazdı. Saat dokuz olmadan eve gelmezdi.</p>

    <p class="calibre5">“Reese, sen misin?” diye seslendi. Sonra da sessizce kendine kızdı. Başka kim olabilirdi ki? Hırsız olsa, geldiğini söyleyecekti sanki.</p>

    <p class="calibre5">Kocası, “Benim,” dedi.</p>

    <p class="calibre5">Bornozunu giyinen Jacqueline, banyodan çıktı ve kocasının mutfak tezgâhının önünde durup gelen mektupları karıştırdığını gördü. Onu gördüğüne şaşırmış gibiydi.</p>

    <p class="calibre5">Jacqueline nereden geldiğini bilmediği bir cesaretle öne çıktı.</p>

    <p class="calibre5">Reese aldırmaz bir havayla başını kaldırıp, “Evet,” dedi.</p>

    <p class="calibre5">“Her şey bitti. Tamam mı? Bunlara daha fazla katlanmayacağım.”</p>

    <p class="calibre5">Reese gözlerini kırpıp dik dik Jacqueline’e baktı. Şansına, Reese onun neden bahsettiğini bilmiyormuş gibi davranmamıştı.</p>

    <p class="calibre5">Jacqueline bir kez daha, “Katlanmayacağım,” dedi.</p>

    <p class="calibre5">Reese ona bakmaya devam etti. Jacqueline’in söylediklerine inanmıyor gibiydi.</p>

    <p class="calibre5">“Yaptığın şey, eşin olarak beni çok küçük düşürüyor. Son bir kez daha halimize baktım ve hayatıma daha fazla böyle devam edemeyeceğime karar verdim. Bunları umursamadan yaşamaya çalıştım, bir süreliğine kendimi buna inandırmayı da başardım, ama olmuyor. Yapamıyorum.”</p>

    <p class="calibre5">“Ne?”</p>

    <p class="calibre5">Jacqueline konuşmaya devam etti. Cesaretini toplamışken her şeye bir son vermeliydi. Yoksa bir daha bu fırsatı yakalayamayabilirdi. “Gözdağı veren ya da çeşitli taleplerde bulunan bir eş değildim ama durum değişti. O görüştüğün kadın kimse ondan vazgeç. Neye mal olacağı umurumda değil. O kadının ikimizin de hayatından çıkmasını istiyorum.”</p>

    <p class="calibre5">Reese başını iki yana salladı. Nutku tutulmuştu.</p>

    <p class="calibre5">“Torunumuzun bana yapılan saygısızlığa tanıklık ederek büyümesini istemiyorum.” İşte dediğini yapmıştı. Üzerinde bornozla mutfağın ortasında çıplak ayakla durmuş, evliliklerinin en önemli tartışmasını yapıyordu.</p>

    <p class="calibre5">Kaşlarım çatan Reese, mektupları karıştırmaya devam etti.</p>

    <p class="calibre5">Tammie Lee’nin anlattıkları aklından geçen Jacqueline, derin bir nefes aldı. Lafı buraya kadar getirmişken elinden geleni ardına koymamalıydı. Olabildiğince gururlu bir havayla, “Dahası da var,” dedi.</p>

    <p class="calibre5">“Dahası da mı var?”</p>

    <p class="calibre5">Başını sallayıp daha da yakma yürüdü. “Aslında çok daha fazlası var. Seni seviyorum Reese. Aramızın neden bozulduğunu ya da neler olduğunu bilmiyorum ama ben de suçlu olduğumu kabul ediyorum. Çok yalnızım ve seni yatağımda istiyorum.” Sesi boğuklaşmıştı. Bir anda kendini Tammie Lee’nin Frieda teyzesi gibi gördü. Elini kalçasının üzerine koydu, omzunu öne doğru çıkardı ve kısık bir sesle, “İstediğin gibi bir kadın olacağıma söz veriyorum,” dedi.</p>

    <p class="calibre5">Kocasının elindeki zarfları bıraktığı andaki bakışları kelimelerle anlatılamazdı. “Jacquie? Sen ciddi misin?”</p>

    <p class="calibre5">Jacqueline seksi ve de çekici olduğunu umduğu bir sesle güldü. “Sözlerime inanmıyorsan gel de kendin karar ver,” dedi.</p>

    <p class="calibre5">Reese’nin ağzı açık kalmıştı. Yüzündeki aşırı hevesli ifade neredeyse Jacqueline’in kahkaha atmasına sebep oluyordu.</p>

    <p class="calibre5">“Jacquie?” Reese ona doğru uzandı. Dudakları birbirine değince yirmili yaşlarındayken hissettikleri tutkuları hissettiler. Reese kendi odasına taşınmadan önce düzenli olarak birlikte oluyorlardı. Ama o günler geçmişti. Reese, karısının bornozunu büyük bir hevesle çekiştirerek açtı.</p>

    <p class="calibre5">Sendeleye sendeleye yatak odasına girip yatağın üzerine düştüler. Gençler gibi kıkır kıkır gülüyorlardı. Çok güçlü ve şehvetli bir şekilde sevişiyorlardı. Kulaklarına gelen tek ses, tatmin olduklarını belirten iniltileriydi.</p>

    <p class="calibre5">Tüm enerjilerini harcadıktan sonra Jacqueline kocasının koynuna sığındı. Reese’nin kalp atışlarını dinlerken gözlerine yaşlar dolmuştu. Söylenmesi gereken çok şey vardı ama o andaki mutlulukları her şeyi anlamsız kılıyordu. Asıl önemli olan, bu anın tadını çıkarıp birbirlerinin değerlerini bilmeleriydi. Her şey bir yana, Jacqueline sırf hayatta olduğunu ve kadınsılığını koruduğunu hatırlamak için bile yaşayabilirdi bu geceyi.</p>

    <p class="calibre5">Reese, Jacqueline’in kulağına doğru, “Bir gün yine aynı yatağı paylaşacağımızı hiç hayal etmemiştim,” dedi. “Umudumu yitirmiştim. Seni hep sevdim, seviyorum da ama aramızı nasıl düzelteceğimi bilmiyordum.”</p>

    <p class="calibre5">Jacqueline iç geçirip kocasının göğsüne bir öpücük kondurdu. “Ben senden vazgeçmeyeceğim.”</p>

    <p class="calibre5">“Düşündüğün gibi bir başka kadın yok.”</p>

    <p class="calibre5">Jacqueline donup kaldı. “Nasıl yani?”</p>

    <p class="calibre5">Reese üfleyip püfledi. “Bu konuyu sadece bir kez konuşacağız. Tamam mı?”</p>

    <p class="calibre5">“Tamam.”</p>

    <p class="calibre5">“On yıl önce bir ilişkim vardı. Bunu bildiğini sanıyordum. O da kısa süre sonra bitti. Kendimi çok kötü hissettim. O kadar büyük bir aptallık yaptığıma hâlâ inanamıyorum.</p>

    <p class="calibre5">“Peki ya her sah akşamı..</p>

    <p class="calibre5">Reese, Jacqueline’in lafını tamamlamasına izin vermedi. “Biliyorum, ilişkimin devam ettiğine inanmanı istedim. Aptalca, çocukça bir şeydi. Bunu kabul etmek bana utanç veriyor ama senden bir tepki bekliyordum. Beni umursadığım gösteren bir şeye, herhangi bir işarete ihtiyacım vardı.” “Sana yemek pişirdiğim akşam telefon çaldı ve gittin...” “O akşam aklına neler geldiğini biliyorum ama yanılıyorsun. Gerçekten de işim çıkmıştı. Çalışmamız trafonun patlamasına sebep olmuştu. Uzunca bir süredir hayatımda senden başka bir kadın olmadığına yemin ederim.”</p>

    <p class="calibre5">“Onca yıl boyunca...” Jacgueline, Reese’nin söylediklerini anlamakta güçlük çekiyordu.</p>

    <p class="calibre5">“Kalkıştığım işe nasıl dur diyeceğimi bilemedim.” “İkimiz de büyük aptallık etmişiz.” Jacqueline kollarını kocasının boynuna attı ve onun kanatlarının altında olmadan nasıl hayatta kaldığını merak etti. Onca zaman boyunca aralarında duran tek şey gururlarıydı.</p>

    <p class="calibre5">“Bu gece sana neler oldu bilmiyorum ama bunun için Tanrı’ya şükrediyorum.”</p>

    <p class="calibre5">“Tammie Lee’nin Frieda teyzesine teşekkür edebilirsin.” “Kime?”</p>

    <p class="calibre5">“Önemli değil.” Başını kocasının omzuna yaslayıp gülümsedi. Günler geçtikçe gelinini daha da çok seviyordu. Reese haklıydı. Jacqueline’in en sonunda bir kızı olmuştu. Güneyli aksanıyla konuşsa da, Tammie Lee onun gözünde öz evladı kadar değerliydi artık.</p>
  </div>
</body>
</html>
