<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_15">15</h1>

    <p class="calibre5">CAROL GIRARD</p>

    <p class="calibre5">Carol’un morali bir haftadır çok iyiydi. Önceki akşam Doug’la birlikte aniden karar verip dışarı çıkmış, çok güzel bir Tayland yemeği yemiş, sonra da internetteki arkadaşlarıyla cesaret verici konuşmalar yapmıştı. Örgü işini de gün geçtikçe ilerletiyor, yarınki dersi dört gözle bekliyordu. Dördüncü haftaya girmişlerdi. Geçen süre boyunca gerçekten de örgü örmekten zevk almaya başlamış, hayatındaki her şeyde olduğu gibi örgüyle de aynı enerji ve hevesle ilgilenmişti. Ördüğü ilk battaniye biraz kötü olmuştu. İçinde birkaç kötü ilmek vardı. O da bu yüzden battaniyeyi Linus Projesi’ne bağışlamış, ikinci battaniyesi için yeni ipler almıştı. Artık ipliğin gerginliğini daha iyi kontrol edebiliyordu. Ayrıca yem başladığı bu battaniyenin görüntüsünden de fazlasıyla memnun kalmıştı.</p>

    <p class="calibre5">Eve gelen postaları alıp masanın üzerine koydu. En üstte onun adına gönderilen bir mektup vardı. Zarfın üzerinde yazan adı hemen tanıdı. Mektup evlendikten sonra Kaliforniya’ya taşınan üniversite arkadaşı Christine’den geliyordu. Ondan gelen mektuba çok sevinen Carol zarfı yırtarak açtı. Çok geçmeden içinden, beklediği gibi bir mektubun değil de bir doğum kartının çıktığını anladı. Yaşadığı yerde insanlar adetleri gereği bebekleri doğunca kart basıp sevdiklerine gönderiyordu.</p>

    <p class="calibre5">O anda Carol’un morali yerle bir oldu. Nefesini tuttu ve Christine’in daha iki hafta önce, 27 Mayıs’ta doğan bebeğiyle ilgili ayrıntıları okurken mutfaktaki sandalyelerin birine çöktü. Kartta yazdığına göre Christine’in oğlu olmuştu.</p>

    <p class="calibre5">Christine hayatını yaptığı plana göre yaşayan bir kadındı. Buna mükemmel bir adamla evlenmesi, tam da planladığı vakitte hamile kalması ve sağlıklı bir bebek doğurması da dahildi.</p>

    <p class="calibre5">Carol sertçe yutkundu. O anda hissettiği moral bozukluğunu çok fazla kişi anlayamazdı. Yalnızca internetteki destek grubunda olan arkadaşları bilebilirdi onun neler çektiğini.</p>

    <p class="calibre5">Yetersizlik ve hayal kırıklığıyla kabaran duygularının üstesinden gelmeye çalışırken gözlerini karşıdaki duvara dikti. Christine ve Bill’in adına gerçekten de seviniyordu ama bir yandan da saçını başını yolup çığlıklar atmak istiyordu. Haykırarak, “Neden hamile kalamıyorum?” demek istiyordu. Bedeni neden diğer kadınların bedeni gibi onun isteklerine ce vap vermiyordu. Bunlar kendine ve görüştüğü tüm doktorlara defalarca sorduğu ama cevap alamadığı sorulardı.</p>

    <p class="calibre5">Eninde sonunda bir bebeği olacaktı. Carol buna inanmak zorundaydı ama çocuk sahibi olmak düşündüğünden de fazla vakit alıyordu. İşin en üzücü yanı ise beklemekti. Uzman doktorlarla görüşmek, test sonuçları ve tedaviler için beklemek zorundaydı. Ardı arkası kesilmeyen bu tedaviler hiç de hoş değildi. Mahremiyeti ve utangaçlığı bir kenara bırakması gerekiyordu; çocuk sahibi olma isteğinden başka her şeyi unutmak zorundaydı.</p>

    <p class="calibre5">Carol’un âdetleri artık sadece aylık sıkıntılardan ibaret değildi. Tüm dünyası regl döneminin etrafında dönüyor gibiydi. Adet kanaması başlayınca kalbi kırılıyor, hayal kırıklığının yarattığı acı duygular hissediyordu.</p>

    <p class="calibre5">Geçen her ay, geçen her âdet, geride kalan bir saat gibiydi. Gebe kalmak için yılda sadece on iki şansı vardı. İkinci ve üçüncü çocuğuna sahip olmak için Tanrı bilir kaç yıla ihtiyacı olacaktı.</p>

    <p class="calibre5">Carol tüm arkadaşlarının onu saplantılı ve aksi biri olarak gördüğünü biliyordu. Evet, böyle biriydi, ama ayrıca çok da korkaktı.</p>

    <p class="calibre5">Doug ile sevişmeleri rutin bir hal almıştı. Sevişmelerini bir plana göre yapmak zorunda kalıyorlardı. Ardından da o berbat beklemeye maruz kalıyor, sık sık banyoya gidip durumunu kontrol etmeye çalışıyordu. Acaba kanaması başlamış mıydı? Başlamışsa...</p>

    <p class="calibre5">Bu seferki tüp bebek tedavisinin işe yaraması şarttı.</p>

    <p class="calibre5">Keşke birileri ona net bir cevap verebilseydi. Keşke Doktor Ford, ona veya Doug’a öyle ya da böyle çocuk sahibi olup olamayacaklarım söyleseydi. Olumsuz bir şeyler söylerse onlar da bu duruma alışmaya çalışır, kendilerini ona göre ayarlar, planlarım ona göre yaparlardı.</p>

    <p class="calibre5">Ama Doktor Ford böyle bir şey yapmak yerine onlara iki kez umut vermişti. Tedavi işe yaramayıp Carol düşük yapınca ikisinin de dünyası başlarına yıkılmıştı. İki seferinde de kendilerini toparlamışlardı. Şanslarını tekrar denemeye, bebek sahibi olmak için her şeylerini feda etmeye kararlılardı.</p>

    <p class="calibre5">Carol gözlerini ovuşturdu ve çay suyu koymak için ayağa kalktı. Artık kafeinsiz çay içiyordu. Hamile kalmasına engel olacağından korktuğu için birçok yiyecekten uzak duruyordu. Hazırladığı alışveriş listeleri sağlıklı yiyeceklerle doluydu. Bazı uzmanlar gebe kalmak için beslenmenin çok önemli olduğunu söylüyor, bazıları da onların tam aksini düşünüyordu. Ama Carol hiçbir şeyi şansa bırakmayacak, hamile kalmasına yardımcı olacak her şeyi yapacaktı.</p>

    <p class="calibre5">Birçok konuda hayatını askıya almıştı; gelecek vaat eden kariyerini bırakmış, en iyi doktorlara gitmiş, en sağlıklı yemekleri yemiş, motive edici konuşmalar dinlemiş ve öğrendiği telkin edici sözleri tekrarlamıştı. Aklının bedenini kontrol edeceğine ve içindeki kuvvetli kararlılık duygusunun eninde sonunda ona en çok istediği şeyi vereceğine inanmak zorundaydı.</p>

    <p class="calibre5">Çaydanlığa su koydu, ocağın altım yaktı ve oturup suyun kaynamasını bekledi. Christine’in yazdığı küçük not dikkatini çekti. Arkadaşının kartın altına yazdığı yazıyı daha önce fark etmemişti. Christine sevimli ve kıvrımlı el yazısıyla, “Görüşmeyeli uzun zaman oldu!” yazmıştı.</p>

    <p class="calibre5">Bunun aslında çok da iyi bir sebebi vardı. Carol’un ihmal ettiği tek arkadaşı Christine değildi. Yakın arkadaşlarının birçoğundan, hamile kalma çabası çok fazla enerji gerektiren bir şey olduğu için uzaklaşmıştı. Tanıdığı kadınların çoğu anne olmuştu ve bu kadınlar genelde çocuk sahibi olan kadınlarla görüşmeyi tercih ediyordu.</p>

    <p class="calibre5">Hayatları bebeklerinin, parkların ve doğum günlerinin etrafında dönen bu arkadaşlarla çok fazla ortak noktalan yoktu. Bunlar da yetmezmiş gibi arkadaşları okullarla, kreşlerle, diş problemleriyle ilgili konuşarak onları farkında olmadan dışlıyordu.</p>

    <p class="calibre5">Bir de yaşadıkları zorlukları görmezden gelen ve Carol’un çocuk arzusunu önemsiz bir şeymiş gibi gören sözde arkadaşları vardı. İşyerindeki vicdansız kadının biri gülerek onun dört çocuğundan birini yetiştirebileceğini söylemişti. Diğerleri tıbbın çok ilerlediğinden ve bir yıl içinde hamile kalacağından emin olduklarını söylüyordu. Ama Carol hamile kalmamış, içine korkularının en büyüğü kök salmıştı. Doug da o da bebek sahibi olmayabilirdi. Böyle bir şeye katlanamazdı ama böyle bir hayat sürdürmektense gerçeklerle yüzleşmeyi yeğlerdi.</p>

    <p class="calibre5">Çaydanlık öttü, Carol yavaşça kalkıp kaynayan suyu demliğe döktü. Böyle olumsuz düşüncelerin aklını ele geçirmeşine izin veremezdi. Bu, işleri daha da kötüleştirmekten başka bir şeye yaramazdı. Buna inanmak zorundaydı. Bir mektubun onu bu hale getirmesine izin veremezdi. Tanrı ona bir işaret göstermişti. Carol da tüm olumsuz düşünceleri bir kenara atıp buna inanmak zorundaydı. Kendisine olan inancı...</p>

    <p class="calibre5">Kapı açıldı, Carol arkasına döndü. “Doug! Saat beş buçuk oldu mu?” Neşeli bir sesle konuşmaya çalışmıştı ama beceremediğini biliyordu.</p>

    <p class="calibre5">Eşine şöyle bir bakan Doug, “İyi misin?” diye sordu.</p>

    <p class="calibre5">“Çok iyiyim.”</p>

    <p class="calibre5">Doug ona inanmadı.</p>

    <p class="calibre5">Gözlerini demliğe çeviren Carol, “Günün nasıl geçti?” diye sordu.</p>

    <p class="calibre5">“Fena sayılmaz.”</p>

    <p class="calibre5">Doug hemen mektuplara baktı. Masaya doğru gittiğinde Christine ile Bill’den gelen mektubu gördü. Carol kartı okuyan kocasına bakıyor, adamın gözlerindeki özlemi görünce hissettiği acıdan dolayı çığlıklar atmak istiyordu. Bir süre sonra Doug kartı önemsiz bir şeymiş gibi bir kenara bıraktı. Ama Carol kocasının bunu ne kadar çok önemsediğini biliyordu.</p>

    <p class="calibre5">Duygularını sesine yansıtmaktan kaçınırken, “Çocukları erkekmiş,” dedi.</p>

    <p class="calibre5">“Öyleymiş.”</p>

    <p class="calibre5">Onların yerinde olmalılardı. Carol haykırmak istiyordu. Doğum kartlan gönderen çift onlar olmalıydı. Çok iyi insanlardı. Sağlam bir evlilikleri vardı. Mükemmel bir anne baba olacaklardı.</p>

    <p class="calibre5">Ama kısırlık sorunu evliliklerine de büyük bir yük bindiriyordu. Doug da onun gibi insanı küçük düşüren aşamalardan geçmişti. Doktor Ford’un muayenehanesindeki tuvalette bir kaba boşalması, spermlerinin incelenmesi... Bunların hepsi çok korkunçtu.</p>

    <p class="calibre5">İnsanlar bir gün bunlara gülüp geçeceklerini söylese de Carol böyle bir şeyin mümkün olmayacağını biliyordu.</p>

    <p class="calibre5">“İkinci bebek battaniyesini bitirmek üzereyim. Yarın öğlenden sonra dersimiz var.”</p>

    <p class="calibre5">Kocası başını salladı, sonra da gazetesini alıp oturma odasındaki koltuğuna geçti.</p>

    <p class="calibre5">Carol kocasına onunla konuşması için bağırmak istiyordu. Ama dişlerini sıkıp yemeği hazırlamaya başladı. Oysa hiç iştahı kalmamıştı.</p>
  </div>
</body>
</html>
