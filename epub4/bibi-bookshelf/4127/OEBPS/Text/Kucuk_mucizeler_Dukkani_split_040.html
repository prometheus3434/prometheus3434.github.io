<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_40">40</h1>

    <p class="calibre5"><i>"Kendime ya da bir başkasına bir şeyler örerken hissettiğim tutkular; yaratıcılığımı ifade etmemi, başarı hissini tatmamı sağlar. ” -Rita E. Greenfeder</i></p>

    <p class="calibre5">LYDIA HOFFMAN</p>

    <p class="calibre5">Margaret, Doktor Wilson’un yanına giderken bana eşlik etmek istedi. Tüm test ve tahlil sonuçları Doktor Wilson’un eline ulaşmıştı ve anladığım kadarıyla teşhisle ilgili bir belirsizlik vardı.</p>

    <p class="calibre5">Hastaneden taburcu olurken Doktor Wilson bir meslektaşından biyopsi sonucuna bakmasını istediğim söylemişti. Bu sözleri içimi rahatlatmak için sarf etse de içten içe tümörün kötü huylu olduğunu biliyordum.</p>

    <p class="calibre5">Bekleme salonunda otururken Margaret, “Bu kadar karamsar olma,” dedi. Günün son randevusu bana verilmişti. Teşhisin kötü olduğunu gösteren bir işaret de buydu ama bundan ablama bahsetmedim.</p>

    <p class="calibre5">Onun yerine arkama yaslandım ve dünyayı görmezden gelmek için gözlerimi kapadım. Ablamın iyimser olmamı söylemesi kolaydı. Ne bu hayat, ne bu hastalık, ne de kapıda bekleyen ölüm onundu. Acaba benim yerimde o olsa neler düşünürdü? Geçenlerde sırf kanser tehlikesi atlattığı için koşa koşa yanıma geldiğini ona söylememek için kendimi zor tuttum. Şu anki ruh halimle bu tür şeyler yapabilirdim. Dünyaya ve bana yakın olan herkese ateş püskürecek durumdaydım. Ne yazık ki öfkemi en çok da bunları hiç hak etmeyen Brad’e göstermiştim. Ancak ona da, onu düşündükçe hissettiğim pişmanlıklara da bel bağlamayacaktım. Her şeyi onun iyiliği için yapmıştım. Onu kendimden uzaklaştırmanın bana ne kadar büyük acılar yaşattığını Brad bilemezdi. Yaptığım şeylerin yükünü her ne kadar kısa da olsa ömrümün sonuna kadar omuzlarımda taşıyacaktım.</p>

    <p class="calibre5">Korumaya can attığım kişilerden biri de annemdi. Margaret de bu konuda bana ayak uydurmuştu. İkimiz de ona olup bitenlerden bahsetmemiş, hastaneye rutin bir kontrol için gittiğimi söylemiştik. Annem de zaten bu yalanı kabul etmeye dünden razıydı.</p>

    <p class="calibre5">Kaçınılmaz sonla karşılaşmaya kendimi hazırlamış haldeyken Peggy bekleme salonuna geldi. O devasa hastane dosyası bu kez yanında değildi. “Doktor Wilson seninle görüşecek,” dedi.</p>

    <p class="calibre5">Sesinde umut ve cesaret pırıltıları olduğunu hissetsem de Peggy’nin gözlerine bakmadım. Onu da bir arkadaşım olarak görmeme rağmen ona diğerlerinden farklı bir şekilde davranamazdım. Doktor Wilson tüm hastalarına çok iyi davranan biriydi. Tam da bu sırada bu yaşananların onun için ne kadar kötü olduğunu fark ettim. Çoğu zaman muayenehanenin bir kenarında bekliyor Doktor Wilson’un hastalarının kansere karşı verdiği savaşta yenik düştüğünü görüyordu. Hiç de kıskanılacak bir işi yoktu.</p>

    <p class="calibre5">Ben elimdeki dergiyi bırakıp çantamı alana kadar Margaret çoktan ayağa fırlamıştı bile. Benimse en büyük korkumun gerçekleştiğini duymak için acele etmeye hiç niyetim yoktu.</p>

    <p class="calibre5">Peggy ikimizi de Doktor Wilson’un çerçeveletilmiş diplomalarla ve başarı belgeleriyle süslü odasına götürdü. Birkaç aile fotoğrafı, duvara dayalı dosya dolabının üzerine güzel bir şekilde yerleştirilmişti. Ahşap çalışma masası parlatılmıştı ve üzeri derli topluydu. Bir kenarında da benim dosyam duruyordu. Daha önce iki sefer bu odaya girmiştim ve ikisinde de hayatımı karartan haberler almıştım. Bu sefer de durumun farklı olmasını beklemiyordum.</p>

    <p class="calibre5">İçeri girdiğimde Doktor Wilson odasında değildi ama hemen arkamızdan içeri girdi. Ablam kısaca tanıştırıldıktan sonra onunla tokalaştı.</p>

    <p class="calibre5">Doktor Wilson büyük, deri koltuğuna oturdu. Dosyamı masanın ortasına çekip açtı. Durdu ve sonra...</p>

    <p class="calibre5">“Biliyorum kanser geri döndü,” dedim. Soru sormaya çalışmıyordum. Tümör alınmıştı ama beynimin ulaşılamayacak bölgelerinde başka tümörlerin de türediğini hissediyordum.</p>

    <p class="calibre5">Margaret, “Öyle mi gerçekten?” diye sordu. Sesinin hafiften titremesi beni şaşırttı.</p>

    <p class="calibre5">Ömrüm boyunca birçok sefer Margaret’e benim haklı, onun da haksız olduğunu göstermek istemiştim. Bu da bir nevi kardeşler arası mücadeleden ibaretti. Ancak bu sefer yanılan kişi olmak için her şeyimi vermeye razıydım.</p>

    <p class="calibre5">Daha önce de dediğim gibi iyimser olamazdım. Kanser bedenimi terk etmek istemiyordu. Tedavi olmayı kabul etmediğimi söylemek için ağzımı açtım. Üçüncü bir kez daha kanserle savaşmaya ne gücüm ne de halim vardı. Babam yanımda değilken böyle bir şey yapmak istemiyordum.</p>

    <p class="calibre5">Doktor Wilson, “Daha önceki hastalıklarını göz önüne alarak,” diye konuşmaya başladı, “bir tanı koymadan önce her şeyden emin olmak istedim. Senden alman biyopsiyi ülkemizdeki en iyi beyin kanseri uzmanına gönderdim.”</p>

    <p class="calibre5">Nefesimi tuttum. Doktorun vereceği haberin hayatımı yıkacağından emindim.</p>

    <p class="calibre5">Oturduğu koltuğun ucuna kadar gelen Margaret, “Ne dedi peki?” diye sordu.</p>

    <p class="calibre5">“O da benimle aynı fikirde. Tümör iyi huylu.”</p>

    <p class="calibre5">“İyi huylu mu?” dedim. Söylediklerini doğru duyduğumdan emin olmak istiyordum. Tümör iyi huyluymuş.</p>

    <p class="calibre5">“Evet.” Doktor Wilson bana bakıp gülümsedi ama ben tepki veremeyecek kadar büyük bir şaşkınlık içindeydim. “Bu sefer her şey güzel olacak, Lydia. Kanser değilsin.” Ayağa kalkıp duvardaki röntgen panosuna doğru yürüdü. Büyükçe bir zarfın içinden iki tane röntgen filmi çıkardı, filmleri panoya taktı ve panonun ışığını açtı. Kalemini çıkarıp filmi gösterdi. “Bu çektiğimiz ilk röntgen. Bu da ameliyattan sonraki.” “Kemoterapiye ya da radyasyon tedavisine ihtiyacım olmadığını mı söylüyorsunuz?”</p>

    <p class="calibre5">Başını salladı. “Bu tür tedavileri bu durumda gerekli görmüyorum.”</p>

    <p class="calibre5">Dimdik oturdum.</p>

    <p class="calibre5">“Sence de çok güzel bir haber değil mi?”</p>

    <p class="calibre5">Ona cevap veremeyecek ve hatta başımı sallayamayacak kadar şaşkındım. Yavaş yavaş neler olduğunu anlamaya başlarken Doktor Wilson’un sesini duyar gibi oldum. Hayatım bana geri verilmişti.</p>

    <p class="calibre5">Ne zaman ayağa kalktığımı bilmesem de ayakta duruyordum. Ellerimle ağzımı kapatırken, gözyaşlarına boğularak kendimi küçük düşürmekten korktum. Asıl Margaret’in ağladığını görünce çok şaşırmıştım. Ablam ayağa kalktı, bana sarıldı ve hıçkıra hıçkıra ağlamaya başladı.</p>

    <p class="calibre5">Margaret, “İyileştin,” deyip duruyordu. “Ah, Lydia, iyileştin. Artık hiçbir şeyin yok.”</p>

    <p class="calibre5">Doktor Wilson bana yazdığı yeni ilaçları ve yan etkilerini açıklıyordu ama söylediği hiçbir şeyi anlayamıyordum. Söylediklerini umursayamayacak kadar mutluydum.</p>

    <p class="calibre5">Margaret de ben de bir süre ağladıktan sonra gülmeye başladık. İkimiz de aynı anda gülüyorduk. Kahkalarımız epey yüksek çıkmış olacak ki Margaret parmaklarının ucunu dudaklarına götürdü ve bana bakmamaya çalıştı. Doktor Wilson’un açıklamaya çalıştığı şeyleri dinlemeye gayret ediyordu. Ama doktorun söylediklerinin hiçbir önemi yoktu. Bildiğim tek şey, hayatımı geri aldığımdı. Güzel hayatım tekrar benim olmuştu.</p>

    <p class="calibre5">Dışarıya çıkana kadar aklıma Brad gelmemişti. Mutluluktan havalara uçarken ablamın elini tuttum ve “Margaret,” dedim. Asansörün önünde durduk. Margaret sesimdeki burukluğu hissetmiş olmalıydı. Yüzündeki gülümseme kayboldu.</p>

    <p class="calibre5">“Efendim?”</p>

    <p class="calibre5">“Brad... Ona çok kötü davrandım. Bana yardımcı olmak için yanıma geldiğini biliyorum.”</p>

    <p class="calibre5">Margaret, ben sana demiştim, diye bağırmamak için kendini zor tutuyordu. Bunun yerine bana, “Onunla konuş,” dedi.</p>

    <p class="calibre5">Brad’i çok özlemiştim. Onu aramak istiyordum ama arayamazdım. Hastanede yatarken iki kez beni ziyaret etmek istemişti ve ben onu reddetmiştim. Hemşireyle bana bir mektup göndermişti, onu da fırlatıp atmıştım. Yazdıklarının fikrimi değiştireceğini biliyordum.</p>

    <p class="calibre5">Hemşire bir süre sonra geri gelip Brad’in benden bir cevap beklediğini söylemişti. Hemşireyi, ona mektubunu okumayacağımı iletmek zorunda bırakmıştım. Şimdi her şey çok manasız, çok acınası görünüyordu. Hayatımın en çok umut vaat eden ilişkisini mahvetmiştim.</p>

    <p class="calibre5">“Onunla konuşmaya çalışabilirim ama beni dinler mi orasını bilemem.” Beni bir daha görmek istemese bile Brad’e kızamazdım. Tek umudum, dükkânıma kargo getirdiğinde beni görmezden gelmemesiydi.</p>

    <p class="calibre5">Salı sabahı erkenden, yüzümde sevinç dolu bir gülümsemeyle işimin başına döndüm. Dükkânıma girip “KAPALI” yazısını “AÇIK”a çevirmenin yaşattığı heyecanı kelimelerle ifade etmekte zorluk çekiyordum. Sokağın karşısındaki inşaat gürültüleri bile keyfimi bozamıyordu.</p>

    <p class="calibre5">Doktor Wilson’un uymam gerektiğini söylediği şeylerin yazılı olduğu listeyi elime alınca gerçeklerle yüz yüze geldim. Potansiyel tümörlerin türemesini önleyecek yeni bir ilaç tedavisine uygun bir aday olduğuma karar verilmişti.</p>

    <p class="calibre5">Sabah saatleri, dükkânıma akın eden ve geçen hafta boyunca nerelerde olduğumu soran müşterilerimle ilgilenmekle geçti. Birçok müşterim geri döndüğümü öğrenmişti. Haber, kulaktan kulağa yayılmıştı. Bunun ne kadar gurur verici olduğunu tarif bile edemiyorum. Margaret bana yardımcı olmak için elinden geleni yapmış, geçen günler boyunca dükkânımı çoğu zaman açık tutmaya çalışmıştı. Ancak müşterilerim içeride beni görmeye alışkındı.</p>

    <p class="calibre5">Margaret dükkânda çalışmayı sevmiş gibiydi. Daha üç ay önce ablamla ilgili güzel hiçbir şey düşünemiyordum. Şu son zamanlarda bana yaptıkları için ise ona fazlasıyla minnettardım.</p>

    <p class="calibre5">Öğlen olup işlerim de biraz sakinleşince endişeli gözlerle dışarıya baktım. Brad’i görmeyi umut ediyordum. Kahverengi kargo kamyonu çiçekçinin önünde durunca neredeyse kapıdan dışarı fırlayacaktım. Ama kamyonun içinden inen kişi Brad değildi.</p>

    <p class="calibre5">Kendimi tutamayıp, “Brad nerede?” diye sordum. Brad’in yerine gelen adam omzunun üzerinden bana baktı. “Brad artık bu güzergâhta çalışmıyor.”</p>

    <p class="calibre5">“Nasıl yani?” Kaldırımın ayaklarımın altından kayıp gittiğini hisseder gibi oldum. Brad’in böyle sert bir tavır aldığına inanamıyordum.</p>

    <p class="calibre5">“Brad artık şehrin aşağı kesimine dağıtım yapıyor.” Neler olduğunu biliyordum. “Kendisi başka bölgeye geçmeyi istedi, öyle değil mi?”</p>

    <p class="calibre5">Adam omuz silkti. “Orasını bilmiyorum maalesef.” “Onunla karşılaşıyor musunuz?” diye sordum. Brad’e bir mesaj gönderebileceğimi umut ediyordum.</p>

    <p class="calibre5">“Çok denk gelmiyoruz.” Adam meşguldü ve ben de onu işinden alıkoyuyordum. Ayaklarımı sürüye sürüye dükkâna geri döndüm.</p>

    <p class="calibre5">Brad’e yaptıklarımın yanlış olduğunu biliyordum. Bana olan sevgisini göstermek için onca şey yapan bir insanın kalbini fena kırmıştım. Şimdiyse yaptıklarımı telafi etmek için çok geç kalmadığımı ummaktan başka çarem yoktu.</p>
  </div>
</body>
</html>
