<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_36">36</h1>

    <p class="calibre5">AUX TOWNSEND</p>

    <p class="calibre5">Alix kirli tişörtlerini çamaşır makinesine boşalttı, makineye deterjan ekledi ve yan tarafındaki hazneye para attı. Üzerinde çeşitli rock gruplarının resimleri olan tişörtleri ona iki hafta rahat yetiyordu. İç çamaşırlarının sayısı, Jacqueline’in ona zorla aldıklarıyla birlikte tişörtlerinin sayısına yetişmişti.</p>

    <p class="calibre5">Lauren e birlikte biraz tasarruf yapmak için kirli kıyafetlerini aynı sepette biriktiriyor ve sırayla ortak kullanılan çamaşırhaneye getiriyorlardı. Kirlilerle ilgilenme sırası Alix’teydi ve bu işten nefret ediyordu. Sırf bu yüzden pazartesi sabahı erkenden çamaşırhaneye gelmişti. Bir gün kendi çamaşır makinesini alabilecek kadar zengin olursa hayatta başarılı olduğunu anlayacaktı.</p>

    <p class="calibre5">Plastik sandalyeye oturup yanındaki dergiye uzandı, People dergisinin üzerinde geçen Noel’in tarihi vardı. Buraya son gelişinde aynı sayfaları baştan sona okuduğunu fark edince dergiyi bir kenara bıraktı. Aslında çamaşırhanedeki okunabilecek her şeyi okumuştu.</p>

    <p class="calibre5">Kollarını önünde birleştirdi, bacaklarını uzattı ve gözlerini kapattı. Jacqueline’i hatırlayınca gülümsedi. Arkadaşı ona yardım etmek istemişti ama Alix özel yapım bir kıyafeti denememekte kararlıydı. Elbisenin üzerindeki etiketi görünce dudağı uçuklamıştı. O elbise ve onunla takım olan kazak bin dolardan fazlaydı. Bir elbiseye bin dolar vermek mi? Bu tamamen delilikti!</p>

    <p class="calibre5">Kuaförde başına gelenler ise tam bir hayal kırıklığıydı. Ağır bir aksanla konuşan o Fransız kuaför, Alix’in dediği hiçbir şeye kulak asmamıştı. Kadın neyin yapılması gerektiğine kendi karar vermiş, Alix’in isteklerini hiçe saymıştı. Desiree ya da adı her neyse, işini bitirdiğinde Alix çığlıklar atacak hale gelmişti. Doğrusu, eski dizilerden fırlamış birine benzemek gibi bir amacı olsaydı saçının o kadar da kötü olmadığını kabul edebilirdi. Desiree’nin çeşit çeşit makaslarıyla kısaltıp durduğu saçlarını kendi sevdiği şekle sokmak için bir hafta uğraşmıştı.</p>

    <p class="calibre5">Jacqueline ona güzel bir şey yapmak istemiş, Alix de özellikle her şeyi karşıladığı için ona minnettar olmuştu Ama Jacqueline’in çabaları ters tepmişti. Alix’in zevklerini anlamıyordu işte. Alix de o kadının bir daha asla kendine yaklaşmasına izin vermeyecekti.</p>

    <p class="calibre5">Bunların aksine son zamanlarda güzel şeyler de olmuştu. Carol geçen cuma kursa geri dönmüştü moralinin fazlasıyla iyi olması herkesi şaşırtmıştı. Düşük yaptığı haberini aldıktan sonra hepsi onun durumunu merak etmişti. Alix ne söyleyeceğini bilememişti. Carol’un üzgün olduğunu bilmesini istiyordu ama aynı zamanda da kadının konuşmaya hazır olmayacağından korktuğu o acı konuyu açmaktan çekiniyordu. Jacqueline ve Lydia da onunla aynı şeyleri hissediyor olmalılardı.</p>

    <p class="calibre5">Carol içeriye her zamanki kadar neşeli bir halde girmişti. Bunu gören Alix ve diğerleri şaşıp kalmıştı. Carol, Doug’la evlat edinmeyi kafasına koymuştu. Alix bir sürü soru sormak istiyordu ama diğerleri hiçbir şey sormayınca o da ters bir şey yapmaması gerektiğini anlamıştı. Carol hiçbir şeyi detaylıca anlatmamış, onlar da her şey yolundaymış gibi davranmıştı. Alix, Carol’un başına gelenleri inkâr etmesinden ya da kendini bir tür hayale kaptırmış olmasından korkuyordu. Ona cesaret vermeye çalışmıştı ama gerçekten de dummundan endişe duyuyordu.</p>

    <p class="calibre5">Alix’in durumundan endişe ettiği tek kişi Carol da değildi. Lydia’nın da bir derdinin olduğu anlaşılıyordu. O eski kadın gitmiş, yerine içine kapanık biri gelmişti. Etrafta dalgın dalgın dolanıyordu. Bunu Jacqueline de fark etmişti. Alix ilk başta Lydia’nın tüm yaz boyunca sözünü ettiği o kargocudan dolayı üzüldüğünü düşünmüştü. Evet, derdi onunla ilgili olmalıydı ama aklında şüpheler vardı. Neler olduğunu sorduklarında Lydia her şeyin yolunda olduğunu söylemişti ama kadının bir derdinin olduğunu anlamak için müneccim olmaya gerek yoktu.</p>

    <p class="calibre5">Laurel... Laurel ise eskisinden daha da kötüydü. Alix, evini başka biriyle paylaşmanın bir hata olduğunu biliyordu ama onunla tıkılıp kalmıştı. Geçen üç ay boyunca Laurel her şeye kızan, sinir bozan biri olmuştu. Alix ona yardımcı olmak için üzerinde mucizevi diyetlerle ilgili kocaman bir başlık bulunan bir gazete uzatmış, Laurel de gazeteyi buruşturup suratına fırlatmıştı. Alix o günden itibaren ev arkadaşını görmezden gelmeye başlamıştı. Laurel artık film dükkânında çalışmadığı için de bunu yapmakta çok zorlanmıyordu. Ev arkadaşı bir hafta önce işten ayrılmış ve bir kreşte işe başlamıştı. Yardımcı eleman olarak işe alındığını söylese de bebek bakıcılığı ve temizlik yapacak, yere dökülen meyve sularını silecek ve Lego parçalarını toplayıp duracaktı. Bu konuda eğitim falan almamıştı. Laurel o işi de sevmemiş gibiydi.</p>

    <p class="calibre5">Çamaşır makinesinin bitme sesi gelince Alix sandalyesinden kalkıp yıkanan çamaşırları plastik bir sepete doldurdu. Islak çamaşırları kurutucuya atmak için arkasına döndüğü anda neredeyse Jordan Turner’a çarpıyordu.</p>

    <p class="calibre5">Tartıştıkları günden beri Jordan’ı görmemişti. Yaptığı aptalca şeylerden sonra ona bir şans vermesini de beklemiyordu. Jacqueline’in onu güzellik salonlarına ve pahalı mağazalara götürmesini kabul etmesinin tek sebebi, kendisindeki değişikliği fark edip onunla konuşmak için Jordan’a bir bahane vermekti. Ama tam tersinin olacağını bilmeliydi. Hayatını güzelleştirmek için yaptığı her şey bir şekilde kötü sonuçlar doğuruyordu.</p>

    <p class="calibre5">Alix kekeleyerek, “Se... selam,” dedi.</p>

    <p class="calibre5">“Senin olduğunu biliyordum.” Alix’in saçlarına baktı. “Yeni tarzını sevdim. Rengi de güzel olmuş.”</p>

    <p class="calibre5">“Gerçekten mi?” Alix kalbinin deli gibi atmasına engel olamıyordu. “Saçımın doğal rengi bu. Yani hatırladığım kadarıyla buna yakın bir şeydi.” Jordan böyle yorumlarda bulunana kadar Alix saçının renginin çok çirkin olduğunu düşünüyordu. Ama şimdi Jordan onun kendini güzel ve özel biri olarak hissetmesini sağlamıştı.</p>

    <p class="calibre5">“Konuşmamız lazım.”</p>

    <p class="calibre5">Alix omuz silkti. Konuşamayacak kadar gergindi.</p>

    <p class="calibre5">“Vaktin var mı?”</p>

    <p class="calibre5">“Var sayılır.” Alix duvarın önündeki büyük kurutucunun yanma gitti, çamaşırlarını içine boşaltı ve makineye para attı. Kurutucunun çalıştığından emin olmak için bir süre daha orada bekledikten sonra Jordan’ın yanma döndü.</p>

    <p class="calibre5">Jordan, elbise katlamak için kullanılan masaya oturdu. Saat daha erken olduğu için içerisi çok kalabalık değildi. Saat on oldu mu insanlar içeriye doluşurdu. Alix çocukların etrafta deli gibi dolaştığı, insanların sıranın kimde olduğu konusunda tartışıp durduğu kalabalık saatlerde buraya gelmemeye çalışırdı.</p>

    <p class="calibre5">Alix başını önüne eğdi. Ondan özür dilemek için kullanacağı kelimeleri seçmekte güçlük çekiyordu.</p>

    <p class="calibre5">Jordan, “Ne yaptığını duydum,” dedi.</p>

    <p class="calibre5">Alix adamın neyi kast ettiğini anlamaya çalışırken kaşlarını çattı.</p>

    <p class="calibre5">“Lori onu uyuşturucu bağımlılarının evinden kurtardığını söyledi.”</p>

    <p class="calibre5">“Hıı,” Alix olanları çoktan unutmuştu. “Evet, o da oradan kaçmayı istiyordu ama bir türlü bunu kabullenmedi.”</p>

    <p class="calibre5">“Lori sorunlu bir çocuk.”</p>

    <p class="calibre5">“Hangisi sorunlu değil ki?” Alix’in amacı iğneleyici bir şeyler söylemek değildi. Ona dürüstçe bir cevap vermişti. Tüm gençler dünyayı keşfetmeleri gerektiğine inandıkları bir dönemden geçiyor gibiydi. Tehlikelerden uzak durmalarının tek yolu ise birilerinin onları dizginlemesiydi. Kendi isyankâr tavrı onu birkaç karanlık yola sokmuştu ve şimdi geçmişe bakınca keşke diyordu. Keşke onu da uyuşturucu bağımlılarının arasından kurtaracak birisi olsaydı.</p>

    <p class="calibre5">“Lori sana teşekkür etmemi istedi.”</p>

    <p class="calibre5">Alix kızı hiç de öyle hatırlamıyordu.</p>

    <p class="calibre5">Jordan, “Ben de sana minnettarım,” dedi.</p>

    <p class="calibre5">Alix çok önemli bir şey değilmiş gibi başını salladı. “Lori’nin o eve ait olmadığını biliyordum.”</p>

    <p class="calibre5">Gözlerini Alix’e diken Jordan, “Sen de oralara ait değilsin,” dedi.</p>

    <p class="calibre5">“Biliyorum.”</p>

    <p class="calibre5">Jordan gözlerini ondan almayı istemiyordu. “Uyuşturucu sorunun var mı?”</p>

    <p class="calibre5">Bu som Alix’i kızdırmıştı. Ona hemen ters bir cevap verebilirdi ama öfkesini dindirmeyi başardı. Alix bile bile o uyuşturucu evine daldığı için Jordan’ın bunu sorması mantıklıydı. “Artık yok. Geçmişte kullanmıştım ama bıraktım.”</p>

    <p class="calibre5">Jordan başını salladı. Alix’in sözlerine inanıyordu.</p>

    <p class="calibre5">Alix, “Sanırım, senden özür dilemem gerekiyor,” dedi. Hiç de düzgün bir şekilde özür dileyememişti. “Haklıydın. Kıskançlık yaptım.” Jordan’ı o fıstık gibi kızla kilisede görünce yere yığılacak gibi olmuştu. Bu tür şeyler hissetmeyi istemiyordu ama onun neyi isteyip istemediğinin bir önemi yoktu. Kalbi Jordan’ı sahiplenmişti bir kere. İçini yakan şüpheler görmezden gelinemeyecek kadar kuvvetliydi. O da bir daha ziyaret etmeyeceğine yemin ettiği o zamana ve mekâna geri dönmüştü.</p>

    <p class="calibre5">Minnettar olması gereken biri varsa o da Lori değil, Alix’ti. O kızı tehlikeler içinde görmek Alix’i kendine getirmişti.</p>

    <p class="calibre5">Jordan gülümseyerek, “Özrünü kabul ediyorum,” dedi.</p>

    <p class="calibre5">Alix kalbinin eriyip gittiğini hissetti. O da gülümsedi.</p>

    <p class="calibre5">“Hâlâ arkadaş mıyız?”</p>

    <p class="calibre5">“Arkadaşız.” Alix o anda hem mutluluk hem de biraz hüzün hissetti. Bu, arkadaştan öte olamayacakları anlamına mı geliyordu?</p>

    <p class="calibre5">Jordan masanın karşı tarafına uzanıp Alix’in parmaklarını nazikçe sıktı. “Seni özledim.”</p>

    <p class="calibre5">Alix birkaç saniyeliğine nefes alamadı. Onu özlemiş miydi? “Sana kazak örüyorum,” diye fısıldadı.</p>

    <p class="calibre5">“Gerçekten mi?”</p>

    <p class="calibre5">Alix o modeli Carol’dan aldığı güne lanet okuyordu. Onu örmeye başladığı andan itibaren yüreğinde bir acı yer etmişti. Bir süre elinden bıraksa da sonra yeniden devam etmiş, böylece kendini Jordan’a yakın hissedeceğini ummuştu. Ayrıca bunu onunla görüşmek için bir bahane olarak da kullanabileceğini akıl etmişti. Bebek battaniyesini tamamlamış ve onunla ilgilenen sosyal hizmetler görevlisine göstermişti. Şimdi yapması gereken tek şey, battaniyenin uygun yerlere ulaştırılmasını sağlamaktı.</p>

    <p class="calibre5">“Kıskançlığa gerek yok.”</p>

    <p class="calibre5">Alix, Jordan’ın gözlerinin içine baktı.</p>

    <p class="calibre5">“Senden başka kimse yok.”</p>

    <p class="calibre5">Alix sertçe yutkundu. “Hımm.”</p>

    <p class="calibre5">Jordan, Alix’in parmaklarını daha da çok sıktı. “Doğum günün için sınıfa küçük kekler getirdiğin günü hatırlıyor musun?”</p>

    <p class="calibre5">Alix o günü nasıl unuturdu. Annesi evde bir şeyler pişiren biri olmadığı için Alix kekleri kendisi yapmıştı. Mikseri falan da yoktu. Her şeyi kendi elleriyle hazırlamıştı.</p>

    <p class="calibre5">“Onları ben pişirmiştim.” Jordan’ın bunu hatırlamasına şaşırdı.</p>

    <p class="calibre5">“Bana iki tane vermiştin.”</p>

    <p class="calibre5">Alix gözlerini yere dikti. “Evet, hatırlıyorum. Adam gibi bir fırınım olsa sana hemen onlardan yapardım.”</p>

    <p class="calibre5">“Mutfakta vakit geçirmeyi seviyor musun?”</p>

    <p class="calibre5">Alix başını salladı. Aşçılık kursuna katılmak ve Jacqueline ile arkadaşlarının sık sık gittiği restoranlara benzer yerlerde güzel yemekler yapan bir şef olmak en büyük hayaliydi. Bir de bir gün kendi yemek şirketini açmayı hayal ediyordu. Bunlardan sık sık bahsetmiyordu. Geçen yıllar boyunca birkaç tane restoranda çalışmıştı. O restoranların mutfaklarındaki telaşı çok sevmişti. Annie’nin Kafesi’nde işe girmeyi istemişti ama o sıralar film dükkânının sahibi ona iş teklif edince oradan vazgeçmişti.</p>

    <p class="calibre5">“Cumartesi akşamına bir planın var mı?” Jordan başparmağıyla Alix’in elinin arkasını okşadı.</p>

    <p class="calibre5">“Yok.”</p>

    <p class="calibre5">“Benimle yemek yemek ister misin?”</p>

    <p class="calibre5">“Annie’nin Kafesi’nde mi?” Restoran yemeklerine benzer yemekleri ancak orada yiyebiliyordu.</p>

    <p class="calibre5">“Hayır. Bu sefer güzel bir restorana gidelim.”</p>

    <p class="calibre5">Jordan’ın bahsettiği restoran gece kıyafetleri giyip gidilen bir yere benziyordu. Adamı reddetmek Alix’in aklının ucundan bile geçmiyordu. Jacqueline belki de ona giyim kuşam konusunda ikinci bir şans verirdi. '</p>

    <p class="calibre5">Alix ondan yardım istemenin bir zararının olmayacağını düşünüyordu.</p>
  </div>
</body>
</html>
