<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_29">29</h1>

    <p class="calibre5">JACQUELINE DONO VAN</p>

    <p class="calibre5">Jacqueline pazartesi sabahı güzellik salonunda saçını yaptırdıktan sonra eve dönmüş ve kendisine bir düzine gül gönderildiğini fark etmişti. Hizmetçisi Martha çiçekleri misafirler için ayrılmış oturma odasındaki yuvarlak masanın üzerine koymuştu.</p>

    <p class="calibre5">Buketi görünce şaşıran Jacqueline, “Bunları kim göndermiş?” diye sordu.</p>

    <p class="calibre5">Martha başını iki yana salladı. “Kartı okumadım.”</p>

    <p class="calibre5">Jacqueline oturma odasına girdi, kırmızı gülleri inceledi ve içlerinden birini nazikçe eline aldı. Güller çok güzeldi. Üzerleri hâlâ nemliydi ve tamamen açılmak üzerelerdi. Kokuları insanın canına can katıyordu. Jacqueline bu güllerin çok özel olduğunu düşündü. Yanılmıyorsa elinde tuttuğu güller çok pahalıydı. Ona bunları kimin neden gönderdiğini ise tahmin edemiyordu.</p>

    <p class="calibre5">Karta uzandı ama küçük zarfı hemen açmadı, bu merak duygusunun tadını çıkarmayı istiyordu. Doğum günü ya da evlilik yıldönümü değildi. Kocası zaten bu tür şeyleri hiç hatırlamazdı. Aslında Reese ona yıllardır hiç çiçek göndermemiş, Paul de bu konuda babasına çekmişti. Özellikle özel bir gün değilse oğlu böyle bir şey yapmazdı.</p>

    <p class="calibre5">Gülleri kimin gönderdiğini bir türlü tahmin edemeyen Jacqueline en sonunda zarfı açtı, kartı çıkarıp okudu.</p>

    <p class="calibre5">Reese.</p>

    <p class="calibre5">Kocası! Kartın üzerinde ne bir açıklama ne de bir mesaj vardı. Kafası karışan Jacqueline, kartı elinde tutarken koltukların birine çöktü. Martha’nın gözlerini dikip ona baktığını, şaşkınlığını saklamaya çalışmadığını gördü.</p>

    <p class="calibre5">Martha, “Ee?” dedi.</p>

    <p class="calibre5">“Reese göndermiş.”</p>

    <p class="calibre5">Martha’nın yüzünde kocaman bir gülümseme belirdi. “Ben de öyle düşünmüştüm.”</p>

    <p class="calibre5">Jacqueline kendini tutamayıp güldü. Belki de hizmetçisi hayatını ondan daha iyi biliyordu.</p>

    <p class="calibre5">Martha mutfağa doğru giderken, “Sana yemek hazırlamamı ister misin?” diye sordu.</p>

    <p class="calibre5">Jacqueline başını salladı. “Hayır. Yemeği bu akşam ben yapacağım, Martha.”</p>

    <p class="calibre5">Martha bunları duyunca hiçbir tepki göstermedi ama Jacqueline kadının şaşırdığını anlamıştı. Jacqueline genelde mutfağa adım atmazdı. Ayrıca yıllardır yemek sayılabilecek bir şey pişirmemişti. Reese’nin evliliklerinin ilk yıllarında yaptığı körili tavuğa bayıldığını hatırlıyordu. O yemeğin tarifini bir dergide görüp saklamıştı. Uzun zamandır kullanmamış olsa da tarifin yerini tahmin edebiliyordu.</p>

    <p class="calibre5">“Martha, evde köri var mı?”</p>

    <p class="calibre5">“Var sanırım. Şimdi bakarım.”</p>

    <p class="calibre5">“Dolapta tavuk var mı?”</p>

    <p class="calibre5">“Olmalı.”</p>

    <p class="calibre5">Jacqueline kadını yarım kulakla dinliyordu. Hizmetçisinin yanından hızlıca geçip mutfağa gitti ve yemek tarifi kitaplarını koyduğu alt çekmeceyi açtı. “Yıllar önce körili tavuk tarifini koyduğum yeri hatırlıyor musun?”</p>

    <p class="calibre5">Martha kaşlarını çattı. “Maalesef. Mutfağımı batırmayacaksın, öyle değil mi?”</p>

    <p class="calibre5">Jacqueline gülümsedi. Buranın kimin mutfağı olduğunu hatırlatmaya çalışmayacaktı. “Merak etme, sabaha her şeyi sana bırakırım.”</p>

    <p class="calibre5">Martha başını salladı. Yine de endişeli görünüyordu. Jacqueline altı kitabı karıştırdıktan sonra aradığı şeyi Julia Child’ın Fransız Yemek Sanatları adlı kitabının arkasında yıllar boyunca çeşitli yerlerden koparıp sakladığı tariflerin içinde buldu. Masaya oturup bir alışveriş listesi çıkardı.</p>

    <p class="calibre5">Reese saat altıda geldiğinde mutfaktan mis gibi hindistancevizi sütü, tavuk, köri ve yoğurt kokuları geliyordu. Kravatını gevşeten Reese, “Ne oluyor?” dedi. Jacqueline kocasının geldiğini duymamıştı. Elinde tahta kaşıkla arkasına döndü. Neşeyle, “Yemek yapıyorum,” dedi.</p>

    <p class="calibre5">Kendini kaybeden Jacqueline, kocasının yanma gidip adamın yanağına bir öpücük kondurdu. “Gönderdiğin güller çok güzel. Teşekkür ederim.”</p>

    <p class="calibre5">Şaşkınlıktan Reese’nin gözleri kocaman açıldı. Lafı ağzında geveleyerek, “Sana bir özür borcum olduğunu düşündüm,” dedi. “Arabanı o tenha sokağa park ettiğin için üzerine fazla geldim. Sana öyle sözler söylememeliydim.”</p>

    <p class="calibre5">“Seni anlıyorum. Benim için endişelenmiştin. Bunu benim posta kutusunun üzerinden traktörle geçmeme benzetebiliriz.”</p>

    <p class="calibre5">Reese kaşlarını çattı. “Ne?”</p>

    <p class="calibre5">Jacqueline gülüp Tammie Lee’nin hikâyesini anlattı. “Babası bu yüzden annesine bağırıp çağırmış,” diyerek sözlerini tamamladı. “Hem de iki sefer.”</p>

    <p class="calibre5">Reese kıkır kıkır gülüp karısını öptü. Jacqueline şaşıp kalmıştı. Kocasının sadece dudaklarını onun dudaklarına değdirmeyi istediğinden emindi ama ağızları birbirine temas edince çok heyecan verici bir şey sarmalamıştı ikisini de.</p>

    <p class="calibre5">Tahta kaşık elinden kayıp düşerken Jacqueline, kollarını kocasının boynuna attı. Reese’nin dudakları aç duygularla hareket ediyordu; birbirlerini yeni bulmuş aşıklara benziyorlardı.</p>

    <p class="calibre5">Jacqueline zaman ve mekân duygusunu kaybetmiş, ne kadar süredir kollarının birbirine kenetlendiğini hatırlayamaz hale gelmişti. Dudaklarını birbirlerinden ayırdıklarında ne söyleyeceklerini ya da ne yapacaklarını bilememişlerdi. Bu, yıllardır yaşadıkları en ateşli öpüşmeydi.</p>

    <p class="calibre5">Jacqueline’i en çok etkileyen şey, Reese’nin öpücüğüne büyük bir arzuyla cevap vermesiydi. İlişkiye girmeden geçirdiği yıllardan sonra cinsel dürtülerinin körelmiş olduğunu düşünüyordu. Cinsel anlamda ne kadar yoğun duygular hissedebileceğini anlayınca şaşkına dönmüştü.</p>

    <p class="calibre5">Reese ondan uzaklaşırken, “Duş alsam iyi olur,” dedi. O da şaşkına dönmüş gibi görünüyordu.</p>

    <p class="calibre5">Jacqueline konuşursa sesinin onu ele vereceğinden korkuyordu. Bu yüzden başını sallamakla yetindi. Mutfak tezgâhına dayanıp gözlerini kapattı.</p>

    <p class="calibre5">Tek başına kaldığı mutfakta, “Vay be!” diye fısıldadı. İşte bu yaşadıkları çok etkileyiciydi. Titremesi durunca iki tane yemek tabağı kapıp yemek odasındaki masaya koydu.</p>

    <p class="calibre5">Reese duştan çıkmış, geniş bir kumaş pantolonla yakalı bir tişört giyinmişti. Adamın saçları ıslaktı. Jacqueline de mumlan yeni yakmıştı. Ortaya çıkardığı işten gurur duyuyor, gerektiğinde iyi bir ev hanımı olabiliyordu. Bugün bu tür şeylerden gerçekten zevk aldığını keşfetmişti.</p>

    <p class="calibre5">Reese, “Benim yapabileceğim bir şey var mı?” diye sordu.</p>

    <p class="calibre5">Jacqueline omzunun üzerinden ona baktı. Otuz yıllık kocasının karşısında utanması çok komikti. Böyle bir şey yaşayacağı aklının ucundan geçmezdi. O öpücüğün hayatlarında gerçek anlamda yaşadıkları ilk öpücük olduğunu hissediyordu. Az önce tattıkları yakınlığa yabancılardı. “Şarapları doldurur musun?”</p>

    <p class="calibre5">“Elbette.” Reese buzdolabını açıp bir şişe şarap çıkardı ve açtı. Birer kadeh doldurduktan sonra CD çaları çalıştırdı.</p>

    <p class="calibre5">Les Misérables’e eşlik eden Jacqueline, tabaklarına pilav doldurdu ve yanına da bolca körili tavuk koydu. Tabakları masaya yerleştirdi. Reese onu ayakta bekliyordu. Eşinin sandalyesini çekip Jacqueline’in yerine geçmesine yardımcı oldu. Bu nazik davranışı yıllardır yapmamıştı.</p>

    <p class="calibre5">Jacqueline’in karşısına geçerken, “Körili tavuğundan yemeyeli uzun zaman oldu,” dedi. “Harika kokuyor. Teşekkür ederim.” Şarabına uzandı ve kadehi havaya kaldırdı. “Kadeh kaldırabilir miyiz?”</p>

    <p class="calibre5">“Elbette.” Mutluluktan başı dönüyordu. Jacqueline evliliklerinde aşkı yakalayabileceklerine olan umudunu yitirmişti. Kadehini kaldırıp Reese’nin kadehine tokuşturunca duyacağını düşündüğü sözlerden dolayı heyecanlandı.</p>

    <p class="calibre5">Reese, “Geleceğe,” dedi.</p>

    <p class="calibre5">“Geleceğe.”</p>

    <p class="calibre5">Şarabından bir yudum içen Reese, çatalını eline aldı. Kocası yemeğin tadına bakarken nefesini tuttu, Reese’nin vereceği tepkiyi merakla bekliyordu.</p>

    <p class="calibre5">Reese gözlerini yumup yemeğin tadına vardığını belirten bir şekilde iç çekince, Jacqueline başarılı olduğunu anladı.</p>

    <p class="calibre5">“Tadı hatırladığımdan da güzelmiş.”</p>

    <p class="calibre5">Jacqueline rahatladı ve yemeğini yemeye başladı. Körili tavuk umduğu kadar güzel olmuştu. Geçmişe şöyle bir bakınca Reese’nin bu yemeği sevdiğini ve kendisinin de mutfakta vakit geçirmekten zevk aldığını hatırladı. Neden ikisini de bu mutluluktan mahrum bıraktığını merak etti. Yıllar önce tüm davetlerin hazırlığını kendisi yapardı. Son zamanlarda verdiği partilerin yemek işlerini yemek şirketlerine bırakmıştı. Daha geçenlerde örgü dersinde sevdikleri yemeklerden bahsederken bunu dile getirmişti. Alix bir gün kendi katering şirketini kurmak istediğini söyleyince Jacqueline çok şaşırmış, Alix’in bu işlere ilgi duyacak biri olduğunu düşünmemişti. Kızın böyle bir şey istediğini hiçbiri tahmin edemezdi. Yine de Jacqueline’in aklından bir şeyler geçiyordu; kadın, Alix’e olan borcunu ödemesi gerektiğini biliyordu.</p>

    <p class="calibre5">Reese düşüncelere dalan Jacqueline’e, “Ufak bir itirafta bulunmalıyım,” dedi.</p>

    <p class="calibre5">Neler duyacağından emin olmayan Jacqueline, kocasına susmasını söyleme fırsatı bulamadı. Reese çoktan bir şeyler anlatmaya başlamıştı.</p>

    <p class="calibre5">“Güller için Tammie Lee’ye teşekkür etmelisin. Bana bu fikri o verdi.”</p>

    <p class="calibre5">Jacqueline kadehini eline aldı. “Zaten ben de tek başına düşünemeyeceğinden şüphelenmiştim.”</p>

    <p class="calibre5">Reese şarap kadehini kaldırıp, “Tammie Lee’ye,” dedi. “Tammie Lee’ye.”</p>

    <p class="calibre5">Telefon çaldı ve Jacqueline iç çekti.</p>

    <p class="calibre5">“Ben bakarım,” diyen Reese, Jacqueline’e itiraz etme fırsatı tanımadan sandalyesinden kalktı.</p>

    <p class="calibre5">Jacqueline sadece bir kerecik birlikte sakince bir akşam yemeği yemek istemişti. Keşke telefonun kablosunu çekseydim, diye düşündü.</p>

    <p class="calibre5">Telefonun diğer ucundaki kişi her kimse Reese’nin dikkatini çekmeyi başarmıştı. Adam kaşlarını çatıp yavaşça başını salladı. Ahizeyi yerine koyarken kısık bir sesle, “Gitmek zorundayım,” dedi.</p>

    <p class="calibre5">Jacqueline, “Nereye?” demekten kendini alamadı.</p>

    <p class="calibre5">“İşle ilgili bir sorun var.” Arabasının anahtarlarını kapıp kapıya yöneldi. “Şantiyelerden birinde bana ihtiyaçları varmış. Northgate projesini yaptığımız yerde devrelerden biri yanmış ve tüm mahalle elektriksiz kalmış.”</p>

    <p class="calibre5">Bir başına masada oturan Jacqueline, Reese’nin arabasının motor sesini duyunca vücudunun uyuştuğunu hissetti.</p>

    <p class="calibre5">Bir süre sonra önündeki mendili öfkeyle tabağına fırlattı ve sonra lavaboya gitti. İki eliyle tezgâha yaslandı. Altdudağım sertçe ısırıyordu.</p>

    <p class="calibre5">Sesi çatlayarak, “Şantiyede ona ihtiyaçları varmış,” dedi. Kimin telefon ettiğini de, Reese’nin nereye gittiğini de çok iyi biliyordu. Kocası şantiyeye falan gitmiyordu.</p>
  </div>
</body>
</html>
