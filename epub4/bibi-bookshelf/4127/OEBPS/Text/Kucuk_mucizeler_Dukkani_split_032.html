<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_32">32</h1>

    <p class="calibre5">CAROL GIRARD</p>

    <p class="calibre5">Embriyo naklinin en kritik aşaması olan ilk üç hafta geçmiş, herhangi bir sorun çıkmamıştı. Carol tam beş haftadır hamileydi ve hamileliğinin her anımı birçok kadının anlayamayacağı duygularla geçiriyordu.</p>

    <p class="calibre5">Oregon’daki annesiyle yirmi dakika konuştuktan sonra telefonu kapatıp kendine çiftlik peyniri ve taze meyvelerden sağlıklı bir öğlen yemeği hazırladı. Aslında Carol çiftlik peynirini hiç sevmezdi ama bu, evrene bebeğinin hatırına her türlü fedakârlığı yapacağını duyurma şekliydi. Zaten hiçbir fedakârlık sevilerek yapılmazdı. Bebeğinin hayata güzel bir şekilde başlaması için elinden gelen her şeyi yaptığından emin olmak istiyordu.</p>

    <p class="calibre5">Tabağına biraz çiftlik peyniri koyarken yüzünde bir gülümseme belirdi. Peynirin yanına dilimlediği ananasların da bir sebebi vardı. İnternetteki destek grubunun üyelerinden biri ananasın, embriyonun rahme tutunma şansını artırdığını söylemişti.</p>

    <p class="calibre5">Çatalını tam da ağzına götürürken telefon çaldı. Çatalını indirip ahizeye uzandı.</p>

    <p class="calibre5">Arayan kişi Doug’dı. Normalde işten telefon açamayacak kadar yoğun olurdu ama son tedavinin uygulandığı günden beri onu günde en az bir kere arıyordu.</p>

    <p class="calibre5">“Az önce de annemle konuştum,” dedi Carol.</p>

    <p class="calibre5">“O nasılmış?”</p>

    <p class="calibre5">“Babamla birlikte bize beşik almak istiyorlarmış.”</p>

    <p class="calibre5">“Onlara beşiğimizin olduğunu söyledin mi?”</p>

    <p class="calibre5">“Yüreğim elvermedi.” Tedavinin üçüncü haftasında Carol’a Bon Macy Mağazaları’nin kataloğu gelmiş, aynı akşam Doug’ı çekiştire çekiştire mağazalardan birine götürmüştü. Heyecandan yerinden duramıyordu. Bebeklerinin odası için gereken her türlü şeyi almışlardı.</p>

    <p class="calibre5">“İki tane beşiğimiz mi olacak?”</p>

    <p class="calibre5">“Ee, ikizlerimiz olabilir.”</p>

    <p class="calibre5">Doug kıkır kıkır güldü. Carol yıllar önce aşık olduğu o dizginlenmemiş kahkahayı bir kez daha duymuştu. Doug artık çok sık öyle gülmüyordu. Carol kocasının bu neşeli tavırlarının sebebinin hamileliği olduğundan hiç şüphe duymuyordu.</p>

    <p class="calibre5">“Hem işimize yaramazsa ikinci beşiği Rick’e verebiliriz.” Carol kocasının neşeli havasını bozmaktan nefret ediyordu ama ağabeyi, Carol doğum yapmadan birkaç hafta önce annesine ve babasına bir torun verecekti.</p>

    <p class="calibre5">Doug, “Ağabeyinden hiç haber aldın mı?” diye sordu. “Hayır.”</p>

    <p class="calibre5">“Herhalde annenlere durumundan bahsetmedi.” “Ondan da haberim yok. Açıkçası işi kurcalamaya da hiç niyetim yok.”</p>

    <p class="calibre5">“Haklısın. Orası ağabeyinle onların arasında.”</p>

    <p class="calibre5">Carol tekrar sandalyesine oturdu. “Umarım üzerine düşeni yapar ve onunla evlenir.”</p>

    <p class="calibre5">Doug biraz tereddüt etti. “Bana söylediğine göre evlenmek gibi bir şeyi çoktan kafasından çıkarmış.”</p>

    <p class="calibre5">“Ama ortada bir bebek var.”</p>

    <p class="calibre5">“Biliyorum ama Rick’i iyi tanırım.”</p>

    <p class="calibre5">Carol iç geçirdi. Anne ve babasının olanlardan haberi olunca ne diyeceklerini merak ediyordu. Annesi torun sahibi olmak için can attığı için Rick o kadınla evlense de evlenmese de sevinçten havalara uçardı herhalde.</p>

    <p class="calibre5">Carol kocasına, “Öğlen yemeğinde çiftlik peyniri yiyorum,” dedi. Doug eşinin yaptığı fedakârlığı takdir ediyordu. “Umarım tadı bebeğimizin hoşuna gitmiştir.” “Umarım.”</p>

    <p class="calibre5">Birkaç dakika daha konuştuktan sonra Carol telefonu kapatıp yemeğine geri döndü.</p>

    <p class="calibre5">Ve o gün öğleden sonra düşük yaptı.</p>

    <p class="calibre5">Tam da rüyaları gerçeğe dönüşürken... Tam da geleceğine inanmak için kendisine müsaade etmişken... Tam da her şeyin plana göre gittiğinden emin olmuşken...</p>

    <p class="calibre5">Öğleden sonra saat dörtte vücudundan kanlar akmaya başladı. Kanı görür görmez bayılacağını düşündü. Hemen ardından vücuduna şiddetli kramplar girdi. Artık başına gelen şeyden şüphe duymuyordu. Düşük yapmıştı.</p>

    <p class="calibre5">Ellerini yumruk haline getirdi ve “Hayır,” diye fısıldadı. “Olmaz... Olamaz... Ne olur olmasın...” Boğazı düğümlenmişti. Yatağının ucuna oturdu ve gözlerini kapattı.</p>

    <p class="calibre5">Şimdi neler yapacağını çok iyi biliyordu. Doktorunun muayenehanesini aradıktan sonra çantasını topladı. Doug’ı aramadı. Kocasının gününü mahvedemezdi. Bebeklerinin olmayacağı haberini verip adamın dünyasını yıkmadan önce bir süre daha mutluluğu tatmasını istedi.</p>

    <p class="calibre5">Doktor Ford onu muayene ettikten sonra, tahminlerinin doğru olduğu kesinleşti. Bedeni, bebeği reddediyordu. Bebek ölmüş, rahminden çıkmıştı. Doktor Ford ona ilgili davranmış, yardımcı olmuştu. Üzerini giyindikten sonra nazikçe Carol’un kolunu tuttu.</p>

    <p class="calibre5">“Çok üzgünüm.”</p>

    <p class="calibre5">Hiçbir şey hissetmeyen Carol öylece adama baktı.</p>

    <p class="calibre5">“Doug’ı aratmamı ister misin?”</p>

    <p class="calibre5">Carol başını iki yana salladı.</p>

    <p class="calibre5">“Aramamı istediğin birisi var mı?”</p>

    <p class="calibre5">Carol adamın sözlerini anlamakta güçlük çekiyordu. Zihni bulanmış gibiydi. Acılarla dolu bir denizde boğuluyordu. Normale dönmesi imkânsız bir hal almıştı.</p>

    <p class="calibre5">Fısıldayarak, “Annemi istiyorum,” dedi. Bedeni üç hamileliğini de istememişti ve artık başka tedavi şansı kalmamıştı. Bu onun ve Doug’ın sonuydu. Her şey bitmişti.</p>

    <p class="calibre5">“Onu aratmamı ister misin?”</p>

    <p class="calibre5">Carol başını kaldırıp ona baktı. Adamın kimi kast ettiğini merak ediyordu. Sonradan adamın, annesinden bahsettiğini fark etti. Başını iki yana salladı. “Annem Oregon’da yaşıyor.”</p>

    <p class="calibre5">Doktor Ford bir şeyler daha söyledi. Ona baş sağlığı diledi ve birkaç dakika sonra yanından ayrıldı. Carol sedyenin üzerinden indi, üzerini giyindi ve kapıdan dışarı çıktı. Nereye gittiğini bilmiyor, önemsemiyordu. Yürümeye başladı. Amaçsızca, ayaklarını sürüyerek yürüyordu. En sonunda kendini rıhtımın yakınlarındaki Seattle Akvaryumu’nda buldu. Turistler kaldırımı doldurmuştu. Carol kendini engin dalgaların ortasındaki bir kaya parçası gibi hissediyordu. Etrafından kadınlar, erkekler ve çocuklar hızla geçerken o öylece ağır ağır ilerliyordu.</p>

    <p class="calibre5">En sonunda hareket edemeyecek kadar yorgun düşüp bir banka oturdu. İşte o anda ağlamaya başladı. Ruhunun derinlerinden gelen duygularla acı hıçkırıklara boğuldu. Yine başarısız olmuştu. Kocasını, annesini babasını ve de ona inanan herkesi hüsrana uğratmıştı.</p>

    <p class="calibre5">Cep telefonu çaldı. Nedenini bilmese de çok sinirlenmişti buna. Kimin aradığına bakmadan telefonu çantasından çıkarıp sokağa fırlattı. Belediye otobüsü telefonunu ezip geçerken kendini biraz olsun iyi hissetti. Telefonundan geriye sadece etrafından kablolar fırlamış dümdüz bir plastik parçası kalmıştı.</p>

    <p class="calibre5">Genç bir polis yanına gelip, “Her şey yolunda mı, hanımefendi?” diye sordu.</p>

    <p class="calibre5">“Hayır.” Yüzü, gözünden akan yaşlarla ıslanmış, gözleri kıpkırmızı olmuştu. Tarif edilemez bir acı yaşıyordu. “Hiçbir şey yolunda değil.” Sonradan birisinin onu görmüş olduğunu fark etti. Yardıma ihtiyacı olduğunu düşündü. Ama ne yazık ki ne o polis ne de bir başkası yardım edebilirdi ona.</p>

    <p class="calibre5">“Birisini aramamı ister misiniz?”</p>

    <p class="calibre5">“Hayır, teşekkürler.”</p>

    <p class="calibre5">“Emin misiniz?”</p>

    <p class="calibre5">Carol ayağa kalktı. Oralardan kaçmak istiyordu. “Çok teşekkür ederim ama bana yardım edemezsiniz. Bana hiç kimse yardım edemez.” Hemen oradan ayrılmazsa kendini ya bir acil serviste ya da bir akıl hastanesinde bulacaktı. Kararını verip tekrar yürümeye başladı. Yürüdü, yürüdü, yürüdü...</p>

    <p class="calibre5">Evinden kilometrelerce uzağa gittiğini fark ettiğinde hava kararmıştı. Doug meraktan çıldırmış olmalıydı ama Carol onunla yüzleşemezdi. Bebeklerinin olmayacağını öğrendiğinde kocasının gözlerine bakamazdı.</p>

    <p class="calibre5">Bir saat sonra bir taksiye atlayıp evine döndü.</p>

    <p class="calibre5">Kapıdan içeri girdiğinde Doug ona doğru koştu. “Nerelerdeydin?”</p>

    <p class="calibre5">“Düşük yaptım.”</p>

    <p class="calibre5">Doug onu dinlemiyor gibiydi. “Telefonuna neden cevap vermedin?”</p>

    <p class="calibre5">Carol hıçkıra hıçkıra, “Beni duymadın mı?” dedi. Omuzlan deli gibi titriyordu.</p>

    <p class="calibre5">Doug fısıldayarak, “Biliyorum,” dedi ve ona sarıldı.</p>

    <p class="calibre5">Carol tekrar ağlamaya başladı. Duramıyordu. Gözyaşları kalbinin derinliklerinden geliyor, hıçkırıklan mhunu parçalıyordu. Bu, yalnızca böyles bir şey yaşayan insanların anlayabileceği bir acıydı. Kalbinin göğsünden söküldüğünü hissediyordu. Bir daha mutluğu, iyiliği ya da güzel hiçbir duyguyu hissedemeyecekti. Geleceği kararmış, umutlan sönmüştü.</p>

    <p class="calibre5">Kocasının kollarında ağlarken, “Çocuğumuzu doğurmayı çok istiyordum,” dedi.</p>

    <p class="calibre5">Doug eşine daha da sıkıca sarıldı. Başını onun omzuna yasladı. Carol o anda kocasının da ağladığını fark etti. Birbirlerine tutunmuşlardı. İkisinin de birbirine söyleyeceği hiçbir şey yoktu. Yıkılmışlardı. İnanılmaz bir acı çekiyorlardı.</p>

    <p class="calibre5">Zar zor konuşan Carol, “Üzgünüm,” dedi. “Çok ama çok üzgünüm.”</p>

    <p class="calibre5">“Biliyorum... Biliyorum.”</p>

    <p class="calibre5">“Seni seviyorum.”</p>

    <p class="calibre5">Doug başını salladı.</p>

    <p class="calibre5">“Çok uğraştım ama...” Hamileliği sırasında yapması gereken her şeyi yapmıştı. “Ama” diyebileceği hiçbir şey yoktu.</p>

    <p class="calibre5">Doug, “Seni hep seveceğim,” diyerek onu teselli etti.</p>

    <p class="calibre5">Bitap düşen Carol duş aldı, yatağına girdi ve Doug’ın kollarında derin bir uykuya daldı.</p>

    <p class="calibre5">Saat üçte göğsünde bir ağrıyla uyandığında artık rahminde büyüyen bir bebeğin olmadığını hatırladı. Gözlerinden yine yaşlar aktı. Gözleri yanıyordu.</p>

    <p class="calibre5">Yataktan çıkıp bebekleri için hazırladıkları odaya gitti ve karanlık odanın ortasında durdu. Parmaklarını beşiğin ucunda gezdirirken hıçkırıklara boğulmamak için alt dudağını sertçe ısırdı.</p>

    <p class="calibre5">İşte o anda duvara baktı. Hayal gücünün ona oyun oynamadığından emin olmak için gözlerini kıstı. Odanın lambasını açıp bir kez daha gördüğü şeye baktı. Kocasının duvarı yumruğuyla parçaladığı yeri görünce dizlerinin bağı çözüldü ve yere yığıldı.</p>
  </div>
</body>
</html>
