<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_22">22</h1>

    <p class="calibre5"><i>“İp, örgü örmesini bilenlerin ellerinde kalp ile ruh arasında bağ kuran mucizevi bir varlığa dönüşür. ” - Robin Villiers-Furze</i><br class="calibre6" /></p>

    <p class="calibre5">LYDIA HOFFMAN</p>

    <p class="calibre5">Bir başka cuma günü daha bitmişti. Bu seferki ders şimdiye kadarkilerin en iyisiydi. Alix sürekli kahkahalar atmış, Jacqueline de biraz daha rahatlamıştı. Onu daha önce hiç bu kadar anlayışlı görmemiştim. Carol ise evdeydi; doktor ondan bir süre kendini yormamasını istemişti. Dükkânımın kapısındaki “KAPALI” yazısını çevirip üst kattaki evime çıkarken epey yorulduğumu fark ettim ama bu güzel bir yorgunluktu. Bir Yumak Mutluluk’u ilk açtığımda saatlerce elimdeki örgülerle ilgilenebiliyordum.</p>

    <p class="calibre5">Ama artık her şey değişmişti. Müşteriler sürekli kapımı çalıyor, çoğu günler başımı kaşıyacak vakit bulamıyordum. Jacqueline’i tekrar gördüğümde ona teşekkür edecektim. Dükkânımı arkadaşlarına anlatmış, hali vakti yerinde iki arkadaşı da geçenlerde yanıma uğramıştı. Sürekli kursu bırakacağını söylemesine rağmen Jacqueline her cuma erkenden kapının önünde oluyordu. Kulüpteki arkadaşları dört yüz dolarlık alışveriş yapmıştı. Böyle büyük satışlar yaptığım için artık kirayı nasıl denkleştireceğimi düşünmek zorunda kalmıyordum, oysa dükkânı açtığım ilk günlerde en büyük endişem kirayı nasıl denkleştireceğimdi.</p>

    <p class="calibre5">Har vurup harman savuracak kadar para kazanamasam da kiramı halledebiliyordum. Daha dükkânımı açalı üç ay olmamışken bunu başarmak beni heyecanlandırıyordu. Planım, sade bir hayat sürmek ve kendime inanmaktı.</p>

    <p class="calibre5">Üst kata vardığımda oturma odasındaki küçük pencereleri açtım. İçeri çok güzel bir esinti doluştu. Whiskers hemen üzerime atladı ve dikkatimi çekmek için ayaklarımın etrafında deli gibi dolanmaya başladı. Kedimi seviyordum. Bana çok iyi bir yoldaş olmuştu ama bazen kendime gelmek için evde yalnız kalmayı istiyordum. Yine de Whiskers’in istekleri her şeyden önce geliyordu.</p>

    <p class="calibre5">Kedimin çok sevdiği tonbalıklarından birini açıp önüne koydum. Çok şımarmıştı ama ona kötü davranamıyordum. O yemeğine dalmışken gelen mektuplara baktım. Zarflardan birinden aşina olduğum bir kokunun geldiğini fark ettim; Margaret mektup yazmıştı.</p>

    <p class="calibre5">Zarfı açıp açmama konusunda tereddüt etsem de sonunda kendimi tutamadım; içinde iki teşekkür notu vardı. Yeğenlerim onlara ördüğüm kazaklar için teşekkür ediyordu; ilk defa onlara gönderdiğim bir hediye için bana teşekkür etmişlerdi. Ben de Margaret’in yaptığım şeyleri onlardan sakladığından şüpheleniyordum.</p>

    <p class="calibre5">Aslında geçmişte yaşadıklarımı göz önüne alarak ablamı aramayı aklımdan bile geçirmemem gerekirdi ama aramızdaki zoraki ilişkide son zamanlarda biraz düzelme olmuş, cesaretim yerine gelmişti. Fikrimi değiştirmemek için kendimi zor tutarken telefon numarasını tuşladım.</p>

    <p class="calibre5">Telefon ilk çaldığında neredeyse telefonu kapatıyordum. Ablamın telefonunda arayan numaraların göründüğünü biliyordum; eğer konuşmazsam Margaret arayıp neden telefon ettiğimi sorardı.</p>

    <p class="calibre5">İkinci çalışta Hailey açtı telefonu.</p>

    <p class="calibre5">“Mektubunuzu aldım,” dedim.</p>

    <p class="calibre5">“Annem sana teşekkür etmek için mektup yazmamız gerektiğini söyledi; ama ben o söylemese de sana bir şeyler yazacaktım, Lydia Teyze. Çok güzel bir kazak örmüşsün. Rengini çok beğendim.”</p>

    <p class="calibre5">“Beğendiğine sevindim.” Açık yeşil bir ip seçmiş, kazağın yakasını ve iliklerin etrafını turuncu renkle süslemiştim. Kendimi övmek gibi olmasın ama gerçekten de çok güzel bir kazak olmuştu.</p>

    <p class="calibre5">Hailey, “Annem geldi,” dedi ve ben daha onu rahatsız etmeye gerek olmadığım söyleyene kadar ablam telefonu eline aldı.</p>

    <p class="calibre5">Benimle konuşurken kullandığı o hırçın ses tonuyla, “Her şey yolunda mı?” diye sordu.</p>

    <p class="calibre5">“Yolunda, yolunda. Kızların mektubu yeni elime geçti ve ben de...”</p>

    <p class="calibre5">“Sen ancak bir neden olunca telefon edersin zaten.”</p>

    <p class="calibre5">Bu hiç de doğru değildi ama onunla tartışmak istemiyordum. Normalde Margaret’i aramaktan uzak dururdum, çünkü daha önce yaptığımız telefon görüşmeleri hep huzurumu bozmuştu.</p>

    <p class="calibre5">“Gerçekten iyiyim,” dedim ve gülmeye çalıştım. Ama yalandan güldüğüm sesimden belli oluyordu.</p>

    <p class="calibre5">“Yakışıklı kargocudan ne haber?”</p>

    <p class="calibre5">Brad’den bahsedilince yüzümün kızardığını hissettim. Ablamı bunları konuşmak için aramamıştım. “Geçen gün gördüm.” Konuyu değiştirmek için bir şeyler bulmaya çalıştım ama aklıma hiçbir şey gelmedi.</p>

    <p class="calibre5">Brad bana eskisi kadar nazik davransa da fazla ilgi göstermiyordu. Artık eski bir kanser hastası olduğumu biliyordu ve bu da onun tavrını açıklamaya yeterdi. Beni mazeretler uydurmak zorunda bırakmadığı için ona minnettardım. Ama dükkânıma son uğradığında, verdiğim karardan yavaş yavaş pişman olmaya başladığımı hissettim. O hafif ama bir o kadar da belirgin duygu günün geri kalanı boyunca üzerimden kalkmadı.</p>

    <p class="calibre5">Margaret, “Buluştunuz mu yani?” dedi.</p>

    <p class="calibre5">“Hayır, ben...” Ablam lafımı kesmeden önce ancak bu kadarını söyleyebilmiştim.</p>

    <p class="calibre5">“Neden?”</p>

    <p class="calibre5">“Ben...”</p>

    <p class="calibre5">“Bana açtığın şu dükkânın hayatının kanıtı olduğunu söyleyip duruyorsun.”</p>

    <p class="calibre5">“Evet, biliyorum ama...”</p>

    <p class="calibre5">“O zaman boşa konuşmayacaksın.”</p>

    <p class="calibre5">Ablamın bana hakaretler yağdırmaktan hoşlanması canımı sıkıyordu. “Hayat benim hayatım, Margaret.”</p>

    <p class="calibre5">“Hayat mı?” Margaret’in sesinde küçümseyici bir hava vardı. “Ne hayatı? Çalışmaktan ve örgü örmekten başka bir şey yaptığın yok. Zaten örgü örmek de işin haline gelmiş. Annemle ve birkaç arkadaşınla ara sıra görüşüyor olabilirsin ama...”</p>

    <p class="calibre5">Bu sefer lafı kesme sırası bana gelmişti. “Çıktığım adamlarla ilgili kararları ben veririm.”</p>

    <p class="calibre5">Margaret beni duymamış gibi konuşmaya devam ediyordu. “Onu bira içmeye çağır.”</p>

    <p class="calibre5">“Olmaz!”</p>

    <p class="calibre5">“Neden?”</p>

    <p class="calibre5">Neden bu kadar katı olduğumu bilmiyordum. “Çünkü...”</p>

    <p class="calibre5">“Korkuyorsun.”</p>

    <p class="calibre5">“Tamam korkuyorum.” Neredeyse bağırmıştım. “Ama bu hiçbir şeyi değiştirmiyor.”</p>

    <p class="calibre5">“Aş şu korkularım artık.”</p>

    <p class="calibre5">“Ah, Margaret, keşke düşündüğün kadar kolay olsaydı.”</p>

    <p class="calibre5">“O adamı bir yere davet et. Ayrıca onunla dışarı çıkana kadar da beni arama.”</p>

    <p class="calibre5">“Ciddi misin?” Ablamın bana böyle bir şey söylediğine inanamıy ordum.</p>

    <p class="calibre5">Margaret, “Çok ciddiyim,” deyip telefonu kapattı.</p>

    <p class="calibre5">Bir dakika boyunca gözlerimi ahizeden alamadım. Sonra da oradan uzaklaştım. Margaret bazen çok buyurgan oluyordu. Öz ablam sadece bir sefer gördüğü bir adamla buluşana kadar benimle görüşmeyi reddediyordu. Bu durumda benimle bir daha görüşemeyeceğini de bilmeliydi, çünkü onun isteklerine boyun eğmeyecektim. Bu kararı verdikten sonra akşam yemeği için doğru düzgün bir şeyler yapmaya başladım.</p>

    <p class="calibre5">Sağlıklı bir bedene sahip olmanın düzenli beslenmekten geçtiğini bildiğim için hazır yemeklerden olabildiğince uzak durmaya çalışıyordum. Ara sıra dondurulmuş yiyecekleri mikrodalgada ısıtıp yiyordum ama bunu gerçekten nadir yapıyordum. Bu akşam da başım döndüğü için o yola başvurdum. Margaret, Brad’i bir şeyler içmeye davet etmemi istedi. Tamam, belki de bunların hepsini benim iyiliğim için söylemişti. Belki de haklıydı, artık kabuğumdan çıkmanın vakti gelmişti. Örgü kursundaki kadınlar da onun gibi düşünüyordu. Ancak bunu nasıl yapacağımı hiç ama hiç bilmiyordum.</p>

    <p class="calibre5">Saat dokuzda ablamı bir kez daha aradım.</p>

    <p class="calibre5">Ablamı iyi tanıdığım için telefonu yüzüme kapatabileceğini biliyordum ama ona fırsat vermeden konuşmaya başladım. “Ona ne söyleyebilirim ki? Zaten adamı iki sefer reddettim. Artık kanserle ilgili şeyleri de öğrendiğine göre benimle ilgilenmez herhalde. Bana hayır diyebilir.”</p>

    <p class="calibre5">“Bence de diyebilir. Hem dese bile adamı suçlayamam.” “Cesaret verici sözlerin için teşekkür ederim, abla,” diye söylendim. Ablamın bu sözlere gülmesine şaşırdım, daha doğrusu ablamın güldüğüne şaşırmıştım. Normalde bir komedyen bile onu güldürmeyi başaramazdı. Espri anlayışı olmadan dünyaya gelen ruhsuz kadınlardan biriydi. Ona neyin bu kadar komik geldiğini bilmiyordum.</p>

    <p class="calibre5">“Ciddiyim,” dedim.</p>

    <p class="calibre5">“Gerçekten de benden yardım mı istiyorsun?”</p>

    <p class="calibre5">“Evet. Adamın karşısında bir aptal gibi durmamı istemiyorsan en azından lafa nasıl başlayacağımı söyle.”</p>

    <p class="calibre5">Bu sözler uzun süre olmasa da onu susturmaya yetti. “Ona fikrini değiştirdiğini söyle.”</p>

    <p class="calibre5">“Tamam.” Sesim bana ihanet edip özgüvensizliğimi dışa vurmuş olmalıydı.</p>

    <p class="calibre5">“Sonra da isterse birlikte bir içki içmenin hoş olabileceğini söyle. Ayrıca içkileri senin ısmarlayacağını söyip topu ona at.”</p>

    <p class="calibre5">Bunlar aklıma yatıyordu.</p>

    <p class="calibre5">Margaret, “Dediklerimi yapacak mısın?” diye sordu. Duvara yaslandım, saçımla oynarken, “Evet,” dedim. “Sanırım yapacağım.”</p>

    <p class="calibre5">Cuma akşamı sesim cesaret dolu çıkmıştı ama pazartesi sabahı mh halim tamamen değişmişti. Brad dükkâna başka bir gün gelse benim için her şey daha kolay olabilirdi. Ama şans yüzüme gülmemiş, adam pazartesi öğleden sonra, hiç de beklemediğim bir anda gelivermişti.</p>

    <p class="calibre5">“Merhaba,” dedim. “Genelde pazartesileri uğramazdın.” İşte şimdi akıllıca bir laf söylemiştim. Adamın özellikle de dükkânımın kapalı olduğu günde gelmesinden hiç hoşlanmamıştım.</p>

    <p class="calibre5">Kutulan kasanın yanma taşıyan Brad, “Doğrudur,” dedi. “Nasılsın?”</p>

    <p class="calibre5">“Çok iyiyim,” der demez ağzım kupkuru oldu.</p>

    <p class="calibre5">Brad’in her zamanki gibi imzamı atmam için uzattığı ufak bilgisayara daha önce böyle bir şey görmemişim gibi baktım.</p>

    <p class="calibre5">“İmzanı atar mısın?”</p>

    <p class="calibre5">Neyse ki o kadarını başarabildim. İmzamı yavaş yavaş atıp Brad’e uzattım. O da gülümseyip kapıya yöneldi.</p>

    <p class="calibre5">“Brad,” diye seslendim.</p>

    <p class="calibre5">Dönüp bana baktı.</p>

    <p class="calibre5">Tezgâhın arkasından çıkıp ona doğru yürüdüm. Aklımdan Margaret’in söyledikleri geçerken ve içimi de telaş kaplamışken ağzımdan kelimeler bir anda çıktı. “Fikrimi değiştirdim. Kabul edersen... kabul etmesen de sorun değil. Ah, aptal gibi görünüyor olmalıyım. Neyse bir ara bir şeyler içelim mi? Bu arada ben ısmarlayacağım. Margaret öyle yapmamı söyledi. Ayrıca...”</p>

    <p class="calibre5">Elini kaldıran Brad’in gözleri kocaman açıldı. “Dur, dur.”</p>

    <p class="calibre5">Ağzımı hemen kapadım.</p>

    <p class="calibre5">“Şimdi baştan başla ama bu sefer daha yavaş konuş.”</p>

    <p class="calibre5">Yüzümün kıpkırmızı olduğundan emindim. “İşten sonra içki içme teklifini yeniden düşündüm.”</p>

    <p class="calibre5">Brad’in yüzünde bir gülümseme belirdi. Adamın duyduklarına memnun olduğunu anlayabiliyordum. “Çok sevinirim.”</p>

    <p class="calibre5">Dişlerimin zangırdamasına sebep olan soğukluğun yerini bir sıcaklık aldı. “Çok güzel.”</p>

    <p class="calibre5">“Cuma günü iş çıkışında buluşalım mı?”</p>

    <p class="calibre5">Başımı salladım. “Tamam.”</p>

    <p class="calibre5">Brad arabasına uzandı ve ıslık çala çala kargo kamyonuna döndü. O gittikten birkaç dakika sonra ben de bir şeyler mırıldandığımı fark ettim. Onunla dışarı çıkacaktım.</p>

    <p class="calibre5">Uzun süreden beri ilk defa bir erkekle vakit geçirecektim ve Margaret’e bunları anlatacağım anı dört gözle bekliyordum.</p>
  </div>
</body>
</html>
