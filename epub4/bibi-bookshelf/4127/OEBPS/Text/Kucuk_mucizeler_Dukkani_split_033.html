<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_33">33</h1>

    <p class="calibre5">JACQUELINE DONO VAN</p>

    <p class="calibre5">Jacqueline, cuma günü öğleden sonra Lydıa’nın dükkânına vardı. Her zamanki gibi kursun başlama saatinden beş dakika sonra gelmişti. Kendini göstermek için geç kalma alışkanlığını yıllar önce kazanmış, bir türlü de aşamamıştı. Carol’un ortalıkta olmadığını görünce şaşırdı. Alix de sandalyelerin birine gömülmüş, suratını asmıştı.</p>

    <p class="calibre5">Masanın en sonunda oturan ve elinde örgü şişlen olan Lydia’ya, “Carol nerede?” diye sordu. Lydia iplerini ve şişlerim yanından lıiç ayırmaz, eli hep dolu olurdu.</p>

    <p class="calibre5">Lydia, “Carol bugün evde kalmayı istedi,” dedi. “Maalesef düşük yapmış.”</p>

    <p class="calibre5">Jacqueline de böyle bir şeyin olmasından korkuyordu. “Çok üzüldüm.”</p>

    <p class="calibre5">“Kendine gelmek için birkaç gün dinlenecektir. Umarım aramıza geri döner.”</p>

    <p class="calibre5">Jacqueline başını salladı. Carol’un durumuna gerçekten de çok üzülmüştü. Kadının çocuk hasretini kelimelerle anlatmak zordu. Jacqueline onun durumundan endişe duyuyor, bir şekilde kaybını atlatmasını umut ediyordu. İkinci çocuğunu dünyaya getirememenin ona yaşattığı acı duyguları hatırlamıştı ama en azından o, Paul’ü hayatlarına katabilmişti. Carol ve Doug’ın evlat edinme yoluyla bebek sahibi olma ihtimali de çok düşüktü. Jacqueline iç geçirdi. Çok üzücü bir olayla karşı karşıyalardı ama hiçbirinin elinden bir şey gelmezdi.</p>

    <p class="calibre5">Lydia, “Carol’un geri gelmemesinden korkuyorum,” dedi.</p>

    <p class="calibre5">Alix, “Neden?” diye sordu. Sesinde belirgin bir endişe vardı.</p>

    <p class="calibre5">“Hiçbir şey söylemedi ama bence çalışmaya geri dönebilir. İşinden ayrılmasının tek sebebi, bebek sahibi olmaktı. Birkaç hafta önce bana eskiden çalıştığı şirketin onu yeniden işe almak istediğini söylemişti.”</p>

    <p class="calibre5">Alix daha da kederli görünüyordu.</p>

    <p class="calibre5">Jacqueline, Alix’in canını bu kadar çok sıkan şeyin ne olduğunu merak etti. Carol’un durumuna üzüldüğü belliydi ama Jacqueline kötü giden başka şeylerin de olduğunu seziyordu.</p>

    <p class="calibre5">Örgüsünü çıkarmak için çantasına uzanan Jacqueline, “Sen nasılsın, Alix?” diye sordu. Oğluna atkı örüyordu. Atkıyı, Paul’ün çocukken sevdiği midillinin kahverengi tonuylaaynı renkte olan kaliteli yün iplerle örüyordu. Oğlunun Brownie adlı atlarını hatırlayıp atkısının renginin nereden geldiğini anlayıp anlamayacağını da merak ediyordu bir yandan.</p>

    <p class="calibre5">Başını önüne eğmeye devam eden Alix, lafı ağzında geveleyerek, “Eh işte,” dedi.</p>

    <p class="calibre5">Jacqueline, omuz silken Lydia’ya baktı. O da Alix’in sorunun ne olduğunu bilmiyordu. Dükkân daha da sessizleşti. Sadece sokaktan gelen arabaların sesi duyuluyordu.</p>

    <p class="calibre5">Alix başını kaldırınca Jacqueline, kızın Carol’dan aldığı erkek kazağına artık devam etmediğini gördü. Tamamen farklı bir modele başlamıştı.</p>

    <p class="calibre5">Jacqueline lafı dolandırmadan, “Ne oldu?” diye sordu.</p>

    <p class="calibre5">“Sana ne?” diyen Alix’in gözleri, söz dalaşına girmeyi istediğini gösterircesine kocaman açıldı.</p>

    <p class="calibre5">Jacqueline, Lydia’ya bakıp, “Bir erkek canını sıkmış gibi duruyor,” dedi. Lydia da hafifçe gülümseyip başını salladı.</p>

    <p class="calibre5">Alix ağzını açar gibi oldu ama yemi yutmadı.</p>

    <p class="calibre5">“Tahminime göre canını sıkan şu adam, rahip sevgilin olabilir.”</p>

    <p class="calibre5">“Biz sevgili değildik... Sadece arkadaştık.”</p>

    <p class="calibre5">Lydia kibarca, “Neden olmuş bitmiş gibi konuşuyorsun?” diye sordu. “Artık görüşmüyor musunuz?”</p>

    <p class="calibre5">“Onu bir süredir görmedim. Başka arkadaşları da var. Bilmem anlatabildim mi?”</p>

    <p class="calibre5">Jacqueline, “Onu başka biriyle mi gördün?” diye sordu.</p>

    <p class="calibre5">Alix başını hızlıca yukarı aşağı salladı. Çenesi neredeyse boğazının köküne değiyordu.</p>

    <p class="calibre5">Alix, “Güzel bir kızdı,” dedi. “Sarışındı.”</p>

    <p class="calibre5">Jacqueline, “Hiç şaşırmadım,” dedi. Hep Reese’nin metresinin sarışın olduğunu düşünmüş, kocasının yanma yaklaşan tüm sarışınlardan şüphelenmişti. Kocasının metresinin neye benzediğini ara sıra merak ediyordu, ama merakını gidermeyi de hiç istemiyordu. Aslında çoğu zaman o kadını düşünmemeye çalışıyor, böylece onu önemsemediğini kendine de göstermiş oluyordu.</p>

    <p class="calibre5">Jacqueline’in evliliği ya da evliliğinden geriye kalan ilişkisi Reese’nin, yemek hazırladığı akşam çekip gitmesi ile daha da kötü bir hal almıştı. Kocasını affetmemişti. Öyle ki, adamı büsbütün görmezden gelmeye başlamıştı.</p>

    <p class="calibre5">Reese de aralarını düzeltmek için hiç çaba sarf etmemişti. Herhalde Jacqueline’e aldığı gülleri ertesi sabah çöp kovasına atılmış olarak görünce gereken mesajı almıştı.</p>

    <p class="calibre5">Üç kadın sessizce örgü örmeye başladı. Lydia içeriye giren müşterilere bakmak için iki sefer örgüsünü elinden bırakmak zorunda kalmış, Jacqueline’i de Alix ile baş başa bırakmıştı.</p>

    <p class="calibre5">Jacqueline’in aklına bir fikir geldi. Üzerinde biraz düşünmesine rağmen fikrinden vazgeçmedi.</p>

    <p class="calibre5">Neşeli bir şekilde, “Sana borcum var,” dedi.</p>

    <p class="calibre5">“Neden?”</p>

    <p class="calibre5">Jacqueline, Alix’in olanları unutmasına şaşırmıştı. “Hayatımı kurtardığını ne çabuk unuttun.”</p>

    <p class="calibre5">Alix’in yüzü hafifçe gevşedi ama gülümsemesi hemen kayboldu. O gün o sokağa girip iki serseri ile dalaşmak sıradan bir şeymiş gibi omuz silkti.</p>

    <p class="calibre5">Jacqueline kararlı bir havayla, “Sana iyiliğinin karşılığını vermenin vakti geldi,” dedi.</p>

    <p class="calibre5">Alix aslında meraklanmıştı. “O nasıl olacakmış?” “Bence seni baştan yaratmalıyız. Tüm masrafları ben karşılayacağım.”</p>

    <p class="calibre5">“Anlamadım. Ne yapacağız, ne yapacağız?”</p>

    <p class="calibre5">“Daha da güzel bir hanım olman için birkaç yere uğrayacağız.”</p>

    <p class="calibre5">Alix kaşlarını çattı. “İyi de bu benim ne işime yarayacak?”</p>

    <p class="calibre5">“Bu sayede istediğin erkeğin dikkatini çekebileceğini söylesem?”</p>

    <p class="calibre5">“Neler yapmayı düşünüyorsun ki?” diye soran Alix ilgilendiğini gizlemeye çalışsa da Jacqueline’i kandıramamıştı.</p>

    <p class="calibre5">“Öncelikle saçınla başlarız,” diyen Jacqueline, Alix’in ucu mora boyanmış saçlarını eleştirel gözlerle incelerken yüzünü ekşitmemek için kendini zor tuttu. O korkunç rengin ortadan kaldırılması gerekiyordu. Eliyle kızın saçlarını işaret edip birkaç tavsiyede bulundu. “Saçlarını kestirir, güzel bir şekle sokarız. Belki de farklı bir renge boyarız.”</p>

    <p class="calibre5">“Yalnız, bunları sadece hoşuma giderse yaptırırım.” “Elbette!”</p>

    <p class="calibre5">“Saçlarımı istediğim renge boyatabilir miyim?”</p>

    <p class="calibre5">“Güzel bir renk seçtiğin sürece sana hayır demem.” Alix omuzlarını umursamaz bir havayla kaldırıp indirdi.</p>

    <p class="calibre5">“Öyleyse olabilir.” Jacqueline ona değil de o, Jacqueline’e iyilik yapıyormuş gibi davranıyordu. Jacqueline iki ay önce olsa kızın bu tavrına kızardı ama artık bu tür şeylerin rol icabı olduğunu biliyordu.</p>

    <p class="calibre5">“Seni sonra da moda danışmanıma götürüp...” Jacqueline daha lafını tamamlamadan Alix başını sallamaya başlamıştı. “Nasıl giyineceğim konusunda kimsenin tavsiyesine ihtiyacım yok.”</p>

    <p class="calibre5">“Sen nasıl istersen öyle olsun. Ama bence sana birkaç yeni kıyafet de almalıyız.”</p>

    <p class="calibre5">Alix hâlâ kararsız olmasına rağmen başını hafifçe sallayıp Jacqueline’in teklifini kabul etti. “Ödemeyi sen mi yapacaksın?”</p>

    <p class="calibre5">“Elbette.”</p>

    <p class="calibre5">“O zaman olabilir. Bunları ne zaman yapmak istiyorsun?” Alix hiç boş vakti yokmuş gibi konuşuyordu.</p>

    <p class="calibre5">Jacqueline, “Mümkünse hemen,” dedi, elindeki örgüsünü bir kenara bıraktı ve cep telefonunu eline aldı. “Hemen Desiree’yi arıyorum. Şehirdeki en iyi kuaför odur. Ondan randevu almak için insan bazen haftalarca bekler.”</p>

    <p class="calibre5">“Peki,” diyen Alix artık heveslendiğini gizleyemiyordu. Dimdik oturmuş, alt dudağını ısırıyordu.</p>

    <p class="calibre5">Jacqueline telefonu açan sekreterin, sesindeki aciliyeti anlayacağını ümit ederek, “Desiree’den en kısa zamanda randevu almam gerekiyor,” dedi. Desiree, çok ünlü bir güzellik uzmanıydı. Ücretleri biraz pahalı olsa da Jacqueline’in saçlarını kimyasal maddeler kullanmadan perma yapabilen biriydi. Zaten ortaya çıkardığı harika işlerle aldığı her kuruşu hak ediyordu. Kulüpteki tüm kadınlar ona gidiyordu.</p>

    <p class="calibre5">Sekreter onu beklemeye alırken Jacqueline sabırsızlanmıştı. Kadının sesini bir daha duyduğunda ona aradan yıllar geçmiş gibi geldi. “Desiree saat dört buçuğa kadar buraya gelebilirseniz sizi alabileceğini söylüyor.”</p>

    <p class="calibre5">“Dört buçuk mu?” Jacqueline, Alix’e baktı. Alix de başını salladı. Jacqueline sevinçle, “Orada olacağız,” dedi. Cep telefonunu kapatıp çantasına koydu. Alix’in ne kadar şanslı olduğunu bilmediğinden emindi. Jacqueline genelde o kuaföre gitmek için bir ay öncesinden randevu almak zorunda kalıyordu.</p>

    <p class="calibre5">Lydia geri dönmüştü. İkisinin konuştuklarının çoğunu duymasa da neler döndüğünü anlamış gibiydi. O da yapacaklarını onaylamasına başını salladı. Jacqueline kendine bir görev edinmişti. Yeni kıyafetler alıp saçını da kestirdikten sonra Alix’i alımlı, genç bir hanıma çevireceğinden emindi. Heyecanlanmıştı. Eğleneceğini düşünüyordu.</p>

    <p class="calibre5">Kurs biter bitmez Alix’i yeni kıyafetler almak için Nordstrom’a götürdü. Jacqueline tasarımcıların koleksiyonlarda yer alan elbiselerini, onunla yıllardır aynı satış görevlisinin ilgilendiği, merkezi Seattle’da olan bir mağazadan alırdı.</p>

    <p class="calibre5">Victoria, Alix’e bir sefer bakmış, sonra derhal işe koyulmuştu. Jacqueline, Alix’e giyinme odasında eşlik etmiş, kızın doğru düzgün iç çamaşırları giyinmediğini görünce çok şaşırmıştı. Alix’e öncelikle üzerindeki gülünç tanganm yerine yeni sutyen ve iç çamaşırı almaları gerektiğine karar vermişti. Ve bu konuda ısrarcıydı.</p>

    <p class="calibre5">Alix hemen yaygara koparsa da lafı fazla uzatmamıştı. Jacqueline bu küçük mücadeleyi kazanmış olabilirdi ama sıra büyük savaşlara gelince Alix zaferi tadan taraf olduğunu göstermişti. Victoria’nın getirdiği St. John markalı elbiseyi de diğer kıyafetleri de denemeyi kabul etmemişti.</p>

    <p class="calibre5">Vakitlerinin bugünlük kısıtlı olduğunu bilen Jacqueline, Alix’e kaliteli iç çamaşırları almakla yetinmek zorundaydı. Ama başladığı işi bitirdiğinde Alix’i şık bir kıyafetin içine sokmayı başaracağına yemin etti.</p>

    <p class="calibre5">Ne yazık ki kuaför maceralan da çok hoş geçmedi. Alix’in uçlan mora boyanmış saçlannı görünce Desiree’nin nutku tutulmuş, Fransızca küfürler savurmaya başlamıştı. Yıllarca lisede ve üniversitede Fransızca almış olmasına rağmen Jacqueline kadının neler söylediğini anlayamamıştı ama kadının ses tonuna bakarak söylediklerini çevirmemesinin herkesin hayrına olacağına karar vermişti.</p>

    <p class="calibre5">Jacqueline bekleme salonunda oturdu ve hararetli konuşmalar devam ederken kahvesini içti. Şansına güzellik salonunun elit müşterileri çoktan işini bitirip gitmişti. Yoksa onlar da Alix ile Desiree arasında geçen ağır konuşmalara maruz kalacaklardı.</p>

    <p class="calibre5">İçeriye girdikten doksan dakika sonra Alix hapisten yeni çıkmış biri gibi salonun ön tarafına atmıştı kendini. Jacqueline onu neredeyse tanımayacaktı. Alix’in arasına patlıcan moru serpiştirilmiş kopkoyu saçları gitmiş, yerine Jacqueline’in oğlu Paul’ün kazağı için seçtiği ipin rengine benzer kızılımsı gölgeleri olan açık kahverengi saçlar gelmişti.</p>

    <p class="calibre5">Jacqueline ayağa kalkarken, “Alix,” dedi. Desiree bir kez daha harikalar yaratmıştı. Kadın, Alix’in saçını boyamakla yetinmeyip bir de dalgalı bir model yapmıştı.</p>

    <p class="calibre5">Parmaklarını saçlarının arasında gezdirip daha yeni yapılmış saçını bozan Alix, “Hiç beğenmedim,” dedi. “Bu ben değilim.”</p>

    <p class="calibre5">Jacqueline sabırla, “Hayır canım, sensin,” dedi. “Sadece yenilendin.”</p>

    <p class="calibre5">Alix bir anlığına ağlayacakmış gibi oldu. “Eski... dizilerden fırlamış gibi görünüyorum,” diye söylendi.</p>

    <p class="calibre5">“Çok güzel görünüyorsun.”</p>

    <p class="calibre5">“Hiç de güzel görünmüyorum.”</p>

    <p class="calibre5">Jacqueline kızgınca, “Aptallık etme,” dedi.</p>

    <p class="calibre5">“Ama herkes gülecek bu halime.”</p>

    <p class="calibre5">Alix gerçekten de boş konuşuyordu. “Bence hiç de öyle olmayacak.”</p>

    <p class="calibre5">“Bana iyilik yapmak istediğini biliyorum ama bu kişi ben değilim... Değilim işte.”</p>

    <p class="calibre5">Alix bir teşekkür bile etmeden güzellik salonundan çıkıp gitti. Jacqueline’in dili tutulmuştu.</p>

    <p class="calibre5">Başını iki yana sallayan Desiree, “Bu kızla da nereden tanıştın?” diye sordu.</p>

    <p class="calibre5">Jacqueline, “Uzun hikâye,” dedi. Hevesi kırılmıştı. Alix için güzel bir şey yapmaya ve ona minnettar olduğunu göstermeye çalışmış ama başarılı olamamıştı.</p>

    <p class="calibre5">Eve geri döndüğünde Reese’nin buzdolabından kendine bir bira aldığını gördü.</p>

    <p class="calibre5">Bir hışımla yanından fırlayıp evin ona ait olan tarafına geçince kocası, “İyi misin?” diye sordu.</p>

    <p class="calibre5">Jacqueline, Reese’nin ona soru sormasına şaşırmıştı. Günlerdir evle ilgili ufak tefek konuların dışında konuşmamışlardı çünkü. Başka bir zaman olsa ona aldırış etmezdi ama bu gece canı yanmış, kafası karışmıştı, ve şimdi bunları saklamayı başaramıyordu.</p>

    <p class="calibre5">Bu kadar iyi bir amaçla yola çıkmasına rağmen işin neden bu hale geldiğini anlamamıştı. Mutfak masasına otururken Reese’nin ona uzattığı şarap dolu kadehi aldı. Sonra da Alix’le yaşadığı macerayı anlatmaya başladı.</p>

    <p class="calibre5">“Nerede yanlış yaptığımı bilmiyorum.”</p>

    <p class="calibre5">“Şu Alix kaç yaşında?”</p>

    <p class="calibre5">Jacqueline kızın yaşını tam olarak bilmiyordu. “Yirmili yaşlarının başında sanırım.”</p>

    <p class="calibre5">“Onu kendine benzetmeye çalışmışsın, Jacquie.” Jacqueline sesini yükselterek, “Hiç de bile,” dedi. Reese’nin hemen onu hatalı bulmasına kızmıştı. Ona danışmaması gerektiğini bilmeliydi.</p>

    <p class="calibre5">Sonra birden kocasının haklı oluğunu fark etti. Alix’i kendi kıyafetlerini aldığı, kendi saçlarını yaptırdığı kişilere götürmüştü. Reese’nin gözlerinin içine bakarak yavaşça başını salladı. “Olabilir,” dedi.</p>

    <p class="calibre5">“Bir dahaki sefere Tammie Lee’ye fikrini sor.” Jacqueline, “Tammie Lee mi?” dedi ve hemen başını iki yana salladı. “O bu işleri benden iyi bilemez.”</p>

    <p class="calibre5">“Öyle olabilir ama Tammie Lee, Alix’le yaşıt sayılır. Sana işe yarar birkaç fikir verebilir.”</p>

    <p class="calibre5">Jacqueline, “Peki, o zaman ona danışırım,” dedi. Gelini çok iyi bir iş çıkaramayabilirdi ama ne yaparsa yapsın işi Jacqueline kadar eline yüzüne bulaştıramazdı.</p>
  </div>
</body>
</html>
