<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Küçük Mucizeler Dükkanı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre9" id="calibre_toc_46">46</h1>

    <p class="calibre5">ALIX TOWNSEND</p>

    <p class="calibre5">Alix boğuk boğuk gelen inilti sesleriyle uyandı. Dirseğini yatağa dayayıp başını kaldırdı ve karanlığa baktı. Gelen sesin ne olduğunu anlamaya çalıştı. Acı sesler oturma odasından geliyor gibiydi. Gözleri karanlığa alışınca tuhaf bir şeyin daha olduğunu fark etti. Odanın öteki tarafında duran Laurel’in yatağı boştu.</p>

    <p class="calibre5">Ev arkadaşı son zamanlarda gerçekten de çok gıcık biri haline gelmişti. O günkü dostça muhabbetlerinden sonra Alix’e yine aldırış etmemeye başlamıştı. Nadiren konuşuyorlardı ama olanların suçlusu Alix değil, Laurel’di. O elinden geleni yapmış, arkadaşlıklarını korumaya çalışmıştı. Laurel ise ona karşı ancak kaba sözler sarf etmişti.</p>

    <p class="calibre5">Alix kaldıkları binanın geleceğiyle ilgili yeni haberler almamıştı son zamanlarda. Ancak evlerini kısa zaman sonra kaybedeceklerinden şüpheleniyordu. Gerçi bir planı vardı; fırsatını bulunca sözde arkadaşını bırakacak, kendine yeni bir ev arkadaşı bulacaktı. Geçen baharda yapılan uyuşturucu baskınında Laurel’in malları yakalanmıştı ama cezayı Alix çekmişti.</p>

    <p class="calibre5">İlk başlarda Laurel ondan sürekli özür dilemiş, hatasını telafi etmenin yollarını aramıştı ama artık her şey değişmişti. Çoğu zaman Alix’i görmezden geliyor, Alix yanında olduğunda sadece televizyonun karşısına geçip bir şeyler yiyordu. Son bir haftadır kuru temizlemedeki işine de gitmemişti.</p>

    <p class="calibre5">Tekrar yatağına uzanan Alix, örtüyü omuzlarına kadar çekip gözlerini kapattı. Yeniden uyumaya kararlıydı. Laurel o yediği dondurmalar yüzünden mideyi bozmuş olmalıydı. Son altı ayda neredeyse yirmi kilo almıştı. Pantolonlarından hiçbiri bacaklarından geçmiyordu. Aslında aralarındaki ilişkiyi bozan, kızın Jordan’a yaklaşması olmuştu. Alix, Jordan’a güveniyordu ama Laurel için aynı şeyleri düşünmüyordu. O gün Jordan’in yanma kendini acındırmaya ve kim bilir neler neler istemeye gitmişti.</p>

    <p class="calibre5">Alix neler döndüğünü öğrenememişti. Jordan, Laurel’le konuştuklarını anlatmamış, Alix de çok soru sormamıştı. Laurel’e bu konuyu açtığında ev arkadaşı işine burnunu sokmamasını söylemişti.</p>

    <p class="calibre5">Alix içeriden gelen boğuk seslere kulağını tıkamaya kararlıydı. Laurel’in ona ihtiyacı varsa ayağına kadar gelmesi gerekiyordu. Alix gidip de ona yardım etmeyecekti.</p>

    <p class="calibre5">Tam da uykuya dalmak üzereyken yüksek sesli bir iniltiyle irkildi. Laurel gerçekten de çok acı çekiyor olmalıydı. Gönülsüzce de olsa örtüyü üzerinden atıp yataktan çıktı.</p>

    <p class="calibre5">Oturma odası karanlıktı. Laurel’i ancak bir dakika sonra buldu. Kız başını koltuğun koluna yaslamış yatıyordu. Dizleri büküktü ve bacaklarının üzerine bir battaniye almıştı.</p>

    <p class="calibre5">Alix, “Neyin var?” diye sordu. Uykusundan kalkmak zorunda kaldığı için kızgın kızgın konuşuyordu.</p>

    <p class="calibre5">“Yok bir şeyim. Sen yatağına dön.”</p>

    <p class="calibre5">Alix bir an tereddüt etti, ama sonra o da boşverdi. Onun için hava hoştu.</p>

    <p class="calibre5">“Neyse,” deyip yatak odasına girmesine iki adım kala birden durdu. Laurel’in inlediğini duyabiliyordu.</p>

    <p class="calibre5">Odaya geri dönüp hemen ışıklan açtı. Laurel ellerini beline atmış, bacaklarını ayırmıştı. “Durumun hiç de iyi görünmüyor. Neyin var?”</p>

    <p class="calibre5">Laurel cevap vermeyip başını sallamakla yetindi. Sonrada gözlerini yumdu ve alt dudağını ısırdı. Ağzının kenarından kanlar akıyordu. Alix şaşkınlıkla ona baktı.</p>

    <p class="calibre5">“Laurel,” diye fısıldadı.</p>

    <p class="calibre5">Ev arkadaşı aniden kolunu uzatıp Alix’in elini tuttu ve deli gibi sıktı. “Bana yardım et,” diye haykırdı. “Yapamıyorum. .. Yapabileceğimi düşünmüştüm... Ahhh! Canım çok yanıyor.”</p>

    <p class="calibre5">Alix koltuğun yanında dizlerinin üzerine çöktü. Bir anda her şey yerli yerine oturmuş, aklında şimşekler çakmıştı. “Sen doğum yapıyorsun.”</p>

    <p class="calibre5">Laurel başını salladı. “Sana söyleyemedim... Hiç kimseye söyleyemedim.”</p>

    <p class="calibre5">“John’un bundan haberi var mı?”</p>

    <p class="calibre5">Laurel’in gözlerine yaşlar doldu. “Sence beni neden terk etti? Bebeği de, beni de istemediğini söyledi. Kürtaj parasını ödeyeceğine söz vermişti ama ortalıktan kayboldu. Benim de param çocuğu aldırmaya yetmedi.”</p>

    <p class="calibre5">“Neden hiçbir şey söylemedin?”</p>

    <p class="calibre5">“Nasıl söyleseydim?”</p>

    <p class="calibre5">“Biz arkadaşız.” Aslında çok da iyi arkadaş değillerdi. Laurel, Alix’in tutuklanmasına sebep olmuştu. Yine de Alix’e hamile olduğunu söyleyecek kadar güvenmesi gerekirdi.</p>

    <p class="calibre5">Laurel gözlerini kapattı. Sırtı yukarı kalktı ve yine inledi.</p>

    <p class="calibre5">Alix bunlarla daha sonra ilgilenmeye karar verdi. Şimdilik Laurel’i hastaneye götürmeliydi. “Ben gidip bir telefon bulup yardım çağıracağım.”</p>

    <p class="calibre5">Laurel, “Olmaz!” diye bağırdı. Elleri Alix’in parmaklarını adeta eziyordu. “Beni yalnız bırakma. Az kaldı... Az kaldı. Bu acıya dayanamıyorum. Tek başıma bunun üstesinden gelemem.”</p>

    <p class="calibre5">“Ne yapacağım?” Alix daha önce hiçbir doğuma tanıklık etmemişti. Laurel’e nasıl yardım edeceğini de bilmiyordu.</p>

    <p class="calibre5">Sık sık nefes alıp veren, ıkınan ve acıdan kıvranan Laurel, “Bilmiyorum,” dedi. “Sanırım bebek geliyor,” diye bağırdı sonra. Paniğe kapılmıştı. “Ne yapacağım? Ah Tanrım, ne yapacağım ben?”</p>

    <p class="calibre5">Alix, “Sakin ol,” dedi. Tok bir sesle konuşup kendine güvendiğini göstermeye çalışıyordu. Oysa kalbi deli gibi atıyordu. Battaniyeyi çekince Laurel’in, kalçasının altına birkaç havlu yerleştirmiş olduğunu gördü. “Ben gidip ellerimi yıkayacağım.”</p>

    <p class="calibre5">“Hayır... Beni bırakma.”</p>

    <p class="calibre5">“Hemen dönerim.”</p>

    <p class="calibre5">“Tamam, tamam.” Laurel yine başını bir sağa bir sola çeviriyordu. Yüzü terden sırılsıklam olmuştu.</p>

    <p class="calibre5">Alix bunları daha önceden fark etmediği için kendine kızıyordu. Ama Laurel çok şişman olduğu için hamile olduğunu öyle hemen anlamak kolay değildi. Kız kot giyinmeye devam etmişti. Tamam, elbiseleri dikişlerini zorluyor gibiydi ama Alix bunu, kızın yaşadığı depresyondan ve sürekli yemek yemesinden dolayı aldığı kilolara bağlamıştı.</p>

    <p class="calibre5">Alix, Laurel’in yanından sadece bir dakikalığına ayrılmış, geri döner dönmez arkadaşının elini tutmuştu. Laurel’in yüzüne şöyle bir bakan Alix, kızın gerçekten de çok acı çektiğini gördü.</p>

    <p class="calibre5">Laurel, “Ne olur bir bak,” dedi. “Bebek gelmeye başlamış mı?”</p>

    <p class="calibre5">Alix kendine güvenemiyordu. “Bebek için bir şeyler hazırladın mı?”</p>

    <p class="calibre5">Laurel başını iki yana salladı. “Onu istemiyorum.”</p>

    <p class="calibre5">“Laurel! Bebeği ne yapacaksın?” Laurel gerçekten de hayal aleminde yaşıyordu. Bebeğin giysilere, battaniyelere, biberonlara ihtiyacının olacağını bilmeliydi.</p>

    <p class="calibre5">Arkadaşı iç çekti. “Başta onu öldürmeyi düşündüm.”</p>

    <p class="calibre5">Alix nefesini tuttu. “Öyle bir şey yapmayı nasıl düşünürsün!”</p>

    <p class="calibre5">Laurel, “Bu bebeği istemiyorum,” diye bağırırken çektiği acıdan dolayı yine iki büklüm oldu. Parmaklarını koltuğun kumaşına geçirmişti. Gözlerini tamamen kapatmış, kesik kesik nefes alıyordu. Havayı içine çekiyor, ıkınırken omuzları yukarı kalkıyordu.</p>

    <p class="calibre5">Koltuğun kenarına oturan Alix, bebeğin sarı saçlarla kaplı başını gördü. Laurel’in bir sonraki kasılmasında dikkatlice elini bebeğin ufacık başının altına koydu. Laurel derin derin nefes aldı; bebeğe bakmaya çalıştı ama bacağını yeterince öne eğemedi.</p>

    <p class="calibre5">Alix, “Az kaldı,” dedi. Hem korkuyor hem de kendini çaresiz hissediyordu. Söylediklerinin doğru çıkmasını umuyordu.</p>

    <p class="calibre5">Laurel bir dakika daha geçmeden ıkındı ve yine hızlı hızlı nefes almaya başladı. Tam o anda bebek kayıp annesinin vücudundan çıktı ve doğrudan Alix’in ellerine geldi. Onunla birlikte aniden su ve kan boşaldı.</p>

    <p class="calibre5">Alix’in gözlerinden yaşlar akıyordu. Laurel’e, “Erkek,” dedi. Bebek hemen ağlamayınca panikten kalbi hızla atmaya başladı. İçgüdülerine güvenip elini bebeğin ağzının içine attı ve ağzını temizledi. Sonra da bebeği yüzüstü çevirip sırtını okşadı. Bebek aniden çok acı bir şekilde ağlamaya başladı. Alix’in içini sevinç kaplamıştı. Başını kaldırıp arkadaşına baktı. “Çok güzel,” dedi. Yaşadığı anın mükemmelliği ağzını açık bırakmıştı. Dünyaya yeni bir can gelmişti.</p>

    <p class="calibre5">Laurel oğluna bakmak istemiyordu. Yüzünü uzaklara çevirmişti. Duygusuzca, “Kordonu kes,” dedi.</p>

    <p class="calibre5">“Ya... Yapabilir miyim bilmiyorum.”</p>

    <p class="calibre5">“Yap gitsin. Yoksa ben keserim.”</p>

    <p class="calibre5">“Tamam, tamam.” Alix mutfakta bulduğu bir bıçağı, arkadaşının ya da bebeğin mikrop kapacağından korktuğu için, ocağın üzerine koyduğu kaynar su dolu tencereye attı. Sonra tam zamanında odaya döndü.</p>

    <p class="calibre5">Kordonu keser kesmez bebeği banyoya götürüp temizledi. Sonra da kursta ördüğü battaniyeye sardı. Doğum acıları kısmen dindiğine göre Laurel bebeğine şefkatle sarılabilirdi. Alix bebeği oturma odasına götürdü. Ev arkadaşını en azından oğlunun yüzüne bakmaya ikna edebileceğini ümit ediyordu.</p>

    <p class="calibre5">Alix, “Bir kez bak sadece,” dedi. “Çok harika bir bebeğin oldu, Laurel.”</p>

    <p class="calibre5">Laurel bir kez daha başını salladı. “Ondan kurtul.”</p>

    <p class="calibre5">Alix arkadaşının bu kadar taş kalpli olduğuna inanamıyordu. “Öyle bir şey yapamam.”</p>

    <p class="calibre5">“Öyleyse ver onu bana, ben yaparım.”</p>

    <p class="calibre5">Alix bebeği kendine doğru çekerken, “Ona ne yapacaksın?” diye sordu.</p>

    <p class="calibre5">“Bir çöp kutusunun yanma bırakacağım.”</p>

    <p class="calibre5">Laurel bebeğini bir canlı gibi görmüyordu bile.</p>

    <p class="calibre5">Alix dehşet içinde, “Ciddi misin?” diye sordu. “Bu bebeği istemiyor musun?”</p>

    <p class="calibre5">Laurel, “Daha kaç kez söylemem gerekecek?” diye bağırdı. “Kurtul şundan.”</p>

    <p class="calibre5">Koluyla bebeği saran Alix, aklından geçenleri kontrol etmeye çalışıyordu. Laurel onu istemiyor olabilirdi ama Alix’in bu bebeğe seve seve bakacağını bildiği birileri vardı. “İmzanı at.”</p>

    <p class="calibre5">“Ne?” diyen Laurel boş boş ona baktı.</p>

    <p class="calibre5">“Kendi iradenle bu bebekten vazgeçtiğini belirten bir yazı yazacaksın.”</p>

    <p class="calibre5">Laurel kaşlarını çattı. “Bebeği kime vereceksin?”</p>

    <p class="calibre5">Alix, “Evlat edinmek isteyen bir çifte,” dedi ve derin bir nefes aldı. “Çocuk hasretiyle yanıp tutuşan birini tanıyorum. Onun ve kocasının bu bebeği büyütmesini istiyorum. Sen onu sevmiyor olabilirsin ama Carol’un onu seveceğinden adım gibi eminim. Onu bu dünyaya getirmene ben aracı oldum. Kendimi ondan sorumlu hissediyorum. Sen de zaten ondan kurtulmak istediğini söyledin.”</p>

    <p class="calibre5">“Ne yaparsan yap. Umurumda değil.”</p>

    <p class="calibre5">“Ama fikrini değiştirmeyeceksin.”</p>

    <p class="calibre5">“Tamam.” Laurel ciddi olduğunu göstermek için bıçağı eline alıp bebeği hemen oracıkta öldürmeyi istediğini gösterircesine salladı. “Ya ölecek ya da hayatımdan çıkıp gidecek, tamam mı? Ciddi olduğumu göstermek için daha ne yapmam gerekiyor? Kurtul şundan! Onu alıp gözümün önünden çektiğin sürece ne yaptığın umurumda değil.”</p>

    <p class="calibre5">Alix sürekli ağlayan bebeği kucağında tutarken kâğıt kalem bulup arkadaşının yanına gitti. “Yaz.”</p>

    <p class="calibre5">Oturmaya çalışan Laurel çabucak birkaç satır bir şey karaladı, altına adını yazıp imzaladı. Alix kâğıdı okudu, sonra da yatak odasına döndü. Bebeği yatağın üzerine koydu ve titreyen elleriyle olabildiğince hızlı bir şekilde üzerine bir şeyler geçirdi. Bebek ona baktı. Alix de eğilip bebeğin alnını öptü.</p>

    <p class="calibre5">“Keşke seni daha güzel bir şekilde karşılasaydık,” diye fısıldadı. “Ama seni sevecek birini tanıyorum.”</p>

    <p class="calibre5">Alix, Laurel’e başka hiçbir şey söylemeden omzuna çantasını attı ve evden çıktı. Cuma sabahının erken saatleriydi. Sokaklar karanlık ve tenhaydı. Göğsüne yasladığı bebekle birlikte olabildiğince hızlı bir şekilde yürüyen Alix, önünde ankesörlü telefon olan Annie’nin Kafesi’ne vardı. Çantasını karıştırıp elli sent buldu. Sonra da Jordan’ın ona verdiği, üzerinde telefon numarası yazan kâğıt parçasını çıkardı.</p>

    <p class="calibre5">Parayı makineye attı, ahizeyi kulağına dayadı ve numarayı tuşladı. “Ne olur orada ol,” diye fısıldadı. “Ne olur.”</p>

    <p class="calibre5">Jordan telefonu ancak beş sefer çaldıktan sonra açtı. Alix tam da hayal kırıklığı içinde telefonu kapatacakken onun sesini duydu.</p>

    <p class="calibre5">Jordan uykulu uykulu, “Alo, kimsiniz?” dedi.</p>

    <p class="calibre5">“Jordan, benim.” Alix, Jordan’ın sesini duyduğu için sevinçten ağlayacak gibi olmuştu. “İhtiyacım olursa seni arayabileceğimi söylemiştin ya?”</p>

    <p class="calibre5">“Başın belada mı?”</p>

    <p class="calibre5">Alix ona nasıl cevap vereceğini bilmiyordu. “Annie’nin Kafesi’ndeyim... Gelip beni alabilir misin?”</p>

    <p class="calibre5">“Şimdi mi?”</p>

    <p class="calibre5">“Evet, ne olur çabuk gel.”</p>

    <p class="calibre5">“On dakikaya kadar oradayım.” Jordan hiç tereddüt etmemişti. Alix artık ona karşı olan duygularından hiç ama hiç şüphelenmiyordu. Şu dünyada gece ya da gündüz yardımına sığınabileceği biri olduğu için kendini gerçekten çok iyi hissediyordu.</p>

    <p class="calibre5">Bebeği yavaşça kucağında salladı. Kafenin tentesinin altında Jordan’ın arabasını beklerken bebeği susturmaya çalıştı. Jordan’ın arabasıyla köşeyi döndüğünü görünce kaldırıma indi.</p>

    <p class="calibre5">Jordan önünde durdu ve uzanıp kapıyı açtı.</p>

    <p class="calibre5">Alix’e merakla baktı. “Bebek mi o?” Sesi, uykulu olduğu için boğuk çıkıyordu.</p>

    <p class="calibre5">“Laurel ile o çakal John’un bebeği... Onu ben doğurttum.”</p>

    <p class="calibre5">“Yani bu yüzden mi...” Jordan bir anlığına duraksadı. “Geçenlerde benimle konuşmuş, bir sorunu olduğundan bahsetmişti ama ne olduğunu açıklamamıştı.”</p>

    <p class="calibre5">Alix başını salladı. Şimdi her şeyi daha iyi anlıyordu.</p>

    <p class="calibre5">“Bebeği hastaneye götürmemi mi istiyorsun?”</p>

    <p class="calibre5">“Hayır.” Yapılması gerekeni bilen ve umut dolu olan Alix, eğilip bebeği öptü.</p>

    <p class="calibre5">“Alix... bebeği saklayamazsın.”</p>

    <p class="calibre5">“Onu ben doğurttum. Ona evini de ben bulacağım.”</p>

    <p class="calibre5">Jordan’ın gözleri fal taşı gibi açıldı. “Aklından neler geçiyor?”</p>

    <p class="calibre5">“Bu bebeğe ihtiyacı olan birisini tanıyorum.”</p>

    <p class="calibre5">“Kimmiş o ?”</p>

    <p class="calibre5">“Kim olduğu önemli değil. Şimdi ya beni istediğim yere götürürsün ya da taksi tutarım.”</p>

    <p class="calibre5">“Ama bu yasal değil...”</p>

    <p class="calibre5">“Laurel’e bir kâğıt imzalattım. O, bebeği istemiyor. Ben de bu sevimli şeyi hayatta çocuk esirgeme kuramlarının eline bırakmam! Tamam mı?”</p>

    <p class="calibre5">Jordan kaşlarını kaldırdı, ardından hafifçe gülümsedi. “Hatırlat da bir daha sana karşı gelmeyeyim.”</p>

    <p class="calibre5">“Hiç canını sıkma. Ben sana daha uzun yıllar çok şey hatırlatırım.”</p>

    <p class="calibre5">“Yıllar derken?”</p>

    <p class="calibre5">“Bunu sonra konuşuruz?”</p>

    <p class="calibre5">“O arkadaşının bunlardan haberi var mı?”</p>

    <p class="calibre5">“Yok.”</p>

    <p class="calibre5">“Peki Laurel ne olacak?”</p>

    <p class="calibre5">“Beni bıraktıktan sonra onu alıp hastaneye götürür müsün?” Bu yüzden işin içine polis falan karışacaktı ama Alix, Carol ile kocasının bunlarla ilgilenebileceğine karar verdi. “Onu İsveç Hastanesi’ne götür.”</p>

    <p class="calibre5">“Emrinizdeyim, erkek evlatların ebesi Leydi Alix.”</p>

    <p class="calibre5">Bu sözler Alix’in fazlasıyla hoşuna gitmişti.</p>
  </div>
</body>
</html>
