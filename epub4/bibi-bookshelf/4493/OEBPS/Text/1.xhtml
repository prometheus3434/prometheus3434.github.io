<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <p class="c mb20"><img alt="" src="../Images/Simple-Line-Dark-8.gif" width="20%"/></p>

  <p>İlk, Afrika’dan geldiğini söylüyorlar; buraya kölelerin çığlıklarıyla taşındığını; tam da bir dünyanın yok olduğu, diğerinin başladığı an söylenen, Taino’lara<sup><a href="../Text/dipnot.xhtml#ref1" id="ref_1">[1]</a></sup> ölüm getiren bir beddua, Antiller’de karabasanın kapı aralığından Yaratılış’a sızan bir iblis olduğunu. <i>Fukú americanus,</i> ya da daha yaygın kullanımıyla fukú — genel anlamda bir tür lanet ya da beddua, özel anlamıyla da Yeni Dünya’nın Laneti ve Uğursuzluğu. Amiral’in fukú’su da denir, çünkü Amiral Kolomb hem onu dünyaya getiren ebeydi, hem de Avrupalı kurbanlarının en önemlilerinden biri; Yeni Dünya’yı “keşfetmiş” olmasına karşın, sefil ve frengili bir halde, tanrısal (dique) sesler duyarak öldü. Santo Domingo’da,<sup><a href="../Text/dipnot.xhtml#ref2" id="ref_2">[2]</a></sup> En Sevdiği Ülke’de (Oscar’ın, sonunda Yeni Dünya’nın Sıfır Noktası dediği yerde), Amiral’in adı her iki tür —dar ve geniş anlamıyla— fukú’nun eşanlamlısı olup çıkmıştır; onun adını yüksek sesle söylemek hatta sırf duymak bile, sizin ve ailenizin başına bir felaket gelmesine yeter de artar.</p>

  <p>Her neyse, adı ya da kökeni ne olursa olsun, fukú denen musibeti açığa çıkaran, dünyaya salan şeyin, Avrupalıların Hispaniola’ya ayak basması olduğuna inanılır; işte, o günden beri de burnumuz boktan kurtulmamıştır. Santo Domingo fukú’nun Sıfır Kilometresi, ülkeye giriş limanı olabilir, ama bilsek de bilmesek de, bizler, hepimiz onun çocuklarıyız.</p>

  <p>&nbsp;</p>

  <p>&nbsp;</p>

  <p>Öte yandan, fukú çoktan tarih olmuş, artık korkutma gücü kalmamış bir hortlak masalı değil. Annemle babamın zamanında, fukú taş kadar gerçekti, normal, sıradan insanların ciddi ciddi inandığı bir şeydi. Fukú birinin başını yediyse, herkes bilirdi; tıpkı birinin Palacio’da çalıştığını bildikleri gibi. Her ne kadar Ada halkı, bütün önemli şeyler gibi ondan hiç söz etmese de, varlığı havaya sinmişti. Ama daha eski günlerde, fukú bayağı bir saltanat sürmüştü; hatta sıkı bir pazarlamacısı bile vardı, bir başka deyişle başpapazı: o zamanki ömür-boyu-diktatörümüz Rafael Leónidas Trujillo Molina.<sup><a href="../Text/dipnot.xhtml#ref3" id="ref_3">[3]</a></sup> Trujillo’nun, Lanet’in hizmetkârı mı yoksa efendisi mi, temsilcisi mi yoksa patronu mu olduğunu bilen yok, fakat ikisinin arasında bir anlaşma olduğu, aralarından <i>su sızmadığı</i> açık. Trujillo’ya karşı çıkanın, kumpas kuranın son derece güçlü bir fukú’ya maruz kalacağına, lanetin yedinci kuşağa hatta daha da ötesine kadar süreceğine inanılırdı; eğitimli çevrelerde bile. Trujillo hakkında olumsuz bir şey düşünseniz, <i>pat</i>, bir kasırga bütün ailenizi alıp denize fırlatır, <i>pat</i>, pırıl pırıl gökyüzünden tepenize düşen koca bir kaya parçası sizi yamyassı eder, <i>pat</i>, bugün yediğiniz karides, yarın sizi karın ağrısından kıvrandıra kıvrandıra öldürürdü. Bu da ona suikast düzenlemeye kalkışan herkesin neden ayvayı yediğini, sonunda onu haklayan elemanların tamamının nasıl korkunç bir biçimde öldüğünü açıklıyor. Peki ya, canına yandığımın Kennedy’si? 1961’de Trujillo suikastına yeşil ışık yakan, Merkezi Haberalma teşkilatı CIA’ye, Ada’ya silah sağlama emri veren o değil miydi? Büyük hata, ahbap! Ne yazık ki Kennedy’nin haberalma uzmanları, her Dominiklinin, Mao’daki en zengin jabao’dan [dilenci, fakir] El Buey’deki en yoksul güey’e [kodaman], en asırlık San Macorisanolu’dan San Francisco’daki en bızdık carajito’ya [çocuk] kadar, bütün Dominiklilerin bildiği şeyi ona söylemeyi unutmuştu: Trujillo’yu öldürecek olan kişinin ailesi öyle berbat bir fukú’ya uğrar ki, Amiral’e yapışan fukú bile onun yanında çocuk oyuncağı kalır. Warren Komisyonu’nun “Kennedy’yi Kim Öldürdü?” sorusuna, nihai ve tatmin edici bir yanıt mı istiyorsunuz? O zaman, izin verin de bu Gözlemci kulunuz, size Tanrı katındaki asıl gerçeği açıklasın: ne Mafya idi, ne başkan yardım-cısı Johnson, ne de Marilyn Vay Anasını Monroe. Uzay yaratıkları, KGB ya da tek başına hareket eden bir tetikçi de değildi. Ne Texaslı Hunt kardeşler, ne Lee Harvey ne de Üç Yanlı Komisyon. Katil, Trujillo’ydu; onun fukú’su. Kennedy ailesinin başındaki şu meşhur Lanet nereden geliyor sanıyorsun kuzum?<sup><a href="../Text/dipnot.xhtml#ref4" id="ref_4">[4]</a></sup> Peki, ya Vietnam? Dünyanın en büyük gücü, Vietnam gibi bir üçüncü dünya ülkesine açtığı daha ilk savaşı neden kaybetti, sence? Yapma, dostum, <i>lütfen</i> yani. Belki ilgini çeker diye ekleyeyim: ABD’nin Vietnam müdahalesinin iyice şahlandığı dönemde, L.B. Johnson, Dominik Cumhuriyeti’ne karşı gayrimeşru, yasadışı bir işgal başlatmıştı (28 Nisan 1965). (Irak Irak olmadan önce, Santo Domingo Irak’tı.) ABD için ezici bir askeri başarıydı; Santo Domingo’yu “demokratikleştirme” operasyonunda rol alan birimler ve istihbarat ekipleri, aynı adamlar, oradan doğruca Saygon’a sevk edildi. Bu askerler, teknisyen ve casuslar yanlarında, sırt çantalarında, bavullarında, gömlek ceplerinde, burun kıllarında, ayakkabılarının tabanında ne taşıyorlardı dersiniz? Halkımdan Amerika’ya küçük bir armağan; haksız bir savaşa karşılık küçük bir fatura. Evet, doğru, fukú. Fukú.</p>

  <p>İşte, fukú’nun insanı illa da yıldırım hızıyla çarpmadığını akılda tutmak, bunun için önemli. Bazen sabırla, ince ince işler, bir zenciyi gıdım gıdım boğar; tıpkı Amiral’e ya da Saygon dışındaki çeltik tarlalarında ABD askerlerine yaptığı gibi. Bazen yavaştır, bazense hızlı. Bu açıdan da naletin, rezilin tekidir, çünkü duruma uyanmanızı, kendinizi kollamanızı zor-laştırır. Öte yandan, zaten yapabileceğiniz bir şey de yoktur; emin olun: Tıpkı Darkseid’in<sup><a href="../Text/dipnot.xhtml#ref5" id="ref_5">[5]</a></sup> Omega Işını gibi ya da Morgoth’un<sup><a href="../Text/dipnot.xhtml#ref6" id="ref_6">[6]</a></sup> zehir zıkkım laneti gibi, bu pislik de, yolu ne kadar uzatırsa uzatsın, ne kadar oyalanırsa oyalansın, sonunda mutlaka —ciddiyim, mutlaka!— aradığı adamı bulur.</p>

  <p>&nbsp;</p>

  <p>&nbsp;</p>

  <p>Mesele, çoğu kişinin Büyük Amerikan Laneti dediği şeye inanıp inanmamam değil. Siz de fukú diyarında benim kadar uzun yaşasaydınız, sizin kulaklarınız da bu tür masallarla dolmuş olurdu. Santo Domingo’da herkesin, ailesini tartaklayan bir fukú hikâyesi vardır. Cibao’da yaşayan, on iki kız babası bir amcam var, eski sevgililerinden birinin laneti yüzünden erkek çocuk sahibi olamadığına inanıyor. Fukú. Tia’larımdan [teyze, hala] biri, bir hasmının cenazesinde güldüğü için, mutluluğun ona haram edildiğini ileri sürüyor. Fukú. Babamın babası, abuelo’m [büyükbaba, dede], Diaspora’nın, Trujillo’nun kendisine ihanet eden pueblo’lara [halk, vatandaş] kestiği fatura olduğundan emin. Fukú.</p>

  <p>Bu “batıl itikatlara” inanmıyorsanız, güzel. İşin aslı, güzelden de öte — muhteşem. Çünkü siz neye inanırsanız inanın, önemli olan, fukú'nun size inanıyor olması.</p>

  <p>Birkaç hafta önce, bu kitabı bitirmeye çalışırken, sırf meraktan, bakalım neler olacak diye, <i>fukú</i> oltasını Dominik Cumhuriyeti [DC] forumundaki bültene salladım. Bugünlerde biraz inekliğim üstümde de. Ortalığı öyle bir karıştırdı ki, sormayın. Gelen yanıtları görmeliydiniz. Hâlâ da geliyorlar. Üstelik salt Domo’lardan da değil. Porto Rikolular <i>fukú</i>’dan söz ediyor; Haitililerin de buna benzer bir boku var. Etrafta milyarlarca fukú öyküsü dolaşıyor. Santo Domingo’yu neredeyse hiç ağzına almayan annem bile, başından geçen fukú’ları benimle paylaşmaya başladı.</p>

  <p>Artık anladınız, eminim: benim de bir fukú hikâyem var. Gelmiş geçmiş fukú’ların en iyisi olduğunu söylemek isterdim —bir numaralı fukú olduğunu— ama söyleyemem. Benimki en ürkütücüsü, en belirgini, en acılısı ya da en güzeli değil.</p>

  <p>Yalnızca parmaklarını gırtlağıma sımsıkı kenetleyeni.</p>

  <p>&nbsp;</p>

  <p>&nbsp;</p>

  <p>Oscar bu tanımlamadan hoşlanır mıydı, pek emin değilim. Bu fukú öyküsünden. O sapına kadar bir bilimkurgu ve fantezi adamıydı; dolayısıyla, ona göre bu hepimizin zaten yaşadığı türden bir öyküydü. Duysaydı, sorardı: Santo Domingo’dan daha bilimkurgusal bir şey olabilir mi? Antiller’den daha büyük bir fantezi bulunur mu?</p>

  <p>Ama artık, her şeyin nasıl sonuçlandığını bildiğim için, ben de ona sormak zorundayım: Bundan daha fukú olabilir mi?</p>

  <p>&nbsp;</p>

  <p>&nbsp;</p>

  <p>Vedalaşmadan önce, son bir not, ahbap: Santo Domingo’da geleneksel olarak, ne zaman Amiral’den söz etseniz, ya da adını duysanız, ya da fukú sayısız kafasından bir tanesini kaldırır gibi olsa, felaketin başınıza musallat olmasını engellemenin tek bir yolu vardır; sizi ve ailenizi beladan uzak tutacak, büyüyü bozacak, tek ve kesin bir karşı-büyü, bir tür muska. Bunun bir kelime olduğunu öğrenmek, sizi şaşırtmayacak elbette. Genellikle, işaretparmaklarının hararetle çaprazlanmasını müteakip söylenen, basit bir sözcük.</p>

  <p>Zafa.</p>

  <p>Eskiden çok daha yaygın, deyim yerindeyse daha etkiliymiş. Ancak hâlâ, her şeyi zafa’layan insanlar var; tıpkı Bronx’daki Miguel tio’m [amca, dayı] gibi. Eski usul adamlardandır kendisi. Tuttuğu takım beysbolda vuruş hatası yaparsa, hemen zafa; biri eve kumsaldan midye getirirse, hemen zafa; bir adama parcha [incir] ikram edersen, zafa. Uğursuzluk yakanıza yapışacak vakti bulamasın diye, yirmi dört saat zafa. Şu an, bu sözcükleri yazarken de, bu kitabın bir tür zafa olup olmadığını merak ediyorum. Benim, kendi karşı-büyüm, muskam.</p>
</body>
</html>