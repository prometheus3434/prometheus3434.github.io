<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kybalion</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17">XV. BÖLÜM<br class="chapter" />
  Hermetik Aksiyomlar</h1>

  <p class="sagitalik">“Eylemde tezahür veya ifade edilmeden sahip olunan bilgi değerli metallerin istiflenmesi gibidir, beyhude ve aptalcadır. Bilgi tıpkı refah gibi kullanılmak için vardır. Kullanma yasası evrenseldir, bu kuralı çiğneyen doğal güçlerle çeliştiği için acı çeker.”<br class="chapter" />
  <span class="idebold">Kybalion</span></p>

  <div class="clrb"></div>

  <p class="normal">Daha önce ifade ettiğimiz sebeplerden dolayı, ona sahip olan talihli kişilerin zihinlerinde emniyetle saklı tutulan Hermesçi Öğretiler asla saklanmak, gizlenmek için değildir. Kybalion’dan yapılan yukarıdaki alıntının da kuvvetle vurguladığı gibi Öğretiler’e Kullanma Yasası hükmeder. Kullanılmayan ve ifade edilmeyen bilgi beyhudedir, ne sahibine ne insanlığa bir faydası vardır. Zihinsel Sefalet’ten kaçının ve öğrendiğinizi eylemle ifade edin. Aksiyomları ve Aforizmaları inceleyin, incelemekle kalmayıp uygulayın.</p>

  <p class="normal">Aşağıda Kybalion’dan alıntılanan bazı Hermetik Aksiyomlara bazı yorumlar ilave ettik. Bu aksiyomları sahiplenin. Onları uygulayıp kullanın; çünkü kullanmadığınız sürece gerçekten sizin olmazlar.</p>

  <p class="sagitalik">“Ruh halini veya zihin durumunu değiştirmek için titreşimini değiştir.” <span class="idebold">Kybalion.</span></p>

  <div class="clrb"></div>

  <p class="normal">İnsan dikkatini bilerek istenilen ruh haline yoğunlaştırarak irade gücüyle zihinsel titreşimini değiştirebilir. İrade dikkati yönetir ve dikkat titreşimi değiştirir. İrade kullanarak dikkat sanatını geliştirirseniz, ruh hallerinin ve zihinsel durumların ustalığının gizini çözmüşsünüz demektir.</p>

  <p class="sagitalik">“İstenmeyen bir zihinsel titreşim oranını yok etmek için,<br class="chapter" />
  Kutupluluk Prensibini harekete geçir ve dikkatini yenmek<br class="chapter" />
  istediğin şeyin karşıt kutbu üzerine yoğunlaştır. İstenmeyeni<br class="chapter" />
  kutbunu değiştirerek öldür.”<span class="idebold">Kybalion.</span></p>

  <div class="clrb"></div>

  <p class="normal">Hermetik Formüllerin en önemlilerinden biridir bu. Gerçek bilimsel ilkelere dayanır. Bir zihin durumunun ve zıddının yalnızca aynı şeyin iki farklı kutbu olduğunu ve Zihinsel Dönüşüm vasıtasıyla kutupluluğun değiştirilebileceğini göstermiştik.</p>

  <p class="normal">Bu prensip modern psikologlar tarafından bilinmektedir. Onlar bu prensibi istenmeyen alışkanlıkları yok etmek için öğrencilerine karşıt nitelik üzerine konsantre olma talimatı verirler. Eğer bir korkunuz varsa, korkuyu <span class="ideitalik">öldürmeye</span> çalışmakla vaktinizi boşa harcamayın, bunu yerine cesareti üretin, korku kendiliğinden kaybolacaktır. Bazı yazarlar bu fikri kuvvetle ifade etmek için karanlık oda örneğini verirler. Karanlığı süpürgeyle kürekle dışarı atamazsınız; perdeleri açar, ışığın içeri girmesine izin verirsiniz karanlık kendiliğinden kaybolur. Olumsuz bir niteliği öldürmek için, dikkatinizi aynı niteliğin olumlu kutbu üzerine yoğunlaştırın. Titreşim yavaş yavaş olumsuzdan olumluya dönüşecek ve kendinizi olumsuz değil, olumlu tarafta bulacaksınız. Kutbu değiştirerek ruh hallerinize hükmedebilir, mizacınızı değiştirebilir, karakterinizi inşa edebilirsiniz. İleri Hermesçiler’in Zihin Üstatlığının büyük bir kısmı Kutupluluk Prensibinin bu uygulaması dolayısıyladır ve o Zihinsel Dönüşüm’ün önemli yanlarından biridir. Daha önce de alıntıladığımız Hermesçi Aksiyomu hatırlayın:</p>

  <p class="sagitalik">“Zihin (metaller ve elementler gibi) halden hale, merhaleden merhaleye, şarttan şarta, kutuptan kutba, titreşimden titreşime dönüştürülebilir.”<br class="chapter" />
  <span class="idebold">Kybalion.</span></p>

  <div class="clrb"></div>

  <p class="normal">Kutuplaşmada Ustalaşmak, Zihinsel Dönüşüm veya Zihin Simyası prensiplerinde ustalaşmaktır, kişi kendi kutbunu değiştirme sanatını edinmediği müddetçe çevresini değiştiremez. Bu prensibi anlamak, eğer sanatta ustalaşmak için gereken vakit, özen, araştırma ve uygulamaya adanılırsa, kişiyi kendi kutbunu ve başkalarının kutbunu değiştirmeye muktedir kılar. Prensip doğru olmakla birlikte, elde edilecek sonuçlar öğrencinin azimli uygulamalarına ve sabrına bağlıdır.</p>

  <p class="sagitalik">“Kutuplaşma Sanatı’nın uygulanmasıyla ritim kutupsuzlaştırılabilir.”<br class="chapter" />
  <span class="idebold">Kybalion</span></p>

  <div class="clrb"></div>

  <p class="normal">Daha önceki bölümlerde açıkladığımız üzere Hermesçiler Ritim Prensibi’nin hem Zihinsel, hem Fiziksel Plan’da tezahür ettiğine ve insanı şaşkına çeviren ruh halleri, duygu ve heyecan değişimleri zihinsel sarkacın bizi bir uçtan öteki uca taşıyan ileri ve geri salınımıyla ilgili olduğuna inanırlar.</p>

  <p class="normal">Hermesçiler ayrıca Kutupsuzlaştırma Yasası’nın kişinin, Ritmin bilinçteki işleyişinin üstesinden gelmesini epey mümkün kıldığını öğretirler. Daha önce açıkladığımız gibi, bilincin daha üst bir planı mevcuttur. Zihinsel olarak üst plana yükselen Üstat, zihinsel sarkacın aşağı planda tezahür etmesine neden olur ve üst planda kalan Üstat bilincin geriye doğru sarkaç hareketinden kaçar. Bu, Yüksek Benlik’te kutuplaşıp Ego’nun zihinsel titreşimlerini bilincin sıradan planlarının üstüne çıkararak gerçekleştirilir. Bir şeyin üstüne yükselip onun altınızdan geçmesine izin vermeye benzer. İleri Hermesçi kendini kişilik kutbundan ziyade Varlığın Pozitif Kutbu’nda kutuplaştırır ve Ritmin işleyişini ret ve inkâr ederek kendini bilinç planının üstüne yükseltip Varlık Durumu içinde sarsılmadan kalarak sarkacı alt planda onun kutbunu değiştirmeyecek şekilde salınmaya bırakır. Yasayı anlamış olsun ya da olmasın kendine biraz hâkim olabilen birçok kişi bunu zaten başarmaktadır. Bu tür insanlar kendilerinin ruh halleri ve heyecanların sarkacının geriye itmesine izin vermeyi “ret” ederler ve inatla üstünlüklerini koruyarak Pozitif kutupta kutuplaşırlar. Üstat, elbette çok daha etkilidir; çünkü o, daha üst bir yasayla alt ettiği yasayı anlamıştır ve İradesini kullanarak ruh hallerinin ve duyguların zihinsel sarkacıyla ileri geri salınmaya izin veren insanların inanamayacakları bir Zihinsel Sarsılmazlıkla dengede durur.</p>

  <p class="normal">Bununla birlikte Ritim Prensibini gerçekte yok etmediğinizi asla unutmayın; çünkü o yok edilemez. Sadece bir yasayı başka bir yasayla dengeleyerek onu aşıyor ve böylece bir dengeyi koruyorsunuzdur. Denge ve karşı denge yasaları hem fiziksel hem de zihinsel planda hüküm sürmektedir ve bu yasaları anlamak insanın yasaları alt etmesini mümkün kılar görünmektedir. Oysa tüm olup biten yalnızca karşıt denge uygulamaktır.</p>

  <p class="sagitalik">“Hiçbir şey Sebep Sonuç Prensibi’nden kaçamaz, fakat birçok<br class="chapter" />
  nedensellik planı mevcuttur. Üst planın yasaları alt planın<br class="chapter" />
  yasalarının üstesinden gelmek için kullanılabilir.”<br class="chapter" />
  <span class="idebold">Kybalion.</span></p>

  <div class="clrb"></div>

  <p class="normal">Hermesçiler kutuplaştırma uygulamasını anlayarak daha üst bir nedensellik planına yükselir ve bu sayede daha alt nedensellik planının kanunlarını karşı-dengelerler. Olağan sebepler planının üstüne yükselerek, bir noktaya kadar, sonuç olmaktan ziyade sebep olurlar. Kendi ruh hallerini ve duygularının ehliyetini kendi ellerine alarak, Ritimi kutupsuzlaştırarak, daha önce açıkladığımız üzere, olağan plandaki Sebep Sonuç işleyişinin büyük bir kısmından kaçabilirler. İnsan yığınları çevrelerine, kendilerinden daha güçlü olanların irade ve arzularına, kalıtsal eğilimlerinin etkisine, onlar hakkındaki telkinlere ve diğer dış sebeplere boyun eğerek satranç tahtasındaki piyonlar gibi hareket ettirilirler. İleri Hermesçiler etkide bulunan bu sebeplerin üstüne yükselerek daha yüksek bir zihinsel eylem planı ararlar ve duygularına, ruh hallerine, güdülerine, heyecanlarına egemen olarak olağan ortamlarının üstesinden gelip sadece piyon olmak yerine oyunculara dönüşerek kendileri için yeni karakterler, nitelikler ve güçler yaratırlar. Bu tür insanlar daha güçlü etkiler, iradeler ve arzularla şu ya da bu yöne hareket ettirilmek yerine, hayat oyununu anlayarak oynarlar. Sebep Sonuç Prensibi tarafından kullanmayıp onu kullanırlar. Elbette en üst mevkide olanlar bile bu prensibe tabidir, fakat etkinliğin daha alt planlarında Köle değil Üstattırlar. Kybalion’da şöyle yazar:</p>

  <p class="sagitalik">“Bilgeler üstte hizmet ederken, altta hüküm sürer. Yukarıdan gelen yasalara itaat ederler, fakat kendi planları ve daha alt planlarda hüküm sürer ve emirler verirler.<br class="chapter" />
  Ama yine de, böyle yaparak, Prensip’e karşı çıkmak yerine onun bir parçası olurlar. Bilge Yasa’yla bir hizaya girer ve onun hareketlerini anlayarak kör kölesi olmak yerine onu yönetir. Bilge sıradan insana kıyasla, su ile oraya buraya sürüklenen kütüğün karşısında canının istediği yere yüzen usta bir yüzücü gibidir. Fakat kütük de yüzücü de Yasa’ya tabidir. Her kim ki bunu iyi anlar, o Üstatlık yolundadır.”<br class="chapter" />
  <span class="idebold">Kybalion.</span></p>

  <div class="clrb"></div>

  <p class="normal">Sözlerimizi bitirirken izin verin dikkatinizi şu Hermesçi Aksiyom’a çekelim:</p>

  <p class="sagitalik">“Gerçek Hermesçi Dönüşüm bir Zihinsel Sanattır.”<br class="chapter" />
  <span class="idebold">Kybalion.</span></p>

  <div class="clrb"></div>

  <p class="normal">Hermesçiler, yukarıdaki aksiyomla bir insanın kendi çevresini etkileme zor işinin zihin gücüyle başarıldığını öğretirler. Evrenin tümüyle zihinsel olması gerçeğinden, onun ancak zihinsel olarak yönetilebileceği gerçeği çıkar. Bu doğruda, Yirminci Yüzyılın şu başlangıç yıllarında büyük ilgi gören ve hakkında araştırmalar yapılan çeşitli zihinsel güçlerin tezahürleri ve fenomenlerine dair bir açıklama mevcuttur. Birçok kültün ve okulun öğretilerinde Evren’in Zihinsel Tözü prensibi sabittir. Eğer evren tözsel doğasında zihinsel ise, bundan Zihinsel Dönüşümün evrenin şartlarını ve fenomenlerini değiştirdiği sonucu çıkar. Eğer evren zihinselse, onun fenomenlerini etkileyen en yüksek güç Zihin’dir. Bu anlaşılırsa, “mucizeler” ve “harikalar” denilen şeylerin işleyişi olduğu gibi görülür.</p>

  <p class="sagitalik">“BÜTÜN Zihindir; Evren zihinseldir.”<br class="chapter" />
  <span class="idebold">Kybalion.</span></p>

  <div class="clrb"></div>

  <div class="calibre1" id="calibre_pb_26"></div>
</body>
</html>
