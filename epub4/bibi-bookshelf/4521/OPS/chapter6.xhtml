<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
		<section>
			<h1><st c="0">ÇOK YILDIZLI MOTEL</st></h1>
			<p><st c="19">Pek sevmem böyle çok yıldızlı, orgeneral motelleri. </st><st c="72">Bir yanlışlığın eseri olarak bulunuyorum burada. </st><st c="121">Geniş bir alana yayılan motelimiz, daha çok bir bankanın yazlık kampı havasında, biraz lüks olma özentisi içinde ve fakat tam olamamış... </st><st c="259">Deniz güzel, ancak şu an göze batan en az 750 kişi var ortalıkta. </st><st c="325">İnsandan deniz görünmüyor. </st><st c="352">Cetur, Götür, Mötur gibi şirketlerin ismini taşıyan çok gürültülü otobüsler, daha hesaplı bir tatil yapmak soylu amacıyla bir araya gelmiş, ellerinde olmayan nedenlerle ahbaplaşmış kalabalıkları sabahları buraya indiriyor. </st><st c="575">Günü dolup, parası bitenleri bir otobüs götürürken, iki otobüs yeni tatilci geliyor, paraları yatırıyorlar. </st><st c="683">Bir banka gibi çalışıyor, bir bankanın yazlık kampı havasındaki motel. </st><st c="754">Ortalıkta boş metrekare kalmaması için herşey ayarlanmış.</st></p>
			<p><st c="811">Geleli birkaç saat oldu. </st><st c="837">Odam hazır değilmiş. </st><st c="858">Odayı bana terketmesi gereken saygısız hıyar hala odamdan çıkmamakta direniyor. </st><st c="938">O tipin odadan sıyrılarak, odanın benim için yeniden hazırlanıp, bana bakire bir oda olarak teslim edilmesini beklemekteyim. </st><st c="1063">Otele tam giriş yapmış sayılmam. </st><st c="1096">Bahçede, nasılsa boş kalabilmiş bir masada oturmuş, söylediğim az şekerli kahveyi bekliyor ve anlamsızca sigara içiyorum. </st><st c="1218">Elimde okunmak üzere getirilmiş bir kitap da var. </st><st c="1268">Ve fakat henüz kitabı açacak huzur yok ortalıkta. </st><st c="1318">Arkamda bir masada güzel bir sarışın kız, çevresinde de, at sineği olarak beş herif  bulunuyor.</st></p>
			<p><st c="1412">- Köpek sadıktır, kedi haindir...</st></p>
			<p><st c="1446">boş konuşmasındalar. </st><st c="1468">Aslında heriflerin derdi kızı devirmek, kedilerden, köpeklerden konuşarak kendi ağızlarına ve benim kulağıma eziyet ediyorlar. </st><st c="1595">Kedilere ve köpeklere ettikleri eziyet de cabası. </st><st c="1645">Belki kız hayvansever bir kız. </st><st c="1676">Brigitte Bardot durumu. </st><st c="1700">Heriflerin en sinir bozucu seslisi olup en kötü anlatma özelliğini de tekelinde bulunduranı, trenden kaçan Kayserili kediyi anlatırken, başka birisi Hatice halasının evinde ayısı olduğunu ileri sürünce, sarışın kız konuyla ilgilenip:</st></p>
			<p><st c="1933">- Niye evine ayı almış?</st></p>
			<p><st c="1957">diye sordu.</st></p>
			<p><st c="1969">- Seviyormuş!</st></p>
			<p><st c="1983">diye yanıt veren, halası ayı seven herif, konuya tamamen hakim oldu ve sinirlenen ayının halasına tokat atışını ayrıntılarıyla anlatmaya koyuldu. </st><st c="2130">Öbür heriflerin başı kel mi? </st><st c="2159">Onların halaları yok mu sanki? </st><st c="2190">Birisi hararetle teyzesinin rahmetli sincabı konusunu açmaya uğraşırken, başka biri paldır küldür komşularının maymunlarını anlatmaya başladı. </st><st c="2333">Birazdan ilk akla gelebilen hayvanlar tükenecek ve muhabbet:</st></p>
			<p><st c="2393">- Eniştemin dinozoru senin halanın gergedanını döver!</st></p>
			<p><st c="2447">biçimini alacak. </st><st c="2465">Bizim az şekerli kahveden çıt yok. </st><st c="2500">Allahtan üstsüz bir fransız hanım burnumun dibinden geçerek olaylara renk katıyor. </st><st c="2583">Salınarak yürüyor. </st><st c="2602">Ardından altlı kısmını inceliyorum, sanki yere düz bir çizgi çizmiş de onun üstünde kıç bıngıldatarak yürüyen kadının. </st><st c="2721">İki fırlama çocuk oturduğum masanın çevresinde koşuşturuyorlar. </st><st c="2785">Arı gibi dolanıyorlar etrafımda çizdikleri bir çemberin üstünde ve giderek çemberi küçülterek, birbirlerine vurma numarasıyla, beni pataklamaya başlıyorlar.</st></p>
			<p><st c="2941">- Çocuğum dağılın, savulun! </st><st c="2970">Anneniz babanız yok mu sizin?</st></p>
			<p><st c="2999">- Yok! </st><st c="3007">Biz, kendi kendimizi yaptık!</st></p>
			<p><st c="3035">diyerek, it gibi gülerek uzaklaşıyor fırlamalar.</st></p>
			<p><st c="3084">Arka masadaki hayvanlar alemi muhabbeti, tavşanların seks düşkünlüğü ve dişi maymunların erkeklik organlarını beğenmedikleri erkek maymunlarla sevişmeyi reddettikleri konularına ulaşmış bulunuyor.</st></p>
			<p><st c="3281">Niye geldim buraya? </st><st c="3302">Nasıl hemen kaçabilirim? </st><st c="3327">Az şekerli kahvenin, az bir zaman dilimi içinde gelmeyeceğinden emin olarak, kitabımı alıp, kalkıyorum masadan, resepsiyona gidip hesabımı istiyorum. </st><st c="3477">Bir şaşkınlık geçiriyorlar. </st><st c="3505">Birkaç saat önce, otele giriş yapma eğiliminde bulunmuşum, ama söz konusu girişi yapmamışım. </st><st c="3598">Çantam resepsiyonun önünde duruyor. </st><st c="3634">Girilmemişin çıkışı isteğindeyim. </st><st c="3668">Şaşırmakta haklılar.</st></p>
			<p><st c="3688">- Bir şeyden mi rahatsız oldunuz?</st></p>
			<p><st c="3722">- Rahatsız olunacak şeyler sayısı size göre</st></p>
			<p><st c="3766">birle sınırlı mı?</st></p>
			<p><st c="3784">- Bir sorun mu var?</st></p>
			<p><st c="3804">- Hayır somut bir sorun yok. </st><st c="3834">Kimi çocukların kendi kendilerini yapabilmeleri, dişi maymunların organ beğenmezlikleri, az şekerli kahvenin gözle görülmemesi, üstsüz hanımların altlı oluşu gibi şeyler var burda. </st><st c="4015">Kafa dinlemeye gelmiştim. </st><st c="4041">Yanlış bir yere gelmişim. </st><st c="4067">Hemen gitmek istiyorum.</st></p>
			<p><st c="4090">- Anlıyorum. </st><st c="4104">Ekstra bir harcamanız var mı?</st></p>
			<p><st c="4133">- Yok! </st><st c="4141">Olamadı yani. </st><st c="4155">Az şekerli kahve istemiştim. </st><st c="4184">Herhalde az şeker bulunamadı. </st><st c="4214">O kahve gelemedi.</st></p>
			<p><st c="4231">- Bir hesabınız yok efendim.</st></p>
			<p><st c="4260">- Teşekkür ederim. </st><st c="4280">İyi günler! </st><st c="4292">Görüşmemek üzere!</st></p>
			<p><st c="4309">Çantamı kapıp otelin önüne çıkıyorum. </st><st c="4348">Bir taksi sanki beni bekliyor orda. </st><st c="4384">Hemen biniyorum:</st></p>
			<p><st c="4400">- Doğru Kütahya!</st></p>
		</section>
	<div id="charCountTotal" value="4417"></div></body>
</html>
