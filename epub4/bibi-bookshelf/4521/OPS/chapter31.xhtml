<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter31">
		<section>
			<h1><st c="0">S E B E B - İ NAZM-I KİTAP</st></h1>
			<p><st c="27">“OTELLER KİTABI”nın yazılmasına yol açan, Kuşadası’ndaki kuş yuvası otele yazdığım mektuptan bir ay sonra, bir sabah Geriş’te evde otururken bir bay, bir bayan, o otele yeni atanan genel müdür ve eşi beni ziyarete geldiler. </st><st c="252">Mektubumu aldıklarını, olaylara çok üzüldüklerini belirttiler. </st><st c="315">O oteldeki kimi aksaklıkları gidermek üzere kendisinin genel müdür olarak getirtildiğini belirten kibar beyefendi, bir dahaki sefere beni otellerinde misafir etmek istediklerini belirtti. </st><st c="503">İlgilerine ve Geriş’e kadar gelmek inceliği göstermelerine teşekkür ettim. </st><st c="578">Gittiler.</st></p>
			<p><st c="587">O sonbahar gerçekleşen “FERHANGİ ŞEYLER” turnesinde, 1020. </st><st c="647">ve 1021. </st><st c="656">oyunlar Söke’ye rastgeldi. </st><st c="683">Çok yakın olduğu için, o gece oyundan sonra Kuşadası’na giderek, o otelde kalmayı uygun buldum. </st><st c="779">Günler önce telefonla rezervasyon yaptırdım. </st><st c="824">Hatta; - Sakın Ferhan Bey’den hesap almayın, onun hesabını İzmir Devlet Tiyatrosundan Hasan Bey ödeyecek! </st><st c="930">diye de talimat bıraktım.</st></p>
			<p><st c="955">28 Ekim 1994 cuma gecesi oyundan sonra, Söke’den bastım gaza, soluğu Kuşadası’nda aldım. </st><st c="1045">Otele geleceğim bilinerek nöbete geçilmiş, bir iki belboy kapıda beni bekli yorlar. </st><st c="1129">Arabamı parkederetmez de saldırıya geçtiler. </st><st c="1174">Çantaları kaptılar. </st><st c="1194">Buyur ettiler. </st><st c="1209">Anahtarımı biri kaptı, palas pandıras gene 622 nolu, aynı kocaman süit odaya çıkardılar beni.</st></p>
			<p><st c="1302">Odada meyvalar, soğutulmuş buz içinde beyaz şarap, hoşgeldiniz kartları ve masa nın üstünde bir dosya halinde, benim yazdığım, </st><em><st c="1430">“Sayın İlgili”</st></em><st c="1444"> diye başlayan mektubum, ayrıca otelin antetli zarfı içinde adıma yazılmış bir mektup. </st><st c="1531">Merakla açtım zarfı.</st></p>
			<p><em><st c="1551">“Sayın Ferhan Şensoy, Çok kısa süre önce yönetimini üstlenmiş olduğum, bu otelde sizi ağırlama şansını elde ettiğimizden dolayı sevincimi çalışma arkadaş larıma ifade ederken; yalnızca birkaç saat önce; bundan önceki konaklamanızla ilgili bizler tarafından yaratılmış bazı sorunlar olduğunu ve bunun devamında sizin tarafınızdan yazılmış bir öneri ve uyarı mektubunun varlığını öğrendim. </st><st c="1940">Bu mektubu bulabilmek için benden önce yönetimde bulunan arkadaşımızı aradım ve kendisinden bu mektubu geriye aldım. </st><st c="2057">Ve yıllar önce Galatasaray Lisesi Şamata gecelerinde sizi izleme zevk ve onuruna erişmiş bir Galatasaraylı kardeşiniz olarak, mektubu okurken, yıllardır sizi izlerken aldığım eşsiz duyguyu tekrar tatma imkanını buldum. </st><st c="2276">Yazınızda belirttiğiniz üzere çerçeveletip odaya asma zamanım olmadığı için bir dosya şeklinde odaya koyma imkanı buldum.</st></em></p>
			<p><em><st c="2397">Daha sonra çerçeveletip asmak için gerekli talimatları verdim. </st><st c="2461">Bu arada şayet onayınız olursa, şu anda kalmakta olduğunuz odaya adınızı vermek düşüncesindeyim.</st></em></p>
			<p><em><st c="2557">Bu seferki konaklamanızda sizi daha az üzmek umudu ile saygılar sunarım.</st></em></p>
			<div><strong><st c="2630">Turhan Kesim</st><br /><st c="2643">Genel Müdür”</st></strong></div>
			<p><st c="2656">Gene değişmiş genel müdür. </st><st c="2684">Bu mektubu yazan, Geriş’e ziyarete gelen değil. </st><st c="2732">Acayip duygulandım. </st><st c="2752">Bir keyifle içtim o şarabı. </st><st c="2780">Bir güzel uyudum o gece, ilerde adımı taşıyacak odada.</st></p>
			<p><st c="2834">Sabahleyin oteli terkederken tanıştık Turhan Kesim’le. </st><st c="2890">Canayakın, esprili bir Galatasaraylı kardeşim. </st><st c="2937">Hesap ödememe engel oldu.</st></p>
			<p><st c="2962">- Sonra mektup yazıp Akbank Kuşadası şubesine havale et, demeyin, bu sefer etmem valla Turhan! </st><st c="3058">dedim. </st><st c="3065">Turhan da gülerek:</st></p>
			<p><st c="3083">- Sizin hesabı İzmir Devlet Tiyatrosu’ndan Sarı Sabolu Hasan Bey ödedi zaten ağbi!</st></p>
			<p><st c="3166">dedi. </st><st c="3173">Teşekkür edip, öpüşüp ayrıldım Galatasaraylı kardeşimden. </st><st c="3231">Tam altıbuçuk ay sonra, “FELEK BİR GÜN SALAKKEN” 61. </st><st c="3284">oyunu oynamak üzere, temmuz sıcağında gene geliyorum Kuşadası’na. </st><st c="3350">Otele iniyorum. </st><st c="3366">Gene kapılarda karşılanıyorum. </st><st c="3397">Odama çıkarılıyorum. </st><st c="3418">Artık 622 yazmıyor odamın kapısında, bir plaket var:</st></p>
			<p><st c="3470">“O. </st><st c="3475">FERHAN ŞENSOY DAİRESİ” Göbek adım da göz önünde bulundurulmuş. </st><st c="3538">Güzel! </st><st c="3545">Odaya giriyorum, gene meyvalar, şaraplar, gene mektup dosya halinde masanın üstünde. </st><st c="3630">Çerçeveletip duvara asmamışlar. </st><st c="3662">Hep mi orda duruyor o dosya, ben gelince mi koyuyor lar? </st><st c="3719">Açıp telefonu teşekkür ediyorum, genel müdür Turhan kardeşime. </st><st c="3782">Onu, bir otel odasında geçen oyunuma davet ediyorum.</st></p>
			<p><st c="3834">Odadaki önemli bir gelişme, minibar. </st><st c="3872">İçecek herşey var. </st><st c="3891">Bir de resepsiyon kaç numara, oda servis kim, kaça basınca telefon infilak ediyor, bu kez belirlenmiş, telefonun yanına arkadaş edilmiş bir dosya kağıdı marifetiyle. </st><st c="4057">Lavaboya gittim, ellerimi yıkadım, musluğun tıkacı kapalı, su akıp gidemiyor, leğen gibi birikiyor lavaboda. </st><st c="4166">Tıkacı açması gereken kol, tıkaca karşı iktidarsız, açamıyor. </st><st c="4228">Bu tatsız bir durum. </st><st c="4249">Birkaç el yıkama sonunda dolacak leğen-vabo.</st></p>
			<p><st c="4293">- Ne lan bu?</st></p>
			<p><st c="4306">diyecek durumum yok, kendi dairemdeyim, musluğu söküp halletmem gerek. </st><st c="4378">Bu tamamen benim kişisel bir sorunum, fakat üstümde ingiliz anahtarı yok. </st><st c="4452">Odadan çıkarken söylerim, bakarlar, bunun için olay çıkarmıyayım şimdi, diye düşündüm. </st><st c="4539">Jakuzili banyoya attım kendimi, gevşedim.</st></p>
			<p><st c="4580">Oyuna daha beş saat var. </st><st c="4606">Banyodan çıkınca yemek söylemek için oda servisi aradım. </st><st c="4663">Onlarda yalnız sandviç bulunduğu, yemeğin ancak havuz başında yenilebileceği öğrenildi. </st><st c="4751">İyi tamam, peki. </st><st c="4768">Huysuzluk etmemeye uğraşıyorum. </st><st c="4800">Giyinip aşşağıya indim. </st><st c="4824">Odamın lavabosal durumunu bildirdim. </st><st c="4861">Havuz başına ulaşmak için bin basamak kadar iniliyor, daha da inme seviyorsanız, denize kadar ulaşmanız mümkün. </st><st c="4973">Asansör (-)2’ye kadar inebiliyor, havuz (-)5’te, deniz (-)sonsuz. </st><st c="5039">Asansörde peruklu Erol Büyükburç ve peruksuz Berkant’ın bizleri dansa davet eden nostalji geceleri ilanları var. </st><st c="5152">Havuz başındakilerden otel müşterilerinin, otelin kumarhanesine kumara gelmiş İsrail vatandaşları olduğu tesbit edildi. </st><st c="5272">Ayrıca Erol Büyükburç ve peruğu, havuz başında tavla oynuyorlar. </st><st c="5337">Peruk sürekli mars ediyor Erol’u.</st></p>
			<p><st c="5370">Soğuğu bulunamayan sıcak bira, aşırı yağlı bir spagetti ve gereksizce kömür haline getirilmiş bir domuz pirzolası tadıldı, hiçbiri bitirilmedi. </st><st c="5515">Odaya geri döndüm, lavabo konusu çözümlenmiş, musluktan akan su, delikten gidiyor. </st><st c="5598">Güzel. </st><st c="5605">Biraz meyva atıştırıp çıkıyorum dairemden, yazlık sinemaya gidiyorum.</st></p>
			<p><st c="5674">Oyun keyifli geçiyor, bin kişilik sinema dolu. </st><st c="5722">Ayrıca, sinema dediğimiz avluyu çevreleyen apartmanların ve sahneyi tam karşıdan gören otelin balkonları dolu. </st><st c="5833">Balkonlarda çilingir sofraları kurulmuş, gevrek kahkahalarla tokuşturulan rakı kadehleri, antik yunandaki dionizos şenliklerini anımsatıyor. </st><st c="5974">Oyundan sonra Kuşadası’nı işgal etmiş Çarşambalı hemşehrilerim beni esir alıyor, o bar senin, bu bar benim dolaştırıyorlar, yedirip içiriyorlar, sabaha karşı geliyorum daireme. </st><st c="6151">Çok kocaman yatağımın başucunda asılı, ressamı bilinmeyen yağlı boya tablodaki çıplak kadına, iyi geceler dileyip sızıyorum.</st></p>
			<p><st c="6275">Sabah kahvaltıdan sonra, bütün kitaplarımdan birer tane imzalayıp, hasır televizyon sehpasının alt bölümünde, kitaplık olması gereken boşluğa bırakıyorum. </st><st c="6431">Dairemde kitaplarım bulunsun, gelen giden okusun, fakat ilk gelen araklamasın diye de, ilk sayfalarına not düşüyorum kitapların:</st></p>
			<p><em><st c="6559">“Dur yolcu, bilmeden araklamaya kalktığın bu kitap, bu odanın demirbaşıdır.”</st></em></p>
			<p><st c="6636">Bu kitap yayınlanır yayınlanmaz, önce o kitaplığa götürülecek. </st><st c="6700">Umarım ki gittiğimde, otel yerinde, dairem hala ismimi taşıyor ve kitaplarım bıraktığım gibi duruyor olacak.</st></p>
			<p><st c="6808">2 Temmuz 1996, Tarabya.</st></p>
		</section>
	<div id="charCountTotal" value="6832"></div></body>
</html>
