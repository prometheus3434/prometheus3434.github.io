<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
<section>
<p><st c="0">Bobby, Neşet, kameraman William, Makyajcı Sue ve yapım sorumlusu Öbür Sue ve ben Rüştü Bey, yürüyerek stüdyoya yakın bir lokantaya gittik. </st><st c="140">Çok ingiliz, neyin ne olduğunu anlamadığım, bir yemek geldi masaya. </st><st c="208">Neşet o yemeğin ne olduğunu bilir havalarda, sanki hergün yediği bir yemekmiş gibi yumuldu. </st><st c="300">Masada ekmek yok, kimse sormuyor, ben ingilizce bilmeyerek hıyar gibi ekmek isteyecek değilim ya! </st><st c="398">Ekmek neymiş, diye kendi kendime yabancılaşarak koyuldum yemeğe.</st></p>
			<p><st c="462">- Neşet nedir bu yediğimiz?</st></p>
			<p><st c="490">- Valla bilmiyorum.</st></p>
			<p><st c="510">- Niye biliyormuş gibi yiyorsun?</st></p>
			<p><st c="543">Herkes kimbilir ne kadar güzel olan beyaz şaraplar içerken, ben su içtim. </st><st c="618">Masada konuşulanı anlamıyorum. </st><st c="649">Bobby, masanın örtüsünü oluşturan beyaz kağıda, çekmeyi düşündüğü planı çiziyor, Neşet’e anlatıyor. </st><st c="749">Öğle den sonra bir tek o plan çekilecek, fakat iş gıllı gışlı. </st><st c="812">Rüştü Bey olarak bir koltuktayım, elimde uzaktan kumanda, arkada bir uzay görüntüsü olacak, Rüştü Bey uzayda dolaşıyor façası elde edilecek. </st><st c="953">Yemek uzun sürüyor, çok konuşuluyor. </st><st c="990">Yemekten sonraki kahve muhabbeti neredeyse yemek kadar sürüyor. </st><st c="1054">William ve Neşet, Bobby’nin çizdiği resimlerin içine düşmek üzere koyu bir muhabbete daldılar. </st><st c="1149">Ben Sue ve Öbür Sue’yla muhabbetteyim. </st><st c="1188">Kem küm ingilizceme, Hotel Lily’de öğrendiğim çingilizcemi katık ederek, o günlerde Londra’da sergilenen tiyatro oyunları hakkında bilgi almaya uğraşıyorum. </st><st c="1345">Kimi oyun isimleri saydılar. </st><st c="1374">Fakat onlar tiyatroyla benim kadar ilgili değiller, oyunları görmemişler... </st><st c="1450">Filim piyasasındalar. </st><st c="1472">Filim ve tiyatro ayrı ayrı sanayi kolları. </st><st c="1515">O günkü Guardian gazetesinin tiyatrolar sayfasını kesip veriyorlar elime. </st><st c="1589">“EVİTA” oynuyor... </st><st c="1608">Allan Ayckbourn’ın bir güldürüsü var, kendisi sahneye koymuş. </st><st c="1670">Geceleri çalışmadığımız için, her gece bir tiyatroya gitmenin derdindeyim. </st><st c="1745">İngilizce bilmiyorum, ama gene de oyunlar izlemek istiyorum Londra’da.</st></p>
			<p><st c="1815">İkindi suları, yürüyerek dönüyoruz stüdyoya. </st><st c="1861">O gıllıgışlı planın çekimleri başlıyor. </st><st c="1901">Zaman zaman ben tekliyorum, ya da istenilen hızda yerleştiremiyorum, Rüştü Bey’in söylemesi gereken, o çok anlamsız ve yönetmen Bobby’nin hiç anlamadığı sözleri. </st><st c="2063">Kimizaman kamera hareketi benimle eşzamanlı bitmiyor. </st><st c="2117">Zaman zaman kameraman William, kendi kamera hareketinden memnun olmuyor;</st></p>
			<p><st c="2189">- Sori!</st></p>
			<p><st c="2197">diyor. </st><st c="2205">Olmadı baştan yöntemiyle, uzay görüntüsünü sağlayan delikli perdenin arkasından gelen ışıklar ikidebir değiştirilerek, akşam 8.00 PM’ye dek sayısızca çekiliyor bu plan. </st><st c="2374">Kaç metre negatif film kullanıldığını, hesaplayan kimse yok. </st><st c="2435">O gece filim banyo edilecek, devrisi gün izleyeceğiz. </st><st c="2489">Beğenilmezse yeniden çekilecek, salak Rüştü Bey uzayda, planı. </st><st c="2552">Bobby ve William, ayrı ayrı teşekkür ediyorlar çekim sonunda. </st><st c="2614">Beni yordukları için özür diliyorlar. </st><st c="2652">Ben de Neşet’in anında çevirisi yoluyla, kendileriyle çalışmanın benim için bir görgü ve keyif olduğunu belirtiyorum, karşı teşekkürde bulunuyorum. </st><st c="2800">Centilmence el sıkışıp ayrılıyoruz.</st></p>
			<p><st c="2835">Rüştü Bey kompozisyonumu stüdyoda bırakarak, Neşetle çıkıyoruz, Turmite Studio’nun bulunduğu başı kıçı belli, küçücük, kendi halinde bir sokak olan Yelverton road’a. </st><st c="3002">Stüdyo sokağın başında, iki adım sonra York road denilen, ciddi, aklı başında, nerde başlayıp, nerde bittiği belli olmayan, hoş kavisli bir geniş caddeye ulaşılıyor. </st><st c="3168">Yelverton sokağıyla, York caddesi köşesinden atlıyoruz bir taksiye, ünlü Picadilly Circus’a geliyoruz. </st><st c="3271">Nihayet anlıyorum Londra’ya geldiğimi... </st><st c="3312">Trafalgar, Buckingham Sarayı, turistik nöbetçiler, tiyatrolar, sinemalar, merhaba lan Londra, hayret hiç değişmemişsin on yıl boyunca. </st><st c="3447">Deli gibi tiyatroların vitrinlerine yazılıyorum, Neşet sinemaya gitmekten yana. </st><st c="3527">Bu kararsızlığımız sırasında tiyatroların başlama saatini kaçırıyoruz. </st><st c="3598">Camaby Street’te Londra havası koklayıp, serseri mayın gibi dolanıp yorulduktan sonra, Soho’da bir pubda hıyar gibi oturduk Neşet’le. </st><st c="3732">O bira içti, ben portakal suyu. </st><st c="3764">Kendimiz de orada o oturuşumuzu hıyarca bulduk, kalktık, çıktık o pubdan. </st><st c="3838">Metroyla Hotel Lily’ye geldik. </st><st c="3869">Otele en yakın metro durağı West Brompton. </st><st c="3912">Orda inile cek, Lillie road tarafına az biraz yürünecek, sol kolda Lillie çıkmaz sokağının köşesinde bulunuyor otelimiz. </st><st c="4033">Caddenin adı Lillie, çıkmaz sokağın adı Lillie ve fakat otelin aynı biçimde okunan ismi “Lily” tarzında yazılıyor... </st><st c="4150">Herhalde “Lillie”nin çingilizcesi. </st><st c="4185">Nasıl ki bizde “Lili yar” deniliyor, yalnızca “yar” denmesi yeterli olabilecekken, onun gibi çinostrofob bir durum.</st></p>
			<p><st c="4300">Neşet’le gutnaytlaştık. </st><st c="4325">Odama çekildim. </st><st c="4341">Çay yaptım, televizyona baktım biraz, üşüyerek daldım yatağa. </st><st c="4403">Çekimlerim biter bitmez, buradan Paris’e geçmeyi düşünüyorum. </st><st c="4465">Paris’ten de dönülebiliyor İstanbul’a, oh lakin, Fransa vizem yok. </st><st c="4532">Londra’daki fransız konsolosluğundan vize isteyebilirim. </st><st c="4589">Vize alamazsam, Shakespeare’in kenti Stradford’a gidip, oyunlar izlemeyi düşünüyorum. </st><st c="4675">Heyhat, bu düşünceler beni uykuya sevkediyor.</st></p>
			<p><st c="4720">Sabah 7.45 AM’da kapımı tıklıyor Neşet. </st><st c="4761">Hızlı bir sinek kaydı tıraş. </st><st c="4790">Bacon’suz bir kahvaltı, apar topar stüdyoya gittik. </st><st c="4842">Bir gün önce çekilenleri izledik. </st><st c="4876">Uzaydaki yıldızlar pek soluk ve fersiz. </st><st c="4916">Işık değiştirilerek, aynı planın yeniden çekilmesine karar verildi. </st><st c="4984">Öğlene dek, ağır ağır ışık ayarlandı. </st><st c="5022">Çay, kahve ve sigarayla öğleni beklerken Magic Circus’den ingiliz oyuncu arkadaşım Celia Gore Booth’un çok eskiden kalma Londra telefon numarasını çevirdim. </st><st c="5179">Onunla görüşmeyeli on yıl olmuş. </st><st c="5212">Telefona bir kadın çıkıyor, dediklerinden Celia’yı tanıdığı anlaşılıyor ve fakat ne dediği anlaşılmıyor, benim çingilizceden hiçbir feraset beklenemez, Neşet’e aktarıyorum telefonu, o sürdürüyor konuşmayı. </st><st c="5418">Telefonu açan Celia’nın annesi. </st><st c="5450">Celia evlenmiş, başka bir eve taşınmış, şu an hamileymiş. </st><st c="5508">Yeni evinin telefonunu veriyor annesi ve Celia’nın candan sesine ulaşıyorum. </st><st c="5585">Beni hatırlıyor, heyecanlanıyor. </st><st c="5618">Devrisi gün tekrar telefonlaşıp görüşmeye karar veriyoruz.</st></p>
			<p><st c="5676">Işık ve teknik hazırlıklar tamamlanamadığı için, öğleden sonraki çekim iptal ediliyor, hazırlıklar öğleden sonra da devam edecemiş. </st><st c="5809">Bu ingilizler acayip, harıl harıl çalışıyorlar ve fakat iş çok ağır ilerliyor. </st><st c="5888">Çalışan herkes çok sakin. </st><st c="5914">Hiç kimseye;</st></p>
			<p><st c="5926">- Haydi! </st><st c="5936">Hala bitmedi mi? </st><st c="5953">Kaç dakika ya biter? </st><st c="5974">Çabuk olun biraz! </st><st c="5992">Sallanmayalım! </st><st c="6007">Hadi kardeşim, hoppa alooo!</st></p>
			<p><st c="6034">gibi uyarılarda bulunulmuyor. </st><st c="6065">İşini bitiren:</st></p>
			<p><st c="6079">- Burası hazır!</st></p>
			<p><st c="6095">diyor. </st><st c="6103">Demezse o diyene kadar, kimse ona bir şey sormadan bekliyor. </st><st c="6164">Hiç bana göre değil! </st><st c="6185">Şu kabloları ağır ağır, yerde sürüyerek, bir köşeye götürüp, sanki orada kabloların ırzına geçecekmiş gibi, sağı solu uzun uzun inceledikten sonra, o kişiliksiz kabloları birbirine eklemeyi dakikalara ferahça yayan, kanı donmuş tip, bizim tiyatroda olsa, anında kovmuştum. </st><st c="6458">Herif yürümüyor, hastane koridorunda nekahat halinde eli serumlu bir hasta ritminde geziniyor. </st><st c="6553">Tam dayaklık. </st><st c="6567">Hiçbiri koşuşturmuyor zaten, gereksiz bir sakinlik var ortada. </st><st c="6630">Sanki hiçbir şey yapılmıyormuş gibi bir hava yaygın.</st></p>
			<p><st c="6682">Öbür Sue ve Neşet’le bir gün önce gittiğimiz lokantada yemek yiyoruz. </st><st c="6753">Lokanta çıkışında Öbür Sue’den ayrılarak, bir taksiyle Soho’ya Julius Cassar’ın işyerine geliyoruz. </st><st c="6853">Sekreter adı altında orada bulunan ve her erkekte hemen kendisini orada o anda becerme duygusunu uyandıracak dişi yaratık Emma, fransız vizesi konusunda bana yardımcı olmaya karar veriyor. </st><st c="7042">Fakat bu yardımı Neşet’in çevirmenliği aracılığıyla yaptığı için aşkımız bir türlü gelişemiyor. </st><st c="7138">İkimiz de birbirimize bakıp iç geçiriyoruz. </st><st c="7182">Birbirimiz için yaratılmışız, bu kesin ve fakat konuşamıyoruz. </st><st c="7245">Hiç konuşamadan direk yatağa geçmek de o kadar kolay değil. </st><st c="7305">Zaten ortada yatak yok. </st><st c="7329">Süper-pop-egzantrik anlayışla döşenmiş, çok geniş bir bürodayız. </st><st c="7394">Duvarlarda şık çerçeveli afişler var, tablolar var. </st><st c="7446">Yerde, üstüne basınca insana huzur veren kaim, yumuşak bir halı. </st><st c="7511">Mavi gözlü esmer güzeli Emma ondokuz yaşında var yok, daracık mini etekli bir siyah elbise giymiş; elbise mi ona eldiven gibi olmuş, o mu elbisenin içine cuk oturmuş nedir, hafif gözünüzü kısarak ona baktığınızda, elbiseyi görmeyebiliyorsunuz. </st><st c="7755">Ona bakarak öyle kalakaldığınızda, Emma çırılçıplak. </st><st c="7808">Ayağında uzun topuklu rugan ayakkabılar, çok düzgün dışarlak kıçını bir o yana, bir bu yana devirerek, gidip geliyor ortalıkta. </st><st c="7936">Telefon numarasını bulup fransız konsolosluğunu arıyor. </st><st c="7992">Benim adıma randevu alıyor, devrisi sabah bir fotoğraf, 4 paund ve pasaportumla, konsolosluğa başvurmam gerektiğini anlatıyor, insana hemen avuçlama duygusunu, aralıksız sinyal halinde veren memelerini burnuma sürterek. </st><st c="8212">Baş döndüren kadın tanımlaması için, sınav sorusu bir örnek bu Emma denen şey. </st><st c="8291">Dediklerinden hiçbir şey anlamıyorum. </st><st c="8329">Ne dediği o kadar önemli değil zaten, her neyse o dediği, onu ne kadar güzel söylüyor güzel-ötesi dudakları. </st><st c="8438">Onu seviyorum... </st><st c="8455">Cassar Film denilen yerde, ondan başkası yok şu an. </st><st c="8507">Tek fazlalık Neşet. </st><st c="8527">Derhal bir yere göndermeliyim onu, diye düşünürken, Neşet de asılmaya başlamaz mı, hayatımın kadını Emma’ya. </st><st c="8636">Evet, Emma asılınmayacak gibi değil, ama şu an beni tercih etmiş bulunuyor. </st><st c="8712">Onsekiz dakikadır aşkımız alev almış durumda. </st><st c="8758">Burun buruna fransız konsolosluğundan konuşuyoruz. </st><st c="8809">Neşet bunu görüyor, biliyor, buna rağmen Emma’ya iş koyuyor. </st><st c="8870">O an öldürmeyi düşündüm Neşet’i. </st><st c="8903">Fakat hızla uzaklaştım bu cinayet düşüncesinden, onu uyardım:</st></p>
			<p><st c="8964">- Emma’ya asılma fena olur!</st></p>
			<p><st c="8992">- Yok ya!</st></p>
			<p><st c="9002">- Emma’yı seviyorum.</st></p>
			<p><st c="9023">Neşet gülüyor. </st><st c="9039">Yüksek oktanlı duygularımla alay ediyor. </st><st c="9080">Emma, aramızdaki türkçe diyalogta isminin birden fazla anılmasından ötürü konuyla ilgilenip, Neşet’e ne konuştuğumuzu soruyor. </st><st c="9207">Neşet, benim kıza yeşeren, hatta moraran aşkımı anlatacağına; yok bir şey, ayaklarda:</st></p>
			<p><st c="9292">- Nating!</st></p>
			<p><st c="9302">diyerek, aşkımızı yoksaymaya uğraşıyor. </st><st c="9343">Olacak işi bozacak herif. </st><st c="9369">Hemen atılıyorum, gidip Emma’yı iki omuzundan tutup, gözünün elifine bakarak, Kadir İnanır kadar kararlı:</st></p>
			<p><st c="9474">- Ay lav yu Emma! </st><st c="9493">diyorum.</st></p>
			<p><st c="9501">O kadar güzel söylüyorum ki bunu, ben Emma olsam, orda şak düşüp bayılırım, ırzıma geçilirken ayılsam bile, ayılmamış gibi yaparım. </st><st c="9634">Ama Emma ben olmadığı için, söylediğimi çok iyi bir espri olarak kabul edip kahkaha atıyor, randevusu olduğunu, çıkması gerektiğini belirtiyor, çıkarken kapıyı kapatmamızı tembihliyor, çantasını omuzuna atıyor, ve çıldırtıcı bir devingenlik içinde giderek bizden uzaklaşıyor, kapıdan çıkıp hayal oluyor Emma’nın çok düzgün dışarlak kıçı.</st></p>
			<p><st c="9971">Neşet kimi telefonlar etmek üzere orda kalıyor, ben Picadilly Circus’a atıyorum kendimi. </st><st c="10061">İnsan en çok İngiltere’de sinirleniyor ingilizce bilmediğine.</st></p>
			<p><st c="10122">Turist bilgilendirme bürosuna giriyorum babamın dükkanına girer gibi. </st><st c="10193">Turist ben oluyorum. </st><st c="10214">Bilgilendirilmek istiyorum. </st><st c="10242">O dükkan tamamen, ben gelip zart diye içeri girip, onları istediğim dilde soru yağmuruna tutayım, diye açılmış Picadilly Circus’ın ortasına. </st><st c="10383">İstediğim dil derken, Avrupa genelinde kıta barajını geçmiş dillerden söz ediyorum... </st><st c="10469">Bu, almanca olabilir, fransızca olabilir, italyanca ya da ispanyolca olabilir, ama türkçe olamaz. </st><st c="10567">Picadilly Circus’ta In formation bürosuna dalıp, ilgili yetkiliye:</st></p>
			<p><st c="10633">- Lan oğlum,</st></p>
			<p><st c="10646">diye başlayan bir cümleyle türkçe bir şeyler soramazsınız. </st><st c="10706">Nasıl soramam lan, renkli türkçe tarafınız kabardı birden. </st><st c="10765">İki türk Picadilly Circus’ta iddiaya girmiş havasındaysanız sorabilirsiniz de. </st><st c="10844">Sorsanız n’olur? </st><st c="10861">Pek önemli bir şey olmaz. </st><st c="10887">Kısa bir sessizlik olur. </st><st c="10912">Bu Britanya’ya yakışır bir sessizliktir, ama uzun sürmez, kaldığı yerden ingilizce devam eder Londra’da hayat. </st><st c="11023">Avrupa genelinde kıta barajını geçmiş dillerden frenkçe marifetiyle, yaptım soru yağmurumu. </st><st c="11115">Ürkütücü ve kararlı ve en fransız tavrım sonucu, hangi tiyatrolarda ne gibi oyunlar var listesi ve tanıtıcı el ilanlan alıyorum, fransızca kitap satan dükkan soruyorum. </st><st c="11284">Hachette’i tarif ediyorlar. </st><st c="11312">Gidip buluyorum. </st><st c="11329">Küçük bir dükkan, gene de beni ilgilendiren bir iki kitap çıkıyor karşıma. </st><st c="11404">Peter Handke’nin </st><em><st c="11421">“L’angoisse du gardien de but au moment du penalty”</st></em><a epub:type="noteref" href="chapter5_split_001.xhtml#f1" id="backref_f1"><st c="11472">1</st></a><st c="11474">, Margueritte Duras’nın </st><em><st c="11498">“L’apres midi du Monsieur Andesmas”</st></em><a epub:type="noteref" href="chapter5_split_001.xhtml#f2" id="backref_f2"><st c="11533">2</st></a><st c="11535"> ve Dominique Lurcel’in </st><em><st c="11559">“Theatre de Foire au KVIIIe siecle</st></em><strong><st c="11593">”</st></strong><a epub:type="noteref" href="chapter5_split_001.xhtml#f3" id="backref_f3"><st c="11595">3</st></a><st c="11596"> kitaplarını alıp çıkıyorum Hachette’ten.</st></p>
			<p><st c="11637">Bir pizzacıda oturup peynirli domatesli pizza isteminde bulunuyorum, çay söylüyorum, bir deri bir kemik, zenci ve mutsuz garson kız, beni anlayışla karşılıyor, siparişimi alıp, teşekkür edip, uzaklaşıyor. </st><st c="11843">Kitapları karıştırıyorum. </st><st c="11869">Lurcel’in “18. </st><st c="11884">yüzyıl Panayır Tiyatrosu” kitabını aldığıma çok seviniyorum. </st><st c="11945">Dominique Lurcel kimdir bilmiyorum. </st><st c="11981">Bay mı bayan mı, o da belli değil. </st><st c="12016">Cinsi fluğ, kitap yazarının en beğendiğim tarafı, 480 sayfalık kitabın, sadece 30 sayfalık önsöz bölümünü yazmış olması. </st><st c="12137">Üstelik bu önsöz, yalnızca Panayır Tiyatrosu ve onun starlarını tanıtıyor, Lurcel’in kim olduğu hakkında en ufak bir ipucu vermiyor. </st><st c="12270">Artakalan 450 sayfa, 18.yüzyıl Panayır Tiyatrosu’na yüzün üstünde oyun yazmış olan Lesage’ın kendi yazdığı ya da sağ kolu Fuzelier ile birlikte kaleme aldığı, yalnızca adını duyduğum, ünlü oyunlarının tam metninin 250 yıl sonra ilk baskısı. </st><st c="12511">Biz Lesage’ı ünlü “Gil Blas” romanıyla tanıyoruz, oyunlarını bilmiyoruz. </st><st c="12584">“GÖRÜNMEYEN  SOYTARI”,  “EVLİLİK  TABLOSU”, “KARA KAFA” gibi onüç oyun var ki tapta. </st><st c="12666">Ortaçağ farslarının ve Avrupa’nın orta oyunu “Commedia dell’arte”nin üvey çocuğu olarak doğuyor Panayır Tiyatrosu. </st><st c="12781">Pandomimin, sirkin, vodvilin, operetin, luna parkın ve kabare tiyatrosunun üvey babası olarak kabul edilen, bu karmakarışık tiyatro, Savary’nin Magic Circus’le yakaladığı popüler kitle tiyatrosuna da çok benziyor. </st><st c="12995">Aynı zamanda politik gön dermeler yapan Panayır Tiyatrosu, Sokak Tiyatrosu’nun da gayrımeşru babası oluyor denilebilir. </st><st c="13115">Moliere de Panayır Tiyatrosu’nun üvey çocuğudur. </st><st c="13164">O da panayırdan yetişiyor, panayırcıların deyimiyle, </st><em><st c="13217">“doğduğu yere ihanet edip, orayı terkederek Yüksek Komedya yapmaya başlıyor”.</st></em><st c="13294"> Manyak gibi saldırıyorum kitaba. </st><st c="13328">Sanki birisi kitabı elimden alacakmış gibi soluk soluğa okumaya başlıyorum Lesage’ın, 1713 yılında, Saint-Laurent panayırında, mum ışığında oynanan “GÖRÜNMEZ SOYTARI” oyununu. </st><st c="13504">Karakterler arasında Çin İmparatoru da var, olay zaten onun sarayında geçiyor. </st><st c="13583">Birden Bertolt Brecht geliyor insanın aklına ve tam o sırada gayet epik bir biçimde pizza ve çay getiriyor, bir deri bir kemik, zenci ve mutsuz garson kız.</st></p>
			<p><st c="13738">Elimdeki tiyatrolar listesinden, oyun seçmeğe uğraşıyorum. </st><st c="13798">Her istediğim oyuna bilet bulamayacağımı biliyorum. </st><st c="13850">Tiyatroları dolanmaya, hangisinde yer bulursam girmeye karar verip, çıkıyorum pizzacıdan. </st><st c="13940">İngilizce bilmediğim için, hangi oyuna gitsem pek bir şey anlama şansım yok, tiyatrocu gözüyle bakacağım olaya. </st><st c="14052">Tiyatrocunun dili anlamadan da çakabileceği bir sürü şey var tiyatroda. </st><st c="14124">Neil Simon’ın “LITTLE ME” müzikli güldürüsüne üçüncü sıranın ortasından yer bularak, yani 12,5 paund bayılarak, girdim, 1937’de yapılmış Prince of Wales Tiyatrosu’nun kapısından içeri. </st><st c="14309">Eski ve çok güzel bir tiyatro. </st><st c="14340">Tıklım tıklım doldu. </st><st c="14361">Oyunun yıldızı Russ Abbot isimli orta yaşlı, sırım gibi bir adam. </st><st c="14427">Müthiş kıvrak. </st><st c="14442">Öztürk Serengil’i anımsatıyor bana. </st><st c="14478">Baş kadın oyuncu Sheila White, sıkı şarkı söylüyor. </st><st c="14530">Zaten oyunda herkes çok iyi şarkı söylüyor, çok iyi dansediyor, step yapıyor. </st><st c="14608">Oyunu alıp götüren Russ Abbot, on değişik tip oynuyor, ama hepsinde aynı adam, kendi komiğini yakalamış, onu oynuyor. </st><st c="14726">Yaptığı tiplerin çoğunda ölüyor örneğin, hep aynı komik ölmeyi kullanıyor. </st><st c="14801">Ölmeyi uzatıyor ve ölürayak söylediği ve benim anlamadığım hep o aynı cümleyle gülme alıyor. </st><st c="14894">Son ölüşünde, kur şunu yiyor, yarasını tutuyor, bir iki cümle ediyor, sonunda yarasına bakıyor:</st></p>
			<p><st c="14989">- Aaaaa, vurulan ben değilmişim!</st></p>
			<p><st c="15022">diyor. </st><st c="15030">O sırada yanındaki garson, elindeki peçeteyi açıyor, peçete kanlı. </st><st c="15097">Garson:</st></p>
			<p><st c="15104">- Benmişim!</st></p>
			<p><st c="15116">diyerek ölüyor.</st></p>
			<p><st c="15132">Oyun, Lynda Baron’un oynadığı Belle’in yaşamı. </st><st c="15180">Yaşlanmış bir film ve müzikal starının öyküsü. </st><st c="15227">Lynda Baron, elinde bir içki kadehi, sarhoş olarak, bir barda anlatmaya başlıyor yaşamını. </st><st c="15318">Belle’in gençliğini, çocukluğundan başlıyarak Sheila White oynuyor. </st><st c="15386">Adamımız Russ Abott da Belle’in hayatına giren on değişik adamı oynuyor. </st><st c="15459">Oldukça başarılı ve teknik açıdan üstün bir müzikal. </st><st c="15512">Işık donanımları kusursuz. </st><st c="15539">Varla yok arası bir mikrofon düzeni kullanıyorlar. </st><st c="15590">Ramp ışıklarının arasında, birer metre arayla küçücük mikrofonlar koymuşlar, sahne girişlerinde de mikrofonlar var. </st><st c="15706">Saray ya da şato gibi sahnelerde hafif eko veriyorlar, şarkılarda biraz açıyorlar. </st><st c="15789">Russ Abbot, belli ki, oyun dışı sululuklar yapıyor. </st><st c="15841">Sheila White’ın gülmesini tutamamasmdan, sırtını dönerek gülmesini geçiştirmesinden, gülmekten yer yer sözlerine girememesinden ve memesinin ucundan çakıyoruz durumu. </st><st c="16008">İzleyici bunu seviyor. </st><st c="16031">Abbot, kendisi de bıyık altından gülerek, bu durumun altını çiziyor. </st><st c="16100">İzleyici kahkahalar içinde alkışlıyor. </st><st c="16139">Giderek bunların o güne has sürprizler değil de, planlanmış, oturtulmuş numaralar olduğu düşüncesine kapılıyorum. </st><st c="16253">Örneğin bir yerde, Russ Abbot bir kapıdan bir asker olarak çıkıyor, hemen aynı kapıdan general olarak giriyor, on ya da onbeş saniyede değişiyor. </st><st c="16399">General bıyıklı, asker, bıyıksız... </st><st c="16435">Sahne boyunca bu değişim birkaç kez yineleniyor. </st><st c="16484">Asker rolüne son girişinde, bıyığı çıkarmayı unutmuş olarak geliyor, Sheila White buna dağılıyor. </st><st c="16582">İzleyici de gülüyor. </st><st c="16603">Sheila White, izleyiciye sırtını dönüp gülmeyi sürdürüyor. </st><st c="16662">Replik onda, bir türlü giremiyor söze, bu arada salondan bir izleyici, laf atıyor!</st></p>
			<p><st c="16744">- Traş ol da gel!</st></p>
			<p><st c="16762">gibisinden bir cümle olmalı bu. </st><st c="16795">Bunun üzerine Russ Abott, birden bıyığını farkediyor, başını öne eğerek, hızla alıp cebine atıyor bıyığı, ama dayanamayarak kendisi de gülmeye başlıyor, oyun duruyor, izleyici gülmekten katılıyor, gülme alkışa dönüşüyor. </st><st c="17016">Epey eğlenmiş ve ingilizce bilmeden bir sürü şey anlamış olarak çıkıyorum tiyatrodan. </st><st c="17102">Picadilly Circus’tan biniyorum metroya, Earl’s Court’da bir değiştirme yapıp, Wimbledon yönüne giden metroya biniyorum, West Brompton’da iniyorum. </st><st c="17249">Lillie road, Lillie yard ve Hotel Lily. </st><st c="17289">Yarım paund gibi bir masrafla otelime ulaşmış bulunuyorum, lili yar.</st></p>
			<p><st c="17357">- Du yu eveykm mi tumorrov momink 7.00 AM, pliiz lan resepşm!</st></p>
			<p><st c="17419">Hiç bilmemenin verdiği rahatlıkla konuşmaya başlıyorum ingilizceyi ve fakat karşı taraf dediğimi anlayınca çok şaşırıyorum.</st></p>
			<p><st c="17543">Panayır Tiyatrosu’na kaptırıyorum kendimi. </st><st c="17587">“GÖRÜNMEYEN SOYTARI”nın ilk sergilendiği, Saint-Laurent Panayırı, bugün Paris’te Gare de L’Est, diye bilinen tren istasyonunun yerindeymiş. </st><st c="17727">Tiyatro sahnesinde iki çocuğun geçirdiği yazılı pankartlar, bu oyunla başlamış meğer. </st><st c="17813">Panayırda, akrobasi, dans ve canbazlık gösterilerinin arasına tiyatro ilk kez 1690’larda girmiş, giderek sakıncalı bulunarak, önce 1703’de uzun ve konulu oyunlar yasakla narak, yalnızca bağımsız skeçlere izin verilmiş, ancak oynanan bağımsız skeçler arasında ilişkiler olduğu tesbit edilerek, 1704’de bu ve benzeri skeçler yasaklanmış, bununla da doyuma ulaşılamamış ki, 22 Şubat 1707’de diyalog yasaklanmış. </st><st c="18222">Panayırcılar hemen, diyalogsuz bir tiyatro biçimi bulmuşlar: bir tek oyuncunun konuştuğu tiyatro! </st><st c="18320">Ortada bir diyalog yok, adam kendi kendine konuşuyor. </st><st c="18374">Monolog böylece icad olunmuş. </st><st c="18404">O da yasaklanınca, 1710’da bir oyuncu sahnede cebinden katlanmış bir karton çıkarıp, üstünde yazılı cümleyi izleyiciye göstermiş. </st><st c="18534">Bunu bir teknik olarak Lesage geliştirmiş ve kullanmış. </st><st c="18590">Pantomim de bu yasaklardan doğmuş. </st><st c="18625">Hep merak ederdim insanoğlunun dili varken neden bu dilsiz tiyatroyu icadettiğini. </st><st c="18708">Onsekizinci yüzyılda gezinerek dalıyorum uykuya.</st></p>
			<p><st c="18756">Sabah kahvaltımızı ettikten sonra, Neşetle birlikte çıktık Hotel Lily’den, metroya bindik. </st><st c="18848">Neşet Earl’s Court’da indi, ben daha sonra High Street Kensington’da indim, doğru Fransız Konsolosluğu vize bürosuna gittim. </st><st c="18973">Baktım zenciler kuyruğa girmişler sokakta. </st><st c="19016">Ben de form aldım, kuyruğun sonuna yazıldım, formu doldurdum. </st><st c="19078">Sonunda bana sıra geldi. </st><st c="19103">İstanbul’daki fransız konsolosluğuna yazılı olarak sorulmadan bana vize verilemeyeceği anlaşıldı. </st><st c="19201">Ülkenizden alsaydınız vizenizi, diye akıl veriyor bana, aptal bir zenci karı, sanki fransızmış gibi karşımda kurumlanarak. </st><st c="19324">Onu kompleksleriyle baş-başa bırakarak çıktım, metroyla Soho’ya Cassar Films’e geldim. </st><st c="19411">Emma yapayalnız ve dünden daha güzel ve çıldırtıcı olarak oturuyordu masasında. </st><st c="19491">Anlamlı bir güleryüzle karşıladı beni. </st><st c="19530">Ona hemen saldırıp saldırmamak konusunda kısa bir duraksama geçirdim. </st><st c="19600">Tam o duraksama sırasında da Neşet elinde bir sürü kağıtlarla geldi. </st><st c="19669">Gene gerçekleşemedi Emma’ya tecavüz olayı. </st><st c="19712">Neşet elindeki kağıtlarla bir köşeye oturdu, çalışmalarına başladı. </st><st c="19780">Burada bir bankada hesap açtırmak derdinde. </st><st c="19824">Her yiğide açmıyorlarmış. </st><st c="19850">Daha yiğit yöntemler bulma çabasında. </st><st c="19888">Celia’ya telefon ettim. </st><st c="19912">Tufnell Park metrosuyla evine ulaşabileceğimi söyledi, evi tarif etti. </st><st c="19983">Atladım gittim. </st><st c="19999">Küçük, derli toplu, alçak gönüllü bir evi var Celia’nın. </st><st c="20056">Sekiz aylık hamile, karnı burnunda, çok candan karşıladı beni. </st><st c="20119">Bu ara çalışamıyormuş, evine yeni taşınmış, daha tam yerleşememiş, kocası Douglas psikoterapistmiş. </st><st c="20219">Mutfakta oturduk, çay içtik, melemen gibi bir yumurtalı muhabbet yaptı, birlikte yedik. </st><st c="20307">Magic Circus’ten beri neler yaptığımızı anlattık birbirimize. </st><st c="20369">Eski arka daşlarımızı andık. </st><st c="20398">Elizabeth Mortensen, ülkesi Norveç’te ünlü bir oyuncu olmuş. </st><st c="20459">Daha çok sinema yapıyormuş. </st><st c="20487">Gene Magic Circus’ten Maxime Ferrier ile evlenmişler, Paris’te oturuyor, Norveç’e gidip geliyorlarmış. </st><st c="20590">Popol’le Dudu, yani Jean Paul Muel ile Michel Dussarrat birlikte eşcinsellik üstüne bir oyun yapmışlar, Paris’te çok tutulmuş. </st><st c="20717">Dominique yeniden sitriptiz dünyasına geri dönmüş. </st><st c="20768">Celia, İngiltere’de değişik avant-gard gruplarla çalışmış, büyük kuklalarla sokak tiyatrosu, çocuk tiyatrosu yapmış. </st><st c="20885">Bir ara Magic Circus’e geri dönmüş, Savary’nin “HELLO GOOD BY MISTER FREUD” oyununda oynamış, fakat Magic Circus’de on yıl önceki havayı bulamamış. </st><st c="21033">Kırık ingiliz fransızcasıyla:</st></p>
			<p><st c="21062">- Magic Circus, birlikte oynadığımız “DE MOİSE A MAO” oyunundan sonra bitti. </st><st c="21140">Jerome Savary’nin diktatör tavrı yüzünden ve darmadağınıklığından tabii... </st><st c="21215">Magic Circus, hepimiz için güzel bir deneyimdi, oradan geçmek gerekliydi, geçtik!</st></p>
			<p><st c="21296">diyor.</st></p>
			<p><st c="21303">Celia’nın, hamile yürüyüşüne çıkması gerekiyor, birlikte çıkıyoruz onun karnını gezdirmeye. </st><st c="21396">Hava ingilizler için “çok güzel”, bize göre serin güneşli bir gün. </st><st c="21463">Yeni taşındığı için o da semtini pek bilmiyor.</st></p>
			<p><st c="21509">- İlerde bir park var, oraya doğru yürüyelim. </st><st c="21556">Hemen yolumuzun üstünde bir pipocu var, geçen gün gördüm, çok güzel pipolar var vitrinde. </st><st c="21646">Pipo almak istiyorsan, oraya uğrayalım!</st></p> <p><st c="21685">dedi Celia ve onun hamile yürüyüşü ritminde, çağdaş ingiliz tiyatrosundan konuşarak yürümeye koyulduk. </st><st c="21789">Benim gördüğüm Neil Simon oyununu ve benzeri müzikalleri </st><em><st c="21846">“turistler için </st></em><em><strong><st c="21862">hanzo müzikaller”</st></strong> </em><st c="21879"> başlığı altında topluyor. </st><st c="21906">Şu an İngiltere’deki en önemli tiyatro olayının avant-gard tiyatro toplulukları olduğunu savunuyor. </st><st c="22006">Kıyıda köşedeki küçük tiyatrolarda, büyük olaylar oluyormuş. </st><st c="22067">“Sims Pipes” isimli pipocuya ulaşıyoruz. </st><st c="22108">Gerçekten çok güzel pipolar var vitrinde. </st><st c="22150">Giriyoruz kapıdan, bayan Sims karşılıyor bizi. </st><st c="22197">Celia önce kendini tanıtıyor, sonra beni ta nıtıyor. </st><st c="22250">Bayan Sims, güleryüzle birbirinden güzel pipolar seriyor önüme, bir bir özelliklerini anlatıyor. </st><st c="22347">Pipocu dediğin böyle olmalı işte. </st><st c="22381">Nedir o Picadilly Circus’teki turistik adi pipocu? </st><st c="22432">Kaşla göz arasında işi bitirmek istiyor inek. </st><st c="22478">Biz pipolar hakkında bilgi alırken, dükkanın arkasında bulunan atölyeden yaşlı bay Sims geldi. </st><st c="22573">Pipoları o üretiyormuş. </st><st c="22597">Atölyesini gezdirdi bize. </st><st c="22623">İki tane pipo beğendim, aldım. </st><st c="22654">Bay Sims pipoları özenle kutularına koydu, bir güzel paketledi. </st><st c="22718">Sims, üç kuşaktır pipo üreten bir sülaleymiş. </st><st c="22764">88 yıl önce kentin göbeğindeymiş dükkanları, sonraları buraya taşınmak zorunda kalmışlar. </st><st c="22854">Kilitli bir dolapda duran antika pipoları gösterdi bay Sims, onlar satılık değilmiş, bir tanesi dedesine aitmiş. </st><st c="22967">Dedesi Sims, zamanında satmış pipoyu, aradan yıllar geçmiş, birisi o pi poyu onların atölyesine onarıma getirmiş, lazerinde dedesinin isminin baş harfleri varmış, tanımışlar pipoyu, onarmışlar ve yeni sahibine durumu anlatıp, çok para verip satın almışlar. </st><st c="23224">Çok nazik Sims ailesiyle vedalaşıp çıkıyoruz dükkandan. </st><st c="23280">Yürüyüşümüzü sürdürerek parka ulaşıyoruz. </st><st c="23322">Londra’nın en güzel taraflarından biri de bu kentin ortasındaki büyük parklar. </st><st c="23401">Girdiğimiz park uçsuz bucaksız bir yeşillik, bowling oynayanlar, çimene uzanmış kitap okuyanlar, köpek gezdirenler, şarap içenler, uzun uzun öpüşen sevgililer, git git bitmiyor park, bir yerinden geri döndük. </st><st c="23610">Daha ilerde parkın içinde, çok eski bir köy varmış, orayı aynen öyle korumuşlar İngilizler. </st><st c="23702">Oyuncu Alen Bates de o köyde, daha önce lokanta olup, kendisinin garsonluk ettiği evi satın alıp, oraya yerleşmiş. </st><st c="23817">Köy denilen yer, kentin göbeğinde. </st><st c="23852">Ben de bulsam Taksim parkının orta yerinde bir köy evi, elbette kapıcı Mehmet Efendi ile olan gereksiz komşuluğuma son veririm. </st><st c="23980">Royal Shakespeare Company’den, Stradford ve Globe Theater’dan konuşarak yürüye yürüye eve dön dük. </st><st c="24079">Birer çay daha içtik. </st><st c="24101">Adresler, telefonlar aldık, verdik. </st><st c="24137">Birbirimizin izini kaybetmeme kararlılığıyla, öpüşüp ayrıldık. </st><st c="24200">Metroyla Picadilly Circus’a geldim. </st><st c="24236">Amacım National Theatre ya da Royal Shakespeare Company’ye gitmekti, saat de 7.00 PM olmak üzere. </st><st c="24334">Burada 7.00 PM ya da 7.30 PM’de başlıyor oyunlar. </st><st c="24384">En geç 8.00 PM’de... </st><st c="24405">Dolanırken karşıma Albery Theatre çıktı. </st><st c="24446">Sandy Wilson’ın yazdığı “THE BOY FRIEND” isimli müzikal oynuyor. </st><st c="24511">İkinci balkonun arkadan üçüncü sırasında yer buldum, daldım içeri.</st></p>
			<p><st c="24577">Oyun sabun köpüğü, reji ve koreografi klasik, hatta zaman zaman sıkıcı. </st><st c="24650">Danseden genç erkekler çok iyi değiller. </st><st c="24691">Yanımda siyah elbiseli, gözlüklü, hoş, gizemli genç bir kadın oturuyor, oyun boyunca çok eğleniyor. </st><st c="24791">Ben esprileri anlamadığım için bön bakıyorum. </st><st c="24837">Kadın göz ucuyla bana bakıyor. </st><st c="24868">Koltuklar mı dar, kadın isteyerek mi yapıyor, bilemiyorum, arasıra dizlerimiz sürtüşüyor. </st><st c="24958">Perde arasında birlikte sigara içmeye çıkıyoruz kadınla. </st><st c="25015">Sigara çıkarıyor, çakmak aranırken, şak yakıyorum siga rasını, teşekkür ediyor. </st><st c="25095">Oyundan falan konu şacağız ve birdenbire ingilizce bir aşk başlayacak aramızda ve fakat söz konusu ingilizceyi bilmiyoruz. </st><st c="25218">Kadın neden gülmediğimi, beğenip beğenmediğimi soruyor. </st><st c="25274">Pek ingilizce anlamadığımı, tiyatrocu olduğumu, meraktan tiyatroları dolaştığımı, bu gibi eski anlayışla sahnelenmiş oyunları pek sevmediğimi, hatta türk olduğumu, yarım yamalak ingilizceyle belirtince, kadın iranlı olduğunu açıkladı. </st><st c="25509">Ben onu ingiliz sanıyorken, o beni ingiliz sanıyormuş. </st><st c="25564">Buna çok güldük. </st><st c="25581">Haydi birden bir doğulu samimiyeti oluştu aramızda. </st><st c="25633">Muallim Nasrin, kafkas asıllıymış, türkçe biliyor. </st><st c="25684">Başladık türkçe konuşmaya. </st><st c="25711">Ancak Muallim Nasrin, türkçeyi divan edebiyatı antolojisi gibi konuşuyor... </st><st c="25787">Taaccüp eyledim, terennüm ettim, diyor. </st><st c="25827">Beni bir aktöre benzetmiş;</st></p>
			<p><st c="25853">- Sen ona okşirsen!</st></p>
			<p><st c="25873">diyor. </st><st c="25881">Ateşe “od” diyor. </st><st c="25899">Kendisi “megaaleler” yazıyormuş. </st><st c="25932">Ona “ŞAHLARI DA VURURLAR”ı anlattım. </st><st c="25969">Çok ilgilendi. </st><st c="25984">Cambridge Üniversitesi’nde sekreterlik yapıyormuş. </st><st c="26035">Humeyni düzeninden kaçarak, Londra’ya muhacirat eylemiş. </st><st c="26092">Koyu muhabbetimize, tamamen Muallim Nasrin’e asılmak amacında olduğunu her halinden belli eden, kel bir amerikalı karışıyor ve tiyatro binasının ne kadar güzel olduğundan dem vurarak, gereksizce dalıyor muhabbetimizin ortasına. </st><st c="26320">Neyse ziller çalıyor, ikinci perdeyi izlemek üzere, çekip kurtarıyorum Muallim Nasrin’i, sapık ideolojik amerikalı kelin elinden, dizimin dibine oturtuyorum. </st><st c="26478">İkinci perde başlıyor. </st><st c="26501">Birbirimize yaslanıyoruz Muallim Nasrin’le, sanki tiyatroya birlikte gelmişcesine. </st><st c="26584">Kadın tiyatroya oyun izlemekten çok beni bulmaya gelmiş gibi, fakat benim Londra’ya gelip o akşam onun yanındaki koltuğun biletini alacağımı nerden biliyor? </st><st c="26741">Onun güldüğü yerlerde, ben de hiç bi bok anlamadan kahkahalarla gülüyorum.</st></p>
			<p><st c="26815">Herkesin dengiyle evlenip mutlu sona ulaştığı, kostüm şatafatı içinde, naftalinli bir müzikal olarak bitiyor oyun. </st><st c="26931">Ayağa kalkıp uzun uzun alkışıyorlar ingilizler ve ingiltere’ye tiyatro izlemeye gelmiş kendi ülkelerinde tiyatro izlemeyen turistler, </st><em><st c="27065">“tiyatro dediğin İngiltere’de izlenir şekerim”</st></em><strong><st c="27111">’</st></strong><st c="27113">çiler. . </st><st c="27122">Final alkışı bitmek bilmiyor. </st><st c="27152">Biz alkışlamaktan yorularak çıkıyoruz Nasrin’le, tiyatro yakınında bir pubun sokağa taşmış masalarından birine oturuyoruz. </st><st c="27275">Çay söylüyoruz. </st><st c="27291">Pat diye perde arasında Nasrin’e asılan kel amerikalı, gelip oturuyor masamıza. </st><st c="27371">İngilizce olarak hiç anlamadığım şeyler söylüyor Nasrin’e. </st><st c="27430">Resmen asılıyor. </st><st c="27447">Nasrin’in gönlü bende, fakat kel amerikalıdan kurtulamıyoruz. </st><st c="27509">Oradan kalkıp başka bir yere gidiyoruz, oradan bir üçüncü yere gidiyoruz. </st><st c="27583">Kel amerikalı inatla peşimizde. </st><st c="27615">Sonunda Nasrin’e:</st></p>
			<p><st c="27632">- Haydi ben seni evine bırakayım!</st></p>
			<p><st c="27666">diyerek, kel amerikalının elinden kurtarıp, bir taksiye atıyorum onu. </st><st c="27737">Şoföre adresini söylüyor. </st><st c="27763">Kel amerikalıdan hızla uzaklaşıyor taksi.</st></p>
			<p><st c="27804">Devrisi gün sabah 7.00 AM’da bilgisayar hunharca uyandırıyor beni. </st><st c="27872">Tam uyanamadan kalkıp, tıraş olup, kahvaltı edip, stüdyoya geliyoruz Neşet’le. </st><st c="27951">Gene kimi hazırlıklar var. </st><st c="27978">Doliler, periskop kameralar, ekranlar, trükajlar için her köşede bir makina, ortalık karmaka rışık. </st><st c="28078">Adım atılacak yer yok. </st><st c="28101">Soyunma odama da iki monitörlü bir video merkezi kurulmuş, ağır ağır hazırlıklar sürüyor. </st><st c="28191">Öğleden önceçe kime başlanma olasılığı çok zayıf. </st><st c="28241">Bobby’ye durumu sordum. </st><st c="28265">Saat 2.00 PM’den önce başlayamayacağımızı söyledi. </st><st c="28316">Hızla çıktım stüdyodan. </st><st c="28340">Alışveriş yapılacak. </st><st c="28361">Cebimizde para var, alış verişe vakit yok. </st><st c="28404">Fakat cebimdeki para amerikan doları, ingiliz parası olarak 2 paund küsur kalmış, o parayla taksiye binilemez, bir banka bulana dek yürümeye karar verdim. </st><st c="28559">Stüdyonun sokağı Yelverton road’dan York road’a çıktım. </st><st c="28615">Kaptırdım, doğuya doğru yürüyorum. </st><st c="28650">Kuzey doğuya gitmem ve Thames nehrini geçmem gerektiğini biliyorum. </st><st c="28718">Yürü babam yürü, ortalıkta banka yok. </st><st c="28756">York road bir yerden sonra Battersea Park road adını aldı. </st><st c="28815">O da bitti. </st><st c="28827">Quennstown caddesi yüründü, Chelsea Bridge isimli köprüden, suları çekilmiş, mavnaları karaya oturmuş Thames nehri yatağı üstünden geçildi. </st><st c="28967">Artık oralardan bir taksiye binebileceğimi düşündüm. </st><st c="29020">Chelsea Bridge road’da bir taksiye:</st></p>
			<p><st c="29055">- Ar yu frii?</st></p>
			<p><st c="29069">dedim, olumlu yanıt verdi, bindim. </st><st c="29105">Picadilly Circus’a gideceğimi belirttim. </st><st c="29146">Biraz sonra da ulaştık. </st><st c="29170">Tam 2 paund 40 sent yazdı taksi. </st><st c="29203">Bende 2,5 paund vardı. </st><st c="29226">Aynen verdim. </st><st c="29240">Bahşişsel açıdan pek memnun olmadı sör taksici. </st><st c="29288">Durumumu bilmiyor ki, banka bulamamışım, bahşiş olarak yüz dolar verecek halim yok ya! </st><st c="29375">Hemen meydandaki döviz bürosundan para bozdurdum ve hızlı bir alışverişe geçtim. </st><st c="29456">Ona buna hediye almıyor. </st><st c="29481">Hangisini kime hediye edebileceğimi pek düşünmeden, taşıması kolay, küçük boyutlu hediyelik kıvır zıvırlardan üçer beşer aldım. </st><st c="29609">Ellerim naylon torbalar saat 1.45 PM’de taksiyle ulaştım stüdyoya, daha hazırlıklar bitmemiş, o sinir bozucu sinameki tempoda kimi adamlar dolanıyor ortalıkta, oturulacak yer yok. </st><st c="29789">Rüştü Bey elbisemi giyindim. </st><st c="29818">Makyaj yapılmadı, sadece uzaktan kumanda aletini tutan sağ elim çekilecek. </st><st c="29893">Sağ elime seri bir manikür yaptı Sue, öbür elime yapmadı. </st><st c="29951">Tek eli manikürlü olarak dikildim bir köşeye, beklentiye geçtim. </st><st c="30016">Ve o tek plan için saat 9.00 PM’ye dek uğraşıldı. </st><st c="30066">Değişik çekimler yapıldı. </st><st c="30092">Ne Neşet, ne ben bütün gün hiç oturamadığımız için, ayaklarımıza inen karasuları geceyarısına doğru zor ulaştırdık Hotel Lily’ye.</st></p>
			<p><st c="30221">Sabah 7.30 AM’da bilgisayar öttü odamda horoz yerine. </st><st c="30276">Günaydın Londra! </st><st c="30293">Stüdyoda aldık soluğu. </st><st c="30316">Dünkü düzen bozulmamış, dün çekilen el planları izleniyor. </st><st c="30375">Beğeniliyor. </st><st c="30388">Dünkü düzen sökülüp, yeni dekorun kurulması işlemi ağır aksak başlıyor.</st></p><st c="30459">
			Saat 11.00 AM’a doğru, sabah çekim yapılamayacağı anlaşıldı. </st><st c="30521">Neşet’le stüdyodan çıktık, bir otobüse bindik, ikinci katma çıktık, Londra’yı dolanarak Oxford Circus’a geldik. </st><st c="30633">Alışveriş için büyük bir dükkana daldık yeniçeriler kadar kararlı. </st><st c="30700">Neşet hızla ve deli gibi kimi ilgisiz şeyler alıyor, denilebilir ki Londra’ya bunun için gelmiş, üstelik o bugün dönüyor İstanbul’a, son alışveriş dakikalarını çok iyi değerlendirmeye uğraşıyor. </st><st c="30895">Aldığı şeylerin kutu ve ambalajlarını hemen dükkanda açıp iade ediyor, malı kocaman omuz çantasına atıyor. </st><st c="31002">Bende de bir çanta var, onu dolduruyorum. </st><st c="31044">Sonunda benim betonarme çanta, Neşet’in beş çantasıyla stüdyoya döndük. </st><st c="31116">Onun yemek yemeğe bile vakti kalmadı. </st><st c="31154">Bir sandviç atıştırdı, vedalaştık, gitti. </st><p><st c="31196">Stüdyoda hazırlıklar sürüyor, gözle görülen bir ilerleme yok, trükaj makinaları ve ışıklar ayarlanıyor, gene bir tek, sırıtan Rüştü Bey planım çekilecek. </st><st c="31350">Işıkçı bir köşede rulolar halinde duran güzelim renkli jelatinlerden cart curt kesiyor, spotların önüne yerleştireceği kadar küçük bir parçayı alıp, gerisini yere atıyor, üstüne basıyor, başka bir renkten zart bir metre kesiyor, küçük bir parça oyup kocaman parçayı yere atıyor. </st><st c="31629">İlk günden beri gözüm jelatinlerde. </st><st c="31665">Türkiye’de böyle güzeli bulunmuyor. </st><st c="31701">Yere atılanları alıcam, utanıyorum. </st><st c="31737">İlk günden beri gözüm o ziyan edilen jelatinlerde. </st><st c="31788">Sonunda dayanamayıp, konuyu açıyorum kameraman William’a. </st><st c="31846">William, derhal her renkten ikişer metre keserek, şık bir rulo yapıp uzatıyor bana.</st></p>
			<p><st c="31929">Nihayet akşamüstü çekimler başladı, geç saatlere kadar defalarca çekildi o plan. </st><st c="32011">Böylece benim işim bitti. </st><st c="32037">Bu kez yalnız döndüm Hotel Lily’ye. </st><st c="32073">Maxwell neskafemi yaptım, televizyonda bir film buldum, onu izlemeye koyuldum. </st><st c="32152">Geraldine Chaplin ve Antony Perkins oynuyorlar. </st><st c="32200">Filmin ismi “REMEMBER MY NAME”. </st><st c="32232">Sabahleyin ilk defa erken kalkmayacağım. </st><st c="32273">9.00 AM’da uyandırılmamı emrettim bilgisayara.</st></p>
			<p><st c="32319">Sabah bir ingiliz lordu gibi uyandım, bir centilmen gibi kahvaltı ettim. </st><st c="32393">Gene kimi alış-verişlerin peşine koştum, saat 4.00 PM’de alışveriş sırasında satın almak zorunda kaldığım, omuz çantası adı altındaki küçük bavulum tıka basa dolu olarak döndüm otele. </st><st c="32577">Mister Sims’den aldığım pipolardan biri stüdyoda düşerek kırıldı. </st><st c="32643">Sims’e gidip pipoyu onarttırmak düşüncesindeyim. </st><st c="32692">Metroyla gitsem, bu akşam bir tiyatroya yetişemem. </st><st c="32743">Taksiyle gitsem, taksi parası bir pipo fiyatına gelecek. </st><st c="32800">Ayrıca onarım için de bir şey ödemem gerekecek, belki onarım hemen yapılamıyacak, teşekkür edip çıkacağım dükkandan delikanlıca. </st><st c="32929">Sonuç olarak iki pipo fiyatına, babayı almış olacağız. </st><st c="32984">Kendime bir tiyatro bileti bulmak üzere çıktım otelden, Oxford Street’te yeşil bir çöp kutusuna attım kırık pipoyu, ödeştik. </st><st c="33109">Hatta kardayım. </st><st c="33125">Bir Pub-Theatre’a gitmekten yanayım, Londra’daki tiyatrolar listesinden adını adresini edindiğim, The Gate Theatre’da oynanan “THE GOGO BOYS” isimli oyunda karar kıldım. </st><st c="33295">Atladım bir taksiye, doğru 11, Pembridge road. </st><st c="33342">7.30 PM’de ondaydım. </st><st c="33363">Tiyatro, Prince Albert Pub’un üstünde, daracık tahta bir merdivenle çıkılıyor. </st><st c="33442">Çıktım. </st><st c="33450">Yer yok. </st><st c="33459">Ancak tam 8.00 PM’de uğrarsam, küçük bir şansım olabileceğini söyledi, merdiven başında dandik bir tahta masada, bilet adı altında, kibrit kutusundan küçük numaralı fişler satan çocuk. </st><st c="33644">Önündeki defter sayfasındaki yedek listeye adımı yazdı. </st><st c="33700">Yedek yazıldık oyuna. </st><st c="33722">İndim, aşağıdaki pubda bir koka-kolanın başına oturdum. </st><st c="33778">Oyun başlama saatinde yukarı çıktım, yedekten bana sıra gelmiş, bilet 2,5 paund. </st><st c="33859">Güzel. </st><st c="33866">İçerde bir şeyler yenilip içilebildiğini düşünüyorum, isminin pub-theatre olmasından ötürü, açlıktan ölüyorum. </st><st c="33977">Girdim ki içeri, Küçük Sahne’nin fuayesinin yarısı kadar daracık bir mekan, duvarlar siyaha boyanmış. </st><st c="34079">Girişte, biraz sonra sahne olarak kullanılacak yerden geçili yor. </st><st c="34145">Basamaklar üzerine yerleştirilmiş yedi sıra sandalyelerden, istediğimize oturuyoruz. </st><st c="34230">Yer ayırmış olanlar, kimi sandalyelere isimlerini seloteyplemişler. </st><st c="34298">Toplam 65 sandalye sıkıştırılabilmiş, daracık mekana. </st><st c="34352">Bütün ışıklandırma, sekiz tane beşyüzlük spot. </st><st c="34399">Tepemizde bir büyük vantilatör dönüyor, havalandırma böyle bir afriki yöntemle çözümlenmiş. </st><st c="34491">Değil bir şey yemek, sigara içmek yasak. </st><st c="34532">Önler tutulmuş, dördüncü sırada bir sandalyeye oturdum. </st><st c="34588">Az önce aşağıdaki pubda gördüğüm tipler, ellerinde bira bardaklarıyla ağır ağır geldiler, ön sıralardaki ayrılmış yerlere oturdular. </st><st c="34721">Pubtheatre’dan kasıt bu yani, aşağıdan içkini alıp çıkabiliyorsun yukarı. </st><st c="34795">Sonunda yerlere oturanlarla 80 izleyici olduk. </st><st c="34842">İzleyicilerin çoğu genç, ortayaşın üstünde tek tük insan var, genelde punklar ve çok süslü eşcinseller gözümleniyor. </st><st c="34959">Daha oyun başlamadan içerisi dayanılmaz bir cehennem sıcağına ulaştı. </st><st c="35029">Oyun onbeş dakika gecikmeyle, 8.15 PM’de başladı. </st><st c="35079">Dekor yok. </st><st c="35090">Siyah fonun üstüne beyaz boyayla insan desenleri çizilmiş. </st><st c="35149">Girdiğimiz kapının arka yüzünde de devam ediyor desenler. </st><st c="35207">Çizimler kötü. </st><st c="35222">Sahne diyebileceğimiz yerin öbür köşesinde simetrik bir kapı daha var. </st><st c="35293">Sahneye giriş ve çıkışlar oradan oluyor. </st><st c="35334">Oldukça uyduruk bir durumla karşı karşıyayız. </st><st c="35380">İki erkek oyuncu var. </st><st c="35402">Biri oyunun yazarı da olan Howard Lester, öbürü daha genç görünen Andrew Alty. </st><st c="35481">İkisi de otuz yaşın altındalar. </st><st c="35513">Blucin, lastik ayakkabı ve aynı damalı kırmızı gömlekten giyinmişler. </st><st c="35583">Bir eşcinsellik öyküsü. </st><st c="35607">Aşırı dile dayanan ve belli ki günün Londra argosuyla bezenmiş bir metin. </st><st c="35681">Hiçbir şey anlama durumum yok. </st><st c="35712">Tek anlayabildiğim, kızlarla ilişki kuramamış bir gencin nasıl eşcinsel olduğu ve sorunlarından konuşulduğu. </st><st c="35821">Çevremdeki süslü eşcinseller çok gülüyorlar. </st><st c="35866">Henüz bana asılan yok. </st><st c="35889">Oyuncular eşcinsel gibi oynamıyorlar. </st><st c="35927">Oyunculuklar dudak uçuklatıcı değil, bir devingenlik yok, uzun uzun konuşuyorlar, zaman zaman boşlukta bedenlerini kullanarak, eşzamanlı eş hareketler yapıyorlar. </st><st c="36090">Birbirlerine karate figürleri çekiyorlar. </st><st c="36132">Salonun sıcağı giderek dayanılmaz hale geliyor. </st><st c="36180">Çıkmayı düşünüyorum, fakat mümkün değil, bir kavanozun dibine tıkıştırılmış gibiyiz, önümdekiler çıkmadan benim çıkış kapısına ulaşmam söz konusu değil. </st><st c="36333">Ben bayılmak üzereyken, tam 9.00 PM’de perde arası oldu. </st><st c="36390">Herkes puba inerken, ben doğrudan doğruya Pembridge sokağına indim, biraz yürüyüp en yakın Vimpy’ye girdim. </st><st c="36498">Televizyonda gene o şarkı. </st><st c="36525">Boy Georges diye eşcinsel bir şarkıcı türemiş. </st><st c="36572">Her yerde onun şarkısı çalıyor: People Stupide! </st><st c="36620">Bir king-size hamburger, bir külah patates, desert olarak pankreas hapı pankreoflat. </st><st c="36705">Sonra da bir taksiyle Hotel Lily’ye getirdim sayın pankreasımı.</st></p>
			<p><st c="36768">Londra’da değiliz artık. </st><st c="36794">Birkaç dakika önce havalandık. </st><st c="36825">Sigara yasağı dindi. </st><st c="36846">Londra’nın yağmurunun üstüne çıktık. </st><st c="36883">İşte geldik, yağmur ile gidiyoruz, koskocaman Britanya! </st><st c="36939">Bir daha kimbilir ne zaman geliriz. </st><st c="36975">Belki on yıl sonra, belki hiç! </st><st c="37006">Turist olarak gelmeyi düşüneceğim bir yer olamaz İngiltere. </st><st c="37066">İlle bir işim olması gerek. </st><st c="37094">Ama, benim ne işim olabilir dilini konuşmadığımın İngiltere’sinde?</st></p>
		</section>
		<section epub:type="footnotes">
			<aside epub:type="footnote" id="f1"><a href="chapter5_split_001.xhtml#backref_f1"><st c="37160">1</st></a><span><st c="37162"> Kalecinin penaltı sırasındaki sıkıntısı </st></span></aside>
			<aside epub:type="footnote" id="f2"><a href="chapter5_split_001.xhtml#backref_f2"><st c="37203">2</st></a><span><st c="37204"> Bay Andesmas’ın öğleden sonrası</st></span></aside>
			<aside epub:type="footnote" id="f3"><a href="chapter5_split_001.xhtml#backref_f3"><st c="37236">3</st></a><span><st c="37238"> 18. </st><st c="37243">yüzyılda Panayır Tiyatrosu</st></span></aside>
		</section>
	<div id="charCountTotal" value="37269"></div></body>
</html>
