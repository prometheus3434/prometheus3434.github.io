<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter28">
		<section>
			<h1><st c="0">PARİS’TE FELEK HER GÜN SALAKKEN</st></h1>
			<p><st c="32">Londra’yı üç saatte Paris’e bağlayan, Manş denizi altından geçen o ünlü Eurostar trenindeyiz. </st><st c="127">Derya’yla Londra’dan Paris’e gidiyoruz, “FELEK BİR GÜN SALAKKEN” 127. </st><st c="197">oyunu oynamaya. </st><st c="213">Ocağın yirmialtısı, cuma. </st><st c="239">Saat 11.50. </st><st c="251">Henüz tren kalkmadı. </st><st c="272">Saatte 300 km. </st><st c="287">hızla gidiyormuş, bir tür yer uçağı. </st><st c="324">Birinci sınıf ve sigara içilebilen bir vagondayız, yedi dakika sonra hareket edeceğiz. </st><st c="411">Pencere kenarında karşılıklı iki koltukta oturuyoruz. </st><st c="465">Katlanabilir bir masa var aramızda, masamızı açtık. </st><st c="517">Tren fransız, görevliler fransızca konuşuyor, Londra’da birden Fransa’ya geçmiş gibi oluyorsun. </st><st c="613">Vagon-restoranı sordum, buraya istediğiniz servis yapılacak,  denildi.</st></p>
			<p><st c="682">Tam 11.57’de kalktı tren. </st><st c="709">Nerde o alıştığımız </st><em><st c="729">“ranga da rıngıdı tangıdı tıs”</st></em><st c="759"> tren sesi, yağ üstünde kayar gibi gidiyor Eurostar. </st><st c="812">Derhal şampanya servisi başladı, mersi mösyö!</st></p>
			<p><st c="857">Lapa lapa kar yağıyor, kocaman penceremizde görüntü karlı bir filim gibi. </st><st c="932">Bulunduğumuz vagon 34 kişilik pulman koltuk düzeni, toplam sekiz kişiyiz. </st><st c="1006">Dört japon, bir cep telefonlu alzaslı, bir de benim arkamda oturan yaşlı ingiliz sör var. </st><st c="1096">Yemek servisi tekerlekli servis arabasıyla masamıza yapıldı. </st><st c="1157">Çok güzel, 1994 Sau-vignon beyaz şarabı içiyoruz, penceremizde takvim yapraklarında gördüğümüz karlı ve hızla değişen manzaralar var. </st><st c="1291">Dünyanın en güzel yolculuklarından birini yapıyoruz. </st><st c="1344">Bunu birbirimize itiraf ediyoruz karımla. </st><st c="1386">Derken Manş denizi altındaki tünele girdik, bir saat ileri aldık saatlerimizi, fransız saatine yatay geçiş yapmış bulunuyoruz. </st><st c="1513">Güvenliğimiz için bir süre durmamız gerektiği anons edildi. </st><st c="1573">Derya ürktü. </st><st c="1586">Ben onu sakinleştirmek adına, sanki bir bok biliyormuşum gibi:</st></p>
			<p><st c="1648">- Bir an durduk, merak edilecek bir şey yok!</st></p>
			<p><st c="1693">dedim. </st><st c="1701">Manş denizi altı uzmanıyım ya! </st><st c="1732">Derya boş vagonda iki kişilik bir yere uzandı. </st><st c="1779">Tren yeniden hareket etti, Manş denizi altındaki karanlık tüp tünelde ilerliyoruz. </st><st c="1862">Sonunda da zart diye, yeryüzünün Fransa’sına çıkıyoruz, kar yağışı burada da sürüyor. </st><st c="1948">Tünelden çıktıktan sonra acayip hızlandı tren, saatte 300 km. </st><st c="2010">hızına ulaştı ve Gare du Nord’dan haşırt diye girdi Paris’e, saat 16.16. </st><st c="2083">Kaptan-pilot-vatman-şef onbir dakikalık gecikme için özür diledi. </st><st c="2149">Bavulları nasıl n’eylesek, diye dellenirken, kırmızı giysili bir afriki hamal mösyö türedi burnumuzun dibin de:</st></p>
			<p><st c="2260">- Y’a personne qui a besoin d’un porteur?</st></p>
			<p><st c="2302">biçiminde, hamal lazım mı ağbi, duygusunu söze vurarak bizim bavul ve çantalara gözünü dikti. </st><st c="2397">Bize onu manitunun gönderdiğinden emin olarak, bavul ve çantaların sahibi olduğumuzu belirtip, onu bavul ve çantalarımızı taşımaya davet ettim. </st><st c="2541">Hemen yüklendi hepsini, indirdi trenden, tekerlekli bavul gezdirme aygıtına yükledi, yazıldı yanımıza, çok paralel yürümelere geçtik. </st><st c="2675">Deli gibi çıkışa yöneldi. </st><st c="2701">Trende bilet kontrolü, gümrük memuru gibi ayrıntılar yoktu. </st><st c="2761">Zart diye geçtik avrupalı olarak İngiltere’den Fransa’ya. </st><st c="2819">Pasaportumuza herhangi bir giriş damgası vurulmadı. </st><st c="2871">Bu güzel bir şey ve fakat beş gün sonra Fransa’dan çıkarken, havalimanında, Fransa’ya hiç girmeden oradan çıkamayacağımızı sert bir biçimde bildirir bize aristo mantıklı fransız polisi. </st><st c="3057">Ben onları çok iyi tanırım, adamı kendilerinin de çözemeyeceği üç ya da dört bilinmeyenli denklemlere sürüklerler.</st></p>
			<p><st c="3171">- Madem girmediniz, çıkamazsınız Fransa’dan!</st></p>
			<p><st c="3216">- Oui monsieur, ve fakat devamlı da Fransa’da duramayız, burda oturma iznimiz yok, zaten öyle uzun boylu oturasımız da yok. </st><st c="3341">Bir biçimde çıkmamız gerek bizim bu Fransa’dan.</st></p>
			<p><st c="3388">- Evet haklısınız, fakat Fransa’dan çıkabilmeniz için Fransa’ya girmeniz gerek.</st></p>
			<p><st c="3468">- Tamam da monsieur l’agent de police’ciğim, girebilmemiz için bir fırt çıkmamız gerekmiyor mu?</st></p>
			<p><st c="3564">- Çıkmanız için girmeniz gerekiyor.</st></p>
			<p><st c="3600">- Çıkmak arzusunda ve konumunda olduğumuza göre, girmişiz zaten, değil mi canım l’agent de poliçe monsieur’cüğüm.</st></p>
			<p><st c="3714">- Nerden belli girdiğiniz? </st><st c="3742">Pasaportunuzda giriş damgası yok.</st></p>
			<p><st c="3775">- Oui monsieur, basılması ihmal edilmiş, biz pasaportumuzu ve değişik organlanmızı sallıyarak, Gare du Nord’dan giriş yaptık Paris’e.</st></p>
			<p><st c="3909">- Siz benimle dalga mı geçiyorsunuz kovboy şapkalı, hiç de türke benzeme yen, türk pasaportlu monsieur? </st><st c="4014">Siz önce bu pasaportun size ait olduğunu kanıtlayın, daha sonra da Fransa’ya hangi kaçak yolla giriş yaptığınızı açıklayın mahkemede! </st><st c="4148">biçiminde gelişen lonesco usulü bir diyalog sonucu, sizi bir Kafka kahramanı gibi hapise kadar çok hızlı bir biçimde sürükler, bu ve benzeri işlerden çok hoşlanan sapık fransız polisi. </st><st c="4333">Aslında polislerin hangi milletten oldukları önemli değil, hepsi birbirine benzerler. </st><st c="4419">Bir örnek giyinme eğilimi göstermeleri de bunun en açık kanıtı.</st></p>
			<p><st c="4482">İonesco’nun uyumsuz tiyatrosunu geliştirmesinde, romen dünyasından çok, fransızların kendini çok akıllı sanan salaklığı önemli bir katkı maddesi, hatta oktan yükseltici olmuştur. </st><st c="4662">Türk polisi örneğin, bütün katılığı içinde, sizi insan olarak kısa bir an da olsa, gözünüzün içine bakarak dinler, söylediğinizin kaç kilo doğru olduğunu kendince tartmak üzere anlık bir duraksamayı yaşar. </st><st c="4868">Fransız polisinde böyle alaturkalıklar yoktur, asla gözünüze bakmaz, pasaport, kimlik, oturma izni, sağlık karnesi gibi üstünüzde taşımak zorunda olduğunuz kırtasiye önlem paketiyle ve onların üstündeki kimi net, kimi pastel damgalarla ilgilenir. </st><st c="5115">Onun bu önüne geçilemez damga merakı sonucu, sigarayı bulup ateşi bulamadan, Strasbourg Merkez Karakolu nezarethanesinde bulursunuz kendinizi. </st><st c="5258">Ordan çıkabilmeniz için, Devlet Tiyatrosu genel müdürünün bizzat karakola gelmesi gerekir. </st><st c="5349">Fransız polisini ve Strasbourg Merkez Karakolu nezarethanesini çok iyi bilirim.</st></p>
			<p><st c="5428">İş bu yüzden afriki hamal mösyönün hızla çıkış kapısına yönelmesine engel oldum. </st><st c="5510">Londra’dan gelmemize karşın ingiliz olmadığımızı, bayan başbakanımızın avrupalı olduğumuz konusunda çok iddialı olmasına rağmen henüz avrupalıdan sayılmadığımızı ve Frengistan’a girebilmekten çok çıkabilmek için bir giriş damgası gereksinimimiz olduğunu belirttim kendisine. </st><st c="5785">Derisinin koyu rengi dolayısıyla fransız polisini çok iyi tanıyan afriki hamal mösyö, afriki zekasının da etkisiyle, sürüklediği bavul ve çantaların cebine bahşiş biçiminde girecek paraya dönüşmesinin, bu giriş damgasından önce olamayacağını şıp diye anlayarak, hemen fren yapıp sağa çark etti, biz de peşinden. </st><st c="6097">Polis bürosuna ulaştık, en doğal hakkımız olan Fransa’ya giriş damgası basıldı pasaportlarımıza.</st></p>
			<p><st c="6193">Paris turnesinin düzenleyicisi Ayşe hanım, eşi Erdoğan ve tiyatrocu olduğunu ileri süren N’idüğü Fluğ Seval, bizi karşılamaya gel mişler. </st><st c="6332">Öpüşmeler oldu. </st><st c="6348">Onların arabasına bin dik. </st><st c="6375">Önce pazar günü oyunu oynayacağımız Theatre Dejazet’ye gittik. </st><st c="6438">Ondokuzuncu yüzyılın ilk yarısından kalma bir tiyatro, oldukça güzel ve sıcak. </st><st c="6517">Sahne geniş. </st><st c="6530">Sahnede, onlara faksla dığımız bir listeye göre tamamladıkları oyunun dekor parçaları, iki pano, portmanto, saz, aynalı masa, döner sandalye duruyor. </st><st c="6680">Yerlerini bil medikleri için gelişigüzel koymuşlar, böyle de fena durmuyor, aslında bu biçim de olabilirmiş dekor, diye düşünüyorum. </st><st c="6813">Eksikleri belirliyoruz ve otele gelmek üzere çıkıyoruz tiyatrodan. </st><st c="6880">Gene o arabaya biniyoruz.</st></p>
			<p><st c="6905">Paris karlı ve soğuk. </st><st c="6928">N’idüğü Fluğ Seval durmaksızın, soluk almaksızın konuşuyor. </st><st c="6988">Birkaç yıl olmuş Fransa’ya geleli, sokakta öğrenmiş fransızcayı, sanki fransızmış gibi konuşma çabası içinde. </st><st c="7098">Onu fransız sansalar çok mutlu olacak. </st><st c="7137">Ve fakat bizimle konuşurken de cümlenin ortasında fransızcaya yatay geçiş yapıyor, kendi ana dilinden. </st><st c="7240">Bunu niye yapıyor o anlaşılamıyor, bizim onu fransız sanma durumumuz yok. </st><st c="7314">Bir yandan da Arc de Triomphe’u göstererek bize onun Arc de Triomphe olduğunu belirtiyor, Arc de Tromphe’un adını ve neyin nesi olduğunu hepimizden sonra öğrenmiş olan Seval.</st></p>
			<p><st c="7488">Champs-Elysees’ye çıkan Magellan sokağında, Hotel François Premier’nin önünde duruyor araba, pazar günü tiyatroda görüşmek üzere ayrılıyoruz onlardan ve kapısında bir ortaçağ savaşçısı zırhı ve dört yıldızı bulunan otelden içeri sızıyoruz, İstanbul’dan telefonla yaptırdığımız rezervasyona dayanarak, dayanıyoruz resepsiyona. </st><st c="7815">Madam dö la Resepsiyon, ince ruj sürmeyi sevdiği anlaşılır bir gülümsemeyle karşılıyor bizi:</st></p>
			<p><st c="7907">- Ben size sigara içilmez bir oda ayırmıştım, fakat görüyorum ki sigara içiyorsunuz, derhal odanızı değiştireyim mösyö! </st><st c="8028">diyerek ince çerçeveli gözlüklerini takıyor.</st></p>
			<p><st c="8072">- Bak, bu da fransızm ingilizden farkı! </st><st c="8113">diyorum Derya’ya. </st><st c="8131">Bu Avrupa yolculuğunda gözümlediğimiz bir konu da, otellerde odalarda sigara içilmeme modası. </st><st c="8225">Giderek yaygınlaşıyor dünyada sigara içmeme sevdası. </st><st c="8278">Bir daha geldiğimizde sanırım;</st></p>
			<p><st c="8308">- Otelimiz sigara içilmez bir mahallede bulunuyor, isterseniz siz Pigalle’de bir otel bakın!</st></p>
			<p><st c="8401">diyecekler. </st><st c="8414">Dünyanın boku çıktı. </st><st c="8435">2000’li yıllarda sigara içme karneye bağlanacak herhalde. </st><st c="8493">Tamamen yasaklandığında da, esrar gibi giderek yaygınlaşacak demek ki.</st></p>
			<p><st c="8563">Sigara içilebilir odamıza kavuşuyoruz. </st><st c="8603">Hiç de iç açıcı bir oda değil. </st><st c="8634">İngiltere’de ki otelden farkı, mini-barı olması ve badana, yatak örtüsü, perde, mobilya renklerinin biraz daha huzur verici pembeye, kavuniçiye dönük olması. </st><st c="8792">Havlular tek kişilik, yastıklar mendil kadar, en acayibi odanın banyo kapısına yakın bir noktası ıslak ve fakat bir şey dökülüp de ıslanmış değil, halının altında bir su kaynağı var, alttan alttan su geliyor odaya. </st><st c="9007">Ancak bir sel alma durumu yok, damla damla ürün veren bir kaynak olmalı bu. </st><st c="9083">Zaman zaman unutuyorsun, oraya basınca “foşş” ediyor ayağın, giderek o noktayı öğreniyor ayak ve oraya basmayarak devinmeyi refleks ediniyor. </st><st c="9225">Çok da devinilecek bir durum yok zaten sıkıntılı odanın içinde.</st></p>
			<p><st c="9288">Artık Paris’te de bir hukuk bürosu bulunan, Galatasaray’dan sınıf arkadaşım Ethem Postacıoğlu telefon ediyor, şeytanın avukatı olarak. </st><st c="9424">Geceyarısma doğru, otelimize çok yakın olan Avenue Georges V üzerinde Bar Fly’da buluşmaya karar veriyoruz.</st></p>
			<p><st c="9531">Odayı ve oteli hızla terkedip sokağa atıyoruz kendimizi. </st><st c="9589">Magellan sokağından, Christophe-Colomb sokağına sapılıyor, o sokak fırt diye çıkarıyor seni Avenue Georges Ve, o zaten Champs-Elysees ile öpüşüyor. </st><st c="9737">Amerika’yı bulmuş Christophe-Colomb, Champs Elysees’yi mi bulamayacak?</st></p>
			<p><st c="9807">Bistro Romain’e girdik. </st><st c="9832">Yemek yedik. </st><st c="9845">Has fransız şaraplarına kavuşmamızı kutladık karımla. </st><st c="9899">Ordan çıktık, biraz serseri mayın dolaştık. </st><st c="9943">Fazla da dolaşılamıyor, kar yağıyor Paris’te ve hava keskin soğuk. </st><st c="10010">Bir kafede oturduk, ekspressolar içildi. </st><st c="10051">Onbire doğru Bar Fly’a gidildi. </st><st c="10083">Kapısından belli, havalı bir yer. </st><st c="10117">Kapı önünde iki badigard var, sanki badigard değilmiş gibi duruyorlar, firma ön temsilcisi mösyöler. </st><st c="10218">Artık bunlara “fizyonomist” deniliyormuş Paris’te. </st><st c="10269">Fizyonomine bakıp seni içeri alıp almamaya karar veriyorlar. </st><st c="10330">Tipine göre bir değerlendirmede bulunuyor “tipolojist” de diyebileceğimiz faça uzmanı. </st><st c="10417">Uzmanlar bizi beğenerek buyur ettiler. </st><st c="10456">Girdik içeri, hiç görmediğim kadar güzel kıçlı bir zenci kadınla karşılaştık. </st><st c="10534">Ben ona baktım, o bana baktı. </st><st c="10564">Sırıtıştık. </st><st c="10576">Ne kadar hoş bir zenci olduğunu karıma da belirtmeden duramadım.</st></p>
			<p><st c="10640">- İman o!</st></p>
			<p><st c="10650">dedi karım. </st><st c="10663">İman isimli çok ünlü bir mankenmiş. </st><st c="10699">Çevremize bakınınca birbirinden güzel kızlarla kuşatılmış olduğumuzu farkettik, İman’ını sevdiğimin Paris’inin Bar Fly’ında. </st><st c="10824">Üst düzey sosyete bir yerde bulunuyoruz. </st><st c="10865">Duvarda Charles Bukowski’nin ağzı izmaritli, pis bakışlı, kocaman bir siyah beyaz fotoğrafı var. </st><st c="10962">Otobüs gibi bir bar burası. </st><st c="10990">İtiş kakış, ayakta, elde içki, öbür elde sigara, hangi elle n’apılacak belli değil, sesi sonuna kadar açılmış müzikli diskomsu bir muhabbet. </st><st c="11131">Birden iki genç yanaşıp </st><em><st c="11155">“merhaba”</st></em><st c="11164"> dediler. </st><st c="11174">Dünyada ne kadar çok türk var manitu! </st><st c="11212">Şeytanın avukatı Ethem, eşi ve bağlantılı türk grubu da gelince, iktidara oynayan bir ezici azınlığa dönüştük. </st><st c="11323">Bukowski’nin fotoğrafı dibinde biraz lafladık. </st><st c="11370">Müzikten birbirimizi duymaya olanak yok. </st><st c="11411">El işaretleriyle vedalaştık, otelimize geldik.</st></p>
			<p><st c="11457">Continental kahvaltı, denilen dandiklik kahve, ekmek ve reçelden ibaret. </st><st c="11531">Programa ilaveten tereyağ da var ve fakat kullanmıyoruz. </st><st c="11588">Üstelik kahve gayet ılık. </st><st c="11614">Telefonlar geliyor, telefonun yanında not alınması gereken kağıtlar ve o notu alacak olan cici kalem yoklar, dört yıldızına ayrı ayrı ve fransızca sıçtığımın otelinde. </st><st c="11782">Şu ana kadar kaldığımız en pahalı otel bu. </st><st c="11825">Bu kadar pahalısında kalmamak gerekiyor demek ki. </st><st c="11875">Telefon aracılığıyla hem oda servis, hem resepsiyon, hem kat temizliğine ayrı ayrı ve özgün fırçalar çekiyorum, bilişime çok şaşırdıkları en acayip fransız küfürleriyle. </st><st c="12045">Derhal sıcak kahve geliyor. </st><st c="12073">Kat temizleyicisi afriki madam not kağıdı ve kalem getiriyor. </st><st c="12135">Düzenleyici Ayşe hanım telefon ediyor, oyunun aksesuarlarından buz kabını bulamamış. </st><st c="12220">Derya:</st></p>
			<p><st c="12226">- Tamam, ben şurdan bir yerden alırım!</st></p>
			<p><st c="12265">diyor, sanki Beyoğlu’ndaymışız gibi.</st></p>
			<p><st c="12302">Çıkıyoruz otelden, bir eczaneden kimi ilaçlar alıyoruz, babamın ilacı rocaltrol’ü bulamıyoruz, pazartesi almak üzere ısmarlıyoruz, kızlarımıza kıvır zıvır şeyler alıyoruz. </st><st c="12475">Fouquet’s’de öğlen yemeği yiyoruz. </st><st c="12510">Derya, bir ara sokakta, Kanguru isimli bir büyük dükkanda aranan buzluğu ve maşasını eliyle koymuş gibi buluyor, otele geri dönüyoruz.</st></p>
			<p><st c="12644">Akşamüstü, artık Saint-Germaine’de bir evi olan Tilda Tezman’a gidiyoruz. </st><st c="12719">Türkiye, Erbakan, Mesut Yılmaz, Onno’nun ölümü ve cenazesi gibi şeylerden konuşuyor, hoş peynirler ve mezelerle şarap içiyoruz ve üçümüz birlikte sinemaya gidiyoruz. </st><st c="12885">Antonioni’nin son filmi “BULUTLARIN ÖTESİNDE”yi izliyoruz yumuşak güzel koltuklara yumularak. </st><st c="12979">Film çok güzel ve destansı. </st><st c="13007">İyi çekilmiş, iyi oynanmış. </st><st c="13035">Sophie Marceau, Fanny Ardant gibi ünlü oyuncular var. </st><st c="13089">Jeanne Moreau ve Marçello Mastroanni de küçük birer rol oynuyorlar. </st><st c="13157">Filmin belirgin bir kahramanı yok. </st><st c="13192">Değişik çiftlerin birbirini izleyen kısa öyküleriyle kadın erkek ilişkisi anlatılıyor, rastlantılara bir liman gibi sığınılarak. </st><st c="13321">Keyifle çıkıyoruz sinemadan, Cafe de Flore’da oturup kahve içiyoruz, filmden konuşuyoruz.</st></p>
			<p><st c="13410">Pazar sabah erken kalkıyoruz, oyun 15.30’da. </st><st c="13456">Nesi Continental belli değil kahvaltıdan sonra tıraş oluyorum, toparlanıp gidiyoruz bir taksiyle Theatre Dejazet’ye. </st><st c="13573">Kapısı 13.00’den önce açılmıyormuş. </st><st c="13609">Bitişikteki cafede oturup kahve içiyoruz, Ayşe ve birkaç türk arkadaşla. </st><st c="13682">Kar yağışı durdu, hava pırıl güneşli ve fakat soğuk. </st><st c="13735">Tam saatinde açılıyor tiyatronun kapısı, girip kulise yerleşiyoruz. </st><st c="13803">Derya kostümlerimi ütülüyor. </st><st c="13832">Işıkçı Hubert’le tanışıyoruz. </st><st c="13862">Telefon sesi olarak çok kuvvetli çalan yangın alarmını kullanmaya karar veriyoruz. </st><st c="13945">Sesi azalsın diye süngerle kaplıyor alarmı Hubert. </st><st c="13996">Bir tahta yatak geliyor, N’idüğü Fluğ Seval geliyor. </st><st c="14049">Bir telaş hazırlıyoruz uyduruk dekoru, sonra da beğeniyoruz. </st><st c="14110">Oynanacak hale geliyor sahne. </st><st c="14140">Derya ikinci balkonun dibindeki ışık masasına çıkıyor, Hubert’in yanma, kısa bir prova yapıyoruz, her şey tamam.</st></p>
			<p><st c="14252">Oyunun başlamasına yarım saat kala doluyor tiyatro. </st><st c="14305">Theatre Dejazet’yi epeydir böyle dolu görmediğini itiraf eden Hubert çok şaşkın. </st><st c="14386">Davetliler arasında Anca Visdei ve çok eski dostlarım Isabelle de Montety, kocası Emanuel, kızları Berenice var. </st><st c="14499">Oyun fena geçmiyor, Londra’daki gibi değilse de epey reaksiyon alıyorum, sonuna doğru açılıyorlar. </st><st c="14598">Oyun bitimine Ethem Postacıoğlu ve eşi Nuray geliyorlar. </st><st c="14655">Oyundan sonra yandaki cafe’ye geçiyoruz küçük ve neşeli bir grupla. </st><st c="14723">Biz orada pastis içerken Strasbourg’dan sabah biraz geç çıkabilen Mesut Gül ve Laurence geliyorlar. </st><st c="14823">Oyuna değilse de pastise yetişiyorlar. </st><st c="14862">Laurence hamile. </st><st c="14879">İkinci kez baba olacak Mesut, çok mesut. </st><st c="14920">Başına geleceklerden habersiz Mesut Yılmaz gibi otuziki diş gülüyor, Laurence’ın karnında altıncı ayını dolduran kızı Marie-Nil Gül’ü sıvazlıyor. </st><st c="15066">Oradan küçük bir türk grubuyla Ege isimli greko-türk lokantaya gidiliyor. </st><st c="15140">Ne lokanta ne de oradaki muhabbet bizi sarmıyor. </st><st c="15189">Derya, Laurence, Mesut, Marie-Nil Gül ve ben, Mesut’un arabasıyla Champs-Elysees’ye geliyoruz. </st><st c="15284">Drugstore’da kocaman dondurmalar yiyoruz, Fouquet’s de kahveler içiyoruz. </st><st c="15358">Bizi Hotel François Premier’ye bırakıp, kalacakları otele gidiyorlar.</st></p>
			<p><st c="15427">Pazartesi sabah kahvaltıyı edip fırlıyoruz sokağa. </st><st c="15479">Cumadan eczaneye ısmarladığımız babamın ilacı rocaltrol’ü alıyoruz. </st><st c="15547">St.Germaine’e gidiyoruz. </st><st c="15572">Derya’nın almak istediği bir bot var. </st><st c="15610">Ethem’in karısının ayağında görmüş, işte aradığım bot bu, demiş, dükkanın ismini almış, sokak ismi bilinmiyor. </st><st c="15721">Uzun süre o dükkanı arıyoruz St. </st><st c="15754">Germaine bulvarında. </st><st c="15775">Bulvarda böyle bir dükkan olmadığı anlaşılıyor. </st><st c="15823">Bir lokantada yemek yiyoruz. </st><st c="15852">Yemekten sonra o dükkan araştırmalarımızı ara sokaklara yöneltiyoruz. </st><st c="15922">Derya bir polise sormam konusunda ısrar ediyor. </st><st c="15970">Soruyoruz. </st><st c="15981">Polis dudak büküyor:</st></p>
			<p><st c="16001">- Ben sokak isimlerini zor biliyorum. </st><st c="16040">Dükkan ismi hiç bilmem.</st></p>
			<p><st c="16063">Biz ısrarlı bir şekilde araştırmalarımızı sürdürüyor ve o semtte girilmedik sokak bırakmıyarak buluyoruz dükkanı. </st><st c="16178">Derya o çok istediği botu ayağına giyince beğenmiyor. </st><st c="16232">Ayağı rahat etmiyor o botun içinde. </st><st c="16268">Başka bir botta karar kılıyor. </st><st c="16299">Fikrimi soruyor:</st></p>
			<p><st c="16315">- Çok güzel!</st></p>
			<p><st c="16328">diyorum. </st><st c="16338">O bir başka bot ayağında olarak çıkıyoruz dükkandan. </st><st c="16391">Bir süre yürüdükten sonra, o hunhar bir başka bot, ayağını sıkıyor, bir yerinden vuruyor ve salak botu beğenen ben olduğum için hakettiğim fırçamı yiyorum. </st><st c="16547">Bir taksiye dar atıyoruz kendimizi, Derya derhal o hunhar bir başka botu çıkarıp eski ayakkabılarını giyiyor, Isabelle de Montety’lere bir içkiye gidiyoruz, Sebastien Mercier sokağına. </st><st c="16732">Onbir yıldır görmemişim onları. </st><st c="16764">Ortak arkadaşımız Yavuzer Çetinkaya’nın ölümünden, Emanuel’in kardeşinin karısı olan Kemal Bilbaşar’ın kızı Esin’den, Kemal Bilbaşar’dan, mimariden, Ses-1885’ten, bizim çocuklarımızdan, Türkiye’nin son halinden konuşuyoruz şarap içerek.</st></p>
			<p><st c="17000">Kısa kesiyoruz ziyareti, dünden mimlediğimiz bir oyun var. </st><st c="17060">Theatre Dejazet’de genç bir ekip, Kari Valentin’in “CAZBANT” oyununu “ORKESTRA” ismiyle oynuyor. </st><st c="17157">Bir gün önce oynadığım tiyatroda Kari Valentin izleyeceğiz. </st><st c="17217">Anca Visdeiile orada buluşuyoruz. </st><st c="17251">Salon bomboş, 50 ya da 60 kişi izleyici var. </st><st c="17296">Bunun bir bölümü de bizim gibi davetli. </st><st c="17336">Oyuncular pek yetenekli değil, reji kötü. </st><st c="17378">Oyunun içine, Kari Valentin’in başka skeçlerini bölük pörçük kurgulamışlar. </st><st c="17454">Kurgu da pek başarılı denilemez. </st><st c="17487">Valentin’in uyumsuz komiğini yakalayamamışlar, komiği başka yerde arıyorlar. </st><st c="17564">Kimi soytarı makyajlı, kimisi neredeyse makyajsız, kostümler çok uyduruk, bir bütünlük yok, dekor dandik. </st><st c="17670">Oldukça sıkılıyoruz. </st><st c="17691">Ara vermiyorlar. </st><st c="17708">Verseler çıkacağız. </st><st c="17728">Onlar da biliyorlar ilk fırsatta salonun boşalacağını. </st><st c="17783">Bir buçuk saat sonunda bitiyor, bu kötü tiyatro örneği. </st><st c="17839">Hemen oracıkta bir alzas lokantasında yemek yiyoruz Anca’yla. </st><st c="17901">Provalarını sürdürdü ğümüz “APTALLARA GÜZEL GELEN TELE VİZYON DİZİLERİ”ni ve prömiyer tarihini konuşuyoruz. </st><st c="18009">Yemekten sonra o bir taksiyle evine, biz bir başka taksiyle otele geliyoruz.</st></p>
			<p><st c="18085">Sabah geç kalkıyoruz. </st><st c="18108">Derya aşağıda şıpın işi bir kahvaltı edip alışverişe çıkıyor, ben daha geç ve odada alıyorum kahvaltımı. </st><st c="18213">13.30’da Vanina’yla, bir süredir çalıştığı Salabert Yayınlarında buluşacağım, birlikte yemek yiyeceğiz. </st><st c="18317">Bir taksiyle oraya gidiyorum.</st></p>
			<p><st c="18346">Vanina, her zamanki gibi telaş içinde. </st><st c="18386">Arabası ya çalınmış ya da parkettiği yerden polisçe çekilmiş. </st><st c="18448">Oraya, buraya telefon ederek arabasını arıyor. </st><st c="18495">Sonunda Les Halles’de bir yere çekilmiş olduğunu öğreniyor. </st><st c="18555">Çıkıyoruz Salabert Yayınları’ndan, oralarda Richelieu-Druot metrosu yakınlarında bir küçük lokantada yemek yiyoruz. </st><st c="18671">Sevgilisi eski oyun yazarı Marc Perrier’den ayrılmış. </st><st c="18725">Kız kardeşi Dominique bir süre önce kan kanserinden ölmüş. </st><st c="18784">Benim sorduğum:</st></p>
			<p><st c="18799">- Dominique nasıl?</st></p>
			<p><st c="18818">sorusuyla konu gündeme geliyor. </st><st c="18851">Ağlamalı bir yemek oluyor. </st><st c="18878">Onu işyerine bırakıp, metroyla Opera’ya geliyorum. </st><st c="18929">Marivaux sokağında, Librairie Theatrale’de alıyorum soluğu. </st><st c="18989">Orada Anca Visdei ile rastlaşıyoruz. </st><st c="19026">Bagaj fazlamızı gözönünde bulundurarak, az kitap almaya özen gösteriyorum, gene de yirmi tane kitap oluşuyor naylon torbamda. </st><st c="19152">Otele dönüyorum, Derya benden önce gelmiş. </st><st c="19195">Chaillot Tiyatrosu’na, Jerome Savary’nin sahneye koyduğu Oscar Wilde’ın “SABIRLI OLMANIN ÖNEMİ” oyununu izlemeye gidiyoruz.</st></p>
			<p><st c="19318">Bir düş kırıklığı. </st><st c="19338">Niye Savary bu oyunu sahneye koymuş? </st><st c="19375">Haydi koymuş, niçin beklediğimiz dahiyane çılgınlıklarını ortaya koymamış? </st><st c="19450">Paris’te bir bulvar tiyatrosunda mıyız, gibi sorularımıza yanıt bulamadan bir buçuk saat süren birinci perdenin sonunda, sabırlı olmaktan vazgeçerek, kendimizi dar attık Trocadero meydanına.</st></p>
			<p><st c="19640">- Bütün çılgınlıklarını ikinci perdeye saklamış olamaz ya!</st></p>
			<p><st c="19699">diye söylenerek bir bistroya girdik, yemek yedik. </st><st c="19750">Yemekten sonra, bir taksiyle Sacre-Coeur’e çıktık. </st><st c="19801">Monmartre’da her yer kapanmış, son bir cafe kalmış, iki adam gitar çalıyor, bir üçüncü adam dinliyor. </st><st c="19903">Oraya girdik, birer kahve içtik, bir taksiyle otele döndük. </st><st c="19963">Derya bavulları tıkış tırdı, küçücük yastıklarımıza gömdük başımızı.</st></p>
			<p><st c="20031">Eyvallah Paris!</st></p>
		</section>
	<div id="charCountTotal" value="20047"></div></body>
</html>
