<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter19">
		<section>
			<h1><st c="0">PARİS’TE FERHANGİ ŞEYLER</st></h1>
			<p><st c="25">Seine nehrinin kıyısında Arthur Rimbaud benim artık. </st><st c="79">Artık Rimbaud benim Arthur. </st><st c="107">Hem Paris’ten çok gizli, hem kendime alçak sesle demiştim ki, çok goluaz bir sabah:</st></p>
			<p><st c="190">- Ulan Paris, bir gün geri geleceğim. </st><st c="229">Sana hesap soracağım, fakat türkçe! </st><st c="265">Bir muradım daha gerçek oluyor işte. </st><st c="302">AirFrance’la uçuyoruz, karım ve oğlum. </st><st c="341">Paris’e turneye gidiyoruz. </st><st c="368">“FERHANGİ ŞEYLER” in 573. </st><st c="394">gösterisi, namı Bobigny tiyatroda, Pablo Picasso metrosunun oralarda, mayısın yirmisi pazar günü oynanacak.</st></p>
			<p><st c="501">Kusura bakma Arthur, bugün Rimbaud benim burda. </st><st c="550">N’aber lan Paris? </st><st c="568">Hatta, comment ça va? </st><st c="590">Çok kimseye çaktırmadan, çok tokatlar yemişizdir Paris’ten. </st><st c="650">Çok parasız yürümeler, yanlış metrolara bindirilmiş renkli türkçe yalnızlıklar. </st><st c="730">Bu kez cebimizde paramız var ve ailece gidiyoruz, Victor Hugo bulvarında Aleksandre Oteli’ne. </st><st c="824">Paris bizi çok özlemiş, taksi şoförünün kibarlığından belli.</st></p>
			<p><st c="884">Ve fakat o da nesi? </st><st c="905">Sefiller’i oynuyor Victor Hugo bulvarı, tıpkı tramvay inşaatlı Beyoğlu gibi. </st><st c="982">Kestane ağaçlarını kesmişler, ortasını kuyu gibi kazmışlar yolun, Victor Hugo’ya hiç danışmadan. </st><st c="1079">Demir bir köprücükle geçiliyor, bir kaldırımdan öbürüne. </st><st c="1136">Meğer otopark yapılacakmış yolun altına. </st><st c="1177">Bunun yerine biraz daha az araba yapmak gelmiyor kimsenin aklına. </st><st c="1243">Arabalar yapan beyin ise, dünyanın bir zula köşesinde arabasız adaları var. </st><st c="1319">Paris’in de içine sıçılıyor  işte.</st></p>
			<p><st c="1352">Odamız güzel, zaten bildiğimiz, sevdiğimiz bir yer Aleksandre Oteli. </st><st c="1422">Oğlum hemen süit bölümüne yerleşiyor. </st><st c="1460">Televizyon kanallarını kurcalıyor. </st><st c="1495">Hepsinin fransızca oluşuna çok bozuluyor. </st><st c="1537">Yurtdışına ilk çıkışı. </st><st c="1560">Benden kimi fransızca kelimeler öğrenmeye uğraşıyor.</st></p>
			<p><st c="1612">- Teşekkür ederim “mersi” değil mi?</st></p>
			<p><st c="1648">- Oui.</st></p>
			<p><st c="1655">- Oda nasıl deniyor? </st><st c="1677">Kaybolursam ne diyorum? </st><st c="1701">Burası Paris’in tam neresi?</st></p>
			<p><st c="1728">Devrisi gün hava pırıl güneşli. </st><st c="1761">Vanina’yı arıyoruz, telefonu yanıt vermiyor. </st><st c="1806">Alışılmışın dışında sıcak bir gün Paris’te. </st><st c="1850">Yolun köşesindeki bistroda öğle yemeği yiyoruz Anca Visdei ile. </st><st c="1914">Yan masada bir amca, gömlek mavi-beyazkırmızı, süeter mavi-beyaz-kırmızı, hatta bakışları mavi-beyaz-kırmızı, fransız bayrağı gibi oturmuş şarap içiyor. </st><st c="2067">Bir tomar gül derlemiş, belli ki bahçesinden, bir bardağa su koyup gülleri içine sokuşturmuş, koymuş masasına. </st><st c="2178">Aynı kırmızılıkta bir şarap şişesi güllerin masa arkadaşı. </st><st c="2237">Yanından geçen her garson kıza bir gül veriyor. </st><st c="2285">Almayan kız oluyor, sonra alırım, diyen var. </st><st c="2330">Amca fena bozuluyor. </st><st c="2351">Fakat herkesin ve amcanın halinden belli ki, bu durum bu bistroda ilk kez yaşanmıyor. </st><st c="2437">Benden başka “eyvah şimdi n’olacak?” duygusuyla cebelleşen yok. </st><st c="2501">Amca Solange’ı soruyor. </st><st c="2525">Yok, diyorlar. </st><st c="2540">Amcada bir telaş gözümleniyor. </st><st c="2571">Eyvah, Solange’ın gülü n’olucak? </st><st c="2604">Solucak! </st><st c="2613">Amca sinirle çıkartıyor ceketini, yanındaki sandalyenin arkalığına asıyor. </st><st c="2688">Birden yüksek sesle, sanki bir konuşma yapar gibi, söylenmeye başlıyor. </st><st c="2760">Herkes dönüp onu dinliyor.</st></p>
			<p><st c="2786">- Çok sıcak oldu havalar! </st><st c="2813">Böyle giderse Sibirya’ya yerleşeceğim! </st><st c="2852">Afrika’dan geliyor bu sıcaklar! </st><st c="2884">Hiçbir şey fransız değil artık Paris’te! </st><st c="2925">Ekpresso kahveyi Japonlar yapıyor! </st><st c="2960">Garsonlar endonezyalı! </st><st c="2983">Paris’in boku çıktı!</st></p>
			<p><st c="3003">Bir garson kız, bir tabakta içinde kaşık bulunan, ince kıyım buz getiriyor amcanın masasına. </st><st c="3097">Amca susuyor, kaşık kaşık buz ko yuyor şarabına. </st><st c="3146">Şaraba buz konulur mu lan, ne biçim fransızsın sen amca? </st><st c="3203">Hiçbir şey fransız değil artık Paris’te!</st></p>
			<p><st c="3243">Hesabımızı Anca Visdei ödüyor bir telaş, siz bana İstanbul’da kartpostal parası ödetmediniz diye. </st><st c="3342">Anca’dan ayrılıp, demir köprücüklerden geçerek Aleksandre Oteli’ne ulaşıyoruz. </st><st c="3421">Düzenleyici Ayşe hanıma ulaşamıyoruz. </st><st c="3459">Telefonu yanıt vermiyor. </st><st c="3484">Bu otele ineceğimizi biliyor. </st><st c="3514">O niye bizi aramıyor, o bilinemiyor! </st><st c="3551">Yabancı İşçiler Derneği’nin bir düzenlemesi içinde bulunuyoruz Paris’te. </st><st c="3624">Böyle bir şenliğin içinde yer alıyor “FERHANGİ ŞEYLER” 573. </st><st c="3684">oyun. </st><st c="3690">Vanina’yı arıyorum, telefonu gene yanıt vermiyor. </st><st c="3740">Garip sesler geliyor telefonundan. </st><st c="3775">Faksa mı dönüştü o telefon, nedir? </st><st c="3810">Mulhouse’u annesi Madam Michel’i arıyorum. </st><st c="3853">Kız kardeşi Dominique çıkıyor telefona. </st><st c="3893">Madam Michel berberdeymiş, Vanina başka bir dünyaya taşınmış, yeni telefon numarasını veriyor Dominique. </st><st c="3998">O telefonu arıyorum. </st><st c="4019">Bir hizmetçi çıkıyor, evde yoklar efendim!</st></p>
			<p><st c="4061">- Güzel! </st><st c="4071">Aleksandre Oteli’nden Ferhan Şensoy aradı deyin! </st><st c="4120">Hatta şunu da ekleyin; kestane ağaçları kesilmiş Victor Hugo bulvarında!</st></p>
			<p><st c="4192">Anca o akşam için yer ayırtmış bize Madeleine Tiyatrosu’nda. </st><st c="4254">Oyunun adı “GARlBALDİ MEYDANI, 1 NUMARA”. </st><st c="4296">Akşamüstü çıkıyoruz otelden. </st><st c="4325">Metrodan metroya gezinerek ulaşıyoruz Concorde’a. </st><st c="4375">Oğlana pantalon, kızlara çorap derken, birbirinin içine tıkıştırılmış naylon torbalarla ulaşıyoruz Surene sokağına. </st><st c="4491">Sarhoş Gemi lokantasında krep yiyoruz Arthur Rimbaud usulü. </st><st c="4551">Bir şiirin adı lokantanın adı olabiliyor, bu da kenarda güzel kalmış bir şeyi bu çok ibne Paris’in.</st></p>
			<p><st c="4650">Madeleine Tiyatrosu, 1926’dan kalma ve kırmızı ve kadife ve kat kat. </st><st c="4720">Oyun güzel. </st><st c="4732">İyi sahnelenmiş. </st><st c="4749">Salon dolu değil. </st><st c="4767">Oldukça iyi ve canla başla oynuyorlar. </st><st c="4806">Oyundan sonra kulise inip, oyuncularla tanışıyoruz. </st><st c="4858">Oyunun kitabını imzalattırıyoruz onlara. </st><st c="4899">Metrodan metroya naklederek yorgunluğu, dönüyoruz otele. </st><st c="4956">Eğer Paris antırenmanın yoksa, ilk gün çok acayip yoruluyorsun.</st></p>
			<p><st c="5019">Sabaha karşı telefonla bulunuyor düzenleyici Ayşe hanım. </st><st c="5077">Prova yapmak istediğimi belirtiyorum. </st><st c="5115">Saz bulunup bulunmadığını soruyorum.</st></p>
			<p><st c="5151">- Süs bir saz bulduk, çalacak mıydınız yoksa?</st></p>
			<p><st c="5197">diyor, konudan çok uzak Ayşe hanım.</st></p>
			<p><st c="5233">- Siz değişik sazlar bularak, sabah onbirde Bobigny’de olun Ayşe hanım! </st><st c="5306">Sabah kahvaltıdan sonra Anca gelip oğlumuzu alıyor, kendi oğluyla ikisini Eiffel kulesi ve Seine nehri gezisine götürüyor. </st><st c="5429">Hızlı metrolara falan da bineceklermiş. </st><st c="5469">Derya kendini alışverişe adıyor, ben Bobigny’ye yöneliyorum. </st><st c="5530">Stalingrad’da değiştirip metroyu, iniyorum Pablo Picasso’da. </st><st c="5591">Bobigny, bildiğim bir tiyatro. </st><st c="5622">Kapısı kapalı. </st><st c="5637">Hiçbir yerde afişim yok. </st><st c="5662">Arka kapıya dolaşıyorum. </st><st c="5687">Hiç kimseye rastlamadan giriyorum binaya, ikinci kata çıkıyorum. </st><st c="5752">Orda kimi tiplere, söz konusu şenliği soruyorum, Yabancı İşçiler Derneği’ninden sözediyorum. </st><st c="5845">Söylediklerim kimseye bir şey ifade etmiyor. </st><st c="5890">Boş bakıyorlar. </st><st c="5906">Sonunda “Bourse de Travail” diye bir yeri tarif ediyorlar. </st><st c="5965">Orada böyle şeyler olduğunu söylüyorlar. </st><st c="6006">Çıkıyorum Bobigny Tiyatrosu’nun arka kapısından. </st><st c="6055">Meğer orada değil oyunum. </st><st c="6081">Yürüyorum. </st><st c="6092">Paul Eluard caddesi, Kari Marx caddesi, nihayet yolun sonunda, kaçak inşaat gibi tek katlı bir bina olarak önüme çıkıyor “Bourse de Travail” denilen yer. </st><st c="6246">Giriyorum kapıdan, kilimler, sazlar... </st><st c="6285">Evet, işte bizimkiler!</st></p>
			<p><st c="6307">- Efendim hoşgeldiniz!</st></p>
			<p><st c="6330">- Demek burda oluyor olay! </st><st c="6358">Salonumuz neresi?</st></p>
			<p><st c="6375">- Burası!</st></p>
			<p><st c="6385">- Hımmm... </st><st c="6397">Hani sahne?</st></p>
			<p><st c="6408">- Sahne yok, işte şurda oynanacak!</st></p>
			<p><st c="6443">- Güzel! </st><st c="6453">Daha doğrusu hassiktir! </st><st c="6477">Afedersiniz! </st><st c="6490">Saz?</st></p>
			<p><st c="6494">- İşte burda üç tane saz var!</st></p>
			<p><st c="6524">İki kıçıkırık bağlama, bir osuruk divan sazı. </st><st c="6571">Üçü bir saz etmez. </st><st c="6590">Dekor yerine, masa olarak bir formika büro masası, üç plastik san dalye bulunmuş... </st><st c="6674">Telefonun çaldırılabilmesi mümkün değil. </st><st c="6715">O sırada Can Yücel giriyor kapıdan. </st><st c="6751">O da aynı şenlik içinde, söyleşiler yapacakmış. </st><st c="6799">Oturuyoruz bir masaya. </st><st c="6822">Can Baba, masaya oturur oturmaz;</st></p>
			<p><st c="6854">- Maniyer yapma! </st><st c="6872">Senin ihtiyacın yok!</st></p>
			<p><st c="6892">diyor birdenbire bana.</st></p>
			<p><st c="6915">- Ne maniyeri Can Baba?</st></p>
			<p><st c="6939">Somut bir yanıt vermiyor bu soruma. </st><st c="6976">Shakespeare’den konuşuyoruz. </st><st c="7005">“FIRTINA” oyununu çevirmiş, daha doğrusu türkçede yeniden yazmış.</st></p>
			<p><st c="7070">- Gel şunu yapalım seninle!</st></p>
			<p><st c="7098">diyor.</st></p>
			<p><st c="7105">- Yapalım Can Baba!</st></p>
			<p><st c="7125">deyince, keyifleniyor. </st><st c="7149">Yapmayalım, desem, küfredecek. </st><st c="7180">Ben yapmak isterim ama izleyici bana öyle şeyler yaptırtmıyor, desem, bak maniyer yapıyorsun, diyecek. </st><st c="7283">Yapalım, en ılımlı yanıt.</st></p>
			<p><st c="7308">- Eee, ne içiliyor burda?</st></p>
			<p><st c="7334">- Biradan başka bi bok yok Can Baba!</st></p>
			<p><st c="7371">- Razıyım biraya!</st></p>
			<p><st c="7389">diyor ve kimi gereksiz ve sıcakımsı biralar içiyoruz Can Yücel’le, Shakespeare’den konuşarak.</st></p>
			<p><st c="7483">Devrisi gün onbirde yeniden gelip kabaca bir prova yapmak üzre çıkıyorum “Bourse de Travail” denilen kaçak inşaattan.</st></p>
			<p><st c="7601">Otele geliyorum. </st><st c="7619">Sait Köseoğlu’ndan bir not var. </st><st c="7651">Kendisi Paris’te ve bir başka otelde. </st><st c="7689">Hemen telefon edip, akşam için sözleşiyoruz. </st><st c="7734">Derya elleri naylon torbalar, alış-verişten dönü yor.</st></p>
			<p><st c="7787">Öğleden sonra Vanina’nın yeni evine gidiyoruz Suresnes’e. </st><st c="7846">Paris’in dışı sayılır. </st><st c="7869">Bahçe içinde bir apartmanın ikinci katı. </st><st c="7910">Oğlu büyümüş, bir neşe karşılıyor bizi Vanina. </st><st c="7957">Derya’yla o an tanışıyorlar. </st><st c="7986">Alsace şarapları içiyoruz. </st><st c="8013">Devrisi günkü oyundan ve sorunlarından konuşuyoruz. </st><st c="8065">Telefon konusuna çözüm olarak, Vanina bir çıngırak buluyor. </st><st c="8125">Eski zamanlarda şatolarda uşak çağırmak için, üstüne basınca “dling” yapan bir zil bu. </st><st c="8212">Arka arkaya basınca tıpkı bizim ilkel telefonun sesi. </st><st c="8266">Bunu çalabilir Derya telefon yeri geldikçe, diyor. </st><st c="8317">Fena fikir değil. </st><st c="8335">Bizim ikinci dünya savaşından kalma telefonun sesine en yakın ses bu. </st><st c="8405">Paris’teki telefon sesleri dijital!</st></p>
			<p><st c="8440">Devrisi gün oyunda buluşmak üzere ayrılıyoruz Vanina’dan. </st><st c="8499">Bir taksiye atlayıp Come die Française’e geliyoruz. </st><st c="8551">Anca ve Sait’le buluşacağız. </st><st c="8580">Erkence geldiğimiz için tiyatronun karşısındaki lokantada yemek yiyoruz. </st><st c="8653">Tiyatronun girişinde Sait ve Anca’yı muhabbet halinde bu luyoruz. </st><st c="8719">Anca davetiyelerimizi almış. </st><st c="8748">Jean Paul Sartre’ın “GİZLİ OTURUM” oyununu izliyoruz. </st><st c="8802">Yöneten Claude Regy. </st><st c="8823">Aşırı ağır konuşarak oynuyorlar. </st><st c="8856">Hareket yok gibi. </st><st c="8874">Sanki kımıldamak yasaklanmış oyunculara. </st><st c="8915">Claude Regy’nin sahnelediği bütün oyunlar böyledir. </st><st c="8967">Bu nasıl bir tiyatro anlayışıysa? </st><st c="9001">Sıcak bir yandan. </st><st c="9019">Bayılmak üzereyiz. </st><st c="9038">Comedie Française’in altından metro geçiyor. </st><st c="9083">Gümbürtüsü duyuluyor salonda, Balo sokağından geçen kamyonun Ses 1885’te duyulusu gibi. </st><st c="9171">İki buçuk saate yayıyorlar bu kısacık oyunu. </st><st c="9216">Sıkıntıdan patlıyoruz. </st><st c="9239">Oyundan sonra gene tiyatronun karşısındaki restorana gidiyoruz, şampanya içiyoruz. </st><st c="9322">Sait oteline gidiyor. </st><st c="9344">Sabahleyin dönüyormuş İstanbul’a. </st><st c="9378">Anca’yı evine bırakıp, orada bizi bekleyen oğlumuzu alıyoruz, kestane ağaçları kesik Victor Hugo bulvarına dönüyoruz.</st></p>
			<p><st c="9495">Devrisi gün sabahtan, ailece, elimizde oyun kostümleri, telefon ve benzeri aksesuarlar Bobigny’ye doğru yola koyulduk. </st><st c="9615">Saat onbire doğru “Bourse de Travail” denilen kaçak inşaata ulaştık, prova yapmak üzere, fakat bize prova sırası gelemeden birdenbire başladı program. </st><st c="9766">Biz arkada bir oda bulduk, orayı kulis kabullendik. </st><st c="9818">Orta halli bir saz getirdiler, onu akord ettik. </st><st c="9866">Anlamsız bir beklenti başladı. </st><st c="9897">Bizimle birlikte o odada pinekleyen Cezayirli müzik topluluğu ile muhabbete koyulduk. </st><st c="9983">Elinde kamerasıyla Vanina geldi. </st><st c="10016">O da bizimle birlikte beklentiye koyuldu. </st><st c="10058">Akışta sürekli sarkmalar olmaya başladı. </st><st c="10099">Bu arada girişe pankart asan “Zaza” kürtleri ile şenliği düzenleyen grup arasında sıkı bir kavga oldu. </st><st c="10202">Kan akınca polis geldi, yatıştırdı.</st></p>
			<p><st c="10237">17.30’da ilan edilen oyun için, ancak 19.00’da sahne bize verilebildi, dekor ve sahne hazırlığı için izleyicinin dışarı çıkarılması söz konusu değil. </st><st c="10388">İzleyicinin gözü önünde, Derya, ben, oğlum ve Vanina, oraya buraya dosya kağıtları mandallıyarak, varsayalım bir dekor yaptık. </st><st c="10515">Salonda sıfır ila üç yaş arası çocuklar koşturuyorlar. </st><st c="10570">O durumda oynamak mümkün değil. </st><st c="10602">Bu küçük çocukların dışarı çıkarılmasını istedim. </st><st c="10652">Bir çocuk babası geldi yanıma:</st></p>
			<p><st c="10682">- Benim çocuklarım burda doğdular, ve evde bizim konuştuğumuz iki satır türkçe dışında hiç türkçe duymuyorlar. </st><st c="10794">Siz Türkiye’den buraya kadar gelmişsiniz, bu çocuklar sizi dinlemesinler  mi?</st></p>
			<p><st c="10870">dedi, ağlamak üzere. </st><st c="10892">Benim de gözlerim doldu. </st><st c="10917">Çocuklara izin çıktı. </st><st c="10939">Bir çocuk parkında gibi başladı oyun. </st><st c="10977">En korktuğum şey çocuk tiyatrosudur ve hiçbir zaman yapmayı düşünmedim. </st><st c="11049">Çocuklar için eğlenceli belki ama oynayan için büyük bir eziyettir. </st><st c="11117">İşte o durum başıma geldi. </st><st c="11144">Çocuklar susturulamıyor. </st><st c="11169">Koşuyorlar, bağırıyorlar. </st><st c="11195">Onlarla bir bir ilgilendim. </st><st c="11223">Ne istediklerini, niye koştuklarını, çişleri olup olmadığını sordum. </st><st c="11292">Bu ilgi karşısında çocuklar duruldular, sahne kabul ettiğimiz az yüksekçe yerin dibine oturup izlemeye koyuldular. </st><st c="11407">İlk on dakikanın sonunda da salonda sessizliği sağladım ve ufak ufak eğlenmeye başladılar, köylerinden çıkıp Paris’e işçi olarak gelmiş ve hayatlarında hiç ti yatro görmemişlerin çoğunluğunu oluşturduğu bu kalabalık. </st><st c="11624">Giderek sevmeye başladılar bu işi. </st><st c="11659">Tam tiyatroya alıştıklarında da oyun bitti. </st><st c="11703">Oyunu kamerayla kaydeden Vanina, oyundan son ra bizi arabasıyla Aleksandre Oteli’ne bıraktı. </st><st c="11796">Vedalaştık. </st><st c="11808">Oğlan çok yorgun olduğu için, yatmak istedi. </st><st c="11853">Onu yatırdık, Victor Hugo bulvarının köşesindeki lokantaya gittiğimizi, merak etmemesini ve odadan çıkmamasını tembih ledik. </st><st c="11978">Ayrıca resepsiyondaki amcaya, odada oğlumuzun yalnız olduğunu, fransızca bilmediğini ve eğer otelden çıkmak isterse, dışarı bırakılmamasını tenbih ettik.</st></p>
			<p><st c="12131">- Merak etmeyin mösyö! </st><st c="12155">dedi resepsiyon bey amca. </st><st c="12181">Biz lokantada otururken de çıkageldi oğlan. </st><st c="12225">Odada sıkılmış.</st></p>
			<p><st c="12240">- Resepsiyoncu mösyö seni niye bıraktı?</st></p>
			<p><st c="12280">- O beni görmedi ki baba ya!</st></p>
			<p><st c="12309">Oğlanın boyu resepsiyon kontuarından biraz kısa, ordan geçmiş, resepsiyoncu onu görememiş, fırt diye çıkmış otelden çocuk. </st><st c="12433">Biz otele oğlumuzla birlikte dönünce uyandı resepsiyon bey amca:</st></p>
			<p><st c="12497">- Aaaaa, çocuk nerden çıkmış?</st></p>
			<p><st c="12527">- Pencereden atlamış mösyö!</st></p>
			<p><st c="12555">dedik onu üzmemek için.</st></p>
			<p><st c="12579">Paris’te son günümüz alış-verişle geçti. </st><st c="12621">Derya ve oğlan giyim kuşam takıldılar, ben doğru Marivaux sokağındaki tiyatro kitapçısına. </st><st c="12712">İki naylon torba kitap aldım.</st></p>
			<p><st c="12741">Akşam yemeğine, Andre Camp ve Anca Visdei ile Don Camillo isimli kabareye gittik. </st><st c="12824">Biraz turistik, tipik bir Paris kabaresi. </st><st c="12866">Şarkı söyleyerek karikatür çizen Dadzu, şarkıcı taklitleri yapan Waller, illüzyonist Stephan, İsviçreli showman Jean Raymond, Ömür Göksel’i anımsatan şarkıcı Jean Wallee, ve mukallit showman Pierre Douglas, keyifli bir gece geçirttiler bize.</st></p>
			<p><st c="13107">Kestanesiz Victor Hugo bulvarına döndük. </st><st c="13149">Resepsiyon bey amca bize oda anahtarımızı verirken merakla:</st></p>
			<p><st c="13208">- Bu çocuk üçüncü kattan, sokağa nasıl atlamış mösyö?</st></p>
			<p><st c="13262">diye sordu.</st></p>
			<p><st c="13274">- Atlar bizim oğlan!</st></p>
			<p><st c="13295">dedik, gülerek.</st></p>
			<p><st c="13311">- Şimdiki çocuklar çok acayip, büyüyünce terörist oluyorlar işte!</st></p>
			<p><st c="13377">diye söylendi resepsiyon bey amca. </st><st c="13413">Odaya çıktık. </st><st c="13427">Oğlumuz havaya girmiş bir biçimde, pencereden kestanesiz Victor Hugo bulvarına bakarak:</st></p>
			<p><st c="13514">- Aslında burdan atlanır baba ya!</st></p>
			<p><st c="13548">demeye başladı.</st></p>
			<p><st c="13564">- Saçmalama oğlum, haydi yat uyu, sabah İstanbul’a gidiyoruz, bonne nuit!</st></p>
		</section>
	<div id="charCountTotal" value="13638"></div></body>
</html>
