<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter29">
		<section>
			<h1><st c="0">AZİZ NESİN ÇİÇEKLERİ</st></h1>
			<p><st c="21">Soma’ya geldiler Bergama’lı çiçekler. </st><st c="60">Pet şişede direndiler, ölmediler. </st><st c="94">“FELEK BİR GÜN SALAKKEN” turnesi sürüyor. </st><st c="136">Dekorum olan otel odasının vazosuna, yol kıyısından dağ çiçekleri topluyorum hergün, bir pet şişe suyun içine yerleştiriyorum onları güzelce, pet şişeyi arabamın sağ ön koltuğuyla kapı arasına sıkıştırıyorum, o geceki oyunda arkadaş oluyorlar bana. </st><st c="385">Kimisi uğurlu geliyor, kimisi uğursuz, bu adını bilmediğim dağ çiçeklerinin.</st></p>
			<p><st c="461">Soma’nın merkezinde dolanarak Linyit Otel’i aranıyorum. </st><st c="518">Bir binanın üstünde yukardan aşşağı kocaman beyaz harflerle “OTEL” yazıyor. </st><st c="594">Eskiden otelin ismi de yazıyormuş, fakat otelin ismi olan altı harfin, altısı da düşmüş, yerleri kalmış. </st><st c="699">Bulmaca çözer gibi, ka fadan yerleştiriyorum harfleri L, İ, N, Y, İ, T... </st><st c="773">Linyit Otel olabilir, uyuyor. </st><st c="803">Ama tabii kesin değil... </st><st c="828">Altı harften bir tanesi düşmemiş olsa, işim daha kolay olacak, fakat ortada hiçbir ipucu harf bulunmadığından, bu otelin ismi pekala KERVAN OTEL de olabilir, TASLAK OTEL de... </st><st c="1004">Hepsi uyuyor. </st><st c="1018">Sağa yanaşıp, camı açıp birisine sordum, Linyit Otel’i, o birisi benim gördüğüm “OTEL” yazısını gösterdi. </st><st c="1124">Güzel, demek ki teşhis doğru, gel dikiz ki üstünde “OTEL” yazılı binanın önünde giriş kapısı yok. </st><st c="1222">Ortada bir han kapısı var, değişik katlarda da değişik iş yeri tabelaları gözümleniyor. </st><st c="1310">Gene de arabamı oraya parkederek, inip binanın çevresini dolanıyorum, yan sokakta, üç basamakla çıkılan dar bir kapının üstünde küçücük bir “Linyit Otel” yazısı keşfediyorum. </st><st c="1485">Giriyorum içeri, yaşlıca bir amca gözünde gözlük resepsiyonda derin bir çalışmaya dalmış. </st><st c="1575">Gelişimi belirleyici, öksürükle geniz temizleme arası bir ses çıkarıyorum. </st><st c="1650">Bana mısın demiyor. </st><st c="1670">Kime misin demek istiyor acaba?</st></p>
			<p><st c="1701">- İyi günler!</st></p>
			<p><st c="1715">deyince, derin bir uykudan silkiniyor. </st><st c="1755">Soma’da temmuz başı, hava sıcak, vakit siesta zamanı. </st><st c="1809">Eşyalarımı alacak birisi olup olmadığını soruyorum. </st><st c="1861">Arabamı bu kapının önüne parkedebileceğim anlaşılıyor. </st><st c="1916">Amcacık ısrarla, rezervasyonum olup olmadığını soruyor.</st></p>
			<p><st c="1971">- Otel dolu mu?</st></p>
			<p><st c="1987">- Yoo!</st></p>
			<p><st c="1994">- E n’apıcan benim rezervasyonumu? </st><st c="2030">Devlet İstatistik Enstitüsü açısından mı soruyorsun? </st><st c="2083">Çantaları kim alıcak?</st></p>
			<p><st c="2104">- Alırız alırız!</st></p>
			<p><st c="2121">diyor Amcacık. </st><st c="2137">Çıkıp arabaya geri dönüyorum, gelip Amcacık’ın gösterdiği yere parkediyorum. </st><st c="2214">Bir süre bekliyorum, gelen giden yok. </st><st c="2252">Arabadan inip, Amcacık’a geldiğimi, uygun yere parkettiğimi, artık çantalarımın alınarak, otele sızma eğiliminde olduğumu hissettiriyorum. </st><st c="2391">Amcacık hiç oralı değil, bir yerlere gidiyor, geliyor. </st><st c="2446">Bir yere telefon ediyor.</st></p>
			<p><st c="2470">- Çantalarımı kim alıcak efendim?</st></p>
			<p><st c="2504">O hala rezervasyon derdinde. </st><st c="2534">Adımı söylüyorum. </st><st c="2552">Birkaç kere yineleyince anlıyor. </st><st c="2585">Önündeki kağıtları karıştırıp, rezervasyonum olduğunu, bana bir süit oda ayrıldığını buluyor. </st><st c="2679">Ben çantaların alınması telaşındayım, Amcacık resmi olarak otele girişimin yapılabilmesi için, doldurulması gereken form ve ön soruşturma girişiminde bulunuyor. </st><st c="2840">Daha yüksek tondan ve sinirle:</st></p>
			<p><st c="2870">- Çantaları kim alıcak?</st></p>
			<p><st c="2894">deyince, Amcacık ürkerek:</st></p>
			<p><st c="2920">- Alalım!</st></p>
			<p><st c="2930">diyor. </st><st c="2938">Demek ki otelde komi momi bulunmuyor. </st><st c="2976">Amcacık bu işe de bakıyor. </st><st c="3003">O, o işe bakarken resepsiyona kimse bakamıyor. </st><st c="3050">Giriş işlemlerinin daha sonra bana bu odayı ayırtanlar tarafından yapılacağını bildiriyorum, önde Amcacık, arkasında ben, fonda mobilet gürültüleri süit odama ulaşıyoruz. </st><st c="3221">Oda koridorumsu bir oturma bölümü ve yatak odasından oluşuyor, giriş kapısının arkasına saklanmış bir tuvalet-duş da odanın parasız eki. </st><st c="3358">Tam girişte, takunyayı çok hatırlatan iki çift plastik terlik göze batıyor. </st><st c="3434">Tuvalet-duşun toplam büyüklüğü bir metrekare. </st><st c="3480">İçerde manevra şansı yok, burundan girerseniz, kıçın kıçın çıkabiliyorsunuz. </st><st c="3557">Burundan çıkmak istiyorsanız, kıçın kıçın yanaşacaksınız, arabalı vapur gibi. </st><st c="3635">En doğrusu yan girip, yan çıkmak. </st><st c="3669">Aylardır tozu alınmadığı belli olan telefonu temizliyorum, sonra oda servis, santral, resepsiyon gibi yerleri arıyorum. </st><st c="3789">Ayrı ayrı numaraları var, ama hangisini çevirseniz karşınıza Amcacık çıkıyor. </st><st c="3867">Anlaşılıyor ki adam otelin tek personeli. </st><st c="3909">Belki de sahibi. </st><st c="3926">Süit odada bir tek kültablası var, oradan oraya dolaştırıyorum onu. </st><st c="3994">Oda, arabamı parkettiğim çok gürültülü sokağa bakıyor.</st></p>
			<p><st c="4048">Çantalarımı açmadan, eve telefon etmeyi başarıp, oynayacağım Belediye Düğün Salonu’na gidiyorum. </st><st c="4146">Hiç de tiyatroya uygun bir yer değil. </st><st c="4184">Salonda çok az yeri işgal eden 270 izleyiciye oynuyorum 55. </st><st c="4244">oyunu. </st><st c="4251">Oyundan sonra, liseden ben doğmadan mezun olmuş bir Galatasaraylı ağbimizin, Mehmet Balâ’nın daveti üstünde Linyit Otel’in terasında hazırlanmış bir masada, oniki kişilik bir grupla yemek yiyoruz, rakı içiyoruz, sabaha karşı gelip sızıyorum süit odamda.</st></p>
			<p><st c="4504">Sokağın gürültüsüyle epey erken uyanıyorum. </st><st c="4549">Öğlen suları ilişkiyi kesiyorum Linyit Otel’le, basıyorum gaza, 56. </st><st c="4617">oyun Çanakkale’de.</st></p>
			<p><st c="4635">Daha Bergama’ya ulaşamadan, radyo kurcalarken öğreniyorum Aziz Nesin’in ölümünü.</st></p>
			<p><st c="4716">- Çalıştığımız yeter artık Aziz ağbicim! </st><st c="4758">demiş onurlu yüreği. </st><st c="4779">Onu çok özleyeceğiz ve giderek daha çok seveceğiz, bundan gurur duyacağız.</st></p>
			<p><st c="4853">Yollardan Aziz Nesin çiçekleri toplayarak, geze geze geldim Altınoluk’a. </st><st c="4927">Bir yerde sağa çekip denize girdim, tanıştım böylece bu yılın deniziyle. </st><st c="5000">Arabadan Geriş’e kızlarıma telefon ettim, bu yaz nihayet ben de denize girdim, diye. </st><st c="5085">Daha sonra kavak ağaçları dibinde, deniz kıyısında bir lokantada mola verdim. </st><st c="5163">Balık ve bir kadeh rakı söyledim Aziz Usta’nın anısına. </st><st c="5219">Dalmış, denize bakarak, Aziz Nesin’i düşünerek yudumlarken rakımı, yan masadan ikram rakı geldi. </st><st c="5316">Servis yapan, lokantanın şefi görünümlü adam, beni 70’li yıllardan Cafe Bulvar’dan tanıdığını belirtti. </st><st c="5420">O zaman orada çalışıyormuş. </st><st c="5448">O günlerden, Evşan’dan, Bülent Kayabaş’tan, Özcan Özgür’den, Erdinç Üstün’den konuştuk.</st></p>
			<p><st c="5535">- Aziz Nesin ölmüş, duydun mu?</st></p>
			<p><st c="5566">dedim.</st></p>
			<p><st c="5573">- Yapma ya! </st><st c="5586">dedi, bir süre öyle kalakaldı adam.</st></p>
			<p><st c="5621">- Onun ölmemesi lazımdı! </st><st c="5647">diye geveledi. </st><st c="5662">Ağlayacak oldu. </st><st c="5678">Benim önümde ağlamamak için, hızla mutfağa gitti.</st></p>
			<p><st c="5727">Daha sonra oranın allahı olduğunu hissettiren, şef Karabiber Mehmet’le tanıştık. </st><st c="5809">Ağzında kimi dişleri kırık, biri gümüş kaplama, mor atlet, mor şortla dolaşan esmer otuz yaşlarında bir adam. </st><st c="5919">Dikildi masamın başına, ismimi anımsamaya uğraşıyor:</st></p>
			<p><st c="5971">- Söyleme ağbi! </st><st c="5988">Ben bulucam! </st><st c="6001">diyor, suratıma bakarak sırıtıyor.</st></p>
			<p><st c="6035">- Televizyon, diyor... </st><st c="6059">Dizi, diyor.... </st><st c="6075">Komedi, diyor...</st></p>
			<p><st c="6091">Bir türlü ismimi bulamıyor.</st></p>
			<p><st c="6119">- Söyleme, ben söyliyicem!</st></p>
			<p><st c="6146">diye patıranarak bana kendimi tanıtma şansı vermiyor. </st><st c="6201">Bulamıyor. </st><st c="6212">Boş bakıyor. </st><st c="6225">Sonunda, dayanamayıp ona ipucu olarak: - Varsayalım İsmail! </st><st c="6285">demek zorunda kalıyorum.</st></p>
			<p><st c="6309">- Hah! </st><st c="6317">Bravo! </st><st c="6324">diyor bana Karabiber Mehmet. </st><st c="6353">Kendimin kim olduğunu bildiğim için, kutluyor beni.</st></p>
			<p><st c="6404">- Sağol Mehmet, ben genelde kim olduğumu bilirim. </st><st c="6455">Dalyarakça masama oturuyor. </st><st c="6483">Allahtan o sırada benim barbunlar geliyor, Karabiber Mehmet yüz bulamıyarak kalkıyor masamdan, giderayak kimliğini  hatırlatıyor:</st></p>
			<p><st c="6611">- Ben Karabiber Mehmet! </st><st c="6636">Hani “Kara biberim” şarkısı var ya!</st></p>
			<p><st c="6671">Sanki o şarkı kendisi için yazılmış gibi, bu ismi yeni takındığı ve herkese kabul ettirmek telaşı içinde olduğu gözleniyor. </st><st c="6796">Zaten söz konusu şarkı, yeni türeyenlerden. </st><st c="6840">Mehmet’in bu yaz sezonu için kendine uygun bulduğu isim bu demek ki. </st><st c="6909">Ya da Mehmet’in çok daha boktan bir lakabı vardı, örneğin “Dişlek Mehmet” gibi... </st><st c="6991">O bu ismi, “Karabiberim” şarkısının geçici modasından yararlanarak Karabiber Mehmet’e çevirmek istiyor. </st><st c="7095">Gelecek yıl da başka bir isim bulacak, çünkü “Karabiberim” şarkısı Bethoven’in “Für Elise”si kadar kalıcı olmayacak.</st></p>
			<p><st c="7211">Balığımı yiyip çıkıyorum yola. </st><st c="7243">Çanakkale’de Akol Otel’e geliyorum. </st><st c="7279">Linyit Otel’den sonra büyük bir huzur. </st><st c="7318">Odam 200 metrekare, Çanakkale Boğazı’na bakıyor. </st><st c="7367">Duş alıp tiyatroya gidiyorum. </st><st c="7397">Bu yıl yapılan ve “FELEK BİR GÜN SALAKKEN” 56. </st><st c="7444">oyunla ilk tiyatro gösterisine sahne olan açık hava tiyatrosunda, keyifli bir izleyiciyle, güzel bir oyun oynuyorum. </st><st c="7561">Sonunda selamımı verip, şöyle diyorum izleyiciye:</st></p>
			<p><st c="7610">- Bütün dünyanın önünde saygıyla eğildiği yalnız kimi türklerin kendisi ne saygıda kusur ettiği, dünyanın en önemli mizahçılarından Aziz Nesin, bugün aramızdan ayrılarak ölümsüzlüğe kavuştu. </st><st c="7802">Aziz ağbinin sevgili anısına ve onurlu kavgasına bir dakika saygı duralım mı?</st></p>
			<p><st c="7879">Bir kadın izleyicinin candan sesi duyuluyor:</st></p>
			<p><st c="7924">- Evet!</st></p>
			<p><st c="7932">Zart diye ayağa kalkıyor 650 Çanakkaleli. </st><st c="7975">Bir dakika susuyoruz. </st><st c="7997">Alkışlıyorum Çanakkalelileri. </st><st c="8027">Yüreğim buruk Akol Otel’e sığmıyorum. </st><st c="8065">Püfür püfür esiyor Çanakkale, temmuzun altısının yedisiyle öpüştüğü gece. </st><st c="8139">Bu yıl gene erken başladılar işe ağustos böcekleri, cır cır ötüyorlar, Aziz Nesin’siz bir dünyada, köktendincilikten habersiz.</st></p>
		</section>
	<div id="charCountTotal" value="8265"></div></body>
</html>
