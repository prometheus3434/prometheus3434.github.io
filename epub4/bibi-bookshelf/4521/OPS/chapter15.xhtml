<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter15">
		<section>
			<h1><st c="0">ÖZCAN ÖZGÜR’LÜ İZMİR</st></h1>
			<p><st c="21">Haziranın ortası, bindokuzyüzyetmişyedi. </st><st c="63">Bütün bir kış, zaman zaman, mum ışığında yazdığım “KAZANCI YOKUŞU” kitabımı temize çekmişim. </st><st c="156">Mum ışığında yazmamın nedeni, bir Victor Hugo kompleksinden kaynaklı değil, o yıl Kazancı Yokuşu’nda Hazreti Ceryan çok az göze göründü. </st><st c="293">Kırmızı bir dos yaya koyup ONK Ajans’a götürmüşüm eserimi. </st><st c="352">Osman Karaca, o kırmızı dosyayı Koza Yayınları’na, Tarık Dursun K.’ya verebileceğini belirtmiş. </st><st c="448">Hemen yayınlamazlarmış. </st><st c="472">E, olsun benim evde durup tozlanacağına, biraz da Tarık Dursun’da dursun. </st><st c="546">Yayınlanınca bin lira gibi bir para veriyorlarmış bu işe. </st><st c="604">Ev kiram iki bin lira. </st><st c="627">Bu ayın kirasını babamdan alarak ödemişim zaten. </st><st c="676">Benim derdim, kitabım basılsın. </st><st c="708">Ali Poyrazoğlu, bu yıl Küçük Sahne’de “DUR KONUŞMA SUS SÖYLEME” oyunumu oynadı. </st><st c="788">Ondan telif aldım. </st><st c="807">Şimdi başkent turnesinde, sonra izmir’e geçecek, izmir’e damlayıp telif alacağım. </st><st c="889">Derhal Bodrum’a gidip, telifi alkole çevireceğim. </st><st c="939">Param bittiğinde, Ali Poyrazoğlu turneyi bitirip nasıl olsa Bodrum’a gelecek, onun yakasına yapışıp, telifimin son damlalarını alacağım. </st><st c="1076">İki aylık geçinme planımı yapmışım. </st><st c="1112">Ülkede hükümet krizi var, bu beni bağlamıyor, yeni kurulacak hükümette görev almayı düşün müyorum. </st><st c="1211">Türkiye’nin durumu çok kötü, böyle bunalımlı bir dönemde iktidarda olmam, çok yanlış olur, diye düşünüyorum. </st><st c="1320">Zaten bana şu ana kadar resmen yapılmış bir bakanlık teklifi yok, fakat bugünlerde, başkentte, herkes herkese bakanlık teklif ediyor. </st><st c="1454">Her parti birbirinden milletvekili transfer ediyor, Milli Selamet Partisi genel başkanı Necmettin Erbakan, gayet müslüman slalomlar ve abdestli buz pateni numaralarıyla hükümet kurulmasına engel oluyor. </st><st c="1657">Başbakanlığı iş edinmiş Süleyman Demirel, sinirli görülüyor, tebessüm ederek, gerdan kırarak sinirli görünmediğini sanıyor. </st><st c="1781">Alparslan Türkeş, Türkeş’siz bir hükümet kurulamayacağının bilinci içinde pusuda bekliyor. </st><st c="1872">Ecevit, çalışkan bir örnek öğrenci gibi, elinde çantası, hükümet kurmak üzere, fır dolanıyor.</st></p>
			<p><st c="1965">Seçimler beklenildiği gibi Ecevit’i iktidara getirmedi. </st><st c="2022">CHP 213 milletvekili çıkarabildi. </st><st c="2056">Salt çoğunluğu yakalayamadı. </st><st c="2085">Türkeş işi büyüttü. </st><st c="2105">Demirel toparlandı. </st><st c="2125">Erbakan kaybetti. </st><st c="2143">Feyzioğlu ve Bozbeyli silindi. </st><st c="2174">Ecevit hükümeti kurmakla görevlendirilmiş, koalisyon yapacak parti arıyorken, bana pat diye Ankara’dan bir telgraf getiriyor postacı. </st><st c="2308">Demirel’den mi, Ecevit’ten mi acaba diye merakla açıyorum altıya katlanmış kağıdı; gönderen Ali Poyrazoğlu. </st><st c="2416">Bildirdiği Ankara telefon numarasını acele aramamı istiyor. </st><st c="2476">İnip, Yusuf Bakkaldan arıyorum başkenti. </st><st c="2517">Alpay İzer ve Tuncay Ûzinel’in Ankara oyunları sonunda ayrılacaklarını, Özcan Özgür’ü bulup, tekst verip, teksti vermekle kalmayıp ezberletip, onun ezberlemiş halini koluma takıp İzmir’e getirmemi, Tuncay ile Alpay’ın oynadığı rolleri oynamamızı istiyor Ali. </st><st c="2776">İzmir’e bir gün erken gidilip, o gün prova yapılabileceğini söylüyor. </st><st c="2846">Ali’yle konuştuktan sonra, Özcan’ın evinin altındaki dükkanı arıyorum. </st><st c="2917">Bir sigara içimi bekliyorum telefonun başında, Yusuf Bakkal’la söyleşiyorum. </st><st c="2994">Sonunda Özcan ulaşıyor telefona. </st><st c="3027">Durumu özetliyorum. </st><st c="3047">Buluşup konuşmaya karar veriyoruz.</st></p>
			<p><st c="3081">Görüşme sonucu, Özcan İzmir turnesine gelmeye karar veriyor, ancak avans istiyor. </st><st c="3164">Annesine para göndermesi gerektiğini belirtiyor. </st><st c="3213">Ali aramasaydı annesine ne göndereceğini soruyorum, İzmir’de avans alabileceğini anlatıyorum, pek üstelemiyor.</st></p>
			<p><st c="3323">Birkaç gün sonra Ali bize uçak biletleri gönderiyor, 7 Temmuz saat 14.00’de, Beyoğlu’nda Kulis Bar’da, havaalanına gitmeden önceki içkilerimizi içmek üzere buluşmaya karar  veriyoruz.</st></p>
			<p><st c="3506">Kulis’e biraz erkence geliyorum. </st><st c="3540">Jön Unsal ve Emin Gürültü var barda. </st><st c="3577">Onlarla oturuyorum. </st><st c="3597">Patron Jorj yok. </st><st c="3614">Mehmet Ali çekip çeviriyor barı. </st><st c="3647">Zaten yakında tatile girecek Kulis Bar. </st><st c="3687">Havalar acayip sıcak. </st><st c="3709">Havalardan ve hükümet sorunundan konuşuyoruz. </st><st c="3755">Emin Gürültü, heyecanla ve hızla Ecevit’e oy vermeyenlere sövüyor. </st><st c="3822">Aslında konuşmuyor Emin, bir tür efekt yapıyor. </st><st c="3870">Kekemenin dediği anlaşılmayanı, üstelik çok hızlı konuşuyor, ayrıntı olarak laz. </st><st c="3951">Mavi gözlü, kırmızı yanaklı, çocuk gibi gülen, Özcan’ın deyimiyle </st><em><st c="4017">“dünya güzeli bir insan”.</st></em><st c="4042"> Dediğinden bir şey anlamak olası değil. </st><st c="4083">Biz onu iyi tanıdığımız, onun duygularını çok iyi çakabildiğimiz için, gözünden, el kol işaretlerinden ne dediğini anlar hale gelmişiz. </st><st c="4219">Soyadı Gürültü, değildi elbette, ona bu ismi ben takmıştım, kendisi de çok benimseyerek, çok severek kullanmaya başlamıştı. </st><st c="4343">Kendisiyle alay etmeyi, insanın kendisiyle alay edebilmesinin gerekliliği konusunda doktora tezi vermiş gibi biliyordu. </st><st c="4463">Müthiş neşeli biriydi. </st><st c="4486">Birden fazla leblebiyi havaya atar, hepsini bir anda ağzıyla yakalar, gururla öğütürken diklerdi rakıyı. </st><st c="4591">Jön Unsal, gene içkiyi bıraktığı için, daha soğuk bir bira söylerken, Özcan çakırkeyif, kolu </st><em><st c="4684">“Gluk”</st></em><st c="4690">dediği nişanlısının omuzunda, en saygılı ve duygulu haliyle girdi Kulis’in kapısından. </st><st c="4778">Öpüşüldü. </st><st c="4788">Yeni cin-tonikler söylendi. </st><st c="4816">Aradan ne kadar cin-tonik geçti bilmiyorum, Emin epey gürültü yaptı, Jön Unsal biraların yeterince soğuk olmadığından şikayet etti, Özcan nişanlısı Gluk’u, öptü, kokladı, uçak saati yaklaştığından, alkole havalimanı barında devam etmek üzere, hep birlikte körkütük çıkıldı Beyoğlu’nun bunaltıcı temmuz sıcağına.</st></p>
			<p><st c="5127">Benim elimde eski bir siyah çanta, bir de daktilo var. </st><st c="5183">Özcan’ı nişanlısı, Özcan’ın bavulunu Emin Gürültü taşıyor. </st><st c="5242">Eli boş olan Unsal da benim daktiloyu kaparak, benim yükümü hafifletti. </st><st c="5314">Bir taksiye el ettik. </st><st c="5336">Durdu, doluştuk. </st><st c="5353">Emin Gürültü ve Unsal öne oturdular. </st><st c="5390">Özcan, Gluk ve ben arkaya sıkıştık. </st><st c="5426">Arabanın içi hamam gibi sıcak. </st><st c="5457">Özcan pencereyi açmak istedi. </st><st c="5487">Bu işi becerecek pencere kolunun kopuk olduğunu gördü. </st><st c="5542">Ona öyle gelip gelmediğini anlamak için, kol olması gereken deliğe parmağını soktu. </st><st c="5626">Oranın sadece bir delikten ibaret olduğunu algıladı. </st><st c="5679">Şaşkınlıkla bir bana, bir Gluk’a baktı.</st></p>
			<p><st c="5718">- Yok Özcan’cığım, kopmuş!</st></p>
			<p><st c="5745">dedi Gluk. </st><st c="5757">Sıcaktan bunalan Özcan şoföre, sinirle:</st></p>
			<p><st c="5796">- Cam, efendim!</st></p>
			<p><st c="5812">dedi.</st></p>
			<p><st c="5818">- Açılmaz ağbi! </st><st c="5835">diye yanıt verdi şoför.</st></p>
			<p><st c="5858">- Hay hay efendim!</st></p>
			<p><st c="5877">diyerek Gluk’un kucağına düştü Özcan. </st><st c="5916">Bu sırada Emin Gürültü şoföre:</st></p>
			<p><st c="5946">- Doğru havaalanı! </st><st c="5966">Yeşilköy!</st></p>
			<p><st c="5975">gibi şeyler söylüyor, şoför hiçbir şey anlamıyarak ona boş boş bakıyordu.</st></p>
			<p><st c="6049">- Emin, gürültü etme!</st></p>
			<p><st c="6071">denildi. </st><st c="6081">Emin sustu.</st></p>
			<p><st c="6092">- Gitmesem mi acaba ben şu İzmir’e!</st></p>
			<p><st c="6128">diye söylendim.</st></p>
			<p><st c="6144">- Ecnebi vaginası gibi yanıyordur şimdi İzmir!</st></p>
			<p><st c="6191">dedi Unsal.</st></p>
			<p><st c="6203">- Büz  biz....biz..d...g...gi </st><span></span><st c="6233">gigigigiggg </st><span></span><st c="6245">dlmlmllllmmmmmm.</st></p>
			<p><st c="6261">gibi bir ses çıkardı Emin Gürültü.</st></p>
			<p><st c="6296">- Ben gitmiyorum efendim!</st></p>
			<p><st c="6322">diyerek derin bir uykudan silkindi Özcan. </st><st c="6365">Horoz gibi dikildi.</st></p>
			<p><st c="6384">- Ne işimiz var bizim İzmir’de ağbicim?</st></p>
			<p><st c="6424">diye fiştekledim.</st></p>
			<p><st c="6442">- Tabii efendim... </st><st c="6462">İzmir’de ne işimiz var efendim? </st><st c="6494">Ben daha annemin parasını gönderememişim... </st><st c="6538">Avans istiyoruz... </st><st c="6557">Bızzzt! </st><st c="6565">Gitmiyorum efendim!</st></p>
			<p><st c="6584">Beyoğlu’nun ara sokaklarında gereken manevralarını tamamlayan şoför Tarlabaşı’na çıkmak üzereyken, nereye gitmek istediğimizi yeniden sordu.</st></p>
			<p><st c="6725">- Havaalanı kardeşim!</st></p>
			<p><st c="6747">denildi. </st><st c="6757">Emin de o anlamda gürültüler çıkardı. </st><st c="6795">Gülüşmeler oldu. </st><st c="6812">Şoför kendisiyle dalga geçtiğimize giderek inanarak:</st></p>
			<p><st c="6864">- Sahiden mi havaalanı?</st></p>
			<p><st c="6888">diye sordu.</st></p>
			<p><st c="6900">- Evet efendim. </st><st c="6917">Havalimanı efendim! </st><st c="6937">Yeşilköy’e çekiniz efendim! </st><st c="6965">Saatlerdir İzmir konuşuluyor burda, herhalde İzmir’e taksiyle gidecek değiliz  efendim.</st></p>
			<p><st c="7051">Özcan susturuldu. </st><st c="7070">Emin aşırı gürültü ve efekt yaptı.</st></p>
			<p><st c="7104">- Kusura bakmayın, benim istepnem yok, havaalanına gidemem. </st><st c="7165">Siz başka bir arabaya binin!</st></p>
			<p><st c="7193">diyerek, sağa çekip frene bastı şoför.</st></p>
			<p><st c="7232">- Hay hay efendim. </st><st c="7252">İneriz efendim. </st><st c="7268">Şerefle efendim! </st><st c="7285">Senin camın açılmaz, arabanın içi İzmir gibi, istepnen yok, ben senin arabana niye biniiim?</st></p>
			<p><st c="7376">diye söylenen Özcan arabadan çıkarıldı, başka bir taksiye sokuldu. </st><st c="7444">Ve fakat susturulamıyor.</st></p>
			<p><st c="7468">Yeni taksi şoförüne:</st></p>
			<p><st c="7489">- Şoför Bey kardeşim, istepneniz var mı efendim?</st></p>
			<p><st c="7538">dedi.</st></p>
			<p><st c="7544">- Var ağbi.</st></p>
			<p><st c="7556">- Güzel. </st><st c="7566">Cam açılıyor mu efendim?</st></p>
			<p><st c="7590">- Açılır ağbi.</st></p>
			<p><st c="7605">- Güzel! </st><st c="7615">Doğru havalimanı efendim!</st></p>
			<p><st c="7640">- Peki ağbi!</st></p>
			<p><st c="7653">- Canım kardeşim benim.</st></p>
			<p><st c="7677">- Bana mı söylüyorsunuz ağbi?</st></p>
			<p><st c="7707">- Evet efendim.</st></p>
			<p><st c="7723">diyerek camı açtı Özcan.</st></p>
			<p><st c="7748">- Birer tek!</st></p>
			<p><st c="7761">diye demir atılan havalimanı barında da epey içildikten sonra, Unsal, Gluk ve Emin Gürültü’yle, gürültülü bir biçimde öpüşüp vedalaştık. </st><st c="7899">Özcan’la ikimiz uçağa ulaştık. </st><st c="7930">En arkadaki ikili koltuğa oturduk. </st><st c="7965">Özcan hemen sızdı. </st><st c="7984">Aslında ben ondan çok içtim, ancak Özcan’ın komaya girmesi için iki küçük bira da yeterli olabiliyor. </st><st c="8086">Kırk yaşında başlamış içkiye, o yaşa dek ağzına sürmemiş. </st><st c="8144">Sürdüğü an zurna oluyor... </st><st c="8171">Bızzt... </st><st c="8180">Dırtt.. </st><st c="8188">gibi telgraf yorumlara geçiyor, eğer onu iyi tanımıyorsanız, anlaşma şansınız yok. </st><st c="8271">Ben önce onun kemerini, sonra kendi kemerimi bağladım. </st><st c="8326">Uçağın kalkması için herşey hazır, uçakta öyle bir devinim yok. </st><st c="8390">Sigara içilemiyor. </st><st c="8409">Uçağın içi bin derece! </st><st c="8432">Ter fışkırma biçiminde bedenden dışarı atıyor kendini. </st><st c="8487">Böyle bir durağan onbeş dakika geçti. </st><st c="8525">Özcan uyandı, sigara çıkardı, yakma eğilimi gösterdi. </st><st c="8579">Henüz içilemediğini belirttim. </st><st c="8610">Gözümüz önünde yanan “SİGARA İÇİLMEZ” ışıklı bildirge aygıtını gösterdim. </st><st c="8684">Uçak kalkıcak, o ışık sönecek, ancak o zaman yakılabiliyor sigara. </st><st c="8751">Özcan şaşkınca:</st></p>
			<p><st c="8766">- Kalkmadık mı?</st></p>
			<p><st c="8782">dedi.</st></p>
			<p><st c="8788">- Hayır.</st></p>
			<p><st c="8797">- Ne bekliyoruz efendim?</st></p>
			<p><st c="8822">- Bilmiyoruz efendim!</st></p>
			<p><st c="8844">O sırada uçakta anons cozurtusu oldu:</st></p>
			<p><st c="8882">- Sayın Ali Yılmaz! </st><st c="8903">Sayın Ali Yılmaz! </st><st c="8921">Lütfen, uçaktan inerek, bagajınızı gösteriniz!</st></p>
			<p><st c="8967">Aynı anons, sanki Ali Yılmaz ingiliz asıllıymış gibi, bir de ingilizce olarak yinelendi. </st><st c="9057">Herhangi “Ali” ya da “Yılmaz” bir tepki görülmedi uçağın içinde. </st><st c="9122">Her otuz saniyede bir yinelenen bu cozurtulu çağın, kırkıncıdan sonra, sıkmaya başladı. </st><st c="9210">Üstelik, Özcan’la ikimiz küçük penceremizden, pistte tek başına hüzünlü olarak, bir görevlinin yanında duran orta boy vişneçürüğü bir bavul görüyoruz. </st><st c="9361">Belli ki Ali Yılmaz’ın söz konusu bavulu bu. </st><st c="9406">Fakat yirmisekiz dakikadır, uçakta hiç kimse:</st></p>
			<p><st c="9451">- Ali Yılmaz benim!</st></p>
			<p><st c="9471">diye ortaya çıkmıyor, sanki Ali Yılmaz olmak ve vişneçürüğü ortaboy bir bavul bulundurmak suçmuş gibi. </st><st c="9575">Uçakta Ali Yılmaz isimli birisi olmadığından, mürettebattan başka herkes emin olalı epey oldu. </st><st c="9670">Anons ısrarla sürüyor. </st><st c="9693">Uçak bu yüzden kalkamıyor. </st><st c="9720">Ali Yılmaz’ın suç unsuru bavulu, tutuklanmak üzere görevlinin yanında kös kös duruyor. </st><st c="9807">Ter, sel gibi akıyor uçağın içinde. </st><st c="9843">Herşey, her yer ve herkes sırıl sıklam, en fenası Özcan Özgür’ün elinde yakılmaya hazır sigara ve ona arkadaş kibrit, sabır sızlıkla dingildiyor. </st><st c="9989">Özcan sigaraya baktı. </st><st c="10011">Pencereden bavula baktı. </st><st c="10036">Bana baktı. </st><st c="10048">Birden ayağa kalktı ve uçağın en arkasından pilot kabinine doğru bağırdı:</st></p>
			<p><st c="10121">- Ali Yılmaz’ın amıma koyim!</st></p>
			<p><st c="10150">Muhteşem bir sessizlik oldu uçağın içinde. </st><st c="10194">Herkes döndü Özcan’a baktı. </st><st c="10222">Ben de çok şaşırdım. </st><st c="10243">Özcan kadar terbiyeli, efendim’siz konuşmayan bir adamın ağzından böyle bir cümle nasıl çıkabildi? </st><st c="10342">Özcan son darbeyi vurmuş, muzaffer bir gladiyatör gibi oturdu yerine. </st><st c="10412">Uçağın içinde homurdanma başladı. </st><st c="10446">İki hostes sinirle ve hızla yanımıza geldiler. </st><st c="10493">Daha yaşlı görü neni Özcan’a:</st></p>
			<p><st c="10522">- Derhal uçağı terkeder misiniz!</st></p>
			<p><st c="10555">dedi.</st></p>
			<p><st c="10561">- Derhal şu uçağı kaldırır mısınız efendim! </st><st c="10606">Ali Yılmaz diye biri yok!</st></p>
			<p><st c="10631">dedi Özcan.</st></p>
			<p><st c="10643">- Lütfen uçaktan iner misiniz!</st></p>
			<p><st c="10674">dedi bu kez öbür hostes. </st><st c="10700">Özcan onlara küçümseyici bir gülücük yaparak, yakamadığı sigarasını ağzına koyarak, pencereden dışarı bakmaya koyuldu. </st><st c="10819">Hostesler sinirli sinirli gittiler pilot kabinine doğru. </st><st c="10876">Çok kısa bir süre sonra, “Sitivırt” denilen, uçağın pilotu değil de esas çocuğu sayılan, üniformalı jön eskisi geldi, burnumuza dayandı:</st></p>
			<p><st c="11012">- Derhal uçağı terkeder misiniz!</st></p>
			<p><st c="11045">- Ben sizinle İzmir’de görüşücem efendim!</st></p>
			<p><st c="11087">diye onu da tersledi Ûzcan, gene pencereden dışarı bakma işine yazıldı. </st><st c="11160">Fakat uçağın pilotu değil de esas çocuğu sayılan üniformalı jön eskisi, gitmiyor. </st><st c="11242">Bizi uçaktan indirme konusunda büyük bir titizlik ve kararlılık gösteriyor. </st><st c="11318">Yarım saattir Ali Yılmaz bekleyen yolcular, şu an bizim indirilmemizi bekler konuma geçtiler, bütün uçak bize karşı bütünleşti. </st><st c="11446">Herkes pis pis bize bakıyor. </st><st c="11475">Bin dereden sıvı naklederek, Özcan’ın önemli bir aktör olduğunu, İzmir’e Ali Poyrazoğlu turnesine gittiğimizi, benim de orada oynanacak eserin yazarı olduğumu, hafif alkolün de etkisiyle Ali Yılmaz sendromuna girdiğimizi anlattım. </st><st c="11706">Uçağın pilotu değil de esas çocuğu sayılan üniformalı jön eskisi, bezdi ve gitti. </st><st c="11788">Ondan sonra Ali Yılmaz anonsu da olmadı. </st><st c="11829">Bir denbire uçak kalktı. </st><st c="11854">Sigara yasağını belirleyici ışık söndü, sigaralarımızı yaktık.</st></p>
			<p><st c="11916">Uçakta kraker ve kahve dağıtıldığında Özcan bu konularla hiç ilgilenmedi. </st><st c="11991">Kendisine kraker uzatan hostesi:</st></p>
			<p><st c="12023">- Ben sizinle küsüm efendim!</st></p>
			<p><st c="12052">diye tersleyerek, elinin ucuyla geri itti krakeri. </st><st c="12104">Kraker de şaşırdı olup bitene. </st><st c="12135">Ben krakeri alarak konuyu kapattım.</st></p>
			<p><st c="12170">İzmir havalimanında uçak mürette batına hakaretten ötürü bizi tutuklamak gibi eğilimler olduysa da Özcan hepsini:</st></p>
			<p><st c="12284">- Bızzt efendim! </st><st c="12302">Dırtttt efendim! </st><st c="12319">Gırçk ve zınnk efendim! </st><st c="12343">Bendeniz malulen emekli assubay, aktör Özcan Özgür efendim! </st><st c="12403">Çamlık Senar Bahçesi’nde oyunum var efendim! </st><st c="12448">Pardon yani! </st><st c="12461">gibi beyanatlarla olaylardan sıyrılmayı başardı, kendimizi bir taksiye dar attık. </st><st c="12543">Derhal birer sigara yakışıldı.</st></p>
			<p><st c="12573">- Terbiyesizler!</st></p>
			<p><st c="12590">dedi Özcan. </st><st c="12603">Otele kadar hiç konuşmadık.</st></p>
			<p><st c="12630">Basmane’de Billur Otel. </st><st c="12655">Özcan ve benim için iki kişilik bir oda ayrılmış, beşinci katta. </st><st c="12720">Bütün ekip o katta kalıyormuş zaten.</st></p>
			<p><st c="12756">- Buyrun çıkalım efendim!</st></p>
			<p><st c="12782">- Siz önden buyrun efendim!</st></p>
			<p><st c="12810">Beşinci kat sahanlığının dibinde küçük bir koridorda birbirine bakan iki oda, orta da koridora bakan bir kapı, iki odanın ortak lavabo tuvalet ve duşu.</st></p>
			<p><st c="12962">- Öbür odada kim kalıyor?</st></p>
			<p><st c="12988">- Mihran Baron ve Erbil Çeviker beyler!</st></p>
			<p><st c="13028">- Güzel !</st></p>
			<p><st c="13038">Odamız daracık balkonlu, iki beyaz pikeli yataklı, hanzo bir oda. </st><st c="13105">Odanın yazarlığa uygun masa yanındaki yatak benim, duvar dibi Özcan’ın olarak oda parsellendi. </st><st c="13200">Özcan bavulunu yatağının üstüne koydu, açtı ve on, onbeş kibrit kutusu çıkardı, hepsini odanın değişik yerlerine  fırlattı.</st></p>
			<p><st c="13322">- N’oluyor Özcan?</st></p>
			<p><st c="13340">- Gece uyanırız, kibrit mibrit bulamayız. </st><st c="13383">Her yere serpelim, elimizi attığımızda bulabilelim efendim!</st></p>
			<p><st c="13442">Sırayla duş alındı, İzmir muhteşem sıcak. </st><st c="13485">Sürekli duş alma gereksinimi oluyor. </st><st c="13522">Özcan takım elbiselerini, boyunbağlarmı, ayak kabılarını bavulundan çıkardı ve askeri bir disiplin içinde dolaba astı. </st><st c="13641">Benim öyle elbiselerim falan olmadığı için, daktilomu açtım, aynalı masaya yerleştirdim. </st><st c="13730">Defter, kalem, kaatlarımı çekmeceye koydum. </st><st c="13774">Bütün sigaralarımı çıkardım. </st><st c="13803">Birer sigara yakıp, belimizde bağlı havlularla yatağa uzandık.</st></p>
			<p><st c="13865">Daha sigaralar bitmeden telefonla Ali Poyrazoğlu aradı. </st><st c="13922">Prova yarın yapılacakmış. </st><st c="13948">Oyunun finali olan, Erbakan, Demirel, Türkeş sahnesini de, son gelişmelere göre, yeniden yazsam çok iyi olurmuş.</st></p>
			<p><st c="14060">O günlerde, Ecevit’in hükümeti kuramayacağı anlaşılmış, Demirel, Erbakan, ve Türkeş, koalisyon kurmak üzere görüşmelerdeler, bakan sayısı konusunda pazarlık yapıyorlar. </st><st c="14230">Hemen oturdum ve “BAKANINA POKER” sahnesini yazdım. </st><st c="14282">İkinci MC hükümetini kurmak üzere, Demirel, Erbakan ve Türkeş poker oynuyorlar.</st></p>
			<p><st c="14361">Çıkarıp daktilodan okuyorum Özcan’a, çok gülüyor. </st><st c="14412">Gözlerinden yaşlar geliyor.</st></p>
			<p><st c="14439">- Of annem of! </st><st c="14455">diye dizine vuruyor. </st><st c="14476">Çok güldüğü zaman yaptığı bir katlama hareketi bu Özcan’ın. </st><st c="14536">Erbakan’ı Ali, Türkeş’i Özcan, Demirel’i ben oynayacağım. </st><st c="14594">Özcan hemen, Türkeş provalarına başlıyor odada. </st><st c="14642">Derhal berbere gidip saçımı ve bıyığımı kestiriyorum. </st><st c="14696">Ben bıyıksız olarak odaya döndüğümde, Özcan tamamen Türkeş olmuş durumda. </st><st c="14770">Aynı sesi ve vurguyu yakalamış.</st></p>
			<p><st c="14801">Ekiple birlikte yemeğe gidiyoruz. </st><st c="14836">Herkesi tanıyoruz, ikimiz de daha önce çalıştık bu ekiple, Beyhan Akbaş, Gül Yalaz, Korhan Abay, Oya Başar, Gülsen Gürsoy, ışıkçı Erbil, piyanist Mihran Baron ve elebaşı Ali Poyrazoğlu. </st><st c="15022">Herkes, Özcan’la benim ekibe katılmamızdan mutlu. </st><st c="15072">Yeni yazdığım sahneyi anlatıyorum. </st><st c="15107">Herkes keyifleniyor. </st><st c="15128">Bu İzmir turnesinin çok keyifli geçeceğinden konuşuyoruz. </st><st c="15186">Ali şakayla kanşık tehditte bulunuyor:</st></p>
			<p><st c="15224">- İyi oynayın! </st><st c="15240">İyi oynamazsanız oyun tutmaz, hemen kapatır Paris’e giderim!</st></p>
			<p><st c="15300">Kafalar gıcır, Billur Otel’e dönüyoruz. </st><st c="15341">Herkes odasına çekiliyor. </st><st c="15367">Otelin, özellikle odamızın ne kadar gürültülü olduğu yatağa uzanınca anlaşılıyor. </st><st c="15449">Sıcaktan kapı, pencere açık yatıyoruz, caddenin trafik gürültüsü korkunç. </st><st c="15523">Penceremizin altında bir kırmızı ışık var, arabalar orada fren yapıp, vites küçültüp duruyor, sonra vites değiştirerek yeniden kalkıyorlar. </st><st c="15663">Durmayan bir trafik akışı var. </st><st c="15694">Kamyonlar muhteşem gürül tüler çıkarıyorlar. </st><st c="15739">Özcan sinirle fırlıyor  yataktan:</st></p>
			<p><st c="15771">- Odamızdan tırlar geçiyor efendim!</st></p>
			<p><st c="15807">Tam trafik gürültüsüne alışıp gözü yummaya domuzlandığımızda, komşu odadan Mihran Baron’un o dayanılmaz, yer gök inleten horlaması başlıyor. </st><st c="15949">Özcan efendice kapısı açık olan yan odaya gidiyor, Mihran Baron’un kulağının dibine çömeliyor ve horlamayı önleyeceğini umduğu kimi sesler çıkarıyor:</st></p>
			<p><st c="16098">- Kikukkukkak. .</st><st c="16115">Kirikukkuk....</st></p>
			<p><st c="16130">Daha çok bir kurbağa sesini andıran bu hezeyanları, adamın kulağının içine fısıldamayı sabırla sürdürüyor. </st><st c="16238">Sonunda Mihran Baron, gözünü açmadan, yatakta bir taraftan öbür tarafa dönerken, tatlı ermeni vurgusuyla;</st></p>
			<p><st c="16343">- Hay sikeceğim bu kurbağayı! </st><st c="16374">diye söylenince, Özcan onu sarsarak uyandırıyor ve oteli ayağa kaldıracak bir biçimde bağırmaya başlıyor:</st></p>
			<p><st c="16479">- Kurbağa değil efendim! </st><st c="16505">Kurbağa değil! </st><st c="16520">Oda arkadaşınız Özcan Özgür! </st><st c="16549">Turnenin sıkıyönetim komutanı Beyhan Akbaş uyanıyor. </st><st c="16602">Hepimize fırça çekerek yatmamızı sağlıyor. </st><st c="16645">Biz Özcan’la yattığımız yerden odamızdan geçen kamyon, otomobil ve motosikletleri sayıyoruz sabaha kadar, gün doğarken bir ara sızıyoruz, güneşle birlikte yeniden uyanıyoruz.</st></p>
			<p><st c="16819">Provadan sonra Ali’ye, Billur Otel’de kalamayacağımızı bildiriyoruz. </st><st c="16889">Ali de durumu anlayışla karşılıyor, bir gün sonra Efes Oteli’nin arka sokağında Otel Kısmet’e taşınıyoruz.</st></p>
			<p><st c="16995">Yeni otelimiz, düzgün, temiz ve en önemlisi sessiz ve sakin. </st><st c="17057">Özcan gene duvar dibindeki yatağa yerleşip odaya kibrit serpiyor.</st></p>
			<p><st c="17122">İki günde oturtuyoruz oyunu. </st><st c="17152">Üçüncü gün kapı baca kırılıyor koskoca Çamlık Senar Bahçesi’nde. </st><st c="17217">Bu durum benim yüzde on telif ücretimi de yükseltiyor elbette. </st><st c="17280">Sıkı para yemeye başlıyoruz izmir’de, ikinci MC hükümetinin kurulup Süleyman Demirel’in kimbilir kaçıncı kez başbakan olduğu günlerde.</st></p>
			<p><st c="17414">Poyrazoğlu’nu her gece birileri almaya geliyor oyun çıkışma. </st><st c="17476">Biz de Özcan’la, Bey han’ı, Oya’yı, Gülşen’i ve Gül’ü alıp, fayton tutuyoruz. </st><st c="17554">Mogambo’da içiyoruz, dansediyoruz. </st><st c="17589">Kızlar otele bırakıldıktan sonra, ikimiz işkembeci de final yapıyoruz, işkembeci şef, Özcan’ı tele vizyonda oynadığı “Refik Zafer” tipinden tanıyor, onun çorbasını, üstüne kırmızı pul biberle “Refik Zafer” yazılmış olarak sunuyor. </st><st c="17820">Özcan’a o rolü benim yazdığımı bilmeyerek benim çorbamın üstüne herhangi biberli bir not düşmüyor. </st><st c="17919">İşkembeci şef marifetinin iltifatını beklerken, önünü göremeyen zil zurna Özcan’ın başı çorbanın içine düşüyor, burnu çorbaya giriyor. </st><st c="18054">Okunamadan bozuluyor, özenle yazılmış “Refik Za fer” yazısı.</st></p>
			<p><st c="18114">Devrisi gün Özcan’a anlatıyorum olayı, çok mahcup olarak, işkembeciye gidiyor, şeften özür diliyor, saygılarını sunuyor.</st></p>
			<p><st c="18235">İstanbul’dan filimci Nazmi Özer geliyor, Efes Oteli’nde bir oda tutuyor, fahri olarak turneye katılıyor. </st><st c="18341">Mavra güzel, fakat gezginin sıkıyönetim komutanı, aynı zamanda hamile Beyhan Akbaş, zamparalığa izin vermiyor;</st></p>
			<p><st c="18451">- Yürüyün, doğru otele! </st><st c="18476">gibi emirlerle, bizi getirip çocuk gibi yatırıyor. </st><st c="18527">Beyhan Akbaş’sız gece programları yapmaya uğraşırken, bir gün trafik kazası geçirmiş, bir kolu sakatlanmış, Sökeli sinema jönü Mesut Engin ve arabalı sarışın sevgilisi Lümükümüfü karışıyor hayatımıza. </st><st c="18728">Lümükümüfü, bir kadeh içince sar hoş oluyor ve ne desen:</st></p>
			<p><st c="18784">- Lümü..kü..mü..fü... </st><st c="18807">gibi sesler çıkarıyor. </st><st c="18830">Biz bir bok anlamıyoruz, fakat buna alışkın olan Mesut;</st></p>
			<p><st c="18885">- Tabii hayatım! </st><st c="18903">gibi yanıtlar veriyor. </st><st c="18926">Bu yüzden kızın adı öyle kaldı. </st><st c="18958">Lümükümüfü’nün bir kız arkadaşı var, kendisine bayılıyorum. </st><st c="19018">Onun da bana bayıldığı hemen su yüzüne çıkıyor. </st><st c="19066">Ben hayatımın kadınını bulmuş durumdayım, Özcan’ın henüz sevgilisi yok. </st><st c="19138">Onun izin verdiği zamanlarda, yani bize odayı terkedince buluşabiliyoruz hayatımın kadınıyla. </st><st c="19232">Özcan giderek bozulmaya başlıyor buluşmalarımıza.</st></p>
			<p><st c="19281">- Gene mi efendim?</st></p>
			<p><st c="19300">gibi çıkışlarda bulunuyor. </st><st c="19328">Genelde oyun çıkışına gelen hayatımının kadını, Özcan ve ben birlikte bir taksiyle Otel Kısmet’e geliyoruz, biz otel de iniyoruz, Özcan Pasaport’a bira içmeye gidiyor, bir iki saat sonra geliyor. </st><st c="19524">Birkaç gece sonra, bu durumdan şikayetçi olmaya başladı. </st><st c="19581">Pasaport’ta yapayalnız, terkedilmiş olarak saatlerce biralar içiyormuş, bira şişesiyle konuşuyormuş, uykusu geliyormuş, sokak serserileri gibi masalarda uyuyormuş.</st></p>
			<p><st c="19744">Gene bir akşam üçümüz Çamlık Senar Bahçesi önünden taksiye bindik, otele geldik, hayatımın kadını ve ben indik.</st></p>
			<p><st c="19856">- Erken gelmeyiniz Özcan Bey!</st></p>
			<p><st c="19886">dedim.</st></p>
			<p><st c="19893">- Anladım efendim. </st><st c="19913">Görevimiz tehlike!</st></p>
			<p><st c="19931">diye bütün dişlerini göstererek sinirlice güldü ve taksiyle Pasaport’a gitti. </st><st c="20010">Hayatımın kadınıyla otele girdik. </st><st c="20044">Odanın anahtarını aldık. </st><st c="20069">Bir süre asansör bekledik, neyse geldi nazlı asansör, yukarı çıktık. </st><st c="20138">Odanın kapısına anahtarı sokarken, içerde telefon çaldığını duydum. </st><st c="20206">Açtım kapıyı, zor yetiştim telefona. </st><st c="20243">Özcan Pasaport’tan arıyor.</st></p>
			<p><st c="20269">- Yeni bir olaya başlanmasın, geliyorum.</st></p>
			<p><st c="20310">- Daha odaya şimdi girdik. </st><st c="20338">Eski bir olaya da henüz başlanmadı. </st><st c="20374">Hiçbir başlangıç olmadı. </st><st c="20399">Bir iki saat sonra gel!</st></p>
			<p><st c="20422">- Derhal geliyorum!</st></p>
			<p><st c="20442">diyerek kapattı telefonu. </st><st c="20469">Biz hayatımın kadınıyla içkiler söyledik. </st><st c="20511">İçkiler gelmeden Özcan geldi dayandı kapıya. </st><st c="20556">Açtık, girdi. </st><st c="20570">Biraz sonra içkiler geldi. </st><st c="20597">Üçümüz birlikte içkiye verdik kendimizi Otel Kısmet’te.</st></p>
			<p><st c="20652">Daha sonraları, Özcan bu olayı, ballandıra ballandıra anlattığı hikayeler repertuarına aldı. </st><st c="20746">Yıllarca, benim de bulunduğum kimi içki sofralarında anlattı. </st><st c="20808">Özcan’ın anlatısı şöyle:</st></p>
			<p><st c="20832">- Beyefendi ve hanımefendiyi taksiyle otele bıraktım, ben Pasaport’a gittim. </st><st c="20910">Görevimiz tehlike! </st><st c="20929">Orada, tek başıma sabaha kadar, üşüyerek, ellerime hoh yaparak, biralar içtim. </st><st c="21008">Bira şişeleriyle konuştum. </st><st c="21035">Martılarla görüştüm. </st><st c="21056">Sabah oldu. </st><st c="21068">Poğaçacılar geldi. </st><st c="21087">Haddim olmayarak, otele, kendi odama telefon ettim. </st><st c="21139">“Artık geliyorum!” dedim. </st><st c="21165">Telefondan bir ses: “Gelmeeee!” Kimbilir kaçıncı çalışmasının hangi bölümündeyse beyfendi...Yürüyerek, sabah ayazında, ağır ağır otele geldim. </st><st c="21308">Odaya çıktım. </st><st c="21322">Kapıyı tıkladım. </st><st c="21339">İçerden bir ses: “Bi dakkaaaa!”. </st><st c="21372">O ne uzun bir bir dakikadır yarabbim. </st><st c="21410">Kapı açılmıyor. </st><st c="21426">İçerde olay sürüyor. </st><st c="21447">Ben kapının tokmağında sızmışım efendim. </st><st c="21488">Saatler sonra kapıyı açtılar... </st><st c="21520">Aaaa, tip top giyinmişler, sanki hiçbir şey yapmamışlar gibi, öyle oturuyorlar.</st></p>
		</section>
	<div id="charCountTotal" value="21599"></div></body>
</html>
