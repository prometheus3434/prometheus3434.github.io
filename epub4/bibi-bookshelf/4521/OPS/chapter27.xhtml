<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter27">
		<section>
			<h1><st c="0">HOTEL GRAND ÖZÜR</st></h1>
			<p><st c="17">Muğla’nın Zeybek Sineması’nda “FELEK BİR GÜN SALAKKEN” 62. </st><st c="77">oyunu oynadım. </st><st c="92">Oyundan sonra bastım gaza, Marmaris’e yöneldim, temmuzun onüçünü ondördüne düğümleyen gece, fransız devriminin 206. </st><st c="208">yılı, Ayfer Feray’ın birinci ölüm yıldönümü.</st></p>
			<p><st c="252">Bu çok dolambaçlı yol boyunca, Ertaç’ın arabasında arka koltukta oturarak gitarla bestelediğim,  </st><em><st c="349">“Çok îlgisiz Şarkı”</st></em><st c="368">yı düşündüm. </st><st c="382">Gene Zeybek Sineması’nda bir “FERHANGİ ŞEYLER’ oyunundan sonra gece Marmaris’e ulaşmıştık bundan altı yıl önce. </st><st c="494">Direksiyonda müdür Ertaç, yanında teyzemin oğlu Kani, ben arka ortada, bir elimde gitar, öbür elimde viski şişesi, tek elle çalıyorum gitarı. </st><st c="636">Su gibi içiyorum viskiyi, sızdırıyor tabii adamı bu virajlar, ayıldıkça çalıyorum şarkının devamını, kilometrelerce esler oluyor şarkıda. </st><st c="774">Tam şarkı unutulduğunda, kaldığı yerden sürüp gidiyor... </st><st c="831">Ertaç gülmekten arabayı kullanamaz durumda. </st><st c="875">Kani muhabbetten çok memnun. </st><st c="904">Durup durup aynı cümleyi yineliyor:</st></p>
			<p><st c="939">- Çok iyi ya!</st></p>
			<p><st c="953">İlerleyen kilometrelerde şarkının aranağmesi kanıksanmış ve üçlü koro olarak söyleniyor:</st></p>
			<p><em><st c="1042">“Çok ilgisiz bir yerde bestelendi bu şarkı!”</st></em></p>
			<p><st c="1087">İnsana Marmaris’e geldiğini bildiren dev ağaçlı upuzun yola ulaşınca, tamam oluyor beste. </st><st c="1178">Sorun oluyor güfte.</st></p>
			<p><st c="1197">Altı yıl sonra, yeniden bir temmuz gecesi varıyorum oraya. </st><st c="1257">Ağaçlıklı yol artık bir anı olarak solda kalmış, yol çok daha geniş olarak onun sağından geçip gidiyor... </st><st c="1363">Fırt diye bitiyor, bir şarkı boyu gittiğimiz mesafe.</st></p>
			<p><st c="1415">Altın Yunus Oteli’nde bana bir oda ayrılmış, doğru oraya gittim. </st><st c="1481">Otelin girişinde ve kapısında, kimi eli telsizli görevliler var. </st><st c="1546">Çantalarımı kim alacak? </st><st c="1570">Arabam nereye parkedilecek, ben mi parkedeceğim, bu işi kotaracak bir uzman var mı?</st></p>
			<p><st c="1653">- Bir dakka!</st></p>
			<p><st c="1666">diyor eli telsizli görevli. </st><st c="1695">Telsizden anons ediyor, otele müşteri geldiğini.</st></p>
			<p><st c="1743">- Şimdi gelir!</st></p>
			<p><st c="1758">diyor bana. </st><st c="1771">Şimdiden kasıt nedir, tam anlaşılamıyor... </st><st c="1814">Ne denli geniş yani, bu güneyli ve eli telsizli görevlinin şimdi kavramı? </st><st c="1888">Bir sigara yakıyorum. </st><st c="1910">Sigara bitmeden geliyor çanta alma yetkilisi. </st><st c="1956">Arabamın n’olacağını soruyorum. </st><st c="1988">Beni yerleştirdikten sonra arabayı bizzat kendisinin uykuya yatınp, anahtarı bana getireceğini söylüyor. </st><st c="2093">Elindeki tekerlekli bagaj taşıyıcıya yüklüyor çantalarımı, o önde ben arkada, ilerliyoruz avluda.</st></p>
			<p><st c="2190">- Odam otel merkezine kaç kilometre?</st></p>
			<p><st c="2227">- Sizin odanız yeni binada...</st></p>
			<p><st c="2257">Niçin yeni binada oda ayrılmış bana acaba? </st><st c="2301">Yeni binanın odaları daha mı güzel? </st><st c="2337">Bir kıyak mı yapılıyor? </st><st c="2361">gibi düşüncelerle arkadaş avluda bir süre yürüdükten sonra bir asansöre ulaşıyoruz, söz konusu kata çıkıyoruz, odanın kapısı açılıyor. </st><st c="2496">İki küçük tek yataklı ve o yatakların işgal ettiği bir odayla burun burunayız.</st></p>
			<p><st c="2574">- Çift karakterli olduğum için mi bana böyle bir oda uygun görülmüş? </st><st c="2644">Otel yönetimi “VARSAYALIM İSMAİL”in gereğinden fazla etkisi altında mı bu lunuyor? </st><st c="2727">Nedir lan bu oda?</st></p>
			<p><st c="2744">- Valla bilemiyeceğim beyfendi?</st></p>
			<p><st c="2776">- Kim bilebilecek?</st></p>
			<p><st c="2795">- İsterseniz resepsiyonu arayalım...</st></p>
			<p><st c="2832">Tekerlekli bagaj arabasını gezdirme yetkilisi resepsiyonu arıyor. </st><st c="2899">Hoşnutsuzluğumu, kendi dilbilgisi çerçevesinde telefonun ucundakine bildiriyor. </st><st c="2979">Telefonun ucundaki de onun dilbilmemegisinden tedirgin oluyor ki benimle görüşmek istiyor. </st><st c="3070">Görüşmemizi kısa kesmek için, kendisine bu asker ranzasıyla çocuk yatağı arası boyuttaki yataklara sığamadığımı, bu tip yataklarda hiç kımıldamadan ve dizler karına doğru çekilerek uyunabileceğim oysa benim yatakta pek ussuz ve devingen olup, sabaha kadar taklalar attığımı hızla belirtiyorum. </st><st c="3364">Telefonun ucundaki, bana frençbed denilen yatılabilir boyutta yataklı bir oda bulabilmek için, bilgisayarına danışma süresi istiyor. </st><st c="3497">Kapatışıyoruz telefonları. </st><st c="3524">Bir sigara yakıp dolanmaya başlıyorum odanın dolanılabilecek dar bölümünde. </st><st c="3600">Masanın üstünde jelatine sarılı, kat kat meyva ve çukulatalardan oluşan bir sepet var. </st><st c="3687">Bana </st><em><st c="3692">“Welcome!”</st></em><st c="3702"> diyor. </st><st c="3710">Yanında kül tablası var. </st><st c="3735">Geceyi geçirmeyeceğim bu odanın kül tablasını kullanıp kullanmamak konusunda kısa bir duralama geçiriyor, sonra silkiyorum külü bana ait olmayan bu odanın kül tablasının ortasına. </st><st c="3915">Tekerlekli bagaj arabasını gezdiren yetkili, odanın açık kapısının ağzında dikilmiş bekliyor. </st><st c="4009">Sinirsel boyutumun bilincinde, ağzını açmıyor. </st><st c="4056">Telefon çalıyor. </st><st c="4073">Bilgisayarına danışan danışma, bana bu gece başka oda veremeyeceğini, bu gece için odadaki iki yatağı birleştirmeyi öneriyor ve yarın beni başka bir odaya taşıyabileceğini belirtiyor. </st><st c="4257">Birleştirilmiş yataklardan ve devletlerden nefret ettiğimi, gece uyurken o iki yatağı birleşme yerinden ayırmayı başararak iki yatağın arasına düşme konusunda deneyimim olduğunu ve yarınımı oda değiştirme gibi bir taşınma operasyonuna ayıramayacağımı belirterek kapatıyorum telefonu. </st><st c="4541">Tekerlekli bagaj arabasını gezdiren artık çok mahcup yetkiliyle, az önce katettiğimiz kilometreleri geri yürüyerek arabaya ulaşıyoruz. </st><st c="4676">Şaşkınlık içinde yeniden bagaja giriyor Marmaris’e ulaştığını sanan çantalar. </st><st c="4754">Sınırlı bir bahşiş veriyorum, yetkili özür diliyor. </st><st c="4806">Basıyorum gaza ve eli telsizli yetkililer arasından süzülerek çıkıyorum anayola.</st></p>
			<p><st c="4886">Az önce önünden geçtiğim, beş yıldızlı Hotel Grand Özür’ün kapısına dayanıyorum. </st><st c="4968">Boş süit odaları yokmuş, deniz tarafında frençbed yataklı boş oda olmadığı için özür dileyerek, bana tenis kortuna bakan bir oda veriyorlar. </st><st c="5109">Resepsiyondaki görevli:</st></p>
			<p><st c="5132">- Kahvaltı sabah 7 ile 10 arasında!</st></p>
			<p><st c="5168">diyor.</st></p>
			<p><st c="5175">- Bana ne?</st></p>
			<p><st c="5186">diyorum. </st><st c="5196">Şaşkın şaşkın bakmıyor görevli.</st></p>
			<p><st c="5227">Konuya açıklık getiriyorum:</st></p>
			<p><st c="5255">- Daha ben akşam yemeği yemedim. </st><st c="5289">Sabah 7 ile 10 arasında, benim gözümde pireler uçar. </st><st c="5342">Kahvaltımı 13.00 ile 15.00 arası odamda almayı  düşünüyorum.</st></p>
			<p><st c="5401">Resepsiyondaki görevli özür diliyor. </st><st c="5439">Anahtarımı elinde bulunduran yetkiliyle çıkıyoruz odaya. </st><st c="5496">Tenis kortu odanın balkonunun altında kaldığı için, oda caddeye, apartmanlara ve onların arkasındaki dağlara bakıyor. </st><st c="5614">Odadan sadece deniz görünmüyor. </st><st c="5646">Deniz kıyısında bir otel çizen mimar bütün odaların denize bakmasını sağlıyamaz mı? </st><st c="5730">Otelin odalar dışındaki alanları denize bakmayan tarafa yerleştirilemez mi? </st><st c="5806">Binanın biçimine buna göre karar verilemez mi? </st><st c="5853">Bir mimar hayatında kaç kez deniz kıyısında otel projesi çizer? </st><st c="5917">Otel sahibi, yani o projenin çizilmesi için parayı bastıran adamın, mimari açıdan çok parlak fikirleri ve kişisel istekleri olmasa olmaz mı?</st></p>
			<p><st c="6057">Beni odama kadar getirip kapıyı açan yetkili, çantalarımı almaya gidiyor. </st><st c="6132">Bilgisayarı koyacağım bir yazma köşesi bakmıyorum, orada priz aranıyorum. </st><st c="6206">Aynalı masanın en uygun yer olduğu anlaşılıyor ve fakat ayna ile masa arasında sıkışıp kalmış prize bilgisayarın fişi, aynanın kalın çerçevesinden ötürü, giremiyor. </st><st c="6371">Bir uzatma kablosu gerekecek. </st><st c="6401">Üstelik masadaki lamba yanmıyor, büyük bir olasılıkla o prizde de ceryan yok. </st><st c="6479">Çantalarla gelen yetkiliye durumu bildiriyorum. </st><st c="6527">Yetkili, lambaların yanmamasından ötürü çok özür diliyor, aşağıya bildireceğini, birini göndereceğini söylüyor, gidiyor. </st><st c="6648">Az sonra aşağıdan gelen bir başka yetkili, çok çok özür dileyerek giriyor konuya. </st><st c="6730">Ceryan kesik olduğu için, şu an otel jeneratörle aydınlatılıyormuş, bu yüzden kimi lambalar yanabiliyormuş. </st><st c="6838">Gene de ceryan geldiğinde prizi kullanmak üzere, bizi prize ulaştıracak bir ara kabloya gereksinim olduğunu belirtiyorum. </st><st c="6960">Özür dileyerek gidiyor. </st><st c="6984">Az sonra özür dileyerek, bir üçlü fişle geliyor. </st><st c="7033">Özürle gelen üçlü fiş, işe yarıyor, onu araya yastık ederek, bizim bilgisayarın erkeklik organını, dolaylı da olsa içine alıyor priz. </st><st c="7167">Elin üçlü fişiyle gerdeğe girmek gibi bir şey. </st><st c="7214">Ceryan kesik olduğu için prizde bir orgazm ve elektrik akımı görülmüyor, ama ceryan gelince olacak. </st><st c="7314">Şehir ceryanmm kesikliği için, şehir adına özür dileyerek gidiyor, bir başka yetkili.</st></p>
			<p><st c="7399">Duşa giriyorum, Muğla’daki oyunun, teri, fondöteni, kokusu köpük olup akıyor gidiyor Marmaris’in altyapısına. </st><st c="7510">Duştan çıkarken banyoyu sel aldığını gözlemliyorum, dışarı su sıçramasına engel olacak naylon banyo perdesini sıkı sıkı kapatmıştım oysa... </st><st c="7650">Nerden sızmış olabilir acaba, Marmaris’in altyapısına inmeyi reddeden ve aşağıdaki yetkililere bin dereden özür taşıttıracak olan bu su? </st><st c="7787">Anlaşılamıyor. </st><st c="7802">Sabahın bu ön saatlerinde yemek yiyebileceğim tek yer otelin kumarhanesi. </st><st c="7876">Kimi dolarlar kaybetmeyi göze alarak, Dostoyevski gibi çıkıyorum odadan. </st><st c="7949">Odam kat asansörüne oldukça uzak. </st><st c="7983">Bu da mimari bir hata. </st><st c="8006">Bütün odaların kapısı asansörün tam karşısında olamaz mı? </st><st c="8064">Asansörü enine uzun, oda kapılarını çok dar tutmak, bu sorunu çözümleyebilirdi. </st><st c="8144">Bekle bekle, gelmiyor gelişi uzun asansör. </st><st c="8187">Çağırmak için basılan düğmede yanan yeşil ışık, düğmeden parmağını çektiğinde sönüyor. </st><st c="8274">Hiç çekmemek üzere kararlıca yerleştiriyorum işaret parmağımı asansör çağırma düğmesine. </st><st c="8363">Bu çabam sonucu geliyor asansör, özür dilercesine açılıyor kapısı. </st><st c="8430">Casino’ya ulaşıyorum.</st></p>
			<p><st c="8451">- Tescilli kumarbaz kartınız var mıydı?</st></p>
			<p><st c="8491">- Kimliğinizi rica edelim!</st></p>
			<p><st c="8518">gibi bir kıroluk yapmıyorlar kumarhane girişinde, hoşgeldiğimi bildiriyorlar. </st><st c="8597">Hoşbulmak üzere giriyorum, rulette gezinen topun tıngırtısı ve </st><em><st c="8660">“No mor beds!”</st></em><st c="8674"> sesleri içine. </st><st c="8690">Yemek yenilen köşe aranıyorum, göremiyorum. </st><st c="8734">Bir blackjack masasında güzel bir kız, gülümsüyor bana. </st><st c="8790">Kimse oynamıyor o masada, zavallı kız, öyle ter kedilmiş, mahsun. </st><st c="8856">Ona acıyarak, oturuyorum karşısına. </st><st c="8892">Göğsünde ismi yazıyor: Gülçimen.</st></p>
			<p><st c="8924">- Ne kadar güzel bir isminiz var!    </st><st c="8959">Çeynç piliiz!</st></p>
			<p><st c="8972">- Teşekkür ederim. </st><st c="8992">Bol şans!</st></p>
			<p><st c="9001">Gülçimen, çok kısa bir sürede önümdeki bütün parayı alıyor. </st><st c="9062">Her seferinde aldığına çok üzülüyor:</st></p>
			<p><st c="9098">- Özür dilerim, malesef gene 21’i buldum.</st></p>
			<p><st c="9140">Paraları hızla ütülüşüm sırasında kumarhanede yemek olup olmadığını soruyorum. </st><st c="9220">Masanın başında yüksekte oturup oyunu dikizleyen görevli çocuk, kumarhaneyi istila eden İsraillilerin bütün yemekleri yediğini, yiyecek bir şey kalmadığını belirtiyor, özür diliyor, sandviç yaptırabileceğini açıklıyor. </st><st c="9439">Yeniden para çıkarıyorum cebimden.</st></p>
			<p><st c="9473">- Dabıl onli van kart!</st></p>
			<p><st c="9496">- Sipilit!</st></p>
			<p><st c="9507">- Tüventi van, çok çok özür dilerim...</st></p>
			<p><st c="9546">gibi kısa ve özlü bir muhabbet içinde, daha sandviç gelemeden, Gülçimen yüreği kan ağlıyarak, çok çok özür dileyerek son paramı alıyor. </st><st c="9683">Kalkıyorum masadan, Gülçimen’le vedalaşmak üzere elimi uzatıyorum. </st><st c="9750">Gülçimen üzülerek, el sıkış malarının yasak olduğunu belirtiyor. </st><st c="9815">Gülçimen’in elini bile tutamadan, hızla çıkıyorum  kumarhaneden.</st></p>
			<p><st c="9878">Uyandığım öğlen saatlerinde kahvaltı istiyorum. </st><st c="9927">Kahvaltı tepsisinde, kahve istemiş olmama rağmen çay geliyor. </st><st c="9989">Hiç sevmem otel çayını. </st><st c="10013">Otellerde çay yapmayı bilmiyorlar. </st><st c="10048">Telefon edip durumu bildiriyorum. </st><st c="10082">Özür dileyerek kahve getiriyorlar. </st><st c="10117">Duş almıyor, banyodaki sel suları kısmen yerdeki havlu tarafından emilmiş, yer yer de gölet halinde zeminde duruyor. </st><st c="10234">Bu kez sımsıkı kapatıyorum banyo perdesini, duştan çıktığımda sel felaketinin yinelendiğini ve banyo küvetinin alttan zemine su sızdırdığını keşfediyorum. </st><st c="10389">Otel yetkililerine bundan ötürü ayrıca özür dileme şansı vermemek için, bu konuyu sır olarak saklıyorum.</st></p>
			<p><st c="10493">Kreon isimli pankreas ilacım bitti, bitiyor. </st><st c="10539">Ondan bulmak üzere otelden çıkıyor, ki mi eczaneler dolaşıp bulamayarak, sıcaktan bezmiş bir halde otele geri dönüyorum. </st><st c="10660">Resepsiyona ilacın ismini vererek bana buldurmalarını rica ediyorum. </st><st c="10729">Odaya çıkıyorum. </st><st c="10746">Gazeteleri okuyorum. </st><st c="10767">Televizyon kurcalıyorum. </st><st c="10792">Resepsiyon arıyor. </st><st c="10811">Özür diliyor, ilacım Marmaris’te hiçbir eczanede bulunamıyormuş, bütün eczaneleri dolaşan taksicinin parasını ödeyip hesabınıza yazalım mı, diye soruyorlar.</st></p>
			<p><st c="10967">- Evet öyle yapın. </st><st c="10987">Bunu çok iyi düşünmüşsünüz. </st><st c="11015">Ben de n’olucak o eczane gezme seven taksicinin parası diye del-lenip duruyordum...</st></p>
			<p><st c="11098">Özür dileyerek kapatıyor telefonu resepsiyon. </st><st c="11145">Pek bir şey yapmıyarak geçiyor ikin di. </st><st c="11185">Oyundan önce yemek yemek gerek. </st><st c="11217">Saat 18.30’da otelin lokantasına inmek üzere asansörün önüne yazılıyorum. </st><st c="11291">Parmağımı asansör çağıran düğmede beş dakika kadar tutuyorum. </st><st c="11353">18.35’de geliyor, gelişi uzun asansör, beni alıp aşağıya indiriyor, inişi gelişinden uzun. </st><st c="11444">Asansör çıkışında rastladığım bir yetkiliye, asansör şikayetimi belirtiyorum. </st><st c="11522">O da asansörlerde böyle bir sorun olduğunu ve bir türlü çözümlenemediğini belirterek, otelin geleneksel özür tavrını takmıyor.</st></p>
			<p><st c="11648">Lokantada bir açık büfe telaşı gözleniyor. </st><st c="11692">Kapıdaki duyuru ve fotoğraflardan, kimi bıyıklı heriflerin polkalar çalarak açık büfeye eşlik edeceği anlaşılıyor. </st><st c="11807">Ahçıbaşı ve garsonlar, açık büfeyi hazırlıyorlar. </st><st c="11857">Yemek yemek istediğimi belirtiyorum. </st><st c="11894">Açık büfenin şimdilik kapalı olduğu özürünü sunuyorlar. </st><st c="11950">Açık büfe istemediğimi, alakart bir şeyler yiyip yiyeme yeceğimi soruyorum. </st><st c="12026">Garsonlar bakışıyorlar. </st><st c="12050">Aralarında şefleri olduğu belirgin olan, bana bahçedeki masaları göstererek, o tarafa buyurursam bir şeyler verilebileceğini açıklıyor. </st><st c="12186">Gösterdiği masalardan birine oturuyorum. </st><st c="12227">On dakika boyunca benimle hiç ilgilenen olmuyor. </st><st c="12276">Garsonlar da kaybolarak bir yerlere gidiyorlar. </st><st c="12324">Kendimi aldatılmış ve terkedilmiş hissederek kalkıyorum masadan. </st><st c="12389">Otelden çıkıp, kapının önünde konuşlanmış bulunan, otelin amblemini taşıyan Grand Özür taksiye biniyorum. </st><st c="12495">Balık yemek istediğimi, beni kent merkezindeki balıkçılardan birine götürmesini rica ediyorum. </st><st c="12590">Bir süre duraladıktan sonra, gaza basıyor, birinci kilometre tamamlanmadan da dayanamıyarak ko nuya giriyor:</st></p>
			<p><st c="12698">- Özür dilerim ağbi, bu saatte balık yoktur onlarda, balık halinde vardır.</st></p>
			<p><st c="12773">- Balık ihalesine girmeyi düşünmüyorum, bir adet yemek istiyorum, lokantalarda balık yok mudur?</st></p>
			<p><st c="12869">- Restorantlarda vardır.</st></p>
			<p><st c="12894">- O zaman restorantlara götür beni.</st></p>
			<p><st c="12930">- Hangisine ağbi?</st></p>
			<p><st c="12948">- Hepsine... </st><st c="12962">Ya da hangisinde balık varsa!</st></p>
			<p><st c="12991">- Hepsinde vardır balık.</st></p>
			<p><st c="13016">- Tamam, devam et kardeşim. </st><st c="13045">Çok iyi, anlaşamıyoruz. </st><st c="13069">Ben nerede ineceğimi biliyorum.</st></p>
			<p><st c="13100">- Özür dilerim ağbi.</st></p>
			<p><st c="13121">- Dile tabii!</st></p>
			<p><st c="13135">Balıkçı lokantalarına gelince iniyorum taksiden. </st><st c="13185">Kararlı bir biçimde, sanki orada belirlenmiş bir buluşmam varmış gibi, her gün girdiğim bir mekana girercesine dalıyorum MEHMEDİM BOAT-YÜKSEL RESTAURANT’a. </st><st c="13341">Buyur olunuyorum. </st><st c="13359">Bir masaya almıyorum. </st><st c="13381">Şefle balık ve yanına arkadaş olacak teferruat konusunda çabuk anlaşıyoruz. </st><st c="13457">Lokantada benden başka, yan masada iki kişi oturuyor. </st><st c="13511">Toplam üç kişiyiz. </st><st c="13530">Öbür masadaki iki kişi, iki birayı sıvazlıyorlar. </st><st c="13580">İlgilenilecek tek masa, biricik ciddi müşteri benim. </st><st c="13633">Ve gereken ilgiyi görüyorum. </st><st c="13662">Afişlerimle donanmış bir tanıtım aracı geçiyor, tepesinde hoparlör. </st><st c="13730">Hoparlörden yayılan onsekiz yaşındaki pervasız kız sesi şöyle sesleniyor:</st></p>
			<p><st c="13803">- Fer’an Şansoy’un FELEK BİR GÜN SALAKKEN... </st><st c="13849">Gülme krizine yol açacak bu komedi kaçırılmaz! </st><st c="13896">Bu akşam anfitiyatroda!</st></p>
			<p><st c="13919">Oyunun gülme krizine yol açacak bir bölümü olup olmadığını düşünüyorum bir an... </st><st c="14001">Kim buluyor bu cümleleri? </st><st c="14027">Turne düzenleyiciler, bir kağıda yazıp bu kızın eline veriyorlar, kız pervasızca oradan mı okuyor? </st><st c="14126">Yoksa pervasız ve bir DJ sorumsuzluğu içindeki kız, bu cümleleri kendi kendine mi yumurtluyor? </st><st c="14221">Aslında ne dediğinin çok önemi yok, çünkü sağlı sollu kaldırımlarda şaşkınlık içinde durarak, afişlerimle donanmış tanıtım aracına bakan, alman, ingiliz, italyan, fransız ve danimarkalı kalabalık türkçe bilmiyor. </st><st c="14434">Birbirlerine bakıp, yürümeyi sürdürüyorlar. </st><st c="14478">Bu tanıtım kampanyasından bu palmiyeli caddede etkilenebilecek tek kişi, bana servis yapan şef ve fakat o da beni tanımıyor. </st><st c="14603">Ancak biraz sonra masaya gelen şefin şefi elimi sıkıyor, hoşgeldiğimi bildiriyor:</st></p>
			<p><st c="14684">- Akşama program var galiba!</st></p>
			<p><st c="14713">- Evet efendim, öyle bir program yaptık bu akşam için kendimize, bugün Marmaris’te feleğin salak olduğunu göz önünde varsayarak...</st></p>
			<p><st c="14844">Şefin şefiyle görüşmemizi dikkatle inceleyen şef, sonunda, arkamdaki palmiye ağacına yapıştırılmış afişteki herifle benim aramdaki akılalmaz surat benzerliğini sezinliyor ve kül tablası değiştirmek gibi sıradan bir garson numarasıyla masaya yazılıp;</st></p>
			<p><st c="15094">- Sizin konser var değil mi ağbi bu akşam?</st></p>
			<p><st c="15137">cümlesiyle benim gerçekten o herif olup olmadığımı ön elemeden geçiriyor.</st></p>
			<p><st c="15211">- Evet. </st><st c="15220">Konser de denilebilir. </st><st c="15243">Bir tür resital!</st></p>
			<p><st c="15259">- Hoşgeldiniz ağbi!</st></p>
			<p><st c="15279">- Hoşbulduk, bir soda daha rica edebilir miyim?</st></p>
			<p><st c="15327">garsonsavar cümlesiyle uzaklaştmyorum onu masadan.</st></p>
			<p><st c="15378">Sodadan kısa bir süre sonra sayın balık geliyor. </st><st c="15428">Ben balığımı bitirdiğimde lokantaya plastik terlikli, şortlu, birbirine pek benzemeyen bir finlandiyalı kalabalık saldırısı oluyor. </st><st c="15560">Rehberleri olduğu anlaşılan, sarışın, kısa saçlı gözlüklü adam sürekli konuşuyor, hepsine birer fiş dağıtıyor, fiks mönü yiyecekleri anlaşılıyor. </st><st c="15706">Sayın hesabı ödeyip çıkıyorum lokantadan.</st></p>
			<p><st c="15747">Oyundan sonra otele geliyorum. </st><st c="15779">Duş almayı düşünüyorum, fakat banyoyu sel alması tatsız olacak, sabah duş alır, öyle bırakır giderim bu banyoyu, banyonun onarımıyla da benden sonra bu odada kalacak keriz ilgilensin, diye düşünüyorum. </st><st c="15981">Uyumayı deniyorum. </st><st c="16000">Başarılı olamıyorum. </st><st c="16021">Bir iki saat kestirdikten sonra, kalkıp çantalarımı topluyorum, o duşu alıyorum ve Marmaris’in altyapısına inmemekte kesin kararlı suların oluşturduğu, göller yöresi banyodan hızla çıkıyor, aynı hızla terkediyorum Hotel Grand Özür’ü. </st><st c="16255">Saat sabahın yedisi, basıyorum gaza, ver elini Bodrum.</st></p>
		</section>
	<div id="charCountTotal" value="16309"></div></body>
</html>
