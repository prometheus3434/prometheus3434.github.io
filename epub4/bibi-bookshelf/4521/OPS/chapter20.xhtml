<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter20">
		<section>
			<h1><st c="0">RAHMETLİ ÜÇ SİNEK BROTHERS</st></h1>
			<p><st c="27">Ekimin son günleri. </st><st c="48">Pamuklar uçuşuyor Aydın ovasında. </st><st c="82">İşte yeniden yaz ve Muğla! </st><st c="109">Bu bitmeyen bir yaz oldu. </st><st c="135">Yazdıkça yazıyorum.</st></p>
			<p><st c="154">Bir saatte geldim, Aydın’dan Muğla’ya. </st><st c="194">“FERHANGİ ŞEYLER”in Muğla’ya ikinci kez gelişi. </st><st c="242">Hemen kentin girişinde ismine çok güldüğüm Hotel Grand Brothers! </st><st c="307">Herhalde eskiden Uzun Kardeşler Oteli ismiyle çalışıyordu bu otel, ya da başka bir yerde otelleri vardı o kardeşlerin, sonra bunu yaptılar ve Avrupa’da, hatta Amerika’daki bir otelle boy ölçüşebilecek bir otel olduğuna kendi aralarında kardeşçe karar vererek, bu ingilizce ismi koydular.</st></p>
			<p><st c="594">Otelin girişi güzel. </st><st c="616">Lobi öylesine geniş ki, gözü dinleniyor insanın. </st><st c="665">Güzel bir yere geldiğinizi anlıyorsunuz. </st><st c="706">Aferin Uzun biraderler. </st><st c="730">Resepsiyoncu kızın, otele girişimi görür görmez, koşarak resepsiyondan fırlayıp beni öpüşüyle, jenerik yazıları son buluyor, filim başlıyor:</st></p>
			<p><st c="870">- Derya hanım yok mu?</st></p>
			<p><st c="892">- Yok, n’olucak?</st></p>
			<p><st c="909">Kız çok heyecanlı, sabahtan beri gelişimi beklediği her halinden belli olurken, o yalnızca bunu belli etmemeye uğraşıyor. </st><st c="1032">Önüme otellere gelen herhangi müşterilerin doldurduğu soruşturma kartını uzatıyor, altını imzalıyorum. </st><st c="1135">Üstünü de doldurmamı istiyor.</st></p>
			<p><st c="1164">- Üstünü hiçbir yerde doldurmuyorum, polis beni bilir. </st><st c="1220">Ayrıca polis de, üstünü doldurmamama alışık. </st><st c="1265">Polisi şaşırtmayalım.</st></p>
			<p><st c="1286">deyince kız bir an bana baktı. </st><st c="1318">Bakışı bu konunun çok ötesinde kadınca bir bakışa dönüşürken, esmer bir belboy, ki ona betboy da denilebilir, çıkageldi. </st><st c="1439">Çantamı kaptı, önüme düştü. </st><st c="1467">Bakışlarım resepsiyondaki aşkımı terkederek betboyun ensesine yazıldı. </st><st c="1538">Odama doğru yolculuk  başladı.</st></p>
			<p><st c="1567">Odaya benden önce hızla daldı betboy. </st><st c="1606">Bana, önden buyurun falan yok. </st><st c="1637">Benim odamda çok önemli bir işi varmış gibi girdi içeri. </st><st c="1694">Odanın perdeleri kapalı, güpegündüz bir loşluk. </st><st c="1742">Perdeleri açacak sandım. </st><st c="1767">Hayır. </st><st c="1774">Elindeki çantamı bir kenara bıraktı, televizyona saldırdı. </st><st c="1833">Bana değişik kanallarını gösterecek. </st><st c="1870">Betboylarda böyle bir televizyon gösterme merakı oluyor her nedense. </st><st c="1939">Bırak ulan şu uzaktan kumandayı, ben buraya kanallardan kanal beğenmeye gelmedim, şu perdeleri aç, kapat televizyonu, kapat! </st><st c="2064">Elimi cebime atıyorum, en küçük param yüzbin... </st><st c="2112">Al şu yüzbini ışınlan betboy!</st></p>
			<p><st c="2141">Betboy gidiyor. </st><st c="2158">Mini-barı açıyorum, bomboş. </st><st c="2186">Niye var o zaman bu buzdolabı odada? </st><st c="2223">Niçin haybeye yer kaplıyor? </st><st c="2251">Telefon kullanım rehberi yok. </st><st c="2281">Oda servis kaç numara? </st><st c="2304">Büyük aşkım Resepsiyon hanım kaç? </st><st c="2338">Sıfır ve dokuz deniyorum, uzman bir otelperver olarak. </st><st c="2393">Dokuz hat veriyor, demek ki sıfır santral! </st><st c="2436">Hayır, sıfırdan Resepsiyon hanım çıkıyor karşıma. </st><st c="2486">Meğer oda servis 199’muş... </st><st c="2514">Öyle denenerek bulunacak bir numara değil. </st><st c="2557">Resepsiyon hanım, ne istediğimi ısrarla kendisine söylememi istiyor.</st></p>
			<p><st c="2625">- Sizden özel bir şey istiyicem, fakat çok utanıyorum!</st></p>
			<p><st c="2680">deyince kapattı. </st><st c="2698">Oda servisten yiyecek bir şeyler istiyorum. </st><st c="2742">Tuvalete gidiyorum, sifon çalışmıyor, fakat klozet kapağında:</st></p>
			<p><st c="2803">“ÖZEL OLARAK TEMİZLENMİŞTİR. </st><st c="2833">FOR YOR PROTECTİON”</st></p>
			<p><st c="2852">bandı var.</st></p>
			<p><st c="2863">Oda servisten gelen şeyleri tıkınıyor, büyük aşkım Resepsiyon hanıma, sifonumun çalışmadığını bildirerek, bir taksiyle Zeybek Sineması’na gidiyorum. </st><st c="3013">Vali Lale Aytaman konukları olduğu için gelemiyormuş, selam göndermiş korumasıyla. </st><st c="3096">Selam getirildiği sırada, valinin korunmadığını düşündüm. </st><st c="3154">Koruma ve ailesi oyun izliyorlar. </st><st c="3188">Demek ki o sırada, valiyi koruyan başka birileri var.</st></p>
			<p><st c="3241">1018. </st><st c="3248">ve 1019. </st><st c="3257">oyunları oynuyorum, otele geliyorum. </st><st c="3294">Resepsiyon hanım yok. </st><st c="3316">Yerini gececi beye bırakmış, evine gidip düşünde beni görmek üzere, mışıl uykuya geçmiş olmalı. </st><st c="3412">Odama çıkıyorum. </st><st c="3429">Biraz kitap okumak istiyorum. </st><st c="3459">Başucumdaki lamba yanmıyor. </st><st c="3487">Niye yanmıyorunu anlamak için epey uğraşıyorum, değişik prizler deniyorum, sonunda lambanın ampulü olmadığını keşfediyorum. </st><st c="3611">Başka bir yerden bir ampul söküp başucu lambasına takıyorum, yatağa uzanıyorum, bir sigara yakıp, kitabımı oku maya koyuluyorum. </st><st c="3740">Odada bir kara sinek var. </st><st c="3766">Şu an çok rahatsız etmese bile, sabah gün doğar doğmaz pike uçuşlara geçecek ve beni uyandıracak, hemen öldürülmesi gerek. </st><st c="3889">Kitabı bırakıp sineğin peşine düşüyorum. </st><st c="3930">Bir iki ıska sonun da, duvarda öldürüyorum sineği. </st><st c="3981">Kaatil ellerimi yıkayıp, kitabımı okumaya koyuluyorum, yeniden sinek vızıltısı duyuluyor. </st><st c="4071">Yedi canlı mı lan bu sinek? </st><st c="4099">Bakıyorum, rahmetli duvarda paralanmış olarak duruyor. </st><st c="4154">Henüz rahmetsiz bir başka sinek daha var yani odada. </st><st c="4207">Kitabı bırakıp onun derdine düşüyorum. </st><st c="4246">Canbazane numaralarım sonucu, onu da tavanda öldürmeyi başarıyorum. </st><st c="4314">Bende bir yara bere yok. </st><st c="4339">Cinayete giderek alışan ellerimi yıkayıp, yeniden kitabı okumaya yazılıyorum, tam kitaba sardıracakken de, okuduğum satıra bir sinek konuyor. </st><st c="4481">Daha önce öldürdüklerimin leşleri yerlerinde duruyor, bu üçüncü bir sinek. </st><st c="4556">Ve ölmemek için öbürlerinden çok direniyor, eni konu uğraştırıyor beni, ama ecele çare yok, pencerenin camında can veriyor. </st><st c="4680">Ben cinayet işlemese duramaz hale gelmiş ellerimi yıkıyor, biraz kitap okuyup uyuyorum.</st></p>
			<p><st c="4767">Sabah 10.00’da kapı yıkılıyor. </st><st c="4799">Betboy gazeteleri getirmiş.</st></p>
			<p><st c="4826">- Bunun için beni uyandırmana gerek yok betboy! </st><st c="4875">Uykuda gazete okuyamam.</st></p>
			<p><st c="4898">diyerek gazeteleri içeri aldım, betboy bahşiş olarak babayı aldı.</st></p>
			<p><st c="4964">Duş alınacak, sıcak su sorunu var. </st><st c="5000">Resepsiyon hanımcığımı aradım. </st><st c="5031">Gak guk ediyor. </st><st c="5047">Dün bir sorun varmış, fakat çözümlenmiş olması gerekiyormuşmuş...</st></p>
			<p><st c="5112">- Özetle sıcak su yok yani?</st></p>
			<p><st c="5140">- Şimdilik yok.</st></p>
			<p><st c="5156">- Anlaşıldı. </st><st c="5170">Sizi seviyorum Resepsiyon hanım!</st></p>
			<p><st c="5202">Kahvaltı ediyorum. </st><st c="5222">Gazetelere bakıyorum. </st><st c="5244">12.40’da Resepsiyon hanım telefon ediyor, sıcak su işinin çözümlendiğini bildiriyor kıvançla. </st><st c="5338">Sıcağa yakın ılıman bir suyla duşumu alıyor ve ayrılıyorum rahmetli üç sinek brothers’dan.</st></p>
		</section>
	<div id="charCountTotal" value="5428"></div></body>
</html>
