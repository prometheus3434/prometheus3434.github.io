<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter10">
		<section>
			<h1><st c="0">SAÇMA SAÇMA KONUŞMA CHOPİN</st></h1>
			<p><st c="27">Haziranın onbiri, tiyatroyu kapattık, çocukları anneannelerine emanet ederek beş günlük bir tatile gidiyoruz karımla. </st><st c="146">İstanbul’dan havalandık, Zürih’e doğru. </st><st c="186">Oradan Barcelona’ya, derken Mayorka adasına ulaşacağız. </st><st c="242">İsviçre Havayolları hemen klasını belli etti. </st><st c="288">İnsanın kıçı daha yumuşak, kıç olduğunun bilincine ererek oturuyor. </st><st c="356">Ama bu iş kıçı rahat ettirmekle bitmez sayın kıçı güzel hostes hanım, derhal şampanyalar ve hoş şaraplar resmi geçidi başlasın. </st><st c="484">Bok gibi para veriyoruz biz bu uçuşa. </st><st c="522">Sigara içenler bölümünde yer istediğimiz için, yanyana oturamadık karımla, aramızda koridor var. </st><st c="619">Karım uçaktan çok korkar. </st><st c="645">Kimisi kalkışta korkar, kimisi inişten ürker. </st><st c="691">Sevgili karım kalkış anından, inişin tamamlanıp uçağın durmasına kadar sürekli korkuyor. </st><st c="780">Ben hep onun elini sıkı sıkı tutarım uçak yolculuklarında. </st><st c="839">Bu kez, ikidebir aramızdan geçen kıçı güzel hostes hanım, el tutuşmamıza engel oluyor. </st><st c="926">İki saat kırk dakika sonra iniyoruz Zürih’e. </st><st c="971">Havalimanında at gibi koşturarak zor yetişiyoruz bağlantılı Barcelona uçağına. </st><st c="1050">Neyse bu kez yanyana oturuyoruz, sımsıkı tutuyorum karımın elini. </st><st c="1116">Elini tutmam bile her an çığlık atmasına engel olamıyor. </st><st c="1173">Her hava boşluğunda;</st></p>
			<p><st c="1193">- Tamam, düşüyoruz!</st></p>
			<p><st c="1213">diyor.</st></p>
			<p><st c="1220">- Bak yavrucuğum demin de böyle bir yer çekimi sendromu geçirdin, ama düşmedik değil mi?</st></p>
			<p><st c="1309">- Deminki başkaydı, bu sefer düşüyoruz.</st></p>
			<p><st c="1349">- Hayır sevgilim hava boşluğu bu.</st></p>
			<p><st c="1383">- Bu kadar çok hava boşluğu olmaz ki.</st></p>
			<p><st c="1421">Ne desen faydası yok. </st><st c="1444">Bir şey demeyerek, daha da sıkı tutuyorum karımın elini. </st><st c="1501">First Class’da yemek servisi başladı. </st><st c="1539">Business Class üzerinden kokusu bize kadar ulaştı. </st><st c="1590">Nedir bu First Class sapıklığı, birinci sınıf adam olamayanlar, birinci sınıfta yolculuk yaparak bir eksiklerini mi tamamlıyorlar civil beyinleri içinde? </st><st c="1744">Aynı uçağın içindeyiz, yediklerimiz biraz farklı olsa bile, tuvaletlerimiz aynı. </st><st c="1825">Onlar bizden bir çanta daha fazla para verdiler aynı uçuş için. </st><st c="1889">Şimdi uçak, karımın tahmin ettiği gibi düşse, onların ölümü birinci sınıf mı olacak? </st><st c="1974">Business Class daha da hıyarca. </st><st c="2006">İki arada bir derede kalanlar. </st><st c="2037">Hem biraz farklı olmak istiyorlar, hem o kadar çok para veremiyorlar. </st><st c="2107">Belki onlar da First Class’ta uçanları çok enayi buluyorlardır. </st><st c="2171">Herkesin birbirini çok enayi, kendini cinfikir bulduğu ve enayilerin çoğunlukta olduğu enayi bir dünyada yaşıyoruz. </st><st c="2287">Üç uçak değiştirerek, deli gibi beş günlüğüne Mayorka adasına gitmekten daha büyük bir enayilik olabilir mi? </st><st c="2396">Olabilir: aynı yolu dört uçak değiştirerek gitmek ve Mayorka adasında bir gün kalmak! </st><st c="2482">Biz enayi insanoğullarını en sevindiren şey, kendinden de enayilerin varlığı.</st></p>
			<p><st c="2559">Vukuatsız olarak Barcelona’ya ulaşıyoruz. </st><st c="2602">Mayorka’nın La Palma havalimanına inecek olan üçüncü uçağımıza biniyoruz. </st><st c="2676">Bu kez İspanyol Havayolları’ndayız. </st><st c="2712">İsviçre Havayolları’ndan sonra çok hanzo geliyor bu durum bize. </st><st c="2776">Nerde İsviçre Havayollarının hosteslerinin kıçları? </st><st c="2828">Allahtan bu uçuş çok uzun sürmüyor, Akdeniz’in ortasında ışıl ışıl beliriyor Mayorka adası! </st><st c="2920">Ve paldır küldür iniyor İspanyol pilotumuz, Mayorka adasına. </st><st c="2981">İstanbul’dan rezervasyonumuzu yapan yolculuk şirketinin buradaki kardeş şirketi Viajes Nacional Tours’un adamı Pedro Pericas Vila, elinde adımız yazılı kocaman bir kartonla karşılıyor bizi. </st><st c="3171">Kendisi fransızca konuşuyor. </st><st c="3200">Hoşgeldiğimizi belirtiyor. </st><st c="3227">Hoşbulduğumuzu bildiriyoruz. </st><st c="3256">Kendi arabasıyla şehrin biraz dışında, İlletas denilen bölgede, kalacağımız otele getiriyor bizi. </st><st c="3354">Yol boyunca Pedro bana bilgi veriyor, ben karıma.</st></p>
			<p><st c="3403">- İlletas, denilen yere gidiyormuşuz.</st></p>
			<p><st c="3441">- Başka bir şehir mi yani?</st></p>
			<p><st c="3468">- Hayır, deniz kıyısı yani... </st><st c="3499">Marmaris‘te İçmeler gibi... </st><st c="3527">Belki de İlletas, İçmeler demek! </st><st c="3560">Benziyor! </st><st c="3570">İkisi de İ’yle başlıyor, ikisi de yedi harf! </st><st c="3615">Geceyarısı ulaştık Gran Hotel Bonanza Playa’ya. </st><st c="3663">Pedro bizi resepsiyona teslim etti. </st><st c="3699">Kartını verdi. </st><st c="3714">Bir derdimiz olursa kendisini arayabileceğimizi söyledi.</st></p>
			<p><st c="3770">- Gracias Pedro!</st></p>
			<p><st c="3787">Resepsiyon çat pat fransızca konuşuyor, fransızcanın konuşamadığı bölümünü de anlıyor. </st><st c="3875">Ben de uçaktan itibaren pat küt ispanyolcaya başladım zaten. </st><st c="3936">Resepsiyondaki yaşlı başlı bey pasaportlarımızla uzun uzun ilgilendi, içeri gitti, geldi, yazdı, çizdi... </st><st c="4042">Sonunda otele kabul olunduk. </st><st c="4071">Gayet beyefendi bir komi bizi odamıza getirdi. </st><st c="4118">Derya odayı pek beğenmedi. </st><st c="4145">Ben üstünde durmadım. </st><st c="4167">Süit odamızda buzdolabı yok, televizyon yok, fakat otel dört yıldız. </st><st c="4236">Bu yüzden eksik herhalde beşinci yıldızı. </st><st c="4278">Baygın düşüp uyuduk.</st></p>
			<p><st c="4298">Sabah erken uyandık. </st><st c="4320">Otelimiz deniz kıyısında bir gökdelen. </st><st c="4359">Ucu kırık bir T cetveli andırıyor. </st><st c="4394">Hanzo bir balkonumuz var. </st><st c="4420">Çıkıp bakmıyorum. </st><st c="4438">Kayalıklar arasından taş merdivenlerle iniliyor denize. </st><st c="4494">Deniz kıyısında ilkokul gönyesi kadar bir kumsal. </st><st c="4544">Gerisi kayalıklar. </st><st c="4563">Bir de kocaman havuz var, çevresinde onüç cılız palmiye. </st><st c="4620">Hava serin, hatta parçalı bulutlu. </st><st c="4655">Hiç de insanın kendini denize atası bir hava değil. </st><st c="4707">Girbanası gayet zayıf bugün Akdeniz’in. </st><st c="4747">Aşağıya kahvaltıya iniyoruz. </st><st c="4776">Ye ye bitmez bir açık büfe. </st><st c="4804">Karnımızı doyurup, İstanbul’a telefon etme derdindeyiz. </st><st c="4860">Hatlar meşgul, diyorlar. </st><st c="4885">Ulaşamıyoruz çocuklarımızın sesine. </st><st c="4921">Bir otobüse atlayıp Palma denilen kent merkezine gidiyoruz, cılız badem ağaçları, yamru yumru zeytinler arasından. </st><em><st c="5036">“İnsanların hiç acelesinin olmadığı, kadınların yaşlanmadığı, sözcüklerin gerekmedikçe kullanılmadığı, güneşin doğup da batmak bilmediği, ay dedenin bir türlü terkedemediği ada”</st></em><st c="5213"> diye tanımlıyor burayı Santiago Rusinol isimli, Mayorkalı ispanyol yazarı. </st><st c="5289">Balear adalarının en büyüğü. </st><st c="5318">Mayorka büyük demek zaten. </st><st c="5345">En küçükleri Minorca, seks filimlerinden çok iyi tanıdığımız İbiza da orta boylarından biri. </st><st c="5438">Şairlerin </st><em><st c="5448">“umudun kayalıklarında kendine yuva yapabildiği”</st></em><st c="5496"> ya da </st><em><st c="5503">“aşkın ve şiirin sığındığı liman”</st></em><st c="5536"> diye sözettikleri Mayorka adası Romalılarla Kartacalılar’ın savaşlarına göğüs germiş. </st><st c="5623">M.Ö.123 yılında buraya ayak basan Romalı general Quinto Cecilio Metelo tarafından kurulmuş Palma denilen kent. </st><st c="5734">Daha sonra Vandallar, Vizigotlar, Katalanlar, Araplar ve gelip geçen herkes fethetmiş burayı. </st><st c="5828">Akdeniz’in ortasında ada olmak kolay değil. </st><st c="5872">Yanından geçen, geçerayak şak fethediyor, niye fethetmiyelim ağbicim biz burayı, diye düşünerek. </st><st c="5969">Fethedin-benisi çok yüksek Mayorka’nın. </st><st c="6009">Dalgalar fışır fışır </st><em><st c="6030">“Adan da koca mı gördü?”</st></em><st c="6054"> şarkısını söylüyorlar sanki Chopin’in bir marşı gibi. </st><st c="6109">Ada Chopin ile George Sand’ın müthiş aşkına da şahit olmuş. </st><st c="6169">Chopin’in Paris’ten getirttiği ve George Sand için kimbilir neler çaldığı pianosu hala duruyor manastırda. </st><st c="6276">Belki de burada bestelendi la bemol majör opus 34 no:1, Georges Sand ile öpüşüp koklaşmalar arasında... </st><st c="6380">Eskiden mutlaka çok daha öpüşülesi, koklaşılası, güzel bir yermiş yani, şimdi bize biraz hanzo görünen ve artık gayet turistik Mayorka.</st></p>
			<p><st c="6515">Dolaşmaktan yorularak, bir lokantaya çöküyoruz. </st><st c="6564">Deniz ürünlü, tatsız tutsuz ama güzel beyaz şaraplı bir öğlen yemeği yiyip, aynı yoldan otobüsle geri dönüyoruz otelimize. </st><st c="6687">Yeniden deniyoruz ülkemize telefon etmeyi. </st><st c="6730">Bu kez düşürüyor ve çocuklarımızla konuşmayı başarıyoruz. </st><st c="6788">Küçük kızımız henüz dört aylık, onunla pek bir görüşme olmuyor, hakkında bilgi alıyoruz. </st><st c="6877">Büyük aşı olacaktı, olmuş. </st><st c="6904">Oğlan İspanyol futbol takımlarının formalarından istiyor, tamam oğlum, alırız. </st><st c="6983">Havuza inip güneşleniyoruz biraz, üstsüz yaşlı teyzelerin arasında. </st><st c="7051">Otel müşterilerinin yaş ortalaması 65! </st><st c="7090">Biz olmasak daha da yüksek çıkacak ortalama. </st><st c="7135">Mayorkalı şair, burda kadınlar yaşlanmaz demiş ya, bu teyzeler de bunu duymuş olmalılar ki, koşa koşa buraya gelmişler. </st><st c="7255">Evet ama sayın teyzeciğim, şair, yaşlı kadınlar gençleşir, dememiş ki, aslında siz çok daha gençken gelmeliydiniz buraya... </st><st c="7379">Porsumuş memeli yaşlı teyzelerden sıkılarak kısa kesiyoruz havuz muhabbetini. </st><st c="7457">Zaten hava oldukça serin, güneşlenilecek, suya girilecek bir durum yok. </st><st c="7529">Odamıza dönü yoruz. </st><st c="7549">Şarlamamız sonucu televizyon takılmış, buzdolabı getirilmiş. </st><st c="7610">Televizyonu açıyoruz, bütün kanallarda futbol maçları var. </st><st c="7669">Bir futbol dünya kupası yılındayız. </st><st c="7705">Bütün dünya gol bekliyor.</st></p>
			<p><st c="7730">Akşam gene kente iniyor, Sinbad Restoran’da, Hollanda-Mısır futbol karşılaşmasını izleyerek yemek yiyoruz. </st><st c="7838">Biz izlemek istemiyoruz ama, futbol maçsız restoran yok. </st><st c="7895">Yemeği kısa kesip otele dönüyoruz. </st><st c="7930">Maçsız bir kanal arıyoruz televizyonda. </st><st c="7970">Sonunda Yves Montand, Catherine Deneuve ve Gerard Depardieu’lü bir filim buluyoruz, fakat filim almanca!</st></p>
			<p><st c="8074">Gayet sıkılarak haziranın onbeşini zor ediyoruz parçalı bulutlu Mayorka’da. </st><st c="8151">Gelip çatıyor bavulları toparlama zamanı.</st></p>
			<p><st c="8192">Derya son pesetaları kıvır zıvıra çevirme çalışmaları için, otel çevresindeki dükkanlara saldırıya geçti, ben otel odasında televizyon kurcalıyorum. </st><st c="8342">Saat 14.30’da Palma’dan Madrid’e uçuyoruz, ordan Münih’e, Münih’ten İstanbul’a, geceyarısı evimizde olacağız. </st><st c="8452">Çocuklarımıza kavuşacağız. </st><st c="8479">Deli gibi özledik onları. </st><st c="8505">Ertesi gün oğlumuzun ilkokul bitirme töreni var, ona katılacağız. </st><st c="8571">Romanya’da kimi tatsız olaylar var, fakat ispanyolcam çok fazla ilerleyemediği için tam çakamıyorum durumu. </st><st c="8679">Bükreş’te sokak gösterileri oluyor ve fakat kim kime karşı yürüyor, neyin sloganını atıyorlar, onu anlıyamıyorum. </st><st c="8793">Derya pesetalarını naylon torbalara dönüştürmüş olarak geliyor, hızla toparlıyor bavulları, hasır Mayorka şapkalarımızı takıp, resepsiyona 64461 peseta karşılığı dolar ödeyerek, Gran Hotel Bonanza Playa önünden biniyo ruz taksiye, doğru havalimanı. </st><st c="9042">Adios Mayorka!</st></p>
			<p><st c="9056">Havalimanında ilk işimiz bavulları verip, İstanbul’a kadar bagaj konusuyla ilgilenmemek. </st><st c="9146">Biletler veriliyor, pasaportlar veriliyor, bavullar tartılıyor, herşey yolunda giderken, İs panyol Havayolları yetkilisi sinyorita, Almanya vizemiz olup olmadığını soruyor.</st></p>
			<p><st c="9318">- Niçin olsun, Almanya’ya gitmiyoruz ki, evimize dönüyoruz efendim!</st></p>
			<p><st c="9386">Hayır hayır, diyor sinyorita, türkler için Almanya vizesi ya da Almanya’da oturma izni gerekli! </st><st c="9483">Yahu sinyorita, Almanya’ya giriş yapmıyoruz ki, transit geçiyoruz sıçtığımın Münih’inden. </st><st c="9573">Sinyorita çok inatçı. </st><st c="9595">Bilgisayar öyle diyor, diyor başka bir şey demiyor. </st><st c="9647">Peki bilgisayara, öyle demesini sağlıyan, bu enayiliği kim yüklüyor? </st><st c="9716">O bilinemiyor. </st><st c="9731">Sinyoritayla anlaşamayacağımız anlaşılarak doğru Lufthansa bürosuna gidiyoruz. </st><st c="9810">Lufthansa’daki çok güzel sarışın frolayn basıyor bilgisayarın düğmesine. </st><st c="9883">Türkler için vize, buyuruyor bilgisayar.</st></p>
			<p><st c="9923">- Visa!</st></p>
			<p><st c="9931">diyor birdenbire çirkinleşen o çok güzel şarışın frolayn. </st><st c="9990">Kırıcam bu bilgisayarı! </st><st c="10014">Ne visası? </st><st c="10025">Visa kartımız var, kredi kartı olarak, bilmem bir yararı olur mu? </st><st c="10091">Almanya’ya ayakbastı vizesi yok ya kardeşim! </st><st c="10136">Varsayalım var, o zaman bize bu bileti keserken niye söylemiyorsunuz? </st><st c="10206">Allahallah!</st></p>
			<p><st c="10217">- Bakın frolayn, karımla biz Chopin’le George Sand gibi yerleşebiliriz bu Mayorka adasına ve fakat ben piano çal mayı bilmiyorum.</st></p>
			<p><st c="10347">Haydi, teleksler çalışıyor. </st><st c="10376">Alman konsolosluğu aranıyor. </st><st c="10405">Giderek çirkinleşen çok güzel sarışın frolayn, İspanyol Havayollarının kadın şefine ciro ediyor bizi. </st><st c="10507">Kadın şef, elinde pasaportlarımız bir oraya koşturuyor, bir buraya seğirtiyor. </st><st c="10586">İade bile etmiyor bize şanlı ay-yıldızlı pasaportumuzu. </st><st c="10642">Niye etsin? </st><st c="10654">Herşey bu şanlı ayyıldızlı pasaport yüzünden oluyor zaten. </st><st c="10713">Yalnız türklere gıcık bu bilgisayar. </st><st c="10750">Sorun çözümlenemiyor.</st></p>
			<p><st c="10771">- Biz sizi burdan bindirsek bile, Madrid’den Münich uçağına binemezsiniz!</st></p>
			<p><st c="10845">diyorlar sonunda. </st><st c="10864">Biz ona razı oluyoruz. </st><st c="10887">Hele şu Mayorka’dan Madrid’e gidelim de, orda irdeleyelim bu konuyu. </st><st c="10956">Mayorkalı şair Santiago Rusinol diyor ki: </st><em><st c="10998">“Mayorka’da hissedilebilecek en büyük tembellik Mayorka’yı terketmek konusundadır.”</st></em><st c="11081"> Haksız da değil adam. </st><st c="11104">Terkettirmiyorlar insana bu adayı. </st><st c="11139">Bu konuda çok tembeller. </st><st c="11164">Kimbilir Chopin’le George Sand’a da ne gibi sorunlar çıkardılar ki, onlar da o kadar yaşamak zorunda kaldılar burda. </st><st c="11281">Üstelik onların ay-yıldızlı pasaportu da yoktu. </st><st c="11329">Kavga dövüş biniyoruz Madrid uçağına. </st><st c="11367">Elimize ingilizce bir teleks kağıdı veriyorlar, bunu Madrid’de gösterin gibi birşeyler söylüyorlar. </st><st c="11467">Teleks kağıdından pek bir şey anlaşılmıyor. </st><st c="11511">Üstünde:</st></p>
			<div>
				<span><st c="11519">“NATIONAL OF TURKEY /</st></span>
				<span><st c="11541">DESTİNATİON TURKEY</st></span>
				<span><st c="11560">/ TRANSİT GERMANY FED. </st><st c="11584">RE</st></span>
				<span><st c="11586">VISA DESTİNATİON TURKEY</st></span>
				<span><st c="11610">TEXT</st></span>
				<span><st c="11615">PASSPORT REQUİRED</st></span>
				<span><st c="11633">VİSA NOT REQUİRED.”</st></span>
			</div>
			<p><st c="11653">gibi ipe sapa gezmeye gitmeyecek şeyler yazıyor. </st><st c="11703">Sorun tam hallolmuş sayılmasa da kendimizi Madrid uçağına atıyoruz. </st><st c="11771">Bizi Madrid’de ve Münih’te kimi sorunların beklediği kesin. </st><st c="11831">Paldır küldür kalkıyor uçak, sıkı sıkı tutuyorum karımın elini.</st></p>
			<p><st c="11894">- Ich liebe dich George Sand!</st></p>
			<p><st c="11924">- Saçma saçma konuşma Chopin!</st></p>
			<p><st c="11954">Kısa bir süre sonra Madrid’e ulaşıyoruz. </st><st c="11996">Madrid’de Münih uçağına binerken, hiç kimseye hiçbir şey sormadığımız ve o terbiyesiz teleksi kimseye göstermediğimiz için somut bir sorun olmuyor. </st><st c="12144">Sorsak bindirmeyecekler bizi. </st><st c="12174">Hızla sızıyoruz Münih uçağına. </st><st c="12205">Fakat uçak bir türlü kalkmıyor. </st><st c="12237">Normal olarak 16.35’de Madrid’den kalkıp 18.55’de Münih’e ulaşması gerekiyor, saat 19.45’de de Münih’ten Lufthansa ile İstanbul’a uçacağız. </st><st c="12377">Uçağın içinde bekliyoruz iki saattir. </st><st c="12415">En ufak bir açıklama yok. </st><st c="12441">Sonunda saat 19.00’da birdenbire kalkıyor İspanyol Havayolları, fakat bu durumda bizim Münih’ten İstanbul’a kalkacak olan uçağımızı yakalamamıza olanak yok. </st><st c="12598">Uçakdaki görevlilere açıklıyoruz durumu. </st><st c="12639">Doyurucu yanıt alamıyoruz. </st><st c="12666">Sonunda görevli bir bey geliyor, ona anlatıyoruz derdimizi. </st><st c="12726">Elinden bir şey gelmeyeceğini belirtiyor. </st><st c="12768">Devrisi gün oğlumuzun ilkokul diploma töreni var, orada bulunmak istiyoruz. </st><st c="12844">Bunu söylesek bize gülerler diye düşünerek, daha akıllıca bir taktik uyguluyoruz. </st><st c="12926">Biz iki tanınmış tiyatro oyuncusuyuz, yarın İstanbul’da oyunumuz var, biletler satılmış durumda. </st><st c="13023">Bunu kim tazmin edecek, diye soruyoruz. </st><st c="13063">Birden bizi ciddiye al maya başlıyorlar. </st><st c="13104">Telsizler çalışıyor. </st><st c="13125">Münih’le konuşuyorlar, Lufthansa’yla konuşuyorlar. </st><st c="13176">Lufthansa’nın bizi İstanbul’a götürmesi söz konusu uçağı tabii ki biraz sonra Münih’ten kalkıyor, bizi bekleyemiyor. </st><st c="13293">Fakat İspanyol Havayolları, bir biçimde bizi yarın sabah İstanbul’a ulaştıracağına söz veriyor. </st><st c="13389">Bizi Münih’te bir gece misafir etmekten sözediyorlar. </st><st c="13443">Bizim Almanya vizemiz olmadığını ve Münih’e elimizi kolumuzu sallıyarak giremeyeceğimizi henüz bilmiyorlar, belki türk olduğumuzu bile düşünmüyorlar. </st><st c="13593">Biraz sonra öğrenecekler.</st></p>
			<p><st c="13618">Uçağa binerken elimize birer naylon torba verdiler. </st><st c="13671">Ben sandım ki hediye olarak bir şeyler dağıtıyorlar. </st><st c="13724">Meğer uçaktaki yemeğimizmiş o naylon torba. </st><st c="13768">Savaşa giden askerin eline verilen kumanya biçimi sunulan iş bu naylon torbanın sosyal içeriği, bir portakal, bir elma, biraz söğüş et, iki şişe su ve kolonyalı mendil. </st><st c="13937">Şampanya manpanya yok! </st><st c="13960">Şampanyadan geçtik, ne kahve servisi ne bir şey. </st><st c="14009">Uçakta hostes yok zaten, bıyıklı host-ağbiler var. </st><st c="14060">Onlardan birini çağırıp durumuzun n’olacağını soruyoruz. </st><st c="14117">Bağlantılı uçağımıza yetişemeyeceğimizi belirtiyor. </st><st c="14169">Onu biliyoruz lan host-ağbi, hepimizin kolunda saat var. </st><st c="14226">Biz n’olucaz, onu soruyoruz! </st><st c="14255">Sonunda host-ağbi, Lufthansa uçuş numaramızı bir küçük kağıda yazarak pilot kabinine gidiyor. </st><st c="14349">Uzun bir süre sonra geri geliyor. </st><st c="14383">İspanyol Hava yolları saygılarını sunuyor. </st><st c="14426">Bu gece İstanbul’a hiçbir uçuş yokmuş. </st><st c="14465">Bizi Münich’te misafir edip, otel paramızı ödeyeceklermiş. </st><st c="14524">Almanya vizemiz yok diyoruz, anlamıyorlar. </st><st c="14567">Sonunda dayanamayıp, türküz, diyoruz. </st><st c="14605">Bir an duralıyorlar, panik halinde yeniden telsizle Münih’le konuşmaya başlıyorlar. </st><st c="14689">Ve bize artık hiçbir bilgi ver miyorlar.</st></p>
			<p><st c="14729">Münih’te havanın yağışlı, ısının 12 derece olduğunu bildiriyor kaptan pilot ve inişe geçiyoruz. </st><st c="14826">Mayorka’nın yazından, birden kışa iniş halindeyiz. </st><st c="14877">İnişte bizi Alman polisi karşılıyor. </st><st c="14914">Durumumuzdan haberdarlar. </st><st c="14940">Bize devrisi sabah 8.35 Türk Hava Yolları uçağına yer ayırmışlar. </st><st c="15006">Vize yerine Almanya’ya giriş kağıdı veriyorlar. </st><st c="15054">Sheraton Oteli’nde misafir edileceğimizi söylüyorlar. </st><st c="15108">Taksi paramızı da ödemek kaydıyla bizi Almanya’ya buyur ediyorlar. </st><st c="15175">Elimizde “MünchenSheraton” yazılı Lufthansa bir kağıtla, vizesiz olarak Almanya’dayız işte.</st></p>
			<p><st c="15266">Taksi şoförüyle muhabbet,</st></p>
			<p><st c="15292">- Ver ar yu from?</st></p>
			<p><st c="15310">a dönüşüyor.</st></p>
			<p><st c="15323">- From İstanbul!</st></p>
			<p><st c="15340">deyince de,</st></p>
			<p><st c="15352">- O zaman türkçe konuşabiliriz ağbi, ben zaten tahmin ettim sizin türk olduğunuzu...</st></p><st c="15437">
			biçiminde renkli türkçe gelişiyor. </st><st c="15473">Otele geliyoruz, gayet iyi karşılanıyoruz. </st><st c="15516">Lokantada akşam yemeği yiyebileceğimizi belirtiyorlar. </st><st c="15571">Otelde bavulları odaya çıkaran komi de türk. </st><st c="15616">Herkes türk bu Münih’te. </st><st c="15641">Bizi pek tanımıyorlar. </st><st c="15664">Ne iş yaptığımızı soruyorlar.
			</st><p><st c="15694">- İthalat ihracat!</st></p>
			<p><st c="15712">diyoruz.</st></p>
			<p><st c="15721">- Bir kartınız var mı ağbi?</st></p>
			<p><st c="15749">saldırgan sorusunu;</st></p>
			<p><st c="15769">- Beyoğlu’nda, Chopin İhracat deyince herkes bilir!</st></p>
			<p><st c="15821">röveşeta yanıtıyla püskürtüyoruz.</st></p>
			<p><st c="15855">Mükemmel bir süit odaya alınıyoruz. </st><st c="15892">Yerleşiyoruz. </st><st c="15906">Lokantaya akşam yemeğine iniyoruz. </st><st c="15941">Orkestra eşliğinde, alzas şarapları içerek çok güzel bir yemek yiyoruz. </st><st c="16013">Çıkıp dolaşmak istiyoruz Münih’te ve fakat gücümüz yok. </st><st c="16069">Odamıza çekiliyoruz. </st><st c="16090">Televizyon izliyoruz. </st><st c="16112">Bu Mayorka tatilinin en güzel gecesi Münih’te geçiyor. </st><st c="16167">Sabah altıda uyanarak, yalapşap bir kahvaltı edip, Sheraton’a doyamadan, Münih’i hiç göremeden, ve bir fenik ödemeden ayrılıyoruz Almanya’dan.</st></p>
			<p><st c="16309">Saat 12.00’de, Teşvikiye’de Işık Lisesi’nin bahçesindeyiz. </st><st c="16369">Oğlumuzun ilkokul bitirme törenine yetişmiş bulunuyoruz. </st><st c="16426">Ben oramdan buramdan çıkan München-Sheraton kibritlerle sigaralar yakıyorum.</st></p>
		</section>
	<div id="charCountTotal" value="16502"></div></body>
</html>
