<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
		<section>
			<h1><st c="0">ÜLSER HANIM</st></h1>
			<p><st c="12">İlkbaharda, yaza yönelik turne planlaması yapıldığı sırada, Çeşme Altınyunus’tan bişey müdiresi Ülser hanım ısrarla birkaç kez arıyor, orada bir oyun oynamamızı istiyor. </st><st c="183">Dü zenlemeyi kendisinin yapacağını söylüyor. </st><st c="228">Biz de 13 temmuz cumartesiyi Çeşme’ye ayırarak, yanına da ayraç içinde Ülser hanım yazarak güzergahı çiziyor, öbür kentleri bağlıyoruz. </st><st c="364">İlerleyen zaman içinde Ülser hanımdan ardarda gelen ve ne demek istediğini tam söyleyemeyen telefonlarla Altınyunus’ta oynanması söz konu su oyun iptal oluyor, Ülser hanım üzgün, özür diliyor, ama Çeşme’ye gelirsek, bizi Altınyunus’ta ağırlamaktan kıvanç duyacağını belirtiyor. </st><st c="642">Gelirsek diye bir şey yok, 13 temmuz’da Çeşme’den başka yerde oynayamayız, turne ona göre bağlanmış. </st><st c="743">Biz, Ülser hanımsız olarak o tarihte Çeşme’deki anfi tiyatroyu kiralıyor ve dört bir yana afiş astırıyoruz. </st><st c="851">Zaten her yıl orada oynuyoruz, bilmediğimiz bir şey değil.</st></p>
			<p><st c="909">Saat 16.00 suları Çeşme’ye ulaştım. </st><st c="946">Geçen yıl Boyalık Beach adlı otelde kalmış, pek mutlu olmamıştım. </st><st c="1012">Daha önceden Ülser hanımı arayarak, Altınyunus’ta kalacağımı bildirmiştim. </st><st c="1087">Ülser hanım da bunun kendisi için bir mutluluk olacağını, beni ağırlamaktan büyük zevk duyacağını belirtmişti. </st><st c="1198">Altınyunus’a geldim. </st><st c="1219">Arabamı parkettim. </st><st c="1238">Aşırı sıcak. </st><st c="1251">Çantamı alan falan yok. </st><st c="1275">Yüklendim çantayı, dayandım resepsiyona. </st><st c="1316">Ülser hanımı sordum. </st><st c="1337">O an orda yokmuş, odam ayrılmışmış. </st><st c="1373">Düştük belboyun peşine, uzun bir yürüyüş sonucu ayrılan odaya ulaştık. </st><st c="1444">Odada klima yok, minibar yok. </st><st c="1474">Banyoda şampuan yok. </st><st c="1495">Bir kalıp sabun uygun görülmüş uzunyol sonrası duşumuz için. </st><st c="1556">Ya da </st><em><st c="1562">“Şampuanını çakmak cebinde taşıyacaksın inek!”</st></em><st c="1608"> gibi bir amerikan esprisi yapılmak isteniyor. </st><st c="1655">Aynanın önünde bişey müdiresi Ülser hanımın, jelatine sarılı hoşgeldiniz meyvaları. </st><st c="1739">Telefon etmek istiyorum, telefonum hat vermiyor. </st><st c="1788">Santralı arıyorum. </st><st c="1807">Telefonum açık değilmiş. </st><st c="1832">Açmalarını emrediyorum. </st><st c="1856">Açmakla yetkili arkadaş orada değilmiş. </st><st c="1896">Hemen o arkadaşı bulmalarını emrediyorum. </st><st c="1938">Başka ne emredebilirim? </st><st c="1962">Ülser hanımı bulmalarını emredebilirim. </st><st c="2002">Onu da ediyorum. </st><st c="2019">Emirlerimin ne ölçüde ciddiye alındığını da tam bilemiyorum. </st><st c="2080">Arayıp herhangi bir tekmil veren yok. </st><st c="2118">Üstelik emir komuta zincirinin işleyemeyeceği kadar sıcak bir hava. </st><st c="2186">Sinirle arkadaş, odada oturmuş sigara içiyorum. </st><st c="2234">Ani bir kararla aşağıya inip bir şeyler yemeye niyetleniyorum. </st><st c="2297">Resepsiyona, nerede bir şeyler atıştırabileceğimi soruyorum. </st><st c="2358">Lobide, diyorlar. </st><st c="2376">Ülser hanıma da lobide olduğumu söylemelerini emrediyorum. </st><st c="2435">Lobiye indiğimde, orada yenilebilecek şeyin, sandviç olduğu anlaşılıyor. </st><st c="2508">Piknik paketi istemediğimi, otel de bir şeyler yemek istediğimi açıklıyorum. </st><st c="2585">Havuzun arkasındaki kafeyi öneriyorlar. </st><st c="2625">Oraya gidiyorum. </st><st c="2642">Tarif edilen adresin bir pizzacı olduğu anlaşılıyor. </st><st c="2695">Gene de bir ızgara, bir salata sunabilecekleri uzun görüşme sonucu ortaya çıkıyor, oturuyorum. </st><st c="2790">Daha yemeğim gelmeden, masama tepsi içinde telefon geliyor. </st><st c="2850">Bir yetkili Ülser hanımın saat 17.30’da beni lobide bekle yeceğini söylüyor, kendisi şu an Plaj Bar’daymış. </st><st c="2958">Peki niçin buraya gelip bana “hoşgeldiniz” demiyor. </st><st c="3010">Odadaki jelatinli meyvayla bu konuyu çözümlediğini mi düşünüyor? </st><st c="3075">Telefonu niye kendisi etmiyor? </st><st c="3106">Ülser hanım kendini ne sanıyor? </st><st c="3138">Bakalım ben 17.30’da onun emir ve görüşlerine hazır mıyım?</st></p>
			<p><st c="3196">Yemeğim geliyor. </st><st c="3214">Aynı anda yan masadaki adam beni tanıyarak, ve beni tanıyor olmasının kendisine lap diye gelip masama oturma hakkını verdiğini düşünerek, belki de bunu bile düşünmeden, çöküyor karşıma. </st><st c="3400">Beş altı kez üst üste:</st></p>
			<p><st c="3422">- Eeeee, daha daha nasılsınız?</st></p>
			<p><st c="3453">diyor. </st><st c="3461">Bu birbirinin tıpkısı olan altı soruya da yanıt vermiyorum. </st><st c="3521">Çünkü ben o sırada yemeğimi yiyorum. </st><st c="3558">O benim yanıt vermememi mandallamıyarak, havadan sudan, abuk subuk konuşuyor. </st><st c="3636">Yemeğimi yerken, ağzımda lokmalar varken, yanıtlamamı istediği, sormasa da olur, hatta sormasa daha iyi olur sorular yöneltiyor bana, Ankara’da Talim Terbiye Dairesi’nde çalışan terbiyesiz adam. </st><st c="3831">Büyük olasılıkla, Daire’nin Terbiye bölümünde değil de, Talim bölümünde çalışıyor. </st><st c="3914">Yalak yalak sırıtıyor. </st><st c="3937">Artık ben sorularına hiç yanıt vermeyince de sıkılarak kalkıyor.</st></p>
			<p><st c="4001">- Rahatsız ettim!</st></p>
			<p><st c="4019">diyor.</st></p>
			<p><st c="4026">- Biliyorum.</st></p>
			<p><st c="4039">diyorum. </st><st c="4049">Boş bakarak uzaklaşıyor. </st><st c="4074">Yemeğimi bitirir bitirmez, Altınyunus’u hızla terketmeye karar veriyorum. </st><st c="4148">Hesabımı ödüyorum. </st><st c="4167">Odama çıkıp çantamı alıyorum. </st><st c="4197">Resepsiyondaki tip kutusuna atılmak üzere kağıt para bahşiş atarak, Ülser hanımla hiç tanışmadan ayrılıyorum Altınyunus’tan. </st><st c="4322">Geçen yıl pek mutlu olamadığım Boyalık Beach oteline yöneliyorum. </st><st c="4388">Orada da klima yok ve fakat püfür esiyor. </st><st c="4430">Orada da çantanızı almaya gelen yok. </st><st c="4467">Arabayı nereye parkedeceksiniz belli değil. </st><st c="4511">O saatte sandviçten başka bir şey yenilmiyor. </st><st c="4557">Asansör kırk saatte gelmiyor. </st><st c="4587">Fakat Altınyunus’a oranla bir avantajı var, orda Ülser hanım yok.</st></p>
			<p><st c="4652">Günün gazetelerini irdeleyip, sıraya koyduktan sonra anfitiyatroya gidiyorum. </st><st c="4731">“FERHANGİ ŞEYLER” 699. </st><st c="4754">oyunu oynamaya. </st><st c="4770">Keyifli bir izleyici, kesilen bilet sayısından fazla beleşçi var içerde. </st><st c="4843">Anfi tiyatro dolu gibi. </st><st c="4867">Biletle gelmişler ya da gerilla olarak gelmişler. </st><st c="4917">Gelmişler ya bu kadar insan. </st><st c="4946">Keyifle oynuyorum oyunu.</st></p>
			<p><st c="4970">Oyundan sonra Ahmet San’ın diskosuna gidildi. </st><st c="5017">Orada Zodiac Show varmış. </st><st c="5043">Beni sahneye davet ediyorlar. </st><st c="5073">Burçlar üstüne fikrimi soruyorlar. </st><st c="5108">Abuk subuk konuşuyorum. </st><st c="5132">Dinleyenler çok gülüyor, alkışlıyorlar. </st><st c="5172">Bir iki içki içip çıktım. </st><st c="5198">Otele gelirken yolumu kaybettim. </st><st c="5231">Bir kavşakta da, Celal isimli bir gencin kullandığı araba bana haşırt diye göbekten geçirdi. </st><st c="5324">Haydi polis arandı. </st><st c="5344">Tesbit, zabıt. </st><st c="5359">Olay çabuk duyuldu. </st><st c="5379">Ahmet San olay yerine geldi. </st><st c="5408">Olaylara el koydu. </st><st c="5427">Bana sandviç ve ayran getirdi. </st><st c="5458">Olay yerinde kroki çizecek tipin gelmesi beklenirken de sabah oldu. </st><st c="5526">Haydi karakola. </st><st c="5542">Allahtan, yamulmasına karşın arabam yürüyor. </st><st c="5587">Karakolda, ifade, çay, sigara. </st><st c="5618">Polis raporu alınacak ve fakat sekiz fotokopi yaptırmamı istiyor başkomser. </st><st c="5694">Günlerden pazar. </st><st c="5711">Ne fotokopisi? </st><st c="5726">Nerde? </st><st c="5733">Karakollarda fotokopi makinesi bulundurulamaz mı? </st><st c="5783">O kadar işkence aleti alacaklanna bir tane eksik alıp, yerine fotokopi makinesi alabilirler ve bize bu fotokopi işkencesini yapmayabilirler. </st><st c="5924">Bir polis memuruyla Çeşme Turban oteline gidiliyor, orada varmış fotokopi makinesi. </st><st c="6008">Turban’da yönetici konumunda, İlkokul arkadaşım Zekai Yayböke.</st></p>
			<p><st c="6070">- N’aber lan Zekai? </st><st c="6091">Bok gibi yaşlanmışmışsın!</st></p>
			<p><st c="6116">- Sen niye hiç yaşlanmıyorsun?</st></p>
			<p><st c="6147">- Ben sürekli gerdiriyorum oğlum! </st><st c="6182">Şunlar fotokopi olucak, üstelik sekiz adet.</st></p>
			<p><st c="6225">Zekai, ben, polis memuru çay içip Türkiye’nin durumunu konuşuyorken, fotokopiler kendiliğinden oluyor. </st><st c="6329">Alıp dönüyoruz karakola, bir kopye tasdik edilip bana veriliyor.</st></p>
			<p><st c="6393">Boyalık Beach oteline geliyorum öğlen suları. </st><st c="6440">Odaya çıkmıyorum. </st><st c="6458">Birisi açılmamış çantamı indiriyor, ben hesabı ödeyip, düşüyorum İzmir yoluna, otellerden otel beğenemeyip, geceyi karakolda geçirdiğim Çeşme sabahı, bu gece İzmir’de 700. </st><st c="6630">oyun. </st><st c="6636">Kulağınız çın etsin Ülser hanım.</st></p>
		</section>
	<div id="charCountTotal" value="6668"></div></body>
</html>
