<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
		<section>
			<h1><st c="0">ARİSTOFANES BAYİİLER TOPLANTISINDA</st></h1>
			<p><st c="35">Tam öğlende kalkması söz konusu uçağımız, yarım saat gecikme ile havalandı İstanbul’dan. </st><st c="125">İzmir’e gidiyorum. </st><st c="144">Uçak boş gibi, yol arkadaşlarım Yıldız Kenter ve Mehmet Birkiye. </st><st c="209">Ocak ayının yirmibiri, pazartesi, seksenbeş yılı. </st><st c="259">Yıldız Hanım şaşırtıcı çalışkanlığı içinde, gözünde gözlük, elinde bir metin, çalışmalarını sürdürüyor uçakta. </st><st c="370">Ona çok yakışan ve güzelliğine güzellik katan bu haline bayılıyorum. </st><st c="439">Mehmet uçaktan korkuyor. </st><st c="464">Ben de sürekli:</st></p>
			<p><st c="479">- Şu an düşüyoruz galiba... </st><st c="508">Bu bir düşüş değilse birazdan mutlaka düşer bu uçak... </st><st c="563">Ben hiç düşmeyen uçağa rastlamadım...</st></p>
			<p><st c="600">diye gevrek kahkahalar atarak, onu daha da ürkütüyorum. </st><st c="657">Yıldız hanım, gürültümüzden rahatsız olduğunu belirten gözlük üstü bakışlar sergiliyor. </st><st c="745">Susuyoruz.</st></p>
			<p><st c="755">- Afedersiniz hocam! </st><st c="777">Dersteyiz ya! </st><st c="791">Her an yazılı yapabilir Yıldız hanım.</st></p>
			<p><st c="828">Mehmet Birkiye ile 197 T de birlikte başladık tiyatroya, Grup Oyuncularında. </st><st c="906">Çok uzun ömürlü olmadı o tiyatro. </st><st c="940">Sonra birlikte Kenter Tiyatrosu’nda Güner Sümer’in sahneye koyduğu Maksim Gorki’nin “AYAKTAKIMI ARASINDA” oyunu okuma provalarına başladık. </st><st c="1080">Ben kendimi çok huzurlu hissetmeyerek, daha provaların başında ayrıldım, Mehmet Birkiye Kenter Tiyatrosu’nda kaldı. </st><st c="1196">Yıldız Hanım, bir iki okuma provasına gelip, kendisine sürekli:</st></p>
			<p><st c="1259">- Sifonu çektin mi? </st><st c="1280">Tuvaletin ışığını söndürdün mü?</st></p>
			<p><st c="1311">diye sorduğu için çok utanarak bir daha o provalara gelmeyen çocuğun ben olduğumu herhalde anımsamıyordun. </st><st c="1419">Yıllar sonra özel tiyatro patronu olunca anladım, Yıldız Kenter’in o zamanki telaşını. </st><st c="1506">Bizim tiyatroda da oyuncu arkadaşlar, soyunma odalarında, tuvalette ve kuliste ışıkları söndürmeden çıkıp gidiyorlar tiyatrodan. </st><st c="1635">Işıkçı şarteri indiriyor, onun için konu kapanıyor. </st><st c="1687">Sabahleyin temizlik için gelen şarteri açıyor ve bütün gün boşu boşuna, soyunma odaları, tuvaletler, kulis ve her yerin ışıkları yanıyor. </st><st c="1825">Elektrik saati manyak-fırıl dönüyor. </st><st c="1862">Ben de o haysiyetli elektrik faturasını ödemek için turneye gidiyorum. </st><st c="1933">Bunları düşünerek bir sigara yaktım. </st><st c="1970">Müthiş bir sevgiyle baktım derin bir çalışma içinde olan Yıldız hanıma.</st></p>
			<p><st c="2041">Kenter Tiyatrosu pazartesi, salı günleri İzmir’de oynuyor. </st><st c="2101">Onlar oyuna gidiyorlar, ben Çeşme’ye, televizyonda reklamını yaptığım Vestel televizyonlarının bayiiler toplantısına.</st></p><st c="2218">
			Düşemeden indi uçak. </st><st c="2240">Mehmet huzura erdi. </st><st c="2260">Öpüşerek ayrıldım onlardan Çiğli havalimanında, bir taksiye bindim, Efes Oteli’ne geldim. </st><st c="2350">Vestelciler karşıladılar beni. </st><st c="2381">Televizyon ve video sorunlarından dünyayı göremez hale gelmiş üç yetkili beyle yemek yedik. </st><st c="2473">Onlar için dünya da televizyon, televizyonculuk ve videodan başka bir şey yok. </st><st c="2552">Tamamen tele bir hayat! </st><st c="2576">Yemekten sonra, içi bayiilerle dolu bir midibüsle, Çeşme’ye doğru yola koyulduk. </st><st c="2657">Şoförün ısrarla çaldığı ve hiçbir bayiin itiraz etmediği arabesk müzik eşliğinde, bir buçuk saatlik bir yolculuktan sonra Çeşme Altınyunus’a ulaşıldı.
			</st><p><st c="2808">Kışın göbeğinde oldukça sakin ve serin buralar. </st><st c="2856">Ortalıkta yalnız bayiiler var. </st><st c="2887">Hepsi erkek. </st><st c="2900">Kimisi bekar. </st><st c="2914">Evliler de eşlerini getirmemişler. </st><st c="2949">Kadınlardan bayii olmuyor herhalde. </st><st c="2985">Askere gelmiş gibi oldum. </st><st c="3011">Ciddi bir şey demek ki bu bayiiler toplantısı. </st><st c="3058">Eş getirilmesi yasak belki de... </st><st c="3091">Konuyu ve orada ne olup biteceğini pek bilmeyerek, biraz angarya makamından gelmiş bulunuyorum bu toplantıya. </st><st c="3201">Madem televizyonda surat orospuluğu olarak Vestel’in reklamını yapıyorum, tabii ki bayiiler toplantısına katılmalıyım.</st></p>
			<p><st c="3319">- Sizsiz düşünülemez!</st></p>
			<p><st c="3341">dedi sayın genel müdür. </st><st c="3366">Öyle bir tonda söyledi ki bunu, ben gitmesem neredeyse yapılamayacak bu bayiiler toplantısı.</st></p>
			<p><st c="3458">Bana ayrılan odaya çıktım. </st><st c="3486">Güzel bir oda. </st><st c="3501">Denize bakan bir balkon. </st><st c="3526">Yatağımın üstünde dosyalar, bloknotlar, kalemler, çantalar. </st><st c="3586">Hepsinin üstünde Vestel yazıyor. </st><st c="3619">Ben de çantamda Aristofanes’in Eşek Arıları kitabını getirmişim. </st><st c="3684">Alıcı gözüyle onu yeniden okuyacağım, belki notlar alacağım. </st><st c="3745">Yeniden yazmayı ve sahnelemeyi düşünüyorum oyunu. </st><st c="3795">Aristofanes’i çantadan çıkarıp masaya koymamla birlikte çalıyor telefon. </st><st c="3868">İstanbul’dan Nurhan Damcıoğlu arıyor. </st><st c="3906">Birlikte “HAYROLA KARYOLA” isimli oyunumu oynamaktayız Küçük Sahne’de. </st><st c="3977">Doktoru durumunu vahim bulmuş. </st><st c="4008">Bir hafta oynamasına izin vermiyormuş.</st></p>
			<p><st c="4046">- Cumaya kadar iptal edelim. </st><st c="4076">Cuma oynarım!</st></p>
			<p><st c="4089">diyor. </st><st c="4097">Bu doktorların, kimi bedensel rahatsızlıklardan ötürü tiyatro perdesinin kapanamayacağnıı bir türlü anlamamalarını, hiç anlayamamışımda.</st></p>
			<p><st c="4233">- Peki Nurhan hanım, gişeyi arayın durumu bildirin. </st><st c="4286">Geçmiş olsun! </st><st c="4300">diyerek kapatıyorum telefonu. </st><st c="4330">Demek ki cumaya dek işim gücüm yok İstanbul’da. </st><st c="4378">Burda kalabilirim. </st><st c="4397">Bayiiler toplantısı bir hafta sürüyor. </st><st c="4436">Yoksa tatilde miyim Aristofanes’le birlikte?</st></p>
			<p><st c="4480">Banyo küvetini doldurdum, bir okyanus balığı gibi yattım içine. </st><st c="4545">Merhaba küçücük Ege denizi!</st></p>
			<p><st c="4572">Banyodan sonra, bir neskafe bir viski söyledim. </st><st c="4621">Yatağımın üstünde duran bloknot çok güzel. </st><st c="4664">Kalem güzel. </st><st c="4677">Bir şeyler yazabilirim burda. </st><st c="4707">Fakat benim eserlerimi yazmam için koyulmamış tabii ki bu bloknot. </st><st c="4774">Not falan mı tutulacak acaba bayiiler toplantısında? </st><st c="4827">Konferanslar ve brifingler mi verilecek? </st><st c="4868">Nedir lan bu bayiiler toplantısı? </st><st c="4902">Ayrıca bana ne? </st><st c="4918">Bayii miyim ben? </st><st c="4935">Renk olarak davet edilmiş bulunuyorum. </st><st c="4974">Biraz sonra lobide tanışma kokteyli var, daha sonra akşam yemeği.</st></p>
			<p><st c="5039">Duvara dayalı aynalı bir masa var odada, üstünde bir kırmızı mum. </st><st c="5106">Mumu yaktım, açtım cici bloknotu, oturdum masanın başına. </st><st c="5164">Otel odalarında kendine bakarak yazma zorunluluğu var. </st><st c="5219">Bu masa aslında, odanın hanımı için düşünülmüş bir makyaj masası. </st><st c="5285">Odanın beyinin yazar olabileceği hiçbir otel işletmecisinin aklına gelmiyor. </st><st c="5362">Cici bloknotun ilk sayfasına “ARİSTOFANES TAVERNA” yazdım. </st><st c="5421">Bir tavernada geçsin istiyorum olay. </st><st c="5458">Oyunun başındaki iki bekçi, tavernanın kapıcıları olabilir.</st></p>
			<p><st c="5517">Bir komi neskafe getirdi, viskiyi unutmuş. </st><st c="5561">Gitti, bu kez viski ve bir bardağın içine ince kıyılmış havuç dilimleriyle geldi. </st><st c="5643">Neskafeye havuç batırma seviyorum diye düşünmüş olmalı. </st><st c="5699">Kahveyi ve viskiyi içip, havuçla ilgilenmeyerek okuyorum Aristofanes’i, kafamda yeniden kuruyorum oyunu, Aristofanes’in Ege denizine bakarak. </st><st c="5841">İmparator Kleon, tamamen Turgut Özal olarak beliriyor gözümün önünde... </st><st c="5913">Aristofanes’in sözünü ettiği mahkemeler de Devlet Güvenlik Mahkemeleri işte... </st><st c="5992">Aşağıdan telefonla tanışma kokteylinin başladığı bildiriliyor. </st><st c="6055">Toparlanıp iniyorum.</st></p>
			<p><st c="6075">Otelin lobisi karınca yuvası gibi. </st><st c="6111">Altıyüz kadar bayii, değişik yönlerde devinmekteler. </st><st c="6164">Türkiye’nin heryerinden gelmişler. </st><st c="6199">Mikrokozmos Anadolu! </st><st c="6220">Yıldız Kenter şu an İzmir’de “BEN ANADOLU” isimli oyunu oynuyor. </st><st c="6285">Bu sayın bayiiler de Çeşme’de “Biz Anadolu” olarak dolanıyorlar. </st><st c="6350">Çok eşzamanlı bir gülünçlük Ege bölgesinde. </st><st c="6394">Önce kimi müdürlerle, sonra kimi bayiilerle tanışıyorum, tanışmalar son bulmuyor. </st><st c="6476">Sıkıla sıkıla bir hal oldu elim. </st><st c="6509">Yalnız el sıkmayla kalınmıyor, sayın bayiiler öpme, sarılma, kucaklama, tek dalma seviyorlar. </st><st c="6603">Hepsinin fotoğraf makineleri var. </st><st c="6637">Tek tek, ikili, üçlü ve küçük gruplar olarak hepsiyle bin kadar fotoğraf çek tirdim. </st><st c="6722">Delirmek üzereydim ki, genel müdür koluma girerek beni yemeğe götürdü. </st><st c="6793">Yemekte onun masasında, kendisi ve bana hayran küçük kızıyla oturduk. </st><st c="6863">Rakılar içildi. </st><st c="6879">Bütün masalardan, bütün bayiiler bana, ben cevaben tek tek bütün bayiilere kadeh kaldırdım... </st><st c="6973">Sabahleyin bir toplantı varmış. </st><st c="7005">10.30’da konuşma yapmam bekleniyormuş. </st><st c="7044">Ne konuşucam? </st><st c="7058">Böyle bir konuşma yapacağımı şu an öğreniyorum. </st><st c="7106">O konuşmayı yapar yapmaz gitmem gerektiğini belirttim yemek sırasında sayın genel müdüre. </st><st c="7196">O da bunu anlayışla karşıladı, katılmış olduğum için teşekkür etti. </st><st c="7264">Orkestra çok iyi kafa ütülerken, beklenmedik bir anda bir dansöz fırladı piste, derken bayiiler pisti basarak, dansözü ablukaya aldılar. </st><st c="7401">Genel müdürün küçük kızını saymazsak, ki saymamak gerek, dansöz buradaki tek kadın. </st><st c="7485">Askere “aç aç” gelmiş gibi olunuldu. </st><st c="7522">Dansöz bunalarak kıvırtmayı kısa kesti kaçtı, fakat bayiiler pisti terketmeyerek işi çiftetelliye döktüler. </st><st c="7630">Sonunda da beni kolumdan piste çekmeye başladılar. </st><st c="7681">Çiftetelli operasyonuna katılmamın şart olduğu konusunda hemfikirler.</st></p>
			<p><st c="7750">- Oynamam kardeşim! </st><st c="7771">Öyle oynama sevmem! </st><st c="7791">Bilmem! </st><st c="7799">Bırakın kolumu!</st></p>
			<p><st c="7814">diye paralanıyorsam da, onlar daha kalabalık olduklarından, beni masadan söküp almayı başarıyorlar, ancak değişik bayiiler, değişik yönlere çektiği için, yer çekiminin de olaya katılmasıyla, pat düşüyorum... </st><st c="8023">Kaldırmak isteyenler üstüme düşüyor, kafa kafaya çarpışıyorlar... </st><st c="8089">Bir bayiin bacak arasından kayarak restoranın kapısına ulaşıyorum. </st><st c="8156">Kimileri beni halâ o adam yumağının dibinde sanarak itişirlerken, hızla odama geliyorum. </st><st c="8245">Kapımı kapatmamla da, bir tıklatan bulunuyor. </st><st c="8291">Açıyorum. </st><st c="8301">Yetkili müdürlerden biri:</st></p>
			<p><st c="8326">- Bir hatamız mı oldu acaba?</st></p>
			<p><st c="8355">- Hayır, estağfurullah. </st><st c="8380">Sıkıldım biraz. </st><st c="8396">Bu tür, camel-trophy toplantılara pek alışkın değilim de...</st></p>
			<p><st c="8455">diyerek yol ettim yetkili müdürü. </st><st c="8490">Bayiiler toplantısının korkunç bir şey olduğu ve buranın bir an önce terkedilmesi gerektiği anlaşıldı.</st></p>
			<p><st c="8592">Aslında beni boğan şey, bir sevgi gösterisi. </st><st c="8638">Kimsenin bir kötü niyeti yok. </st><st c="8668">Fakat bir yerden sonra sabır sona eriyor:</st></p>
			<p><st c="8709">- Dağılın lan!</st></p>
			<p><st c="8724">diye bağırasım geliyor, gel dikiz ki bağıramıyorsun. </st><st c="8778">O sırada iki kolunda iki adam, her ikisi de ayrı ayrı fotoğraf çektirmek istedikleri için, zıt yönlere çekiştiriyorlar. </st><st c="8898">Fotoğraflar Anadolu’da onların dükkanlarına asılacak, gülümseyen ifadeler takınmak, bayii ile kırk yıllık arkadaşmış gibi sarmaş dolaş olmak zorunluluğu da cabası.</st></p>
			<p><st c="9061">Oda servisini aradım. </st><st c="9084">Rakı istedim. </st><st c="9098">Oturdum Aristofanes’in başına.</st></p>
			<p><st c="9128">Sabah sekizde uyandım. </st><st c="9152">Kalktım, denize baktım. </st><st c="9176">Çarşaf gibi. </st><st c="9189">Önce kendimi tatilde sandım. </st><st c="9218">Fakat birden bayiileri hatırladım. </st><st c="9253">Duşumu aldım. </st><st c="9267">Kahvaltı geldi, edildi. </st><st c="9291">Giyindim. </st><st c="9301">İndim 9.00’da başlayan toplantıya. </st><st c="9336">Kıvır zıvır konuşmalar, teşekkürler, çalışma programının okunması gibi girizgahtan sonra 9.45’te sayın genel müdürün açılış konuşması başladı. </st><st c="9479">Uzun sürdü ve alkışlarla son buldu. </st><st c="9515">Kendisi konuşmacı olarak beni kürsüye davet etti. </st><st c="9565">Ben de pek uzun olmayan konuşmamda, Vestel televizyon ve videolarının para karşılığında reklam filimlerinde konu mankeni olarak oyunculuk yapmakla birlikte, konuyla hiç ilgim olmadığını, televizyondaki reklam filimlerinde söylediğim sözleri başka birilerinin yazdığını ve ne anlama geldiklerini bilmediğim için, o lafları çok zor ezberlediğimi belirterek, bana gösterilen cehennem sıcağı ilgiye teşekkür ederek, sayın genel müdürün arabasıyla hızla uzaklaştık Çeşme’den, Aristofanes ve ben.</st></p>
		</section>
	<div id="charCountTotal" value="10055"></div></body>
</html>
