<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter5">
		<section>
			<h1><st c="0">HOTEL LİLY</st></h1>
			<p><st c="11">İstanbul’da eylülün son günleri, seksendört yılı. </st><st c="62">Geçen hafta, Vestel televizyonlarının reklam kampanyası filimlerinde oynamak üzere, haysiyetli bir paraya anlaşma imzaladım. </st><st c="187">Tanıtıcı ilk filimlerin bir hafta sonra Londra’da çekilecek olması ve benim pasaportumun çalınmış olduğu gibi yan sorunları hiç göz önünde bulundurmadan bastım imzayı. </st><st c="355">Bir hafta içinde “ZAYİ”den pasaport çıkartılacak. </st><st c="405">Pasaportum bir Ankara turnesinde çalınalı sekiz yıl olmuş ve fakat askerlik gibi ciddi bir görevi tamamlamadığım için, yani yurt dışına çıkmam söz konusu olmadığından, bu sekiz yıl boyunca pasaport derdine düşmemiştim. </st><st c="624">Ciddi askerlik görevim geçtiğimiz kış bitti, yazı pankreasıma refakatçi olarak Amiral Bristol Hastanesi’nde geçirdim. </st><st c="742">İşte şimdi dan diye pasaport gerekli. </st><st c="780">Anlaşma imzaladığım gün, dahiyane bir fikir olarak, Cumhuriyet gazetesine pasaportumu yitirdiğimi, kendisini hükümsüz bulduğumu ve yenisini çıkaracağımı ele güne duyuran küçük bir ilan verdim. </st><st c="973">Devrisi gün yayınlandı. </st><st c="997">Böylece herkes öğrendi durumu. </st><st c="1028">Olay kamuya maloldu. </st><st c="1049">Cumhuriyet gazetesini dayanak alarak, pasaport dairesine karşı saldırıya geçtim. </st><st c="1130">Yapmam gereken şeyleri öğrendim. </st><st c="1163">Bu şeyler iki ana başlık altında toplanıyorlar. </st><st c="1211">Birincisi, bu işi hızlandıracak biri ya da birilerinin bulunması, ikincisiyse, Zeytinburnu Askerlik Şubesi’ne gidilerek, yurt dışına çıkmak istediğime dair bir dilekçe verilmesi. </st><st c="1390">İşi hızlandırabilecek adamın Egemen Bostancı olduğuna karar verdim, bu düşüncemi de çok parlak bularak derhal onu aradım. </st><st c="1512">Kendisine, o gün hiç aklında olmayan böyle bir işi de olduğunu bildirdim. </st><st c="1586">Egemen telefon dolusu kahkahalar attı:</st></p>
			<p><st c="1624">- Ben birilerini ariyayım, seni ararım.</st></p>
			<p><st c="1664">dedi. </st><st c="1671">Bir süre bekledim, ondan ses çıkmayınca, hızla Zeytinburnu Askerlik Şubesi’ne gittim. </st><st c="1757">Vereceğim dilekçenin nasıl yazılırsa en iyi olacağı konusunda bilgi aldım, yazdım.</st></p>
			<p><st c="1839">- Dilekçenin altına beş liralık damga pulu yapıştırın.</st></p>
			<p><st c="1894">Genelde, üstümde beş liralık damga puluyla dolaşmadığım için, ilgiliye beş lira uzattım.</st></p>
			<p><st c="1983">- Bizde pul yok, sen pulu dışardan alıp geliceksin.</st></p>
			<p><st c="2035">- Pul dışarda kol mu geziyor? </st><st c="2066">Bu ne pul sorumsuzluğu? </st><st c="2090">Ve ne kadar nefti yeşil bir anlayış! </st><st c="2127">Yani, nerde vardır pul?</st></p>
			<p><st c="2150">- Her yerde vardır.</st></p>
			<p><st c="2170">Hızla çıktım Zeytinburnu Askerlik Şubesi’nden, her yere yöneldim. </st><st c="2237">Her yer, geniş bir kavram tabii. </st><st c="2270">Zeytinburnu Askerlik Şubesi dağın başında, çevrede her türlü yer var, ancak damga pulu satan bir nokta gözümlenmiyor. </st><st c="2388">Daha yerleşik alanlara doğru yürüdüm. </st><st c="2426">Bir züccaciyeciye ulaştım, hızla daldım dükkana. </st><st c="2475">Pul satıcısı olmadığı konusunda inatçı ve gereksiz bir ısrar gösteren züccaciyeciyi ikna ederek, onun zulasmdaki beş liralık damga pulunu, beş liraya satın aldım, züccaciyecinin bir kazancı olmadı. </st><st c="2673">Kendisine teşekkür ettim, İngiltere’den bir istediği olup olmadığını sordum. </st><st c="2750">Adam anlamsızca baktı suratıma. </st><st c="2782">Öküzcüldü züccaciyecinin bakışı, beni trensel buluyor olmalıydı. </st><st c="2847">Sayın pulumu iyi koruyarak, askerlik şubesine geri döndüm, pulu yapıştırdım dilekçeye, ilgiliye uzattım. </st><st c="2952">İlgili işi zora koşmaktan ayrı bir zevk alan genel türk memurin tipi olarak, gözüme bakmamaya özen göstererek:</st></p>
			<p><st c="3062">- O öyle uzatılmaz!</st></p>
			<p><st c="3082">diyecek gibi oldu. </st><st c="3102">Kalkan kaşlarından anladım durumu ve fakat birden onu demekten vazgeçerek, hunharca ikametgah senedi istedi. </st><st c="3211">Hiç üstümde bulundurmam. </st><st c="3236">Oturduğum yerin muhtarından alabileceğim konusunda önemli bir tüyo verdi ilgili. </st><st c="3317">Oturduğum yer ortaya çıkınca da:</st></p>
			<p><st c="3349">- Zaten senin bölgen burası değil, oturturduğun yere en yakın şubeye gidiceksin.</st></p>
			<p><st c="3430">diyerek, gereksizce tanıştığımızı belirtip, benimle ilgili oluşacak evraktan kurtulmuş olmanın memurin ve enderuni huzuru içinde bir sigara yakıp arkasına yaslandı.</st></p>
			<p><st c="3595">Peki beni Zeytinburnu’na gönderen neye dayanarak gönderdi? </st><st c="3655">Dayanmıyarak herhalde... </st><st c="3680">Belki o buralarda oturuyor, onun için dünya Zeytinburnu’ndan ibaret, askerlik şubesi diye bildiği yer de burası işte!</st></p>
			<p><st c="3797">Çok gereksiz Zeytinburnu ziyaretime son vererek deli gibi Küçük Sahne’ye geldim. </st><st c="3879">Meğer Egemen Bostancı beni arıyor. </st><st c="3914">Onu cevaben aramak dahiyane fikrini, hiç düşünmeden buldum. </st><st c="3974">Derhal çevirdim Şan Tiyatrosu’nun numarasını, barikat olarak Liza çıktı. </st><st c="4047">Genelde Egemen Bey’in bu ve benzeri beşbenzemez angaryalarla uğraşmasına hiç taraftar olmayan Liza, beni sevdiği için, Egemen’in beni sevdiğini bildiğinden, zart diye bağladı. </st><st c="4223">Egemen’e, beni ne hakla Zeytinburnu’na gönderdiğinin hesabını sorduktan sonra, o yörede damga pulu bulunmadığı, oralarda bir damga pulu satış galerisinin çok iyi iş yapabileceği tüyosunu verdim. </st><st c="4418">Egemen gevrek kahkahalar içinde işimin tamam olduğunu, Vali Özel Kalem Müdürü Ağbimizin 4 fotoğraf ve nüfus kağıdım eşliğinde beni beklediğini belirtti, adamın telefon numarasını verdi. </st><st c="4604">Teşekkür ettim Egemen’e, İngiltere’den bir isteği olup olmadığını sordum. </st><st c="4678">Sağ salim gidip gelmemi diledi. </st><st c="4710">Sağ gitmenin çok salim olma dığını, sol salim gitmeyi ve aynı ideolojik görüşle geri dönmeyi şavulladığımı söyledim. </st><st c="4827">Egemen’in uzun kahkahası telefon kapandıktan sonra da sürdü Küçük Sahne’de Muhsin Ertuğrul’un odasında. </st><st c="4931">Derhal aradım Özel Kalem Müdürü Ağbimizi.</st></p>
			<p><st c="4972">- Ne demek? </st><st c="4985">Egemen’in işi, bizim işimiz!</st></p>
			<p><st c="5013">dedi telefonda. </st><st c="5030">Bekliyor beni. </st><st c="5045">Çekmecelerimdeki kısa araştırmadan sonra vesikalık fotoğrafım olmadığı skandali ortaya çıktı. </st><st c="5139">Az biraz sakallıyım. </st><st c="5160">Saat 16.40. </st><st c="5172">Dörtnala çıktım tiyatrodan, berbere gittim, sinek kaymasa da olur bir tıraş oldum. </st><st c="5255">Beşnala çıktım berberden, İngiliz konsolosluğu karşısında Dilek Foto Hüseyin Bey’in osuruk boyunbağını takınarak ve tam konsolosluğunun karşısında İngiltere’ye ayıp olmasın diye, o aptal boyunbağı sanki benimmiş gibi bir gülücük takınarak, beklenen vesikalık fotoğrafı çektirdim. </st><st c="5535">Sabah 9.30’da fotoğrafları verebileceğini belirtti, Dilek Foto Hüseyin Bey.</st></p>
			<p><st c="5610">Nitekim devrisi sabah tam saatinde hazırdı fotoğraflar. </st><st c="5667">Dilek Foto Hüseyin Bey’e İngiltere’den bir şey isteyip istemediğini sordum. </st><st c="5743">Bir isteği olmadığını belirtti. </st><st c="5775">Güle güle gidip, güle güle gelmemi önerdi. </st><st c="5818">Ben de, hem gidişte, hem gelişte o kadar gülünç şeyler olmayabilir, dolayısıyla hem gidişte, hem gelişte gülüyor olmayabilirim, karşı tezini düşündümse de, bundan hiç sözetmedim Dilek Foto Hüseyin Bey’e. </st><st c="6022">Öpüşmeden ayrıldık. </st><st c="6042">Bir taksiyi Vilayet’e gitmemiz gerektiği konusuna yavaş yavaş alıştırdım.</st></p>
			<p><st c="6115">Vali Özel Kalem Müdürü Ağbimiz beni candan karşıladı. </st><st c="6170">Çok kocaman odasına buyur etti. </st><st c="6202">Kahve ikram etti. </st><st c="6220">İyi giyimli, kibar, güzel konuşan, güler yüzlü bir beyefendi. </st><st c="6282">Peşinde el pençe çek-yat, dolaşan bir adamı bana;</st></p>
			<p><st c="6331">- Pasaport uzmanıdır!</st></p>
			<p><st c="6353">diye tanıştırdı. </st><st c="6371">O adamla tanıştığıma sevindim. </st><st c="6402">Çünkü benim pasaport işi uzmanlık isteyen bir durum. </st><st c="6455">Nüfus kütüğümün Çarşamba’da olduğu konusunu henüz hiç kimseye açmış değilim. </st><st c="6532">Vali Özel Kalem Müdürü Ağbimiz, kocaman odasında aynı anda bir sürü kişiyi kabulediyor. </st><st c="6620">Oda dolu, o bir kokteyldeymiş gibi insanların arasında dolaşıyor. </st><st c="6686">Beni uzman beye arkadaş edip, kendisi başka birilerinin sorunlarına yatay geçiş yaparken, biz de uzman beyle odanın git git ulaşılmaz bir köşesindeki küçük masaya geçip oturduk. </st><st c="6864">Uzman bey, yitirilmiş olmaktan ötürü yeniden pasaport çıkartma dilekçesini yazdı. </st><st c="6946">İmzaladım.</st></p>
			<p><st c="6956">- Beş liralık damga pulu var mı? </st><st c="6990">dedi.</st></p>
			<p><st c="6995">- Var!</st></p>
			<p><st c="7002">dedim, kıvançla. </st><st c="7020">Artık bulunduruyorum cüzdanımda. </st><st c="7053">Her yerde istiyorlar. </st><st c="7075">Çok meraklısı oluyor bu beş liralık damga pullarının. </st><st c="7129">Pulu yapıştırılmış dilekçeyi 4. </st><st c="7161">Şube Müdür Muavini Bey’e götürüp, gün almamı söyledi uzman bey. </st><st c="7225">Vali Özel Kalem Müdürü Ağbimiz’e ve pasaport uzmanı beş liralık damga pulu sevgisiyle donanmış beye ve odada bulunan diğer bitirilmesi gereken işi olanlara, İngiltere’den bir şey isteyip istemediklerini sordum. </st><st c="7436">Sağlımı, istediklerini belirttiler. </st><st c="7472">Benim sağlığım İngiltere’de değil ki, alıp ordan onlara getireyim. </st><st c="7539">Hepsi uçmuş bunların, diye düşünerek derhal dilekçemi kapıp önce dördüncü şubeyi, sonra müdürünü bulmak mantık zincirinin esiri olarak, Vilayet’in kalabalık koridorlarındaki itiş kakışa yazıldım. </st><st c="7735">4. </st><st c="7738">Şube Müdür Muavini Bey’in oturuyor olması gereken koltuğu buldum, muavin yerinde yok. </st><st c="7824">Aynı odada oturan, girip çıkan polislerin “müdürüm” dediği bayan polisle, karşılıklı birer çay içtikten sonra, muhabbet, benim o günlerde televizyonda oynadığım “Köşedönücü”ye, ve lütfen bir kere, müdürüm hanımın hatırı için:</st></p>
			<p><st c="8049">- Kovuldun Osssssssmannn!</st></p>
			<p><st c="8075">diyebilirmiymişime dönüştü. </st><st c="8104">Dedim. </st><st c="8111">Müdürüm hanım çok mutlu oldu. </st><st c="8141">4.Şube Müdür Muavini Bey’in gelmemesinden de istifade ederek, konuyu müdürüm hanıma çıtlattım. </st><st c="8236">Kadın derhal ilgilendi. </st><st c="8260">Aldı dilekçeyi, hemen paraf etti. </st><st c="8294">Bir memur çağırdı ve eline verdi, artık evraka dönüşmüş dilekçemi.</st></p>
			<p><st c="8360">- Gün verecek misiniz?</st></p>
			<p><st c="8383">dedim.</st></p>
			<p><st c="8390">- Akşamüstü gelin!</st></p>
			<p><st c="8409">dedi, müdürüm hanım. </st><st c="8431">Az kalsın sarılıp öpecektim kadını. </st><st c="8467">Tam ben, öpersem nasıl karşılanır, öpmezsem ne gibi bir kaybım olur türevi bir zihin jimlastiği içindeyken, müdürüm hanım ekledi:</st></p>
			<p><st c="8596">- Evraklarınızı tamamlayın, öyle gelin!</st></p>
			<p><st c="8636">- Evraklardan kasıt nedir?</st></p>
			<p><st c="8663">- Askerlik kağıdı, kimlik, ikametgah, form, harç parası, fotoğraf.</st></p>
			<p><st c="8730">Birdenbire kadını öpesim geçti. </st><st c="8763">Teşekkür ederek hızla çıktım ordan. </st><st c="8799">İngiltere’den bir siparişi olup olmadığını sormadım müdürüm hanıma, çünkü kendisiyle tekrar görüşeceğiz. </st><st c="8904">Bir taksiyle, bizim mahallenin muhtarlığına ulaşmak konusunda karşılıklı anlaştık. </st><st c="8987">Muhtarın önünde inerken, taksi şoförüne İngiltere’den bir şey isteyip istemediğini sordum. </st><st c="9078">Kendisine sanki ingilizce bir cümle söylemişim gibi uzun uzun baktı suratıma. </st><st c="9156">Ben de üstelemedim.</st></p>
			<p><st c="9175">Sosyal demokrat muhtar Leyla hanımın:</st></p>
			<p><st c="9213">- Hiç uğramıyorsunuz valla... </st><st c="9244">Küsüm ben size... </st><st c="9262">İkamet de lazım olmasa yüzünüzü göremeyeceğiz!</st></p> <p><st c="9308">gereksiz serzenişleri sonucunda iki adet ikametgah senedine kavuştum. </st><st c="9379">İkametgah gerekmediği zamanlar niçin muhtar Leyla’ya uğramam gerektiği konusunu tam anlayabilmiş değilim. </st><st c="9485">Her seferinde bu tantanayı yapıyor. </st><st c="9521">Bana küsüyor. </st><st c="9535">Sanki sevgilisiymişim de onu hiç aramıyormuşum gibi davranıyor. </st><st c="9599">Ona gözlerinin ne kadar güzel olduğunu ve ne denli zayıfladığını söylüyorum, o da bu iltifatlarım karşısında dayanamıyarak, izmaritleşmiş sigarayı yeni bir sigaraya öksürükle yapıştırırken, Karaköy Askerlik Şubesi’ne başvurmam gerektiğini ağzından kaçırıyor. </st><st c="9858">Muhtar Leyla’ya İngiltere’den bir şey isteyip istemediğini soruyorum... </st><st c="9930">Parfüm istiyor... </st><st c="9948">Mentollü sigara istiyor... </st><st c="9975">Şu öksürüğüne son verecek sıkı bir ilaç istiyor... </st><st c="10026">Bakıyorum uzayacak istek listesi, öpüşerek ayrılıyorum sosyal demokrat muhtar Leyla’dan.</st></p>
			<p><st c="10114">Doğrudan Karaköy Askerlik Şubesi’ne gitmektense, Harbiye Orduevi’ne gidiyorum. </st><st c="10194">Oradan tezkere alalı daha bir yıl dolmadı. </st><st c="10237">Niyazi Albay ve Özcan Binbaşı ile görüşüyorum. </st><st c="10284">Niyazi Albay, Karaköy Askerlik Şubesi’ne gereken kolaylığın yapılması için emir verdirtiyor. </st><st c="10377">Niyazi Albay’a ve Özcan Binbaşı’ya İngiltere’den bir şey isteyip istemediklerini soruyorum. </st><st c="10469">İstemiyorlar.</st></p>
			<p><st c="10482">Bana kolaylık göstermek üzere emir almış beni bekleyen Karaköy Askerlik Şubesi’ni, önce Karaköy’de epeyce arıyorum... </st><st c="10601">Beşiktaş’ta olduğuna dair bilgi derliyorum. </st><st c="10645">Niçin isminin Beşiktaş Askerlik Şubesi olmadığını merak ederek Beşiktaş’a geliyorum. </st><st c="10730">Meğer, Beyoğlu, Şişli ve Karaköy Askerlik Şubeleri, Beşiktaş’ta Resim Heykel Müzesi’nin karşısındaki şube. </st><st c="10837">Beşiktaş Askerlik Şubesi de Eminönü’ndedir mutlaka. </st><st c="10889">Fakat bir çırpıda gelmiyor işte insanın aklına, böyle türkengiz uygulamalar.</st></p>
			<p><st c="10965">Şubereisi binbaşı, genç, şakacı, esprili bir adam. </st><st c="11017">Beni buyur ediyor. </st><st c="11036">Çay söylüyor. </st><st c="11050">Durumun Çarşamba Askerlik Şubesi’ne telgırafla değil de telefonla sorulması, gacırdatıcı telefon görüşme ücretinin tarafımdan ödenmesi konu sunda anlaşıyoruz. </st><st c="11209">Çarşamba’ya yıldırım telefon yazdırıyoruz. </st><st c="11252">Çıldırtıcı bir beklenti başlıyor. </st><st c="11286">Çaylar çayları kovalıyor, sigaralar sigaraları dürtüklüyor, binbaşımla askerlikten, tiyatrodan, 12 Eylül’den, 12 Mart’tan, ülkenin durumundan, televizyondan konuşuyoruz yüzeysel, konuşacaklarımız bitiyor, Çarşamba telefonu bir türlü bağlanamıyor. </st><st c="11533">Yıldırım telefondan kasıt nedir o zaman? </st><st c="11574">Bunu soruyoruz PTT’ye. </st><st c="11597">Bir buçuk saat ten önce çıkmaz, diyorlar.</st></p>
			<p><st c="11638">Küçük Sahne’ye geliyorum. </st><st c="11665">“HAYROLA KARYOLA” oyununun ilk okuma provası yapılıyor. </st><st c="11721">Ortaoyuncularla yeniden sahneye koyuyorum, temize çekilmiş bu eski oyunumu. </st><st c="11797">Ayfer Feray’ın rolünde bu kez Nurhan Damcıoğlu var. </st><st c="11849">Hızla okuyoruz oyunu, Nurhan Damcıoğlu’na İngiltere’den bir şey isteyip istemediğini soruyorum. </st><st c="11945">Oyunda kullanabileceği kimi kıvır zıvır aksesuar istiyor.</st></p>
			<p><st c="12002">17.30’da gene Karaköy Askerlik Şubesi’ndeyim. </st><st c="12049">17.50’de bağlanıyor Çarşamba yıldırım telefonumuz. </st><st c="12100">Bir nöbetçi asker telefonun ucunda:</st></p>
			<p><st c="12135">- Komutanım burda yok komutanım!</st></p>
			<p><st c="12168">diye bağırıyor. </st><st c="12185">Mesai çoktan bitmiş Yeşilırmak kıyısında. </st><st c="12227">Telefonun ucunda disiplinle haykıran piyade erin benim İngiltere’ye gitmeme izin verme yetkisi yok. </st><st c="12327">Gene de telefonu açtı ya, helal olsun. </st><st c="12366">İngiltere’den bir şey isteyip istemediğini soruyorum Çarşamba Askerlik Şubesi’ndeki kahraman piyade er kardeşime.</st></p>
			<p><st c="12479">- Sağol komutanım!</st></p>
			<p><st c="12498">diye bağırarak kapatıyor telefonu piyade er. </st><st c="12544">Sabahleyin yeniden görüşmek üzere ayrılıyorum şubereisi binbaşıdan.</st></p>
			<p><st c="12611">Gece, Ünye’de bulunan babamı arıyorum telefonla. </st><st c="12661">Durumu anlatıyorum. </st><st c="12681">Babam devrisi gün öğleden önce, Çarşamba Askerlik Şubesi’nin Karaköy Askerlik Şubesi’ni aramasını sağlayacağını söylüyor. </st><st c="12803">Kendisinin ve annemin, İngiltere’den istedikleri bir şey olup olmadığını soruyorum. </st><st c="12887">İçki içmememi istiyorlar.</st></p>
			<p><st c="12912">Sabahleyin gittiğimde, Karaköy Şubesi’nde askerlikle ilişkim olmadığına dair yazı hazır. </st><st c="13002">Şubereisi Binbaşı’ya İngiltere’den bir şey isteyip istemediğini soruyorum. </st><st c="13077">Binbaşı oradan bir şey istemiyor, dönüşte tiyatroya iki kişilik davetiye istiyor.</st></p>
			<p><st c="13158">- Emredersiniz komutanım.</st></p>
			<p><st c="13184">Evraklarım tamam olarak Vilayet Pasaport Dairesi’ne geliyorum. </st><st c="13248">Güzel insan, sayın Nuran Sayın’ın sayesinde, bir çırpıda çıkarılarak elime veriliyor pasaportum. </st><st c="13345">Sayın Nuran Sayın’ın İngiltere’den bir isteği olup olmadığını soruyorum. </st><st c="13418">Kibarca teşekkür ediyor. </st><st c="13443">Bana iyi yolculuklar, diliyor.</st></p>
			<p><st c="13473">Kuş gibi geliyorum, Vestel reklam filimlerinin çekiminden sorumlu Telesine’ye. </st><st c="13553">Pasaportu atıyorum yönetmen Neşet’in önüne. </st><st c="13597">Vize işiyle o ilgilenecek. </st><st c="13624">Neşet’e İngiltere’den bir şey isteyip istemediğini sormuyorum, çünkü birlikte gidiyoruz.</st></p>
			<p><st c="13712">İngiltere vizesi cuma akşamı konsolosluk kapanmak üzereyken almıyor ve British Ainvays’in yakışıklı bir boeing uçağıyla, saat 15.40’ da havalanıyoruz İstanbul’dan, üç buçuk saat sonra kuş gibi iniyoruz Britanya adasına. </st><st c="13933">Türkiye’den çıkış damgası yediği gün, İngiltere’ye giriş damgası vuruluyor gıcır pasaportuma. </st><st c="14027">İngilizce bilmemenin hüznüyle, ingiliz polisiyle epey didiştikten sonra girmeyi başarıyoruz İngiltere’ye. </st><st c="14133">On yıl sonra, yeniden Londra’dayım işte. </st><st c="14174">İçine oturunca, insana kendini Atatürk zannetiren o güzelim Londra taksilerinden birine biniyoruz. </st><st c="14273">Neşet, cam bir bölmeyle bizden tamamen ayrılmış bulunan ve direksiyon tarafında değil de yanlış tarafta oturan şoföre, diafon aracılığıyla adresi söylüyor. </st><st c="14429">Diafondan, yanlış tarafta oturmakla kalmayıp, direksiyonunu da o tarafa aldırmış şoförün sesi geliyor:</st></p>
			<p><st c="14531">- Yes sör!</st></p>
			<p><st c="14542">Hareket ediyor taksi, başlıyor deli manyak, soldan dönen ingiliz trafiği. </st><st c="14617">Karşıdan gelenlerle her an çarpışacağız duygusuna kapılıyorum, fakat hiçbirçarpışma olmadan, kentin bir kenar mahallesinde, cinlilerin işlettiği, küçük, şirin Hotel Lily’ye ulaştırıyor bizi, yanlış tarafta oturmakla kalmayıp direksiyonunu da o tarafa aldırmış şoför. </st><st c="14884">Ona İngiltere’den bir şey isteyip istemediğini sormuyorum, çünkü artık İngiltere’deyiz ve şoför ingiliz. </st><st c="14989">Burdan bir şey istiyorsa gider alır. </st><st c="15026">Londra’nın nerelerindeyiz, pek bilemiyorum. </st><st c="15070">Resepsiyondan aldığım kibrit ote limizin “Sud-West”, yani güney batı taraflarında olduğunu belirtiyor. </st><st c="15173">Odam kutu gibi küçücük, fakat hiçbireksiği yok. </st><st c="15221">Tek sorun, soğuk. </st><st c="15239">Kalorifer yanmıyor. </st><st c="15259">Eylülün yirmiüçü, İngilizler için yaz sayılıyor. </st><st c="15308">Kazakla donuyorum odamda. </st><st c="15334">Dört kanallı bir televizyonum var, gel dikiz ki herşey ingilizce. </st><st c="15400">Su kaynatmak için bir elektrikli çaydanlık, poşet kahveler, süt tozları, poşet çaylar, kimi bisküviler var televizyonun yanında. </st><st c="15529">Çok akıllıca bir numara. </st><st c="15554">Bir çay için oda servis ara, çay bekle, şekeri unutmuş onu bekle, gibi sorunları ortadan kaldırıyor. </st><st c="15655">Kahve, çay poşetleri sayılı, kaç tane içmişsen onu he sabına yazıp, eksiği tamamlıyorlar. </st><st c="15745">Bir kolombiya kahvesi yaptım kendime, biraz ısındım. </st><st c="15798">Arkasından bir maxwell kahve denedim. </st><st c="15836">O kadar da ısıtmıyor kahve. </st><st c="15864">Amiral Bristol hastanesinden yeni taburcu olmuşum, pankreasım yaralı, içki söz konusu değil. </st><st c="15957">Kazağımı çıkarmadan dalıyorum yatağa, Bop Hope’lu, neşeli bir eğlence programı yakaladım bir televizyon kanalında. </st><st c="16072">Hiç ingilizcemle oldukça anlıyorum. </st><st c="16108">Göz kapaklarım kapanıyor. </st><st c="16134">Türkçe uyuyorum.</st></p>
			<p><st c="16150">Uyandırılmak istediğimiz 7.00 AM’da telefonum çalıyor. </st><st c="16206">Birkaç kez “Alo” diyorum. </st><st c="16232">Yanıt yok. </st><st c="16243">Kapatıyorum. </st><st c="16256">Telefonu kapattıktan sonra çakıyorum durumu. </st><st c="16301">Uyandırma sorunu nu, bilgisayara devretmişler, geceden programlıyorlar, sabahleyin bilgisayar herkesi istediği saatte uyandırıyor. </st><st c="16432">Bilgisayara “Alo” demenin gereği yok, o bildiğini sayıyor.</st></p>
			<p><st c="16490">Kalktım, sinek kaydı tıraş oldum, aşağıya kahvaltıya indim. </st><st c="16551">Neşet henüz yok ortada. </st><st c="16575">Çay ve tost istedim. </st><st c="16596">Garson, ne çayı istediğim konusunda bana bir sürü çay ismi saydı. </st><st c="16662">Saydıklarının yalnız sonuncusu aklımda kaldığı için o sözcüğü yineledim. </st><st c="16735">O çay ve ekmek geldi. </st><st c="16757">Tost deyince, dilim ekmek getiriyorlar. </st><st c="16797">Peki bizim “tost” dediğimiz şeye bunlar ne diyorlar? </st><st c="16850">Ve biz bu “tost” sözcüğünü hangi dilden dilimize buyur ederek, ona arasına peynir koyulmuş iki dilim ekmek, anlamını hediye ediyoruz? </st><st c="16984">Ben ingilizceyi zar zor anlıyorum. </st><st c="17019">Otelin tüm personeli çinli, onlar çingilizce konuşuyorlar. </st><st c="17078">Aramızda bir anlaşma söz konusu değil. </st><st c="17117">Anlaşamıyarak, el kol işaretleriyle edindiğim o çayı içiyorum.</st></p>
			<p><st c="17179">Neyse, Neşet geldi, olaylara el koydu, ben de herkes gibi kahvaltı edinebildim. </st><st c="17260">Odaya çıkıp, elbise ve ayakkabımı aldım, aşağı indim, resepsiyonda beklemeye koyulduk. </st><st c="17347">Saat 8.00 AM’da bir taksinin gelip, bizi burdan alarak, çekimlerin yapılacağı stüdyoya götürmesi gerekiyordu. </st><st c="17457">Saat 8.00 AM’ı çoktan geçti, taksi gelmedi. </st><st c="17501">İşte bu hiç ingiliz bir durum değil. </st><st c="17538">Herşey elimize verilmiş üç sayfalık bir programla, dakika dakika belirlenmiş. </st><st c="17616">Fakat bir aksaklık var mutlaka. </st><st c="17648">Stüdyoya geç kalmamak için, attık kendimizi sokağa. </st><st c="17700">Ters akışlı trafikte, karşıdan karşıya geçmek de ayrı bir sorun. </st><st c="17765">İlkokuldan beri öğrendiğimiz üzre, önce sağa bakıyoruz, oysa burda önce sola bakmak gerekiyor. </st><st c="17860">Biz karşıdan karşıya geçerken, her seferinde ilkokul öğretilerimizi anımsamıyoruz ki, refleks olarak yapı yoruz unu ve bu yüzden önce sola bakmaya bir türlü alışamıyoruz. </st><st c="18031">Değişik ölüm tehlikeleri geçirdikten sonra, bir taksiye atıyoruz kendimizi, Battersea semtinde Turmite Studio’ya ulaşıyoruz. </st><st c="18156">Mekan, benim umduğumdan çok daha küçük ve garaja benziyor. </st><st c="18215">Ama donanım acayip. </st><st c="18235">Filmi çekmesi gereken Julius Cassar yok, İspanya’daymış, onun yerine Bobby Böyle isimli genç yönetmen çekecekmiş. </st><st c="18349">Bobby ile tanıştık. </st><st c="18369">Canayakın bir adam. </st><st c="18389">Bana soyunacağım yeri gösterdiler. </st><st c="18424">Daracık bir makyaj odası. </st><st c="18450">Giyindim. </st><st c="18460">Biraz sonra makyajcı Sue olduğunu bildiren orta yaşlı hamşo bir kadın geldi, makyajımı yaptı. </st><st c="18554">Hafif pudra sürdü, yalnız gözaltına fondöten.</st></p>
			<p><st c="18599">- Du yu vant maskara?</st></p>
			<p><st c="18621">- No tenkyu!</st></p>
			<p><st c="18634">Maskara mıyız lan biz? </st><st c="18658">Ne maskarası? </st><st c="18672">İstanbul’dan aldığım altmyıldız takım elbise çok beğenildi. </st><st c="18732">Gözlüklü olarak düşünülmüşüm türkçe senaryoda. </st><st c="18779">İngilizlerin bu gözlük ayrıntısından haberi yok. </st><st c="18828">Benim için de çok yeni bir konu! </st><st c="18861">Ne gözlüğü? </st><st c="18873">Öğlene kadar çay kahve içerek, bir yerden gözlük gelmesini bekledik. </st><st c="18942">Stüdyoda çay kahve makineleri var, istediğin zaman gidip dolduruyorsun, o makinelerin yanında da sürekli yenilenen taze çörekler, pastalar, kekler bulunuyor. </st><st c="19100">İngilizler güya pek yemek yemiyorlar, ama gün boyu ağız boş durmuyor. </st><st c="19170">Gözlük konusu tamamen unutulduğu bir sırada, öğlene doğru değişik gözlükler geldi. </st><st c="19253">Yönetmen Bobby, hepsini tek tek taktı gözüme, baktı, inceledi, sonunda beni “Rüştü Bey” kılacak, yüzüme biraz ufak gelen kemik çerçevede karar kıldı. </st><st c="19403">Bir kısacık plan çektik, öğle paydosu oldu.</st></p>
			</section>
		<div id="charCountTotal" value="19446"></div></body>
</html>
