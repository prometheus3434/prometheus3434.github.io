<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
		<section>
			<h1><st c="0">SICAK BANYO İK LİRA</st></h1>
			<p><st c="20">Onbeş yaşımdayım. </st><st c="39">Hiç otelde kalmamışım. </st><st c="62">O gece kalacağım işte. </st><st c="85">Bu biliniyor. </st><st c="99">Nisanın biri. </st><st c="113">Kurban Bayramının ilk günü. </st><st c="141">Sabah sıfırbeşte uyandım. </st><st c="167">Şirinevler’de teyzemde kaldım o gece. </st><st c="205">Saat yedide okulda buluşacağız arkadaşlarla. </st><st c="250">Teyzem, çantamı hazırlamış, bana da, çantanın içinde ne nedir, neden kimi şeyler altta ve niçin öbürleri üsttedir, kirlenen nereye koyulurken temiz olan n’apılacaktır, gibi konularda bilgi verdi. </st><st c="446">Bu bilgilerin bana otelde yararlı olacağı düşünülüyor. </st><st c="501">Ben pek dinlemiyorum, aklım çok karış havada. </st><st c="547">Teyzem çaylar demlemiş, börekler yapmış, ayrıca yolluk börek paketi hazırlamış. </st><st c="627">Herşeye çok dikkat etmem gerektiği konusunda beni uzun uzun uyardıktan ve dualar okuduktan sonra, kapıdan yoletti.</st></p>
			<p><st c="741">Aksaray minibüsüne bindim, bir pencere kenarına oturdum, çantam kucağımda. </st><st c="817">Minibüsün çamurlu penceresinden bir bayram sabahı telaşını gözlemekteyim. </st><st c="891">Kurban almaya gidenler, kurban almış olarak dönenler, kurban kesenler, kurban olanlar. </st><st c="978">Kanlı olaylar arasından yarasız beresiz Aksaray’a ulaştım. </st><st c="1037">Ordan bir Taksim dolmuşuna bindim. </st><st c="1072">Kucağımdaki çanta yanımdaki adama rahatsızlık verdi biraz, ama ne yapabilirim? </st><st c="1151">Galatasaray’da indim. </st><st c="1173">Okulun kapıcısı Mehmet, kapının önünü süpürmekteydi. </st><st c="1226">Bizimkilerden bir iki kişinin geldiğini, içeri girdiğini söyledi. </st><st c="1292">Girdim, arandım bulamadım. </st><st c="1319">Gene kapıya çıktım. </st><st c="1339">On, onbeş dakika içinde, herkes peşpeşe geldi. </st><st c="1386">Tamam olduk. </st><st c="1399">Neşeyle Tünel’e doğru yürümeye başladık. </st><st c="1440">Hepimiz sigara yaktık. </st><st c="1463">Sigaraya yeni başlamışız. </st><st c="1489">Olur olmaz yerde ve büyüklerin yanında içemiyoruz. </st><st c="1540">Fırsat buldukça yakıyoruz böyle. </st><st c="1573">İçmeyi bildiğimiz de söylenemez, öksürük, tıksırık, gözümüzden yaşlar geliyor. </st><st c="1652">Ben önceleri, havalı olur diye, filitresiz Yeni Harman’la başlamıştım sigaraya, baktım öksürükten ölücem, hemen naneli Çamlıca’ya yatay geçiş yaptım. </st><st c="1802">Tünel’le Karaköy’e indik. </st><st c="1828">Rıhtıma geldik. </st><st c="1844">Bineceğimiz geminin adı Marakaz. </st><st c="1877">Bulduk gemiyi, güvertesine çıktık. </st><st c="1912">Her yer tıklım tıklım dolu. </st><st c="1940">Güvertenin kıç tarafında, bu gezinin mimarı, Coğrafya öğretmenimiz Ferruhzât Bey, erkenden gelerek geziye katılan öğretmenler için kimi yerler parsellemiş, kartal gibi o yerlerin başını bekliyor. </st><st c="2136">Bizim yolculuğu, ayakta yapacağımız anlaşıldı. </st><st c="2183">Daha sonra, fizikçi Mösyö Garti ve eşi, fransızcacımız Madam Somerville ve eşi, Mösyö ve Madam Colombier, Motor Salih gibi öğretmenler geldiler, Ferruhzât Bey’in onlara zulaladığı yerlere oturdular, demir aldı gemi.</st></p>
			<p><st c="2398">Geziye bizim sınıftan, At Birol, Haluk Koskos, Sarı Tunç, Çükkafa Şükrü, Tapet Şahin, Taşkafa Ahmet, Nezih, Cımbız Selim, Kefere Doğan, Piç İsmail katılıyor. </st><st c="2557">Dört saatlik yolculuğu, geminin zula yerlerinde sigara içerek, gemiyi dolaşarak, kimi kızlara laf atarak geçirdik. </st><st c="2672">Atılan lafları kızlar üstlerine almadı, laflar denize düşüp boğuldular.</st></p>
			<p><st c="2743">Marakaz gemisinin Bandırma’ya yanaşması çok güç ve uzun bir zaman dilimine yayılarak oldu. </st><st c="2835">Yanaşır gibi oluyor, gene ayrılıyor gemi iskeleden. </st><st c="2887">Kaptan mı beceriksiz? </st><st c="2909">İskele mi enayi? </st><st c="2926">Gemi mi dandik? </st><st c="2942">Bir sorun olduğu kesin. </st><st c="2966">Ancak kahraman kaptan sonunda yanaşmayı başarıyor, iskeleyle kerhen öpüşüyor geminin bordası ve gür sesli gemiciler düğümlüyorlar Marakazi, hiç düğümlenemeyeceğini sandığı Bandırmalı iskele babalarına.</st></p>
			<p><st c="3167">İki minibüse doluşuyoruz. </st><st c="3194">Birinci minibüs öğretmenler ve ağbiler, ikinci minibüs biz çömezler. </st><st c="3263">Bandırma’dan Erdek’e yola çıkıyor minibüsler kıdem sırasıyla. </st><st c="3325">Biz ikinci minibüste olmaktan çok mutluyuz, sigaramızı içebiliyoruz, fakat tam istediğimiz şamatayı yapamıyoruz, çünkü başımıza, grup şefi olarak, sinir ve korkutucu Atkafa Anıl ağbi verildi. </st><st c="3517">Minibüste terör estiriyor. </st><st c="3544">Çok numaralı, renkli camlı gözlükleri var. </st><st c="3587">Onların arkasından sürekli pis bakıyor. </st><st c="3627">Herkes ondan korksun diye takındığı bir tavrı bu. </st><st c="3677">Allahtan yolculuk uzun sürmüyor. </st><st c="3710">Şirin Erdek’e ulaşıyoruz. </st><st c="3736">Deniz kıyısında çok sakin bir balıkçı köyü. </st><st c="3780">Birinci minibüs bir otelin önünde duruyor, biz devam ediyoruz ve kaçıncı sınıf olduğu pek belli olmayan Saner Palas Oteli önünde parke diyor bizim minibüs. </st><st c="3936">Biz burada kalacakmışız. </st><st c="3961">İyi, tamam.</st></p>
			<p><st c="3972">Otelin giriş katı duvarında kocaman elle yazılmış fiyat tarifesi, hepimizin dikkatini çekiyor:</st></p>
			<table>
				<tr>
					<td><st c="4067">“BİR YATAK</st></td><td><st c="4078">8 LİRA</st></td>
				</tr>
				<tr>
					<td><st c="4085">DUŞ</st></td><td><st c="4089">1 LİRA</st></td>
				</tr>
				<tr>
					<td><st c="4096">SICAK BANYO</st></td><td><st c="4108">2 LİRA”</st></td>
				</tr>
			</table>
			<p><st c="4116">Çoğumuz ilk kez otelde kalacağız. </st><st c="4151">İlkimizin Saner Palas olması hepimiz için üzücü. </st><st c="4200">Bir şeyin ilki önemlidir çünkü. </st><st c="4232">Ben, Haluk Koskos ve Tunç’la aynı odada kalacağım. </st><st c="4283">Üçer kişilik odalara dağıtılıyoruz. </st><st c="4319">Odamız, üç beyaz karyolanın, ancak sığabileceği daracık bir yer. </st><st c="4384">Çantalarımızı, beyaz pikeli yataklarımızın altına sürüyoruz. </st><st c="4445">Atkafa Anıl Ağbi, odaları tek tek dolaşarak, eşyalarımızı odalara bırakıp, paralarımızı üstümüze alıp, aşağıda toplanmamızı istiyor. </st><st c="4578">Emre uyuyoruz ve yürüyerek, birinci minibüsün durduğu, öğretmenlerin kaldığı otelin lokantasına yemeğe gidiyoruz.</st></p>
			<p><st c="4691">Yemekten sonra, Ferruhzat Bey’in, hiç gereksiz Kapıdağ yarımadasının burnuna dek yürüyüş fikri, ister istemez uygulamaya koyuluyor. </st><st c="4824">Kimilerini denize atarak, ben atılmamayı başararak, şakalaşarak, pandikleşerek, bir süre yürüyoruz Ferruhzat Bey’in peşinden. </st><st c="4950">Öğretmenlerden de şarlayanlar oluyor, yarım adanın burnuna kadar gitmekten vazgeçilerek geri dönülüyor, öğretmenler ve kıdemli ağbiler cici otellerine, biz de hayatımızın ilk oteli Saner Palas’a yazılıyoruz.</st></p>
			<p><st c="5157">Odamızda tuvalet, lavabo yok. </st><st c="5188">Bütün odaların baktığı ikinci kat koridorunda, ortak tuvalet var. </st><st c="5254">Havlularımızı, diş fırçalarımızı alıp, diziliyoruz koridora. </st><st c="5315">Yatılı okuduğumuz için, alışkın olduğumuz bir yatma öncesi mavrası bu. </st><st c="5386">Kenef muhabbeti son bulunca, odalarımıza çekiliyoruz, yataklarımıza uzanıp, birer sigara yakıyoruz ve onbeş yaşımızda otelde kaldığımız için, anlamsız bir mutluluk duyuyoruz. </st><st c="5561">Otelin Saner Palas olması hiç de eksiltmiyor bu özgürlük keyfimizi.</st></p>
			<p><st c="5628">Çok erken uyandık sabahleyin. </st><st c="5659">Yataklar rahatsız. </st><st c="5678">Oramız buramız tutulmuş. </st><st c="5703">Sokağa indik, otelin önünde futbol oynadık. </st><st c="5747">Otelin altındaki kahvede çay içtik. </st><st c="5783">Daha sonra öbür otelin önünde toplanıldı. </st><st c="5825">Büyük bir mavna geldi. </st><st c="5848">Aldığımız onbeş ekmek, kocaman karton kutularla peynir ve zeytinle mavnaya doluştuk. </st><st c="5933">Erdek koyundan çıktık, mavnanın suları yararak çıkardığı ses daha da hızlandı. </st><st c="6012">Kocaman kırmızı türk bayrağı mavnanın kıçında dalgalanırken, rüzgar saçlarımızın her telini ayrı kurcalıyor, denizin kendine özgü kokusu ciğerlerimizi dolduruyordu. </st><st c="6177">Kuş gibi hafif hissettim kendimi, birden uçmak istedim. </st><st c="6233">İskele tarafında iki karabatak görüldü, hızla daldılar, mavnanın sancak tarafından çıktılar. </st><st c="6326">Bizim mavnanın altını incelediler besbelli. </st><st c="6370">Giderek uzaklaştık güdük zeytin ağaçlarından, beyaz minareden. </st><st c="6433">Açıkta bir yunus atladı. </st><st c="6458">Birbirimize gösterdik. </st><st c="6481">Daha önce yunus görmüşlüğümüz yok. </st><st c="6516">Gören gördü, göremeyen inanmadı. </st><st c="6549">Kimi adaların uzağından geçerek, Ferruhzat Bey’in;</st></p>
			<p><st c="6599">- İşte!</st></p>
			<p><st c="6607">dediği Avşa adasına dümen kırdı mavna. </st><st c="6647">Bizim mavnanın bayrağı üzerinde, yorulmadan çember çizen martılar, alçaldılar. </st><st c="6726">Kimizaman sanki artık kanat çırpamayacaklar, çok yorulmuşlar gibi süzülüyorlar, uçak düşmesi gibi bir konuma geçiyorlar, sonra yeniden kanat sesleri duyuluyor, yükseliyorlar. </st><st c="6901">Kendi aralarında konuşan martıların dediklerini sanki anlıyor gibiyim.</st></p>
			<p><st c="6971">- Ben artık yoruldum kanat çırpmaktan.</st></p>
			<p><st c="7010">- İnsek, şu mavnanın kıçına!</st></p>
			<p><st c="7039">- İnsanlara güven olmaz.</st></p>
			<p><st c="7064">- Doğru.</st></p>
			<p><st c="7073">Sonra gene yorgun ve tuhaf kanat çırpışları. </st><st c="7119">Avşa adasına ulaştığımızda, ada köylüleri iskeleye yığılmışlardı. </st><st c="7185">Gelişimizden duydukları sevinci dışavuruyorlardı. </st><st c="7235">Hepimize ayrı ayrı, hoşgeldiniz, dediler. </st><st c="7277">Pek gelen gidenin olmadığı bir adacık Avşa. </st><st c="7321">Şarap yapılıyor burada. </st><st c="7345">Başka da bir gelirleri yok gibi. </st><st c="7378">Belki balıkçılık da yapıyorlardır, şaraba meze olsun diye.</st></p>
			<p><st c="7436">Tozlu, çamurlu, dar toprak yollardan yürüdük bir süre. </st><st c="7492">Yalnız yazları açık olan kapalı bir motelin terasına yerleştik. </st><st c="7556">Çeyrek ekmek içinde zeytin, peynir ve sucuk dağıtıldı. </st><st c="7611">Motelin önünde, bir iskele iskeleti var; sadece denize çakılmış taşıyıcı direkleri kalmış, üstüne basılarak yürünecek kısmı çürümüş gitmiş iskelenin. </st><st c="7761">Elimde sandviçim, her nedense o direklerin üstünden sekerek, iskele iskeletinin en ucuna gittim, en son direğin tepesine tünedim, denize bakarak yedim çeyrek ekmeğimi. </st><st c="7929">Tam bitirmiştim ki, önce kim başladı bilmiyorum, bütün arkadaşlar çevreme taş atarak, beni ıslatma çalışmalarına başladılar. </st><st c="8054">Panik halinde kalktım, direklerin üstünde sekerek kıyıya gelirken, suya düştüm. </st><st c="8134">Çok gülerek alkışladılar. </st><st c="8160">Amaçlarına ulaşmıştı serseriler. </st><st c="8193">Sinirle, üstüme yapışmış sırılsıklam giysilerimle sudan çıktım, motelin arka tarafına dolandım. </st><st c="8289">Soyundum. </st><st c="8299">Belime kazağı sardım. </st><st c="8321">Donum dahil herşeyimi güneşe serdim. </st><st c="8358">Kurumalarını bekleyen uzun dolanmalarıma başladım. </st><st c="8409">Bu sırada köylülerin getirdiği testilerle şarap satın aldı öğretmenler.</st></p>
			<p><st c="8480">- Biz de alalım oğlum.</st></p>
			<p><st c="8503">- Ferruhzat Bey kızar.</st></p>
			<p><st c="8526">- Kızmaz oğlum...</st></p>
			<p><st c="8544">biçimindeki tartışmalar, hepimizin birer testi şarap almasıyla sonuçlandı. </st><st c="8620">Ben dikledim şarabı, içim ısındı.</st></p>
			<p><st c="8653">Akşam dönüş saatinde benim giysilerim tam kuramamıştı, ama nemli yapış giyindim. </st><st c="8735">Herkesin elinde şarap testisi, yeniden bindik mavnaya. </st><st c="8790">Mavna hızlandı. </st><st c="8806">El salladık Avşalılara. </st><st c="8830">Martılar gene uçuşmaya başladılar, dalgalanan bayrağın tepesinde. </st><st c="8896">Güneş kocaman bir kırmızı top gibi, dağların doruklarına yanaştı. </st><st c="8962">Erdek göründü. </st><st c="8977">Ferruhzat Bey, birden, şarap testilerimizi denizin serin sularına atmamızı emretti. </st><st c="9061">Elli yıl sonra, birilerinin bu testi leri deniz dibinden çıkarıp, amfora bulduk diye çok mutlu olacakları, esprisini yapmayı da ihmal etmedi. </st><st c="9203">Hıyar gibi attık şarap testilerini denize. </st><st c="9246">Çok kızıyoruz Ferruhzat Bey’e, bize çocuk muamelesi yapıyor diye, oysa çocuğuz, ne muamelesi yapsın ki adam?</st></p>
			<p><st c="9354">Yarı ıslak giysilerimle, Saner Palas’a ulaştım. </st><st c="9403">İki lirayı gözden çıkararak, sıcak banyo almak istediğimi söyledim resepsiyondaki adama. </st><st c="9492">Adam gitti, bir yerlerde bir şofben yaktı, başka bir yerlerde kimi vanalar açtı. </st><st c="9573">Bizim katın tuvaletindeki vanaları açtı ve ben tuvalet-duşta sıcakımsı banyomu aldım. </st><st c="9659">İşimi bitirir bitirmez, adamın buyurduğu gibi durumu kendisine bildirdim. </st><st c="9733">O da vanaları kapattı, şofbeni söndürdü, benim hesabıma iki lira daha yazdı.</st></p>
			<p><st c="9809">Akşam yemeği gene, cici otelin lokantasında yenildi. </st><st c="9863">Yemekte Atkafa Anıl Ağbi aracılığıyla sinemaya gitme isteğimizi belirttik Ferruhzat Bey’e. </st><st c="9954">Güzel şarabın da etkisiyle Madam Somerville ile derin ve keyifli bir muhabbete girmiş olan Ferruhzat Bey izni hemencecik verdi. </st><st c="10082">Yemekten sonra Erdek’in biricik sineması olan Ferah Sineması’na gittik. </st><st c="10154">Sinema viran, koltuklar dingildek. </st><st c="10189">Filim “ALASKA FEDAİLERİ”. </st><st c="10215">Alaska’yı pis ruslardan kurtaran iyi amerikalıların öyküsü. </st><st c="10275">John Wayne, Stevart Granger ve Mauren O’hara denen o muhteşem güzel kadın başrollerde. </st><st c="10362">Film birkaç kez koptu, yapıştırıldı. </st><st c="10399">Oranın ünlü kırmızı gazozundan içtik, yapıştırılmanın beklendiği sıralarda. </st><st c="10475">Sinemadan otele dönerken hepimiz John Wayne gibi yürüyorduk, Stevart Granger gibi yürüyenler de vardı. </st><st c="10578">O gece Saner Palas Oteli’nde, herkes düşünde Mauren O’hara’yı gördü.</st></p>
		</section>
	<div id="charCountTotal" value="10646"></div></body>
</html>
