<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter14">
		<section>
			<h1><st c="0">HİÇ YILDIZSIZ OTEL</st></h1>
			<p><st c="19">Pek sevmem Adapazarı turnelerini. </st><st c="54">Hem yakındır İstanbul’a, hem de gaza bassan yol bitmez. </st><st c="110">Üstelik gaza da pek o kadar basılamaz. </st><st c="149">Yoğun trafikli, ne bok yiyeceği bir türlü kestirilemeyen kamyonlarla bezeli, herkesi geçme eğilimli korkutucu otobüslü, pis bir yoldur. </st><st c="285">Gece dönsen, dönülmez; çok karanlıktır ve kamyonlar ve traktörler ve kimi lada ve skodalar stop lambası kullanmazlar. </st><st c="403">Oyunun oyna nacağı Yıldız Sineması’nın sahnesi göz içi kadar olup, tiyatro oynanabilsin diye salonun ilk iki sırasının üstüne tahta çakarak, sahneyi bir anlamda büyütürler, bu düzensiz çakılmış tahtalar üçüncü sıraya da tecavüz eder ve o sırada, sanki orkestra çukurundaymış gibi, sahnenin altına ayaklarını uzatmış protokol oturur. </st><st c="736">Niye ısrarla orada otururlar, bunu hiç anlamış de ğilim. </st><st c="793">Her gittiğimde sinemayı hınca hınç dolduran güzel bir tiyatro izleyicisi vardır, onlar Adapazarı’nda azınlıktır. </st><st c="906">Çoğunluk tiyatro falan mandallamaz. </st><st c="942">O azınlık için gidip gelirim bu kimbilir hangi adanın pazarına. </st><st c="1006">Sinemaya ulaşılacak yol, belediye tarafından, kimi sökülüp takılabilen kilitli demirlerle kapatılmıştır, gel dikiz ki dekor kamyonunun sinemanın önüne girmesi gerekmektedir. </st><st c="1180">Bu, her seferinde tiyatro sevmedikleri ya da beni sevmedikleri yalın hallerinden anlaşılan zabıtalarla, büyük kavgalar sonucu başarılır.</st></p>
			<p><st c="1316">- Oynanmıyacak mı lan bu tiyatro burda bu akşam?</st></p>
			<p><st c="1365">Yıllar geçer, belediyeler değişir, bu zabıtalar değişmez. </st><st c="1424">Her nedense bana gıcıktırlar. </st><st c="1454">Kimisi tanır, tanımazdan gelir. </st><st c="1486">Kimisi arabamı parketmeme engel olur. </st><st c="1524">Yıldız Sineması’na ulaşamamam için ellerinden geleni yaparlar, ama ben her seferinde o çok soğuk sinemaya sızar ve oyunumu oynarım. </st><st c="1656">Zabıtalar oynadığıma bozulurlar belki, ancak zabıtalar yüzünden sinemaya giremeyerek oynayamadığım hiç olmadı.</st></p>
			<p><st c="1766">Haziranın yedisi, cayır sıcak kimbilir hangi adanın pazarı, kan ter içinde “FERHANGİ ŞEYLER” 415. </st><st c="1865">ve 416. </st><st c="1873">oyunları oynuyorum, tıka basa doldurulmuş sinemada. </st><st c="1925">Sinema 750 kişilik, iki seansın izleyici toplamı 1600’ün üstünde. </st><st c="1991">Bu turnenin düzenleyicisi Oya Hanım bir görünüyor, bir kayboluyor oyunlar sırasında. </st><st c="2076">İki oyun arası kavga dövüş alıyoruz paramızı.</st></p>
			<p><st c="2121">- Kaçmıyoruz ya Ferhan Bey!</st></p>
			<p><st c="2149">- Ya kaçarsanız?</st></p>
			<p><st c="2166">- Olur mu öyle şey Ferhan Bey?</st></p>
			<p><st c="2197">- Olduğunu çok gördüm. </st><st c="2221">Ali Piliçci’yi tanır mısınız?</st></p>
			<p><st c="2250">- Hayır, tanımam.</st></p>
			<p><st c="2268">- Polis de tanımıyor. </st><st c="2291">Adresinde bulunmuyor. </st><st c="2313">Böyle bir tip var ve fakat yok. </st><st c="2345">Eskişehir’de Arı Sineması’nı belediye otobüsü gibi doldurup, ikibin biletin parasıyla, ben oynamaktayken terketmiş Eskişehir’i.</st></p>
			<p><st c="2472">Oya hanım, ağlamaklı bir biçimde sayıyor parayı. </st><st c="2522">Çantasından, manto ceplerinden, değişik yerlerinden, lastiklenmiş tomar tomar paralar çıkıyor. </st><st c="2617">Kendisine güvenmeyişime içerlemiş görünüyor. </st><st c="2662">Ben kendisini ne tanırım, güvensizliğim sisteme. </st><st c="2711">Turnede iki oyun arası para alınmazsa, ikinci oyun oynanmaz. </st><st c="2772">Ben ustalarımdan öyle öğrendim. </st><st c="2804">Ustalar da durup dururken icad etmemişler ya bunu. </st><st c="2855">Oya hanımla ilk kez çalışıyoruz. </st><st c="2888">Üstelik, onunla çalışmış olan Salih Kalyon parasını alamamış, turneye çıkarayak uyardı beni.</st></p>
			<p><st c="2980">Oyundan sonra, Oya hanım ve kızıyla, bir köftecide yemek yiyoruz. </st><st c="3047">Oya hanım yüksek perdeden ve ağlıyarak, bağırarak konuşuyor. </st><st c="3108">Kendini savunuyor. </st><st c="3127">Salih Kalyon’un oyununa 40 bilet satılabilmiş. </st><st c="3174">Nasıl versinmiş parasını? </st><st c="3200">Adamın parasını veremeyeceksen, niçin turne düzenleyicisiyim, diye çıkıyorsun ortaya? </st><st c="3286">Sen ona belirli bir parayı garanti ediyorsun, o da dekorunu, ışığını, kıvırını zıvırını, bir kamyona yüklüyor, geliyor buraya. </st><st c="3413">Sen ona </st><em><st c="3421">“pardon” </st></em><st c="3430"> diyorsun! </st><st c="3440">Oysa sinema tıka basa dolunca, sen </st><em><st c="3475">“Gerektiğinden çok para kazandım, size daha fazla vermeliyim!”</st></em><st c="3537"> demiyorsun. </st><st c="3550">Yani bütün biletler satılınca, içinden tiyatronun parasını ödeyip, geri kalanı banka hesabına yatırıyorsun. </st><st c="3658">Sen düzenleyici falan değil, işi gücü olmayan herhangi bir tipsin, gibi şeyler demek geliyor içimden, karşımda aralıksız konuşan bu alttan üstten sıkıştırılmış piknik tip kadına. </st><st c="3837">Saçının sarı olması söz konusu değil, öyle olsa kaş siyah olmaz, fakat saç kanarya sarısına boyanmış, köftecinin ismi basılı kağıt peçetesiyle, ağladığı için, gözünden akan siyah boyaları siliyor, ağlamayı ve konuşmayı sürdürüyor. </st><st c="4068">Meğer bugün, rahmetli beyiyle evlenme yıldönümüymüş, ille ağlaması şartmış zaten onun bugün. </st><st c="4161">Düşündüklerimi söyleyemiyorum. </st><st c="4192">Ayrıca kızı da aynı anda, annesini haklı çıkarır şeyler söylüyor. </st><st c="4258">İkisi bir ağızdan, bağıra çağıra anlatıyorlar. </st><st c="4305">Ben köfteyle görüşüyorum. </st><st c="4331">Aslında yapay sarışın piknik tip Oya hanım, şu an çok mutlu, bu gece birdenbire zengin olduğunun, müthiş sevincini belli etmemeye uğraşmanın derin sıkıntısında, sıkı sıkı tutuyor elindeki para dolu çantayı. </st><st c="4538">Eve gidip, paraları havaya atacak, sabaha dek ana kız karşılıklı göbek atacaklar. </st><st c="4620">Bunu bana belli etmemeye uğraşıyorlar. </st><st c="4659">Ağlaşıyorlar. </st><st c="4673">Kısa kesiyorum bu epik gösteriyi. </st><st c="4707">Oya hanımı ben bulmadım, o beni buldu, bir daha buluşmayacağız, kapa parantez. </st><st c="4786">Onlardan ayrılıp otele geliyorum, devrisi gün Eskişehir’de oynayacağım.</st></p>
			<p><st c="4857">Gayet hanzo otelimiz, hiç yıldızsız, iddiasız. </st><st c="4905">Bir büyük, bir küçük yatak var odada. </st><st c="4943">Otelin en büyük odası buymuş. </st><st c="4973">Küçük yatağı koymasalar oda biraz daha büyük olabilir aslında. </st><st c="5036">Kocaman bir gardrob var, açıyorum, içinde bir çift eski ayakkabı ve kirli bir havlu var. </st><st c="5125">Giden biri unutmuş olamaz. </st><st c="5152">Banyoda bir de permatik var. </st><st c="5181">Anlaşılıyor ki, otelin pek kiralanan bir odası değil, bir müsdahdem o odada yaşıyor, bir anlamda bağımsızlığını ilan etmiş. </st><st c="5305">Benim bir gecelik geçici işgalim yüzünden de, tam bir boşaltmaya gitmemiş odayı. </st><st c="5386">Sanırım yandaki odaya yatay geçiş yapmış. </st><st c="5428">Ben gider gitmez, gene gelip yerleşecek. </st><st c="5469">Otel boş zaten. </st><st c="5485">Bu da çok doğal. </st><st c="5502">Adapazarı’nda bu otelde yatıp sabaha kadar trafik gürültüsü dinlemek için insanın sadece, ertesi gün Eskişehir’e gidiyor olmak gibi bir nankör sebebi olmalı. </st><st c="5660">Hiç soyunmadan, yatağı hiç açmadan, battaniyeye fazla değmemeye uğraşarak, sağ kolumu başımın altına alıp, uzandım yatağa, takmamak lazım bu ve benzeri beşbenzemez otellere. </st><st c="5834">Bir daha bura da kalmayacağız, onu biliyoruz en azından. </st><st c="5891">Kapa parantez.</st></p>
		</section>
	<div id="charCountTotal" value="5905"></div></body>
</html>
