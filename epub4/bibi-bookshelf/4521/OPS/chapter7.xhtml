<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
		<section>
			<h1><st c="0">BOMBALANMAMIŞ DUBROVNİK</st></h1>
			<p><st c="24">Uzun bir tiyatro turnesinden döndüm. </st><st c="62">Karım üç aylık hamile, bir yere kafa dinlemeye gitmek istiyoruz.</st></p>
			<p><st c="126">- Yeryüzünde arıyorsan cenneti al işte sana Dubrovnik, demiş Bernard Shaw.</st></p>
			<p><st c="201">diyorum karıma.</st></p>
			<p><st c="217">- Derhal Dubrovnik’e gidiyoruz o zaman!</st></p>
			<p><st c="257">diyor karım. </st><st c="271">Paldır küldür uçak bileti peşine düşüyoruz.</st></p>
			<p><st c="314">Bir bilinmeyen yere gitmektir tatil. </st><st c="352">Hiç bavul, iki küçük çanta, Yeşilköy’den bindik Belgrad uçağına. </st><st c="417">Alıştığımız yerden uzaklaşmak, en zihinsel dinlence işte. </st><st c="475">Sabah uyandığımızda her gün dalaştığımız sorunlanmız yok. </st><st c="533">Otuz kişi ancak var uçakta. </st><st c="561">Doksan dakika sonra indik Belgrad’a. </st><st c="598">Dubrovnik uçağının kalkmasına saatler var. </st><st c="641">Geçici bir süre için Belgrad’lıyız. </st><st c="677">Bira, kahve, alışveriş ve yugoslav dinarının kaç para ettiği hesaplarıyla akşamı bulduk, pek keyifsiz Belgrad havalimanında. </st><st c="802">Tam uçak saatine yaklaştığımızı düşünürken gecikme duyurusu öksürdü, Yugoslav Havayolları. </st><st c="893">Sonunda saat 20.00 suları kalkabildik Belgrad’dan, kırkbeş dakika sonra da Dubrovnik’e indik. </st><st c="987">1988 yılının temmuzu, henüz Yugoslavya parçalanmamış sosyalist bir ülke. </st><st c="1060">Bosna-Hersek şimdilik karışmamış. </st><st c="1094">Dubrovnik henüz bombalarla yerle bir edilmemiş.</st></p>
			<p><st c="1141">Çantalara arkadaş free-shop torbalarıyla itiş kakış bindik otobüse, Adriyatik denizi kıyısından geldik kente. </st><st c="1252">Teleks marifetiyle Otel Lero diye bir otelde yer ayırtmışlığımız var. </st><st c="1322">Otobüsün bizi indirdiği yerden bindik bir taksiye, fırt diye geldik otele. </st><st c="1397">Anahtarı verdiler elimize. </st><st c="1424">Ne komi, ne tomi, ne bel boy! </st><st c="1454">İşte şurası asansör, odanız birinci katta gaspodini gaspoja! </st><st c="1515">Yüklendik çantaları. </st><st c="1536">Anlaşıldı ki herkes kendinin komisi burada. </st><st c="1580">Otelimiz B kategorija.</st></p>
			<p><st c="1602">Lero isimli otel oldukça döküntü. </st><st c="1637">Oda küçücük, iki ranzamsı yatak. </st><st c="1670">Lumbozumsu küçük bir pencere.</st></p>
			<p><st c="1699">- Hemen bu otelden çıkalım!</st></p>
			<p><st c="1727">dedi üç aylık hamile karım.</st></p>
			<p><st c="1755">- Peki!</st></p>
			<p><st c="1763">dedim. </st><st c="1771">Bir asfalta bakıyor lumbozumsu küçük pencere. </st><st c="1817">Deniz çok uzaklarda gibi. </st><st c="1843">Yoğun bir trafik var caddede. </st><st c="1873">Çok gürültülü yugoslav otomobilleri, odamızın içinden geçiyor. </st><st c="1936">Tatilde değil de, İzmir’de Basmane’de Billur Otel’deyiz sanki. </st><st c="1999">Lumbozumsu küçük pencerenin ayrıca hücre duygusunu güçlendiren demirleri var.</st></p>
			<p><st c="2076">- Yarı açık Lero Cezaevi de denilebilir buraya!</st></p>
			<p><st c="2124">diye homurdandım.</st></p>
			<p><st c="2142">- Al sana Dubrovnik, yeryüzünde arı yorsan cenneti!</st></p>
			<p><st c="2194">dedi karım.</st></p>
			<p><st c="2206">- Bu geceyi Bernard Shaw’un annesinin kulaklarını çınlatarak burada geçirmek zorundayız. </st><st c="2296">Yarın sabah başka bir otel buluruz,</st></p>
			<p><st c="2331">dedim. </st><st c="2339">Duş bile almadan yemeğe indik, almanca cazbantlı Yarı açık Lero Cezaevi lokantasına. </st><st c="2424">Çok kötü dansederken çok eğlenen, yaşlı başlı alman turistler çoğunlukta. </st><st c="2498">Yanımızdaki masada, iki lezbiyene ısrarla asılıyor, türk ruhlu bir yugoslav genci. </st><st c="2581">O iki sapık kadını bu gece doğru yola getirmeyi düşünüyor.</st></p>
			<p><st c="2639">Çabucak yedik tatsız tuzsuz yemeği. </st><st c="2676">Hemen sokağa çıktık ve başka otel araştırmalanna giriştik. </st><st c="2735">Deniz kıyısındaki Belvue Oteli’ne gittik. </st><st c="2777">Hiç boş odalan yok. </st><st c="2797">Daha sonra A Kategorija Libertas Oteli çıktı karşımıza. </st><st c="2853">Resepsiyondan fiyat alındı, Yarı açık Lero Cezaevi’nin iki misli. </st><st c="2919">Varsın olsun. </st><st c="2933">Belki bu oteldir, Bemard Shaw’un sözünü ettiği yer. </st><st c="2985">Devrisi gün için odamızı ayırttık. </st><st c="3020">Geze geze, cezaevimize geldik. </st><st c="3051">Girişteki dış nizamiye gardiyanı:</st></p>
			<p><st c="3084">- Nerden geliyorsunuz? </st><st c="3108">Kime sorup çıktınız?</st></p>
			<p><st c="3128">gibi bir terbiyesizlikte bulunmadı. </st><st c="3165">Biz de uysalca hücremize çıktık. </st><st c="3198">Daracık yataklarımıza uzandık. </st><st c="3229">Sabaha dek caddeden geçen araba ve motosikletleri saydık. </st><st c="3287">Geceboyu geçen motosiklet sayısı, araba sayısının 1.7 katı... </st><st c="3349">Dubrovnik’i dinledik, gözlerimiz yarı açık, Yarı açık Lero Cezaevi’nde.</st></p>
			<p><st c="3420">Sabahleyin, parası önceden ödenmiş kahvaltımızı ettik cezaevi kahvaltı salonunda. </st><st c="3503">Garson marson yok, kahvaltı ortada, istediğini alıyorsun tabağına, tabağın alabildiği kadarını yani. </st><st c="3604">Tabaklar oldukça küçük düşünülmüş. </st><st c="3639">Herkes kendisinin garsonu. </st><st c="3666">Bize garip gelen hoş tarafları aslında bunlar sosyalizmin. </st><st c="3725">Bir kayık tabaktan benim önümdeki tabağa peynir nakliyesi için aracıya tefeciye gerek yok. </st><st c="3816">Ben ne güne duruyorum? </st><st c="3839">Üstelik peyniri yiyecek olan benim. </st><st c="3875">Bahşiş, denilen çok anlamsız gider kalemi de sıfırlanmış oluyor.</st></p>
			<p><st c="3939">Kahvaltıdan sonra, doğmamış çocuğun annesi, odaya çıktı, uzandı, doğmamış çocuğun babası olarak sokağa attım kendimi, Bernard Shaw’un sözünü ettiği Dubrovnik’i aramaya koyuldum. </st><st c="4118">Yirmi dakika yürüdükten sonra da Ortaçağdan kalma, iner kalkar köprülü bir kale kapısına ulaştım. </st><st c="4216">Dubrovnik kalenin içinde bir zula. </st><st c="4251">Birden anlaşılıyor Bernard Shaw’un demek istediği, giriyorum ki kaleden içeri, Ortaçağdayım. </st><st c="4344">Hızla dolaşıyorum, daracık sokaklı, çok eski Dubrovnik’i. </st><st c="4402">Bir defter, bir kalem ve Dubrovnik haritalı bir kitapçıkla dönüyorum otele.</st></p>
			<p><st c="4477">- Buldum Dubrovnik’i karıcığım, hiç böyle bir yer değil orası. </st><st c="4541">Hiç de uzak değil oraya, burası.</st></p>
			<p><st c="4573">Zaten açılmamış çantaları yüklendik, yeni adresimiz beş yıldızlı Libertas Oteli’ne taşındık. </st><st c="4667">Balkonlu, güzel bir süit oda, işte deniz, işte havuz, işte sutyensiz hoş kadınlar. </st><st c="4750">Mayoları kuşandık, indik deniz kıyısına. </st><st c="4791">Ve fakat bir gereksiz kalabalık. </st><st c="4824">İğne atsan iğneye yazık. </st><st c="4849">Kıçı koyacak yer yok. </st><st c="4871">Otel müşterisi değiller, dışardan gelerek otelin plajını işgal etmişler. </st><st c="4944">Yamaçlardan inen patikalardan karınca gibi gelmeyi sürdürüyorlar. </st><st c="5010">Kendi denizlerini turistlere koklatmıyor yugoslavlar. </st><st c="5064">Bu yasayla belirlenmiş bir durummuş. </st><st c="5101">Kıyılar herkesin! </st><st c="5119">Bu yüzden A Kategorija beş yıldızlı otelin plajı Menekşe Halk Plajı gibi. </st><st c="5193">O zaman niye veriyoruz peki biz bu otele bir avuç doları? </st><st c="5251">İşte böyle olur olmaz şeylerden, hiç ilgisi yokken, sık sık küfürler yiyor Bernard Shaw’un anası.</st></p>
			<p><st c="5348">Akşamüstü bir otobüsle indik eski Dubrovnik’e. </st><st c="5396">Taş üstüne taş koyarak kurmuşlar çok büyük bir kalenin içine kenti 8.yüzyılda, Roma’nın Epidaurum kentinden kaçan küskünler, Slav saldırılarından kaçanlar ve kimi zengin senyörler. </st><st c="5577">Girdik Pile kapısından kale kente. </st><st c="5612">Birden Ortaçağdayız işte. </st><st c="5638">Dubrovnik, Osmanlı’ nın elinin değmediği çok ender köşelerden biri. </st><st c="5706">O zaman da bağımsız kalmış Osmansız Dubrovnik Cumhuriyeti. </st><st c="5765">1667’de müthiş bir zelzeleyle yerle bir olmuş kent, taş üstüne taş koyarak, eski kent planını koruyarak, yeniden yapmışlar, 8.yüz yıldaki kenti. </st><st c="5910">Sokakların genişliği bir buçuk, iki metre. </st><st c="5953">O zaman için geniş bile, ne geçicek ki sokaktan? </st><st c="6002">Kemerlerin altında küçük küçük dükkanlar. </st><st c="6044">En çok da berber var. </st><st c="6066">Dubrovnik’in berberi meşhurmuş, çok eskilerden beri. </st><st c="6119">Çok şaşırarak dolaşıyoruz Ortaçağ’da. </st><st c="6157">Duvarı kocaman Tito fotoğraflı bir berbere girerek, bir ortaçağ tıraşı oluyoruz. </st><st c="6238">Daracık sokaklardan çok zula meydanlara ulaşıyoruz. </st><st c="6290">Vardığımız meydanın adı: İvan Gunduliç! </st><st c="6330">Kendisinin heykeli var, meydanın ortasında. </st><st c="6374">Ciddi bir tip izlenimi veriyor. </st><st c="6406">Kim lan bu İvan Gunduliç? </st><st c="6432">O meydanda bir kahveye oturuyor, açıyoruz Dubrovnik el kitabını.</st></p>
			<p><st c="6496">İvan Gunduliç, özgürlüğün sesi olarak anılan, bir l0.yüzyıl şairi. </st><st c="6564">Bosna-Hersek ve Sırbistan’ı alarak, Hırvatistan kapılarına dayanan Emperyalist Osmanlı’ya inat ünlü “Osman” şiirini yazan, buraların Namık Kemal’i, direnişçi bir şairmiş meğer.</st></p>
			<p><st c="6740">Dolaştıkça hayran kalıyoruz, kale içindeki şehir mimarisine. </st><st c="6802">Müthiş işlevsel, yalın ve estetik bir mimari. </st><st c="6848">Bundan sonra şu da de nilebilir: “Ben mimara mimar demem, Durovnik’i görmeyince!”</st></p>
			<p><st c="6929">Gece daha da güzelleşiyor, kale girişindeki Pile meydanı. </st><st c="6988">Çınarların dibinde açık hava kahveleri. </st><st c="7028">“Dubrava” slavcada “çınar ormanı” demekmiş. </st><st c="7072">Oradan geliyor bu dev çınarlarla kuşatılmış kentin ismi. </st><st c="7129">Çınarların dibinde çeşmeler var. </st><st c="7162">Kahvelerde orkestralar çalıyor. </st><st c="7194">Dubravka isimli kahveye oturuyoruz. </st><st c="7230">Orkestra canla başla çalıyor. </st><st c="7260">Akordeonda Galatasaray’ın teknik direktörü Jupp Denvall, kemanda filimci Nazmi Özer, piyanoda Bülent Evci, bateride Mahmut Tali Öngören... </st><st c="7399">Hoş oluyor gavur ilde insanları insanlara benzetmesi. </st><st c="7453">Bir gereksinme belki, kendi topraklarından uzaklığın getirdiği. </st><st c="7517">Durup dururken bilinçaltı bir memleket özlemi. </st><st c="7564">Üstelik az buz benzemiyorlar saydığım isimlere. </st><st c="7612">Bir köşede şarap içiyor İstanbul valisi Nevzat Ayaz, telsizsiz, telsiz ve zilsiz. </st><st c="7694">Tatil zaten biraz da, kimsenin bizi tanımaması, bizim kimseyi tanımamamız. </st><st c="7769">Tanışıklıklar engel oluyor insanın dinlenmesine. </st><st c="7818">Hiç tanıdığın yoksa, her zaman tatildesin demektir. </st><st c="7870">Ancak, bu hiç kimseyi tanımamak mertebesine kolay ulaşılamıyor.</st></p>
			<p><st c="7933">Pile meydanından binersin 4 numaralı otobüse, Adriyatik kıyısından kıvrım kıvrım uzanan Mareşal Tito caddesinden ulaşırsın Libertas Oteli’ne. </st><st c="8076">Mareşal Tito caddesinin her iki yanında, bahçelerinden zakkumlar sarkan şatomsu evler var. </st><st c="8167">Eski zamanlarda kendilerine yazlıklar yapmış, zamanın senyörleri. </st><st c="8233">Bu ne güzel evlerdir manitu! </st><st c="8262">Sizi gidi senyörler sizi... </st><st c="8290">Hangi güzel kadınlarla, ne güzel şaraplar içildi kimbilir, hangi gümüş kupalarla, bu ferah balkonlu odalarda, hiç akla getirmeden Lenin’i, devrimi ve Tito’yu... </st><st c="8451">Sizi senyörler gidi gidi... </st><st c="8479">Artık senyör falan yok. </st><st c="8503">Herkes 4 numaralı otobüse biniyor. </st><st c="8538">İşçisi, şairi, mühendisi, hekimi. </st><st c="8572">Kimse kimseye yer vermiyor otobüste. </st><st c="8609">Herkes kendisinin efendisi. </st><st c="8637">Meçhul Komsomol, Ekim Devrimi, falan gibi gereksiz isimleri yok otobüs duraklarının. </st><st c="8722">Otobüs durağı da yok zaten görünürde. </st><st c="8760">Asfalta sarı boyayla kocaman “BUS” yazmışlar. </st><st c="8806">O yazıyı görünce duruyor otobüs. </st><st c="8839">Otobüse öğretmişler bu durumu. </st><st c="8870">Durunca iniliyor, biniliyor. </st><st c="8899">İlle isim arıyorsan, 3. </st><st c="8923">durak bizimki. </st><st c="8938">Taş basamaklı bir dar merdivenden iniliyor Libertas Oteli’nin önüne. </st><st c="9007">Otelimiz buranın en pahalı oteli. </st><st c="9041">Her milletten turist var. </st><st c="9067">Fakat az buz değil, otelde kalan yugoslavlar. </st><st c="9113">Onlar nasıl ödüyorlar bu parayı? </st><st c="9146">Ne iş yapıyorlar? </st><st c="9164">Demir tüccarı mıdırlar? </st><st c="9188">Silah mı kaçırırlar? </st><st c="9209">Yugo mafya dedikleri bu adamlar mı yoksa? </st><st c="9251">Yugoslav dinarının durumu türk parasından da kötü, dolar karşısında. </st><st c="9320">Onlar nasıl ödüyorlar bu otelin pa rasını? </st><st c="9363">Bu konu epey kafamızı yordu. </st><st c="9392">Sonunda birinden öğrendik. </st><st c="9419">Meğer biz turistlere bir avuç dolar olan oda fiatı, yugoslavlar için beş-on dinar. </st><st c="9502">Çünkü oteller halkın, bu Hilton’lar herkesin! </st><st c="9548">Helal olsun Tito sana bu yollar!</st></p>
			<p><st c="9580">Elimizde harita, en izci ruhumuzla keşfe çıkarız, doğmamış çocuğun annesiyle babası ve o çocuk. </st><st c="9677">Daha zula yerlerini bulmak istiyoruz kentin. </st><st c="9722">Otobüse biniyoruz, son durağa kadar inmiyoruz, işte Otel Dubrovnik Palas, yarımadanın ucu. </st><st c="9813">Önü açıkdeniz, karşısı italya, fakat gözle görünmüyor. </st><st c="9868">Haritalardan biliyoruz biz bu durumu ve italya’nın bir çizmeye benzediğini. </st><st c="9944">Dubrovnik Palas, bizim kaldığımız Libertas’tan güzel. </st><st c="9998">Otelin yanı orman. </st><st c="10017">Dalıyoruz ormana, tepeden inceliyoruz kıyıyı. </st><st c="10063">Otelin plajı çok güzel ve sakin, havuzu pırıl. </st><st c="10110">Bir de kayaların içine zulalanmış ikinci bir bölümü var plajın ve fakat o da nesi, o bölümde herkes anadan doğma! </st><st c="10224">Sünnetsiz ve kayda değmez erkek organları devinmekte ortalıkta. </st><st c="10288">Kadınlar her sere hep serpe yatmışlar, organ kıllarını saymak olası. </st><st c="10357">Biliyoruz, bir kötülük yok içlerinde, ama olmaz ki, bu kadar da glasnost yatılmaz ki! </st><st c="10443">Ormandan geri çıkıp, geliyoruz otelin kapısına, girip bir kahve içiyoruz barında. </st><st c="10525">Otel Libertas’tan çoktan sıkılmışız. </st><st c="10562">Denize girecek nokta bulamıyoruz, havuzu temiz değil, odamızda klima çalışmıyor, bir avuç dolar veriyoruz.</st></p>
			<p><st c="10668">- En iyisi biz burda kalalım!</st></p>
			<p><st c="10698">diyorum. </st><st c="10708">Oda soruluyor. </st><st c="10723">Fiyat soruluyor. </st><st c="10740">Libertas’tan bir milim pahalı. </st><st c="10771">Bir tek boş oda var, zemin katta. </st><st c="10805">Zemin kat görmüyor ki çıplaklar bölümünü, paraya yazık!</st></p>
			<p><st c="10860">Dubrovnik Palas’ın hemen yanında, B Kategorija bir otel var, ismi Vis 2. </st><st c="10934">O otelde daha iyi oda bulabileceğimizi söylüyorlar. </st><st c="10986">Karım birden cinleşiyor:</st></p>
			<p><st c="11010">- O otelde kalalım. </st><st c="11031">Denize burdan gireriz. </st><st c="11054">Madem kıyılar herkesin!</st></p>
			<p><st c="11077">Karımı bu parlak buluşundan ötürü kutluyorum. </st><st c="11124">Vis 2 oteline gidip yer soruyoruz. </st><st c="11159">Devrisi gün boşalan bir oda var. </st><st c="11192">Fiyat, Libertas’ın yarısı, oysa Vis 2 oteli çok güzel. </st><st c="11247">Çam ağaçları içinde, denizin kıyısında, manzara muhteşem, işte Adriya, işte Tik!</st></p>
			<p><st c="11327">Ertesi güne yerimizi ayırttık. </st><st c="11359">Günde otuz dolar karımız olacağını göz önünde bulundurarak hemen bir otobüsle çarşıya geldik, alışverişe yazıldık. </st><st c="11474">İşte Lapad çarşısı, biniyorsun 7 numaralı otobüse, işte Gruz pazarı.</st></p>
			<p><st c="11542">Her yıl, temmuz ve ağustos aylarında düzenlenen Dubrovnik Festivali’nin de göbeğine düşmüş bulunuyoruz. </st><st c="11647">Elimizde festival programı, bizi saran tiyatro oyunlarına bilet bulmaya uğraşıyoruz. </st><st c="11732">Bilet satışındaki kıza, tiyatrocu olduğumuzu söyledik, bize kıyıdan, köşeden, zuladan, iadeden yer buluyor. </st><st c="11840">Biletler 10000 dinar. </st><st c="11862">Türk parasıyla 10000 lira değil. </st><st c="11895">Yerler numarasız, yerler herkesin.</st></p>
			<p><st c="11929">İlk izlediğimiz, Dubrovnik Kalesi’nin bir bölümü olan küçük kalede Euripides’in “FENİKELİ KADINLAR” oyunu, oynayan bu festival için oluşmuş bir topluluk, yöneten Paolo Magelli. </st><st c="12107">Oyunun başlamasına bir iki dakika kala alındık kale kapısından içeri. </st><st c="12177">Çok merdivenler çıktık, tırmandık kalenin burcuna, basamak yükseltilere oturduk, ikiyüz kadar izleyici. </st><st c="12281">Kalenin burcunda bir küçük alan. </st><st c="12314">İsa ve 12 havarisi tablosundakini andıran, beyaz örtülü bir uzun yemek masası ve 12 sandalyeden oluşuyor dekor. </st><st c="12426">Gemi düdükleriyle kararıyor ışıklar. </st><st c="12463">Kalenin burcunda süslü püslü, üç kadın beliriyor, ondokuzuncu yüzyıl yazlık şıklığı içindeler, başlarında şapkalar. </st><st c="12579">Bir bavul atıyorlar ordan oyun alanının ortasına, görmediğimiz kulis merdivenlerinden, koşarak, konuşarak, iniyorlar sahneye, o sırada sağdan soldan hızla giren oyuncular var, fişek gibi başlıyor oyun. </st><st c="12781">Tek sözcük anlamıyoruz konuşulan dilden, bir an kopamıyoruz oyundan. </st><st c="12850">Müthiş bir tempo ve tiyatrosallık var. </st><st c="12889">Sıkı bir sahne disiplini gözleniyor. </st><st c="12926">Hele oyun boyu erkek sandığımız oyuncunun sonunda çırılçıplak soyunarak, kadın ol duğunu belirtmesi epey şaşırtıcıydı. </st><st c="13045">Çok etkilendik oyundan. </st><st c="13069">Olsa olsa bu kadar olur, Euripides günümüzde.</st></p>
			<p><st c="13114">- Söylemesi çok ayıp, tiyatroları elli yıl ilerde bizden!</st></p>
			<p><st c="13172">diye söylenerek indik, kalenin in in bitmez merdivenlerini.</st></p>
			<p><st c="13232">Devrisi sabah ilişkimizi kestik Libertas Oteli’yle, bindirdik çantaları bir yugo taksiye, doğ ru Vis 2 oteline. </st><st c="13345">Beş gün içinde üçüncü otelimiz Dubrovnik’te.</st></p>
			<p><st c="13389">- İnşallah artık otel değiştirmeyiz!</st></p>
			<p><st c="13426">dedim çantaları Vis 2 oteline taşırken. </st><st c="13467">Doğmamış çocuğun annesi, çocuğunu, babası geri kalanı taşıyor, bu taşınmalar sırasında. </st><st c="13555">Sessiz, sakin, balkonu şirin, pencereleri beyaz pancurlu, çam ağaçları arasından Adriyatik denizine bakan odayı sevdi, doğmamış çocuğun annesi, babası bu duruma çok sevindi. </st><st c="13729">Yarın bir taşınma görünmüyor programda.</st></p>
			<p><st c="13768">Kayalardan giriliyor denize, Ünye’de Feneraltı’ndaymışız gibi. </st><st c="13832">Sabah deniz, öğlen yemek ve öğle uykusu. </st><st c="13873">Akşamüstü iniyoruz kaleye, her akşam bir başka lokanta deniyoruz ve fakat çok değişmiyor yemek. </st><st c="13969">Ne yersen sarımsak soslu, nerde yesen hesap aynı, sarımsaklar herkesin! </st><st c="14041">Salatanın fiyatı her yerde 3000 dinar, her yerde çok temiz masa örtüsü. </st><st c="14113">Üç dört dil konuşuyor çok efendi garsonlar. </st><st c="14157">Hesap denilince gözleri ışıldamıyor. </st><st c="14194">Hiç kimseye geçirmiyorlar. </st><st c="14221">Siz şimdi içinizden benim için;</st></p>
			<p><st c="14252">- Vay komünist vay!</st></p>
			<p><st c="14272">diyeceksiniz ama, bunlar güzel şeyler. </st><st c="14312">Bizde de Atatürk zamanında görülmüş, Özal’larla birlikte tamamen tedavülden kalkmış, unuttuğumuz bir soylu insan tavrı bu. </st><st c="14435">Bahşiş veriyorsun, çok şaşırıp, çok saygın teşekkür ediyorlar. </st><st c="14498">Epeydir ismiyle dikkatimizi çeken bir lokanta var: Orhan Madmaison! </st><st c="14566">Özetle Orhan’ın Yeri! </st><st c="14588">Kim peki bu Orhan? </st><st c="14607">Nasıl oluyor da gelip lokanta açabiliyor hiç Osman sevmeyen sosyalist bir ülkenin göbeğinde? </st><st c="14700">Belki Üsküp’lü bir türk! </st><st c="14725">Bir akşam Orhan Ağbimizle tanışmak üzere o lokantaya gidiyoruz. </st><st c="14789">Güzel bir balıkçı lokantası, çok taze balıklarlardan balık beğeniyoruz. </st><st c="14861">Şarap ve peynir söylüyoruz ve Orhan Ağbi’nin burda olup olmadığını soruyoruz. </st><st c="14939">Orhan kim yani burda? </st><st c="14961">Patron yok mu? </st><st c="14976">Garsonlar boş bakıyorlar. </st><st c="15002">Birbirlerine bakıyorlar. </st><st c="15027">Patronun adı Orhan değil mi? </st><st c="15056">Hayır, diyorlar lokantanın adı Orhan... </st><st c="15096">Tamam onu anladık yahu, lokantaya ismini veren kim? </st><st c="15148">Tito’nun göbek adı değil ya Orhan! </st><st c="15183">Garsonlarla uzun tartışmalar sonunda aydınlanıyor konu. </st><st c="15239">Orhan bir balığın ismi. </st><st c="15263">Anladığımız kadarıyla bizim sarıkuyruk dediğimiz balığa onlar orhan, diyorlar. </st><st c="15342">Orhan Ağbi diye biri yok, Sarıkuyruk Ağbi lokantasmdayız.</st></p>
			<p><st c="15399">Adriyatik kıyısından yamru yumru taş topluyor doğmamış çocuğun babası, annesi uzanmış Milan Kundera okuyor, karnındaki çocuğunu sıvazlıyarak. </st><st c="15542">Kulağımızda denizin şıkırtısı, hırvatça hışırtısı. . </st><st c="15595">Çok yugoslavca var. </st><st c="15615">Sırplar başka, Boşnaklar başka konuşuyorlar. </st><st c="15660">Hırvatça ayrı, Hersekçe ayrı. </st><st c="15690">Fakat ortak bir şey var, hepsi insanca konuşuyorlar, insan gibi yaşıyorlar. </st><st c="15766">Bahçe kapısından girişi engellemiş görkemli çam ağacının dalı, dalı kesmemişler, duvarı yıkıp, bahçeye başka kapı açmışlar. </st><st c="15890">Aferin lan yugolar.</st></p>
			<p><st c="15909">Festivalde en görmek istediğimiz oyun “ROMEO VE JÜLYET”in günü gelip çatıyor. </st><st c="15988">Son iki bileti almışız kavga dövüş. </st><st c="16024">Oyun Osman sevmeyen İvan Gunduliç meydanında oynanacak. </st><st c="16080">Erkenden gidiyoruz oraya. </st><st c="16106">Hazırlıklar sürüyor. </st><st c="16127">Meydana inen geniş basamaklı bir merdivende oynanacakmış oyun. </st><st c="16190">Merdivenin karşısına, izleyicinin oturacağı yükseltiler yerleştiriliyor. </st><st c="16263">Işıklar hazırlanıyor. </st><st c="16285">Oyunun yönetmeni Ivica Kunçeviç. </st><st c="16318">Oynayanlar, gene Festivalski Dramski Ansambl. </st><st c="16364">Ama Euripides’i oynayanlar değil. </st><st c="16398">Bu festival için oluşmuş kadrolar bunlar. </st><st c="16440">Hepsine topluca Festival Drama Topluluğu denilmiş. </st><st c="16491">Birer sandviçle geçiştiriyoruz akşam yemeğini. </st><st c="16538">Çok hızlı başlıyor oyun. </st><st c="16563">Romeo kapkara sırım gibi çingene bir oğlan, Jülyet beyaz gelinlikler içinde, bembeyaz bir kız. </st><st c="16658">Gelinliğin duvağını bütün oyuncular taşıyor, upuzun bir beyaz kumaş bu, sonunda merdivenlere serilerek Romeo ve Jülyet’in yatak çarşafı oluyor. </st><st c="16802">Oyunun 40 basamak merdiven üstünde oynanması ilginç, merdivenlerde ine çıka kılıçla düello sahneleri çok başarılı, fakat giderek sıkıyor sırpça Shakespeare. </st><st c="16959">Oyuncuların hepsi iyi değiller. </st><st c="16991">Hikayeyi biliyoruz. </st><st c="17011">İntihar etseler de kurtulsak diye bekliyoruz üç saat. </st><st c="17065">Sonunda mecburen intihar ediyorlar, the end.</st></p>
			<p><st c="17109">Son gün alışverişe ağırlık veriliyor. </st><st c="17148">Gruz meydanında büyük bir mağaza var. </st><st c="17186">Bunların Sümerbank’ı. </st><st c="17208">Herşey şiddetli ucuz. </st><st c="17230">Birkaç naylon torba oluşturunca, onların sığabileceği bir çanta satın alarak, yolculuğumuza devam ediyoruz mağazanın içinde. </st><st c="17355">Çantalar çoğalınca, hepsini içerecek bir bavul alıyoruz. </st><st c="17412">Ellerim bavullar ve sırt çantalı olarak çıkıyorum, ellerim ceplerimde girdiğim yugoslav Sümerbank’ından.</st></p>
			<p><st c="17516">Dönüş sabahı erken uyanıyoruz Vis 2 Oteli’nde. </st><st c="17564">Duş alıyoruz, kahvaltı ediyoruz. </st><st c="17597">Hesabı ödeyip, taksi istiyoruz resepsiyondan. </st><st c="17643">Taksinin pahalı olacağını, arabası olan bir arka daşının bizi havalimanına daha ucuza götürebileceğini söylüyor resepsiyoncu. </st><st c="17769">İyi tamam, o götürsün. </st><st c="17792">Yalnız hemen gelsin ve götürsün. </st><st c="17825">Biz kahve içerken geliyor Azim Brkoviç isimli, az türkçe konuşan o arkadaş. </st><st c="17901">Biniyoruz onun zastava marka tangır tungur arabasına, yarım yamalak türkçe bir şeyler konuşuyoruz, pek anlaşamıyoruz. </st><st c="18019">Çok iyi anlaşmışız gibi yaparak ayrılıyoruz Azim Brkoviç’ten Dubrovnik havalimanında. </st><st c="18105">36,5 kilo bagajla dalıyoruz içeri. </st><st c="18140">Çok karmaşık yugoslav havalimanları. </st><st c="18177">Ne anons var, ne de elektronik yazı. </st><st c="18214">Nerden binilecek uçağa? </st><st c="18238">Hangisi Belgrad kapısı? </st><st c="18262">Hiçbir şey belirlenmemiş. </st><st c="18288">Bunun sinirini homurdanırken, yaşlı başlı kısa boylu, güleryüzlü bir amca yanaşıyor:</st></p>
			<p><st c="18372">- Afedersiniz, konuştuğunuz türkçe gibi geldi kulağıma!</st></p>
			<p><st c="18428">- Yanılmıyorsunuz amca. </st><st c="18453">Merhaba!</st></p>
			<p><st c="18461">Amcamızın ismi Celal Çınara. </st><st c="18491">Yugoslav ordusundan emekli pilot binbaşı. </st><st c="18533">Babası Belgrad başmüftüsüymüş Osmanlı zamanında. </st><st c="18582">Kendisi Belgrad’da doğmuş. </st><st c="18609">Oğlu Erol var yanında, bastonlu. </st><st c="18642">O da havacıymış. </st><st c="18659">Paraşütü açılmamış bir atlayış sırasında, o yüzden o zamandan beri bastonlu havacı malûl Erol Çınara. </st><st c="18761">Derken hanımı macar teyzeyle tanışıyoruz. </st><st c="18803">Koyu bir muhabbet içinde, birlikte biniyoruz uçağa. </st><st c="18855">Türkiye’de akrabaları varmış. </st><st c="18885">Burunlarının direği sızlıyor her “Türkiye” denildikçe. </st><st c="18940">Belgrad’a kadar onlarla uçuyoruz. </st><st c="18974">Belgrad’da sanki yıllardır tanışıyormuşuz gibi uzun uzun vedalaşıyoruz. </st><st c="19046">Birbirimizden zor ayrılıyoruz. </st><st c="19077">Onlar Belgrad’a evlerine giderken, biz de İstanbul’a evimize dönüyoruz. </st><st c="19149">Üç aydır dolaşmadığı yer kalmadı bu doğmamış çocuğun, biraz da evinde otursun.</st></p>
		</section>
	<div id="charCountTotal" value="19227"></div></body>
</html>
