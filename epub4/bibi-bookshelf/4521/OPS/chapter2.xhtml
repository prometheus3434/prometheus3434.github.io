<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
		<section>
			<h1><st c="0">PARİS’İN SİRKECİ’SİNDE</st></h1>
			<p><st c="23">Gare du Nord yakınlarında Hotel de la Paix, diye sorarsınız. </st><st c="85">Baktınız ki öyle bulamadınız, benim gibi yapınız canım kardeşim. </st><st c="150">Çeviriniz sağ elinizin işaret parmağıyla bir taksi, bastırınız yedi frank doksan santim ve deyiniz ki, </st><em><st c="253">“le bourgeois gentilhomme”</st></em><st c="279"> şoförünüze:</st></p>
			<p><st c="291">- Lö ağbi, beni Paris’in lö en bi siktiriboktan l’hotel’ine atıver, silvuple... </st><st c="372">Pur lamur dö yedi frank doksan santim!</st></p>
			<p><st c="410">Ne biliyorsun taksimetrenin otele kadar o parayı yazacağını, diyeceksiniz. </st><st c="486">Dersiniz siz. </st><st c="500">Tipinizden belli. </st><st c="518">Oyundan sonra kutlamak için tiyatro çıkışında ısrarla oyuncuları bekleyip, ellerini sıktıktan sonra, </st><em><st c="619">“Yalnız, küçük bir eleştirim olacak!”</st></em><st c="656"> diye konuya girip, bütün bir tiyatro ekibini ayaküstü uzun uzadıya esir alabilecek tipler kalabalık grubundansınız. </st><st c="773">Ben bilmez miyim sizi canım kardeşim? </st><st c="811">Yedi frank doksan santim acıklı taksi hesabını, benim bindiğim yerden otele olan mesafeyi göz önünde bulundurarak söylüyorum elbette. </st><st c="945">Tamam da, sen tam nerden bindin bakalım taksiye, gibisinden soruşturmayı derinleştirmek isteyebilirsiniz. </st><st c="1051">Ruhunuz zorlar sizi buna. </st><st c="1077">Ruhunuzu ferahlatıcı, beklediğiniz kadar mentollü bir yanıt veremeyeceğim size. </st><st c="1157">Yanıtım özlü:</st></p>
			<p><st c="1170">- Valla bilemiyeceğim canım kardeşim, Paris’e ilk gelişim.</st></p>
			<p><st c="1229">Birkaç dakika içinde Huzur Oteli’ndesiniz, ancak huzura kavuşmanız çok daha fazla zaman alır. </st><st c="1324">Kıl tüy ve fakat kel ve gözlüklü, kırmızı yelekli patronumsu resepsiyon memuru, uzun uzun inceler pasaportunuzu. </st><st c="1437">Hiç böyle bir pasaport görmemiştir, ilk defa gördüğü bir şeyi inceleme hakkı süresini, tadını çıkararak sonuna dek kullanır. </st><st c="1562">Daha sonra soruşturma başlar. </st><st c="1592">Dediğinizi anlamaktadır ve fakat siz tam bir fransız gibi söyleyemediğiniz için, her dediğinizi:</st></p>
			<p><st c="1688">- Pardon?</st></p>
			<p><st c="1698">sorusuyla size yineleterek, bir tür fransızca diksiyon dersi de verir, Paris’in Sirkeci’sine yeni inen bu ayıya. </st><st c="1812">Burda ayı, benim kadar siz de oluyorsunuz canım kardeşim. </st><st c="1870">Elinizde bir türk pasaportuyla Paris’e indiğinizde böyle bir durumunuz var. </st><st c="1946">Patronumsu resepsiyon memuru, gecelik otel ücreti onbeş frankı peşin rica eder, pasaportu alıkoyar, kocaman bir oda anahtarı verir, merdiveni göstererek size odanızı tarif eder. </st><st c="2124">Çantanız elinizde, karanlık koridorlarda dolanarak odanızı kendiniz bulursunuz. </st><st c="2204">Bu bir bakıma iyidir, anahtarla kapıyı sizden önce açıp, </st><em><st c="2261">“İşte burası!”</st></em><st c="2275"> dediği için para vermeniz gereken aracı tefeci yoktur otel patronuyla aranızda.</st></p>
			<p><st c="2355">Odada kötü bir lavabo, bir ayna ve sabun var. </st><st c="2402">Demir karyola Galatasaray Lisesi’ndeki karyolamın aynısı, ortası da aynen çökük, değişik olan bir battaniye, tahta kötü bir masa ve bir yazlık sinema iskemlesi... </st><st c="2565">Ünye’deki sinemadakinden farkı açık mavi boyanmamış olması. </st><st c="2625">Duş, tuvalet gibi, mimari açıdan gereksiz yer işgal edecek ayrıntılar yok odada. </st><st c="2706">Oda dediğim, genişçe bir koridordan renksiz ruhsuz bir kesit. </st><st c="2768">Çok kalmayı düşünmüyorum bu otelde. </st><st c="2804">Geceyi geçirmek derdindeyim. </st><st c="2833">Gelir gelmez Isabel’i evde bulsaydım, otele hiç gerek kalmayacaktı. </st><st c="2901">Çantamı öylece koydum bir köşeye, duş ya da çiş söz konusu değil, elimi yüzümü yıkadım, çıktım odadan, merdiveni indim, patronumsu resepsiyoncunun önünden geçerken:</st></p>
			<p><st c="3065">- Orövuar!</st></p>
			<p><st c="3076">dedim. </st><st c="3084">Burda adet öyledir canım kardeşim. </st><st c="3119">Herkes birbirine sürekli </st><em><st c="3144">“bonjur”</st></em><st c="3152"> der, </st><em><st c="3158">“salü”</st></em><st c="3164"> der, </st><em><st c="3170">“orövuar”</st></em><st c="3179"> der. </st><st c="3185">Adam bana </st><em><st c="3195">“orövuar”</st></em><st c="3204"> demeden önce gene ayaküstü bir soruşturma başlattı:</st></p>
			<p><st c="3256">- Dışarı mı çıkıyorsunuz?</st></p>
			<p><st c="3282">- Evet! </st><st c="3291">İçeri çıkamam ya!</st></p>
			<p><st c="3308">- Kaçta gelirsiniz?</st></p>
			<p><st c="3328">- Bilmiyorum, kaçta istersem gelirim. </st><st c="3367">Aynı saatte uyumak için birisiyle randevulaşmış değilim.</st></p>
			<p><st c="3423">- Gece onikiden sonra kilitlerim kapıyı.</st></p>
			<p><st c="3464">- Onikiden sonra girilmiyor mu yani bu otele?</st></p>
			<p><st c="3510">- Onikiden sonra gelirsen, kapıda zil var onu çalarsın... </st><st c="3569">Fakat kolay uyanmam... </st><st c="3592">Ben genelde, onikiden önce bütün müşterilerimi yatırıp, kapıyı kilitlemeyi tercih ederim.</st></p>
			<p><st c="3681">- Tamam mösyö!</st></p>
			<p><st c="3696">- Şu metro planını da alın, lazım olur.</st></p>
			<p><st c="3736">- Mersi mösyö! </st><st c="3752">deyip çıktım Paris’e, yatılı okulumsu Huzur Oteli’nden.</st></p>
			<p><st c="3807">Yeniden uğradım İzabel’in evine. </st><st c="3841">Kapı duvar, yazdığım not kapıda bıraktığım gibi duruyor. </st><st c="3898">Evin kapıcısı mapıcısı yok. </st><st c="3926">Posta kutusunda birikmiş mektup olması da moral bozucu. </st><st c="3982">Epeydir Paris’te değil herhalde. </st><st c="4015">İsabel’in evine çok yakın olan Les Halles metrosuna giriş yaptım. </st><st c="4081">Bir bilet aldım. </st><st c="4098">Daldım rutubetli metro serinliğine. </st><st c="4134">Metro falan bildiğim yok. </st><st c="4160">Bir kalabalığa uyarak, koridorlardan geçtim, merdivenler indim, önümdekileri maymuncul dürtülerimle taklit ederek, onların soktuğu yere bileti mi soktum. </st><st c="4314">Bir turnikeden geçerek perona çıktım. </st><st c="4352">İlk gelen metroya bindim. </st><st c="4378">Demek metro böyle bir şey. </st><st c="4405">İnebileceğim istasyonlar listesine baktım, yıllardır adını duyduğum, hiç görmediğim Monmartre’da indim. </st><st c="4509">Bu muymuş lan Monmartre? </st><st c="4534">İnsan öyle bir duyguya kapılıyor canım kardeşim. </st><st c="4583">Bir dondurma aldım, haşırt dört frank... </st><st c="4624">Yalayarak dolandım oralarda. </st><st c="4653">Dondurma bitince, Monmartre’ı da görmüş olarak, bir taksiyle döndüm otele, giriş kapısı kapanmadan çok önce.</st></p>
			<p><st c="4761">Sabah onda uyandım. </st><st c="4782">Kalktım, yüzümü yıkadım. </st><st c="4807">Islıkla henüz bestelenmemiş bir melodi tutturdum, o özgün melodim eşliğinde giyindim. </st><st c="4893">Bir goluaz yaktım. </st><st c="4912">Çıktım odadan. </st><st c="4927">Merdiveni indim. </st><st c="4944">Patronumsu resepsiyoncuyla günaydınlaşma gene soruşturmaya dönüştü.</st></p>
			<p><st c="5011">- Bonjur mösyö, bu gece de kalacak mısınız?</st></p>
			<p><st c="5055">- Bilmem... </st><st c="5068">Yani... </st><st c="5076">Sanırım evet... </st><st c="5092">îzabel’i bulamıyorum...</st></p>
			<p><st c="5115">- İzabel kim?</st></p>
			<p><st c="5129">- Uzun hikaye mösyö!</st></p>
			<p><st c="5150">- O zaman ben sizden, kısaca bu gecenin otel ücretini rica ediim.</st></p>
			<p><st c="5216">- Gayet tabii mösyö!</st></p>
			<p><st c="5237">Onbeş frank bayılarak, bu geceki konaklama sorunumu da çözümlemenin huzuruyla çıktım Huzur Otel’inden Paris’in eylül sabahına. </st><st c="5365">İstanbul’un eylülüne benzemez Paris’inki, canım kardeşim, basbayağı kakırdarsın. </st><st c="5446">En yakın kahveye girdim, bara oturdum, bir sütlü kahve söyledim. </st><st c="5511">Yanımda kırmızı yanaklı, bereli, şişman bir adam sabahın köründe konyak içiyor. </st><st c="5591">Onunla lafladık biraz. </st><st c="5614">Metro konusunda bilgi aldım. </st><st c="5643">Taksiye para dayanmıyor, metro konusunu çökertmem gerekiyor. </st><st c="5704">Konyakçı amca, biraz metro kültürü verdi bana. </st><st c="5751">Kahveden çıktım ve Konyakçı amcaya güvenerek, sanki her gün binermişim gibi La Chapelle’den daldım metroya. </st><st c="5859">BarbesBilmemne’de inip başka bir metroya binmem gerektiğini biliyorum ve aynen iniyorum, ancak oradan binilecek başka metro yokmuş gibi, merdivenlerden koridorlardan koşuşturup bindiğim metroyla yeniden La Chapelle’e geri geliyorum. </st><st c="6092">Bu kez, La Chapelle’den metroya binmek konusunda deneyimli biri olarak giriyorum vagona. </st><st c="6181">Sonunda İzabel’in evine ulaşıyorum. </st><st c="6217">Notum kapıda bıraktığım hüzün içinde duruyor.</st></p>
			<p><st c="6262">O günüm serseri mayın gibi dolaşarak geçti Paris’te. </st><st c="6316">Otelin giriş kapısı kapanmadan, bu kez metroyla, La Chapelle’de inme konusunda belirgin bir uzmanlık kazanmış olarak, yani çok ucuz ulaştım otelime.</st></p>
			<p><st c="6464">Karyolaya oturdum. </st><st c="6484">Tavandan sarkan fersiz fransız ampulünün altında, cepte kalan parayı saymaya koyuldum. </st><st c="6571">Kala kala beşyüzotuzbeş frank kalmış. </st><st c="6609">Nereye harcadım ki ben bu üçyüzbeş frankı? </st><st c="6652">Derin bir muhasebeye giriştim. </st><st c="6683">Dondurma dört frank, yirmi frank doksan santim taksi, metro karnesi sekiz frank, iki gece otel otuz frank, bir krokmösyö iki frank elli santim, dört paket goluaz altı frank seksen santim... </st><st c="6873">Dayanılacak gibi değil bu Paris’in santim santim harcamaları, canım kardeşim...</st></p>
			<p><st c="6952">Sabah erken uyandım. </st><st c="6974">Elimi yüzümü yıkadım. </st><st c="6996">Aldım çantamı elime, bir goluaz yakıp indim loş merdivenleri.</st></p>
			<p><st c="7057">- Bonjur mösyö! </st><st c="7074">Bu gece de kalıyor musunuz?</st></p>
			<p><st c="7101">- Hayır mösyö, pasaportumu rica edim.</st></p>
			<p><st c="7139">Aldım pasaportumu, bir daha İzabel’i aramamaya karar vererek, kuş gibi çıktım Huzur Oteli’nden.</st></p>
			<p><st c="7235">Izabel’in Paris’e ne zaman geleceği belli değil. </st><st c="7285">Benim onu ziyaret edeceğimden haberi yok. </st><st c="7327">Daha önce bir mektup yazmayı düşünmedim değil, fakat İzabel’in beni mektup yoluyla hatırlaması zayıf bir ihtimal. </st><st c="7441">Görünce belki tanır, diye düşünmüştüm.</st></p>
			<p><st c="7479">Gare de L’Est’ten bindim trene. </st><st c="7512">Cebimizde sekizyüzkırk frank gibi, kayda değse kayıt güler, bir parayla ne işimiz var Paris’te canım kardeşim?</st></p>
		</section>
	<div id="charCountTotal" value="7622"></div></body>
</html>
