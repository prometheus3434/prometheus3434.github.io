<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter9">
		<section>
			<h1><st c="0">YAT OTEL</st></h1>
			<p><st c="9">Trakya turnelerinde, Tekirdağ’da Yat Otel, tartışmasız merkezlerden biridir. </st><st c="87">Çevre kasabalarda oynandığında da gece, Tekirdağ’a Yat Otel’e gelinir. </st><st c="158">Beni Ayfer Feray alıştırdı bu otele. </st><st c="195">O da benim gibi ruhu deniz kıyısında huzura eren insanlardandı. </st><st c="259">Temiz bir oteldir. </st><st c="278">Kimi küçük aksaklıklar olur ve fakat sen onları zaman içinde unutursun. </st><st c="350">Akılda kalan tek şey, otel odasının penceresinden gördüğün Tekirdağ iskelesi, iskelede rengarenk mavnalar, açıkta demir atmış bir iki gemi, bu resim özellikle kış aylarında çok güzeldir. </st><st c="537">İş bu resmin karşısında oturup, öyle kalakalabilirsin. </st><st c="592">Bu durağanlık içinde, bir şişe rakı, kimi paket sigaralar içebilirsin. </st><st c="663">Yaşantını birkaç dakika içinde gözünün önünden geçirebilirsin. </st><st c="726">Birden oturup çok acayip bir şiir yazabilirsin. </st><st c="774">Otel odasının penceresinden Tekirdağ iskelesi resmi, unutulmaz güzel bir tablodur. </st><st c="857">Her geldiğimde sabah çok erken kalkar, iskelenin ucuna dek yürürüm, üşürüm, dönüşte iskelenin başındaki balıkçı kahvesinde çay içerim. </st><st c="992">Balıkçılarla o günkü balık durumunu, bunun geçen yılla orantısını, kimi balıkların artık buralarda hiç görülmeyişini, zaten balıkların o eski tadının kalmadığını ve hükümetin ne kadar kötü olduğunu, konuşurum. </st><st c="1202">Bu konularda balıkçıların yanıtları her yıl biraz daha öfkelidir. </st><st c="1268">El yakan acayip taze simit ve gazete alır, otele dönerim.</st></p>
			<p><st c="1325">Nisan sonu gidiyorum bu kez Tekirdağ’a, “FERHANGİ ŞEYLER” 845. </st><st c="1389">ve 846. </st><st c="1397">oyunları oynamaya. </st><st c="1416">Yat Otel’e iniyorum, özlediğim bir eski evim gibi. </st><st c="1467">Otel personeli, güleryüzlü ve konukperver. </st><st c="1510">Odama çıkıyorum, manzara özlediğimden de güzel. </st><st c="1558">Bir nisan ışığı vurmuş, benim kışları görmeye alıştığım tabloya. </st><st c="1623">Bir duş alıp, saç ıslak, hızla gidiyorum tiyatro salonuna. </st><st c="1682">Işık provası, saz akordu, gitar akordu, gazeteler... </st><st c="1735">Derken başlıyor oyun. </st><st c="1757">Genellikle suareyi, matinenin bittiği saate koyuyorlar turne düzenleyiciler. </st><st c="1834">Matine 21.00’de bitiyor. </st><st c="1859">Suare 21.00’de başlıyor. </st><st c="1884">Matineyi izleyenlerin salondan çıkmaları, suare izleyicisinin de salona girip yerini alması süresi, sıfır salise olarak hesaplanmış. </st><st c="2017">Bu yüzden birbirine geçiyor iki oyun, ben deli gibi, nefes almadan, kanter içinde dört perde oynuyorum. </st><st c="2121">Oyunlar bittiğinde, gecenin yarısından sonra kendime geliyor, hatta hangi kente geldiğimi, ufak ufak algılıyabiliyorum.</st></p>
			<p><st c="2240">Gecenin o saatinde yemek yenilecek bir yer yok. </st><st c="2289">Tiyatro salonunun üstündeki kafeteryaya çıkacaksınız. </st><st c="2343">Biraz peynir ve elma verirler, içki verirler, daha siz içkiden bir yudum edinemeden, masaya biri damlar. </st><st c="2448">Sizin oraya geleceğinizi biliyordur. </st><st c="2485">Epeydir o anı beklemektedir, size anlatacağı şeyleri çok iyi planlamıştır. </st><st c="2560">Kararlı bir biçimde oturur masaya ve kafa konfeksiyonuna başlar, turnelerde kafa sürfüleleyen çok olur. </st><st c="2664">Unutmuşum bu ayrıntıyı, gaflet ve delalet içinde kafeteryaya çıktım. </st><st c="2733">Önce elma geldi, sonra rakı, ardından peynir ve en son o herif:</st></p>
			<p><st c="2796">- Oturabilir miyim?</st></p>
			<p><st c="2816">demedi. </st><st c="2825">Dese:</st></p>
			<p><st c="2830">- Hayır!</st></p>
			<p><st c="2839">diyeceğim. </st><st c="2851">Pat oturdu. </st><st c="2863">Kuru sıkı anlatmaya başladı. </st><st c="2892">Hesabı istedim. </st><st c="2908">Hemen ödedim. </st><st c="2922">O, anlatısının en tatlı yerine geldiğinde de, yorgun olduğumu belirterek kalktım. </st><st c="3004">Otele geldim. </st><st c="3018">Duş alınacak, sıcak su yok! </st><st c="3046">Nasıl olur? </st><st c="3058">Eskiden de böyle miydi bu otelde sıcak suyun müşteriye sunuluş durumu? </st><st c="3129">Gece bir saatten sonra yoktu galiba, sabah alınabiliyordu duş. </st><st c="3192">Bu da unuttuğum ayrıntılarından biri otelin. </st><st c="3237">Ne yapalım, duş almadan yatarım, sizin de yastık yüzleriniz fondöten falan olur, sabah alırım duşumu. </st><st c="3339">Siz de, o fondöten lekesi, o çarşaftan niye çıkmıyor acaba, diye uzun uzun düşünürsünüz ardımdan. </st><st c="3437">Manzara çok güzel. </st><st c="3456">Balkona oturdum, bir sigara yaktım, öyle bakakaldım denize. </st><st c="3516">Unuttuğum bir sessizlik.</st></p>
			<p><st c="3540">Sabah kalktığımda sıcak suyun hala sıcak olmadığı görüldü. </st><st c="3600">Telefon edip durumu sordum. </st><st c="3628">Arıza varmış, onarılıyormuş. </st><st c="3657">Öğleden sonra sıcak su olacakmış. </st><st c="3691">Ve fakat öğleden sonra kentinizde olmayacağız. </st><st c="3738">Sinirle soğuk suyun altına girdim. </st><st c="3773">Soğuk duştan sonra, telefon edip kahvaltı istedim.</st></p>
			<p><st c="3823">- Odalara kahvaltı vermiyoruz!</st></p>
			<p><st c="3854">- Nerelere veriyorsunuz?</st></p>
			<p><st c="3879">- Aşşağıda kahvaltı salonu var, orda veriyoruz kahvaltıyı.</st></p>
			<p><st c="3938">- Ben askerliği bitireli on yıl oldu komutanım.</st></p>
			<p><st c="3986">- Anlıyamadım.</st></p>
			<p><st c="4001">- Ben de.</st></p>
			<p><st c="4011">diyerek kapatıyorum telefonu. </st><st c="4042">Eskiden de böyle miydi Yat Otel? </st><st c="4075">Yoksa bu yeni bir uygulama mı? </st><st c="4106">Odalara, kahve, çay, meşrubat veriyorlar, kahvaltı vermiyorlar. </st><st c="4170">Çay söylüyorum oda servise, bir bel ve şaşı boy istiyorum. </st><st c="4229">Şaşı olmayan bir bel boy geliyor, bel bel bakıyor. </st><st c="4280">Ben de şaşısını beklediğim için ne diyeceğimi şaşırıyorum. </st><st c="4339">Ona para vererek aşşağıdan simit ve peynir aldırıyorum ve denize karşı yasak kahvaltımı ediyorum balkonda.</st></p>
			<p><st c="4445">Yat Otel’in aksaklıklarını gene unutarak, gelincikler içinden, Muratlı ara yolundan Edirne’ye gidiyorum. </st><st c="4551">Gene Tekirdağ’a gidildiğinde, gene Yat Otel’de kalınacak, şaşı olması gereken belboyun şaşı olmadığı unutularak, çünkü Tekirdağ’da başka otel yok.</st></p>
		</section>
	<div id="charCountTotal" value="4697"></div></body>
</html>
