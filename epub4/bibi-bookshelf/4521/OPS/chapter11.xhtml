<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
		<section>
			<h1><st c="0">HİLTON HUZURU</st></h1>
			<p><st c="14">Onbin kilometreyi geçti yaptığım yol. </st><st c="53">Gezginin sonu İzmir. </st><st c="74">Çok sıcak bir temmuz günü Denizli’den geldim İzmir’e, Hilton’a kavuştum. </st><st c="147">Daha otelin önüne arabamla yanaşır yanaşmaz başladı huzur. </st><st c="206">Biri bagaja saldırdı, biri arabanın kapısını açtı, öbürü esas duruşta yedek olarak bekliyor. </st><st c="299">Biz de bir otele geldiğimizi anladık. </st><st c="337">Çantamı alıp indim arabadan, gerisinin tümüyle onlar ilgileniyorlar zaten.</st></p>
			<p><st c="411">Odam iki kapılı. </st><st c="429">İki ayrı oda numaram var her nedense. </st><st c="467">2201 bir koridorla ulaşılan oturma odam, 2202 yatak odam, ortadan bitişikler. </st><st c="545">Bir süit oda istemiştim, iki ayrı numarası olması enayice. </st><st c="604">Oda numaram sorulduğunda büyük bir duraksama geçiriyorum, acaba hangisi esas numaram? </st><st c="690">Daha fenası iki ayrı telefon var, biriyle konuşurken öbürü çalabiliyor, ya da 2202’nin tuvaletindeyken 2201 çalabiliyor. </st><st c="811">Tuvalette telefon var ve fakat 2202’nin paraleli. </st><st c="861">Kimizaman ikisi birden çalıyor, deli dana gibi koşturuyorum iki oda arasında. </st><st c="939">Santralı arıyarak telefonlardan birini kullanmayı, öbürünü yoksaymayı önerdim. </st><st c="1018">Santraldaki bayanın da aklı yattı bu işe, uyurken de çalabileceğine göre, yatağın başucundaki telefonu esas olarak kabul etmeye karar verdik. </st><st c="1160">Hem yatak odamda, hem oturma odamda, birbirinin aynı iki banyo var. </st><st c="1228">Yatak odamdakini kullanmaya karar verdim. </st><st c="1270">Duşa girdim. </st><st c="1283">Duş sırasında suyun ısısı kendi kendine artmaya başlıyor. </st><st c="1341">Biraz soğuk ekleyince buz gibi oluyor. </st><st c="1380">Bir ince ayar eksikliği gözümleniyor. </st><st c="1418">Zaman zaman haşlanarak, zaman zaman donarak, yarım yamalak bir duş aldım. </st><st c="1492">Durumu sinirle aşağıya bildirdim, derhal ilgileneceklerini söylediler.</st></p>
			<p><st c="1562">Gece oyundan otele döndüm. </st><st c="1590">Odama çıktım. </st><st c="1604">Başucumdaki telefonun kırmızı ışığı yanıyor. </st><st c="1649">Bu, “mesajımız var” demek. </st><st c="1676">33 numaraya basıyorsunuz, oda numaranızı giriyor ve kapatıyorsunuz, sistem sizi otomatik olarak arıyor:</st></p>
			<p><st c="1779">- Mesajlarınızın sayısı bir... </st><st c="1811">Mesajı dinlemek için 2’ye basılıyor. </st><st c="1848">Basıyorum.</st></p>
			<p><st c="1858">- Resepsiyonda mesajınız var, lütfen alınız!</st></p>
			<p><st c="1903">Allahallah, şimdi oradan geçtim. </st><st c="1937">Resepsiyondaki çocuk bana iyi geceler diledi. </st><st c="1983">Ben de ona aynı dilekte bulundum. </st><st c="2017">Madem mesajım var niçin vermedi? </st><st c="2050">Hatta o mesaj, Hilton’da her zaman yapıldığı gibi, niçin kapımın altından atılmadı? </st><st c="2134">Resepsiyonu arayıp bu duru mu sordum.</st></p>
			<p><st c="2171">- Evet bur da bir mesaj var! </st><st c="2201">Odanıza gönderelim mi?</st></p>
			<p><st c="2223">- Size zahmet olacaksa ben gelip alayım.</st></p>
			<p><st c="2264">- Derhal gönderiyorum efendim.</st></p>
			<p><st c="2295">Biraz sonra söz konusu mesaj, üstü kırmızı “MESSAGE” yazılı, ikinci “S” harfi elle çizilmiş bir elin işaret parmağıyla dürtülerek aşağı itilmiş, klasik Hilton zarfı içinde geldi. </st><st c="2475">Yeni Yüzyıl gazetesinden Bilmemkim Bey aramış, gene arayacağını belirtmiş. </st><st c="2550">Güzel. </st><st c="2557">Duş almak iyi niyetiyle banyoya girdim. </st><st c="2597">Onarıldığı iddia edilen duşun aynı ayarsız ısı özgürlüğü sürüyor, bi şey yapılmamış. </st><st c="2682">Sinirle duştan çıktım.</st></p>
			<p><st c="2704">Durumu resepsiyona bildirdim. </st><st c="2735">Yarın sabah derhal konuyla ilgilenileceğini belirtti. </st><st c="2789">Oturma odamdaki öbür duşa girdim, aynı ısısal ayarlanabilemezlik orada da görülüyor. </st><st c="2874">İnsan böyle bir salaklığı başka bir otelde affedebilir, ama Hilton’da asla. </st><st c="2950">Devrisi gün ben çalışırken, mavi tulumlu, onarım arabalı iki kişilik bir ekip, suyun ısısal sorununu çözümlemek üzere, ellerinde ingiliz anahtarı, penseler ve kimi sökücü, kakıcı, kanırtıcı ferforje onanımlarıyla geldiler, iznim olursa onarıma girişmek istediklerini belirttiler. </st><st c="3230">Onlara bu izni verdim, çünkü duş yapmak gibi bir saplantım var. </st><st c="3294">Onlar banyoda takır tukur sökmelere takmalara koyuldular. </st><st c="3352">Ben de beni tekrar aramayan Yeni Yüzyıl gazetesinden Bilmemkim Bey’i arama çalışmalarına koyuldum. </st><st c="3451">Santralın yardımıyla ortaklaşa yaptığımız araştırma sonucu o gazetenin İzmir’de bürosu bulunmadığı, bir tek temsilcisi bulunduğu, temsilcinin ismininse Bilmemkim olmadığı ortaya çıktı. </st><st c="3636">Beni arayanın kim olduğu tam anlaşılamadı. </st><st c="3679">Bu çalışmalar yarım saat gibi bir zaman dilimine yayıldı. </st><st c="3737">Banyodaki onarıcı timi tamamen unutmuştum ki, birden karşıma di kildiler:</st></p>
			<p><st c="3810">- Tamam, halloldu!</st></p>
			<p><st c="3829">Hallettiler diye onlara teşekkür edip, bahşiş verip yol ettim. </st><st c="3893">Şöyle bir keyifle yıkanmak üzere banyoya girdim. </st><st c="3942">Hallolmak ne sözcük, durum daha da beter. </st><st c="3984">Isı çok daha hızlı değişiyor, yanmamak ya da donmamak için bir elin sürekli musluklarda ince ayar takılması gerekiyor, sabunlu olarak fırladım banyodan, derhal resepsiyonu aradım:</st></p>
			<p><st c="4163">- Bakın kardeşim, onarım timi az önce gitti, odamda suyun ısıyı organının keyfiyle düz orantılı olarak kendi kendine ayarlayışı konumu şiddetle sürürüyor. </st><st c="4319">Bir elimle sürekli muslukları kontrol etmek zorundayım, öbür elimde sabun bulunduruyorum, örneğin otuzbir çekmek istesem, hangi elimle çekeceğim? </st><st c="4465">Ya da bu gibi gereksinimlerim için bana tamirci yerine oda servisinde olup sabahları bana kahvaltı getiren ve İsabelle Adjani’ye benzeyen kızı banyodaş olarak  gönderin.</st></p>
			<p><st c="4633">Resepsiyondaki çocuk, kahkahalarını tutamıyarak:</st></p>
			<p><st c="4682">- Pardon!</st></p>
			<p><st c="4692">özlü yanıtından sonra telefonu kapattı. </st><st c="4733">Biraz sonra onarım timi yeniden geldi. </st><st c="4772">Onlardan sıkılarak, süit odamı onlara terkederek, burnumdan soluyarak çıktım otelden İzmir’in at boku kokulu sıcağına. </st><st c="4891">Teknik ekibin kaldığı otele gidip onların odasında doğru dürüst bir duş aldım. </st><st c="4970">Taksiyle Hilton’a geri geldim, Basmane’de bir hamamdan dönen, kırmızı yanaklı bir kadın gibi.</st></p>
			<p><st c="5063">Oyundan sonra otele geldiğimde, telefonun kırmızı ışığının yandığını gördüm. </st><st c="5141">Demek ki mesajım var. </st><st c="5163">33’e bastık. </st><st c="5176">Emniyet açısından, oda numaramı basarak kapattım. </st><st c="5226">Sistem beni otomatik olarak aradı. </st><st c="5261">Mesajlarımın sayısının bir olduğunu belirtti, 2’ye bastım.</st></p>
			<p><st c="5319">- Resepsiyonda mesajınız var, lütfen alınız.</st></p>
			<p><st c="5364">Derhal kapatıp, resepsiyonu aradım. </st><st c="5401">Niçin mesajlarımın resepsiyonda rehin tutulduğunu, dün de böyle bir salaklık yapıldığını, bütün mesajlarımın kapının altından atılması gerektiğini içeren uzun ve sinirli, yer yer parçalı küfürlü bir söylev çektim.</st></p>
			<p><st c="5614">- Resepsiyonda mesajınız yok efendim!</st></p>
			<p><st c="5652">Telefonumun kırmızı ışığının yandığını, otomatik sistemin bana, resepsiyonda mesajım olduğunu bildirdiğini söyledim. </st><st c="5770">Resepsiyon konuyu araştırıp beni bilgilendireceğini söyledi. </st><st c="5831">Uzun araştırmalar sonucu, resepsiyonda mesajım olmadığı, otomatik sistemdeki kaydın dünkü kayıt olduğu, dinlediğim mesajları 3’e basarak silmem gerektiği, silinmediği sürece, sistemin bunu sürekli yineleyeceği anlaşıldı. </st><st c="6052">Bu arada da benden illallah diyen resepsiyonun, bir zarfla kapımın altından usulca, dünkü mesajı gene dürtüklediği görüldü:</st></p>
			<p><st c="6175">- Yeni Yüzyıl gazetesinden Bilmemkim Bey aradı, gene arayacaklar.</st></p>
			<p><st c="6241">Haydi otomatik sistem silinmeyen mesajı yineliyor. </st><st c="6293">Resepsiyon niçin aynı hatayı işliyor? </st><st c="6331">Herhalde beni mesaj-manyak sandılar. </st><st c="6368">Sürekli mesaj soruyorum, ortada bir bok yok. </st><st c="6413">Boynum bükük kalmasın diye, biricik mesajımı bana gene gönderdiler. </st><st c="6481">Ayrıca Yeni Yüzyıl gazetesinden Bilmemkim Bey, kod isimli herif kim? </st><st c="6550">Yeniden arayacağını bildirip, niçin bir daha hiç aramıyor?</st></p>
			<p><st c="6608">Mesaj mesaimi tamamlayıp, duşa girdim. </st><st c="6648">Artık onarıldığından emin olduğum duşta haşlanma ve donma tehlikeleri geçirerek, hızla geri çıktım. </st><st c="6748">Oturma odamdaki duşa girmeden, suyu açıp elle durumu inceledim, elim donma ve haşlanma tehlikelerini aynen geçirdi.</st></p>
			<p><st c="6863">- Hassiktir!</st></p>
			<p><st c="6876">dedim ve kapattım suyu.</st></p>
			<p><st c="6900">Şimdi siz benim ne kadar terbiyesiz olduğumu, “Hassiktir” sözüyle ilk kez burada karşılaştığınızı, sözü benim icadettiğimi ve hepinizin çocuklarının terbiyelerini benim bozdu ğumu düşüneceksiniz. </st><st c="7097">Haksız sayılmazsınız, ama bu durumda ben sayın Hilton’un süit odasına başka ne diyebilirim?</st></p>
		</section>
	<div id="charCountTotal" value="7188"></div></body>
</html>
