<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
		<section>
			<h1><st c="0">BİR MEKTUP</st></h1>
			<p><st c="11">Yalıkavak, 16.8.1994</st></p>
			<p><st c="32">Sayın İlgili,</st></p>
			<p><st c="46">- yani kim kendini ne kadar ilgili hissediyorsa, o denli muhattabıdır bu mektubun.</st></p>
			<p><st c="129">Ne zaman Anadolu’ya turneye çıksam, otelden otele gezdirdiğimiz, biraz hüzünlü, biraz yalnızlık dolu turneciliğimizin başından ki mi ilginç olaylar geçer. </st><st c="285">Otelcilik konusunun, inşaatı tamamlamak ve kapıya mümkünse beş (uyduramadık yan gitti dört, belki üç) yıldız çakmaktan ibaret olduğu sanılan ülkemizde, elbette her otelde serüven yaşanıyor.</st></p>
			<p><st c="474">Her seferinde, bütün bunlan bir deftere yazsaydım, eserlerim arasına keyifli bir “OTELLER KİTABI” ekleyebilirdim, diye hayıflanıyorum. </st><st c="610">Bu hayıflanmalan ayyuka çıkaran cici mektubunuz, elime rastlantısal olarak geçti. </st><st c="692">Mektubu okur okumaz, gülerek, hemen mektubun üstüne bir not düştüm:</st></p>
			<p><st c="759">“KUŞADASI’NDA KUŞ YUVASI BİR OTEL”</st></p>
			<p><st c="794">(Oteller Kitabı Dosyası)</st></p>
			<p><st c="819">Mektubu bir mavi dosyaya koydum. </st><st c="853">Böylece “OTELLER KİTABI” dosyası açılmış oldu. </st><st c="900">Bir dosya açılması bir yazar için çok önemlidir. </st><st c="949">Dosya açıldımı artık eser, aşşağı yukarı yazılmış demektir.</st></p>
			<p><st c="1008">Bugün sayenizde, yıllardır gecikmiş bir kitabı yazmaya koyuluyorum. </st><st c="1077">Bana böyle bir eser kazandırdığınız için otelinize ne kadar teşekkür etsem azdır.</st></p>
			<p><st c="1158">Bu mektup da zaten kitabın önsözü olacak ve bu teşekkür yalnızca aramızda kalmayacak.</st></p>
			<p><st c="1244">Kuş yuvası otelinize, Kuşadası’na ulaşmadan ulaşacağımı düşünemediğim için, oteli önce pas geçtim. </st><st c="1344">Kuşadası’nı aheste beste geçtikten sonra, bir benzinciden tüyo alarak Söke yolundan tornistan yapıp kuş yuvası otelinize ulaştım 19 Temmuz 1994 salı günü, gayet siesta ikindi suları. </st><st c="1527">Otel girişinde beni bekleyen bir hava gözlenmiyordu. </st><st c="1580">Ben de zaten, belirli bir karşılama töreni, bando ve mızıka beklentisinde değildim. </st><st c="1664">Fakat arabamdan çantalarımı alacak, “komi”, “tomi”, “general” gibi biri yok mu? </st><st c="1744">Arabamı alıp bir yere parkedecek bir kahraman düşünülmemiş mi? </st><st c="1807">Düşünülmemiş demek ki! </st><st c="1830">Ben bütün bu kahramanlıkları, kendim becererek, çantalarımı yüklenerek resepsiyona ulaştım.</st></p>
			<p><st c="1921">Baba adı, doğum yeri, hane, kütük, cilt, mahalle, köy, gibi bana yıllardır sorulma yan sorulardan oluşmuş, gayet “Nusret Demiral” bir soruşturmadan geçtim. </st><st c="2078">Buna fazla alınmadım. </st><st c="2100">Yusuf Cemil oğlu, Müjgan’dan doğma, Osman Ferhan Şensoy isimli terörist olarak T.C. </st><st c="2184">vatandaşı değil miyim? </st><st c="2207">Yes! </st><st c="2212">Resepsiyonda bu işe önem veren genç bayan da, bu bilgileri polise bildirmek için aldığını belirtti. </st><st c="2312">Sanki benim poliste kaim ve ciddi bir dosyam yokmuş gibi, sanki Doğan Sineması’nda o gece polisten ve herkesten gizli oynuyormuşum gibi... </st><st c="2451">Her ne karın virüsüyse, ön elemede başarılı olarak odama kavuştum.</st></p>
			<p><st c="2517">Güvercin yuvası gibi, Kuşadası’nda Adakule Oteli, hiç kuş yok ortalıkta. </st><st c="2591">Belki transit geçiyorlar kuşluk vakti. </st><st c="2630">Belki de havuzda yüzen şu tiplerdir buranın bağlantılı kuşları... </st><st c="2696">Neyse otel serin, hayal gücü maratonda... </st><st c="2738">Odam müthiş büyük bir salon, dipte kocaman bir yatak odası, yuvarlak küvetli ve jakuzili bir banyo, salonun bir köşesinde şık bir bar, barda iki hoş şarap bardağı, başka hiçbir şey yok. </st><st c="2924">Bir sıvı yudumlamak arzusundayım. </st><st c="2958">Buzdolabını açtım, bomboş. </st><st c="2985">Bomboş sözcüğünü yanlış kullandım burda. </st><st c="3026">Bir yeri tenha görünce, “bomboş” bulma salak insan eğilimim yaptı hatayı. </st><st c="3100">Buzdolabı tam bomboş denilemez, bir gazoz açacağı var, onunla kimi açacaksam?</st></p>
			<p><st c="3177">Eve telefon edip, vukuatsız olarak Kuşadası’na ulaştığımı bildirmek derdindeyim. </st><st c="3259">Telefona el attım. </st><st c="3278">Sıfır denedim, dokuz denedim, hat alınamıyor. </st><st c="3324">Telefonun çevre düzenlemesinde, hangi numaraya basılınca telefonun infilak edeceğine dair bilgiler yok. </st><st c="3428">Gelişigüzel kimi numaralara değişik parmaklarımla dokunmaca oynarken santral çıktı karşıma. </st><st c="3520">Telefon etme isteğimi bildirdim. </st><st c="3553">Santral numarayı aldı, benim adıma bizim evi arama çalışmalarına başladı. </st><st c="3627">Bu arada oda servisin numarasını da çaktırmadan laf arasında santıralcının ağzından aldım. </st><st c="3718">Bir iki deneme sonucunda oda servis yanıt verdi. </st><st c="3767">Ne yenilebilir? </st><st c="3783">Ne isterseniz! </st><st c="3798">Ne var yani? </st><st c="3811">Pek bir şey yok! </st><st c="3828">Uzun tartışmalar sonucu bir porsiyon piliç ızgara konusunda anlaştık. </st><st c="3898">Biraz sonra oda servis beni arayarak piliç ızgara kalmadığını bildirdi. </st><st c="3970">Piliç mi kalmamış, ızgarası mı kalmamış, tam anlıyamadan bir porsiyon biftek konusunda ortak karar aldık. </st><st c="4076">Biraz sonra santıral bizim evin telefonunun sürekli meşgul çaldığını belirtti. </st><st c="4155">Duş aldım, gazeteleri okudum, tıraş oldum. </st><st c="4198">Yemek söylediğimi unuttuğum bir sırada, yemeğim  geldi.</st></p>
			<p><st c="4252">Otelden sinemaya giderken resepsiyona, devrisi gün için istediğim gazetelerin listesini bıraktım. </st><st c="4351">Gece otele döndüğümde, Resepsiyon Bey, oda anahtarımla birlikte, gazete listemi uzattı.</st></p>
			<p><st c="4438">- Benden bana not gelemez Resepsiyon Bey! </st><st c="4481">Bu benim size bıraktığım bir not. </st><st c="4515">Bunlar renkli-türkçe gazete isimleri, yarın sabah bu gazeteleri rica ediyorum. </st><st c="4594">Gut nayt! </st><st c="4604">diyerek ona kağıdı geri verdim. </st><st c="4636">Resepsiyon Bey bir an şaşkınca baktı kağıda ve neresine n’apıcağını çok iyi şavullayamadığı o kağıdı, gene oda numaramın deliğine soktu. </st><st c="4773">Sokmuş olmanın huzuruna erdi. </st><st c="4803">Devrisi gün oteli terkederken bu notun bana gene uzatılacağını algılamış olarak, çalışmadığını artık öğrendiğim asansörü pas geçerek, çalışana bindim, kocaman odama çıktım. </st><st c="4976">Uyumaya engel bir ses üreten soğutucuyu kapattım, pencereleri açtım.</st></p>
			<p><st c="5044">Çarşamba gün öğlen suları otelden ayrılmak üzere resepsiyona çantalarımla dayandığımda, renkli-türkçe gazeteler listesi deliğinde duruyordu, gazeteler tabii ki alınmamıştı. </st><st c="5218">Buna çok şaşırmadım. </st><st c="5239">Asıl şaşırtıcı olan, hesabı ödemek istediğimde, hesabın ödenmiş olduğunun belirtilmesi oldu. </st><st c="5332">Nasıl olur? </st><st c="5344">Dün gece odama sızıp ırzıma geçen zengin bir kadın, küstahça hesabımı ödeyip gitmiş olamaz. </st><st c="5436">Öyle bir kadın yok yani ortada. </st><st c="5468">Otelinizdeki biricik gecemi yalnız geçirdim.</st></p>
			<p><st c="5512">- Kim ödemiş? </st><st c="5527">Bir yanlışlık var. </st><st c="5546">Benim hesabımı niçin başka biri ödesin?</st></p>
			<p><st c="5585">Gak ve guk ediliyor. </st><st c="5607">İçerden yetkili bir bayan geliyor. </st><st c="5642">O da ısrarla hesabın ödendiğini belirtiyor. </st><st c="5686">Kimin ödediğini öğrenmek için diretiyorum. </st><st c="5729">O yetkili bayan bana:</st></p>
			<p><st c="5750">- İzmir Devlet Tiyatrosu’ndan Hasan Bey ödediler!</st></p>
			<p><st c="5800">diyor. </st><st c="5808">Böyle bir tanıdığım yok. </st><st c="5833">Üstelik devletin tiyatrosuyla hiçbir ilişkim yok. </st><st c="5883">Bunun bir yanlışlık olduğu ve hesabımı ödemek istediğim konusunda direniyorum, gel dikiz ki otel yetkilileri benden dirençliler, hiçbir şekilde benden hesap alamayacaklarını belirtiyorlar.</st></p>
			<p><st c="6071">Teşekkür ederek, İzmir Devlet Tiyatrosundan Sarı Sabolu Hasan Bey’e selamlar bırakarak ayrılıyorum otelinizden, basıyorum gaza, istikamet Denizli, “FERHANGİ ŞEYLER” 985. </st><st c="6242">oyun!</st></p>
			<p><st c="6247">Ağustos başında tiyatro turnesi son buluyor. </st><st c="6293">Teknik ekip, dekor ve araç ve gereçlerle İstanbul’a dönerken, ben bir dağ başına, yorgun kafamı dinlemeye çekiliyorum. </st><st c="6412">İstanbul’a inen teknik ekip, dekor ve araç ve gereçleri tiyatroya bırakıp, tiyatroda birikmiş mektupları bana kargoluyarak tatile çıkıyor. </st><st c="6551">Mektup paketinden çıkan “Hotel Adakule” antetli ve imzalı, 20.07.1994 tarihli mektubunuz aynen şöyle:</st></p>
			<blockquote>
				<p><st c="6652">“Sayın İlgili,</st></p>
				<p><st c="6667">Otelimizde konaklamanızdan dolayı ilişikteki 2535500 TL.lik faturanın bedelini Akbank Kuşadası şubesi Yaman Otelcilik adına kayıtlı 9208-0 nolu hesaba yatırmanızı rica eder, iyi çalışmalar dileriz.”</st></p>
			</blockquote>
			<p><st c="6866">Mektubunuzda kullanılan ifade, sanki otelinizde kalınmış da para ödenmesi unutulmuş gibi, bir dolandırıcıya yazılmış, bağışlayıcı bir ağabey mektubu havası veriyor PTT aracılığıyla bana ulaştırdığınız, şeridinin değiştirilme zamanı gelmiş de geçmiş bir portatif daktiloda yazılan, antetini sevdiğimin kağıdına. </st><st c="7178">Oysa ben sizden daha esprili, daha şakacı bir özür mektubu beklerdim. </st><st c="7248">İzmir Devlet Tiyatrosu’ndan Sarı Sabolu Hasan Bey hikayesini götünden uyduran ben değilim ki!</st></p>
			<p><st c="7341">Bence, sizden gelen mektup şöyle olmalıydı:</st></p>
			<blockquote>
				<p><st c="7385">“Sayın Ferhan Şensoy, </st></p>
				<p><st c="7408">Otelimizde konaklamanızdan dolayı onur duyduk. </st><st c="7455">Size otel şeref defterini imzalatmayı unuttuğumuz için çok üzgünüz. </st><st c="7523">Otelimiz yeni bir kuruluş olduğu için henüz elimizde olmayan kimi aksaklıklar oluyor. </st><st c="7609">Bu aksaklıklardan biri de, otelimizden ayrılışınız sırasında olmuş. </st><st c="7677">Otelden ayrılırken ısrarla hesap ödemek istemenize rağmen görevli arkadaşlar hesabınızın İzmir Devlet Tiyatrosu’ndan Sarı Sabolu Hasan Bey tarafından ödendiğini belirtmişler, siz gittikten biraz sonra da İzmir Devlet Tiyatrosunda Sarı Sabolu Hasan Bey diye birinin olmadığını öğrenmişler. </st><st c="7966">Arkadaşlarımız, Afrika sıcaklarının da etkisiyle götlerinden uydurdukları bir “İZMİR DEVLET TİYATROSUNDAN SARI SABOLU HASAN BEY” sendromu geçirmişler. </st><st c="8117">Bir gün, bir Akbank şubesine yolunuz düşerse, ilişikte terbiyesizce fa turası bulunan, kayda değmez miktar bir gecelik konaklama bedelini, Kuşadası Akbank hesa bımıza havale edebilirseniz, bu hatayı yapan arkadaşlarımızı bağışlamış olur ve mutlu kılarsınız.</st></p>
				<p><st c="8374">Sizi hiç bu konularla ilgilenmemeniz gereken bir anda, böyle salak bir mektupla rahatsız ettiğimiz için özür dileriz.</st></p>
				<p><st c="8492">Saygılarımızla.”</st></p>
			</blockquote>
			<p><st c="8509">Bu sıcakta kasabaya inip, Akbank’ta sıkıcı ve uzun bir kuyruğa girip bilgisayar sis teminin arızaya geçip, canı istediği zaman arızadan çıkmasını bekledikten epey sonra, sıra bana gelerek, size borcum olan 2535500 TL.’yi hesabınıza havale ettim. </st><st c="8756">Benim için az eziyet olmadı. </st><st c="8785">Oysa ben bu parayı, 20 Temmuz 1994 çarşamba günü öğlen suları, resepsiyona nakit olarak uzattım ve terbiyesizce reddedildim.</st></p>
			<p><st c="8909">Havale makbuzu fotokopisi ektedir. </st><st c="8945">Özgün makbuzu dosyama koydum, kitabın arka kapağı olacak. </st><st c="9003">Bu gereksiz bir Akbank reklamına yol açacağı için, kitabın basım masraflarını Akbank’a fatura etmeyi ve kitabı sayın Sakıp Sabancı’ya adamayı düşünüyorum.</st></p>
			<p><st c="9157">Bence, siz şimdi, el yazımla yazdığım bu dokuz sayfalık mektubumu çerçevelettirerek kaldığım geniş odanın duvarına asınız. </st><st c="9281">Ya da dokuz ayrı küçük çerçeve yapıp odanın değişik duvarlarına serpiniz. </st><st c="9355">Oda buna uygun. </st><st c="9371">Avrupa’da böyle bir şey olsa, öyle yaparlar.</st></p>
			<p><st c="9415">Çerçevenin altına, şöyle pirinç bir plaket de yazdırabilirsiniz:</st></p>
			<p><st c="9480">FERHAN ŞENSOY </st><strong><st c="9495">“Oteller Kitabı” </st></strong><st c="9512">İSİMLİ ESERİNİN İLK SATIRLARINI, 20 TEMMUZ 1994 ÇARŞAMBA SABAHI, KAHVALTININ KAPANDIĞINI ÖĞRENDİKTEN SONRA, BİR NESKAFEYE ARKADAŞ BİR SİGARA YAKARAK, BU ODADA YAZDI.</st></p>
		</section>
	<div id="charCountTotal" value="9677"></div></body>
</html>
