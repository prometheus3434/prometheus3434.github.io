<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Oteller Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter30">
		<section>
			<h1><st c="0">PALM BEACH ZİNDANLARINDA</st></h1>
			<p><st c="25">Uçak bir saat on dakikada geldi İzmir’den Kıbrıs’a. </st><st c="78">Ercan havalimanı’nda beni 1. </st><st c="107">Uluslararası Mağusa Kültür ve Sanat Festivali yetkilileri karşıladılar. </st><st c="179">Eski Bebek dolmuşlarını andıran üç sıra koltuklu, geniş ferah bir mersedes taksiye bindik. </st><st c="270">İçi hiç de Bebek dolmuşuna benzemiyor, klimalı bir huzura biniyorsun, Lefkoşe’nin nemli kadife ağustos sıcağından. </st><st c="385">Taksi şoförü, deli midir nedir, ısrarla sol şeritten gidiyor. </st><st c="447">Onun namı yürümüş bir deli şoför olduğu Kıbrıs’ta diğer şoförlerce biliniyor olmalı ki, karşıdan gelenler onu görünce ters şeride geçiyorlar. </st><st c="589">Hepsi deli bunların! </st><st c="610">Yetkili arkadaşlar şenlikle ilgili bilgiler veriyorlar, oyunuma büyük bir ilgi olduğunu anlatıyorlar, yarım kulak dinliyorum, gözüm karşıdan gelen araba farlarında... </st><st c="777">Şimdi çarpışacağız, oh bunu da atlattık, eyvah çarpışıyoruz, duygularını bir birine düğümlemekteyim, sigarayı sigaradan yakarak. </st><st c="906">Üç kişiden oluşan yetkililer grubunda böyle bir endişe yok. </st><st c="966">Dayanamıyarak, sanki pek ürkmüyormuşum gibi:</st></p>
			<p><st c="1010">- Şoför ağbimiz trafiğin babası mı?</st></p>
			<p><st c="1046">diye sordum. </st><st c="1060">Yetkililer birbirlerine baktılar. </st><st c="1094">Espriyi anlayamamış olmanın sıkıntısı içinde dönüp bana baktılar, devam ettim:</st></p>
			<p><st c="1172">- Trafiğin anasının ırzına geçiyor da!</st></p>
			<p><st c="1211">Sözsel olarak güldüler ama konuya eremediler.</st></p>
			<p><st c="1257">- Sürekli sol şeritten gidiyor!</st></p>
			<p><st c="1289">- Sağ şeritten gitmek yasak.</st></p>
			<p><st c="1318">- Dalga mı geçiyorsunuz?</st></p>
			<p><st c="1343">- Yoo! </st><st c="1351">Burada trafik soldan!</st></p>
			<p><st c="1372">- Öyle mi? </st><st c="1384">Öyle ya! </st><st c="1393">İngilizcil Singapur durumu... </st><st c="1423">Memnun oldum trafik! </st><st c="1444">Fakat direksiyon solda!</st></p>
			<p><st c="1467">- Evet!</st></p>
			<p><st c="1475">İyi ki arabamla gelmemişim. </st><st c="1504">Sanki Londra’daymışız gibi, İngilizlerden kalma ters trafik akışı uygulanıyor Kıbrıs’ta. </st><st c="1593">Bir gözüm yolda, yarım kulağım onlarda, bana çok uzun gelen bir gece yolculuğundan sonra ulaştık Magosa’da Palm Beach Hotel’e.</st></p>
			<p><st c="1719">Resepsiyonu işgal eden, anlama ve anlatma katsayıları deniz düzeyinin oldukça altında bulunan herif, uzun tartışmalardan sonra anahtarımı uzattı. </st><st c="1866">Yetkili üçlüyle vedalaşıp odama çıktım. </st><st c="1906">Bavulum falan yok, omuza da asılabilen bir el çantasından ibaret yüküm. </st><st c="1978">Bavul niteliğindeki çantam dekor kamyonuyla, bu gecenin ilerleyen saatlerinde Taşucu’ndan feribota binecek, yarın sabah Girne’ye ulaşacak, öğleden sonra Magosa’da olacak. </st><st c="2149">El çantamda, yedek don, bir tişört, diş fırçası, diş macunu, deodoran, defterim, sigara, kalemler ve bankaya yetiştirilememiş türkçe paralar, ayrıca yüklüce alman markı bulunuyor. </st><st c="2329">Perşembe gecesi İzmir turnesi bitti, düzenleyicilerle hesaplaştım, bankaya yetişemeden Çeşme’ye geldim. </st><st c="2433">Beş ağustos cumartesi sabahı Çeşme hasılatı da çantaya tıkış tırılarak, İzmir havalimanından Kıbrıs’a gelindi. </st><st c="2544">Çantanın değeri, defter hariç milyarın üstünde. </st><st c="2592">Yedek don, diş macunu, diş fırçası ve bizzat çantanın kendisini de hesaba katınca bir buçuk milyara yaklaşıyor. </st><st c="2704">Ancak defterim bunlardan çok daha değerli. </st><st c="2747">Para kaybolsa bana ne? </st><st c="2770">Defter kaybolursa ne bok yerim?</st></p>
			<p><st c="2801">Oda süit değil, neyse yatak frençbed. </st><st c="2840">Ancak ne olduğunu tam çözemediğim bir hanzoluk gözümleniyor. </st><st c="2901">Oda çok sıcak, klima yok mu? </st><st c="2930">Var! </st><st c="2935">Düğmesine basılmamış. </st><st c="2957">Basıyorum. </st><st c="2968">Odada durulamayacak kadar müthiş bir gürültüyle çalışıyor soğuk hava üfleyici. </st><st c="3047">En düşük ayarına alarak sesi biraz azaltıyorum. </st><st c="3095">Odanın küçük bir balkonu ve balkona açılan büyük bir penceresi var. </st><st c="3163">Denize bakıyor. </st><st c="3179">Pencerenin yarısı balkon pancurlarıyla kapalı, pancurlar, pencere camının kapı olmayan tarafından açılıp kapanabilen bir sürgülü sistem halinde, yani aça bilmek için, camı kırmak gerekiyor, ama camın üzerinde, “PANCUR AÇMA HALİNDE CAMI KIRINIZ!” yazısı ve kenarına iliştirilmiş küçük cam kırma çekici yok. </st><st c="3485">Pencerenin diğer yarı sının büyük bir bölümünü de en açılmış halindeki perde neredeyse kapatıyor, ikisinin arasından dikey bir çizgi olarak deniz görünüyor... </st><st c="3644">Başucumda oyuncak çocuk telefonu sanılabilecek, pembe bir telefon var. </st><st c="3715">Yanında telefon el kitabı. </st><st c="3742">9’a basarak hat alabileceğimiz belirlenmiş ve fakat hat yerine santralla karşılaşılıyor ve odadan kendi başımıza öyle zart zurt telefon edemeyeceğimiz, bu gibi isteklerimizi, Santral Abla’ya numara yazdırmak kaydıyla bildirerek, telefonumuzun bağlanmasını bekleme sigarası yakabileceğimiz öğreniliyor. </st><st c="4044">Evin numarasını yazdırıp, söz konusu sigarayı yakıyorum. </st><st c="4101">Sigara bitmeden ulaşıyorum karımın sesine, sırayla çocuklarla konuşuyorum.</st></p>
			<p><st c="4175">Yemek yemek üzere çıkacağım odadan, milyarlık çantayı alıp almamak konusunda duraksıyorum. </st><st c="4267">Hırsız gelse, parayı alır, deftere ellemez. </st><st c="4311">Yükte ağır, pahada müsvette bir defteri ne bok yesin aklı başında bir hırsız? </st><st c="4389">O zaman niye taşıyacakmışım ben bu çantayı? </st><st c="4433">Onu öyle milyarıyla boynu bükük bırakıyorum odada. </st><st c="4484">Elim cebimde çıkıyorum, kapısında üç kişilik yazmasına karşın, ancak tek kişinin rahat sığacağı asansörle lobiye iniyorum. </st><st c="4607">Lokantada açık büfe kapanmış. </st><st c="4637">Hemen yanıbaşında kumarhane var. </st><st c="4670">Kapısı açık. </st><st c="4683">Kapının bekçisi yok. </st><st c="4704">Giriş, kontrol, kartınız gibi bir muhabbet yok, öyle giriyorsun. </st><st c="4769">Türk parasıyla oynanıyor kumar. </st><st c="4801">Herkes türk, yalnızca krupiyeler ingilizce bağırıp duruyorlar:</st></p>
			<p><st c="4863">- No mor beds!</st></p>
			<p><st c="4878">- Keş aut!</st></p>
			<p><st c="4889">- Fayf milyon çeynç!</st></p>
			<p><st c="4910">Yemek düzeni, açık büfe gibi bir durum da yok kumarhanede.</st></p>
			<p><st c="4969">- Size çorba getirtebiliriz!</st></p>
			<p><st c="4998">diyorlar. </st><st c="5009">Çorbamı bekliyorum. </st><st c="5029">O sırada Kıbrıs’ta bulunmaktan hoşnut olmayan bir astsubayla muhabbet ediyorum.</st></p>
			<p><st c="5108">- Buralılar bizi sevmiyorlar. </st><em><st c="5139">“Yerleşik”</st></em><st c="5149"> diyorlar bize, sonradan gelip yerleşenler anlamında.</st></p>
			<p><st c="5202">- Çok yanlış bir tanım değil, gelip yerleşmediniz mi?</st></p>
			<p><st c="5256">Çorba geliyor. </st><st c="5272">Türkler arasında renkli türkçe oynanan bir kumarın ingilizce sesleri arasında başarısız çorbayı içiyorum, odama dönüyorum. </st><st c="5395">Milyarlık çanta yerinde, defter içinde, paralar öyle duruyor. </st><st c="5457">Az öncekinden çok daha müthiş bir gürültü var odamda. </st><st c="5511">Klimayı tamamen kapatıyorum, motor sesi kesilmiyor.</st></p>
			<p><st c="5562">Bir gemide çarkçı başıymışım gibi geçiriyorum geceyi. </st><st c="5617">Nereden geldiğini bir türlü çakamadığım ve aralıksız çalışan, bölücü terör örgütü ruhlu bir motor sesi eşlik ediyor uykuma. </st><st c="5741">Akdeniz’in ortasındayım, kıyıya vuran dalgaların sesini duymak istiyorum, ama motor sesi ön planda, delik deşik ediyor uykuyu. </st><st c="5868">Sabah olurken biraz dalıyorum. </st><st c="5899">Er saatlerde odamın kapısı, minibar kontrol ve benzeri ne olduğu tam anlaşılamayan taleplerle epey zorlanıyor. </st><st c="6010">Odamda “LÜTFEN RAHATSIZ ETMEYİN - ODAMI ŞİMDİ TEMİZLEYİN” gibi isteklerimi kapıyı kırmaya domuzlanana bildirecek çift tarafı yazılı, kapı tokmağına geçirilesi nesne yok. </st><st c="6180">Ka pıyı zorlayanların çoğunun ne dediği anlaşılamadı. </st><st c="6234">Kıbrıslıların konuştuğu türkçeyi aşırı dikkat etmezsen anlıyamıyorsun, melodisi farklı. </st><st c="6322">Başka bir ezgiyle konuşuyorlar dilimizi. </st><st c="6363">Neredeyse fransızcanın türevi kebekce gibi. </st><st c="6407">Cümleyi soru haline getiren “mi”, “mu”, “mı” takılarını kullanmıyorlar. </st><st c="6479">Cümlenin soru olduğu vurgudan ortaya çıkıyor, tıpkı batı dillerindeki gibi.</st></p>
			<p><st c="6554">- Sen geldin?</st></p>
			<p><st c="6568">- O gitti? </st><st c="6580">biçiminde.</st></p>
			<p><st c="6590">Küçük balkona çıktım, uçsuz bu caksız deniz, kayalardan küçük bir adacık oluşmuş tam sahilde. </st><st c="6685">Nazlı dalgalar gelip gelip öpüşüyorlar kayalarla. </st><st c="6735">Kayaların üstünde balık tutan birkaç kişi var. </st><st c="6782">Hava aşırı sıcak. </st><st c="6800">Artık uyanmış olduğuma, yani kahvaltı edebileceğime karar vererek, telefon el kitabından oda servisini buldum: 2408! </st><st c="6917">Aradım.</st></p>
			<p><st c="6924">- Buyrun, restoran!</st></p>
			<p><st c="6944">- Ben oda servisini aramıştım.</st></p>
			<p><st c="6975">- Tamam!</st></p>
			<p><st c="6984">Nedir tamam olan? </st><st c="7003">Telefon listesine göz attım. </st><st c="7032">Restoranın karşısında da 2408 yazıyor. </st><st c="7071">Haa, tamam.</st></p>
			<p><st c="7082">- Kahvaltı rica ediyorum.</st></p>
			<p><st c="7108">- Kahvaltı?</st></p>
			<p><st c="7120">diye kıkırdıyor, telefonun ucunda olup, kız mı kadın mı olduğu belli olmayan ses.</st></p>
			<p><st c="7202">- Evet, kahvaltı istiyorum.</st></p>
			<p><st c="7230">- Size öğlen yemeği gönderelim.</st></p>
			<p><st c="7262">- Kahvaltı istiyorum. </st><st c="7285">Yeni uyandım.</st></p>
			<p><st c="7298">- E, ama saat bir!</st></p>
			<p><st c="7317">- Size ne?</st></p>
			<p><st c="7328">“Size ne” epey sert çıkmış olmalı ki ağzımdan, kadın ya da kız, birilerine danışmak üzere bir süre istiyor, telefonun ucunda bekliyorum. </st><st c="7466">Sonunda, eğer hala kızsa kadınlaştırılması şart olan dişi kıkırdamasını koruyarak:</st></p>
			<p><st c="7548">- Kahvaltı olarak ne gönderelim?</st></p>
			<p><st c="7581">biçiminde dize geliyor. </st><st c="7606">Benimle, saat birde ancak uyanabilmiş ya da saat kavramı olmayan bir manyak olduğumdan emin, alaycı bir tonla konuşuyor. </st><st c="7727">Sanki bilinmeyen bir yerden arıyorum da ben onu telefonda işletiyormuşum gibi bir hava var konuşmasında. </st><st c="7832">Filtre kahve olup olmadığını sorduğumda;</st></p>
			<p><st c="7872">- Poşette var! </st><st c="7888">diyor. </st><st c="7895">Kadınsa bile dize gelmişken hemen becerilmesi gereken dişinin filtre kahve kavramı olmadığı anlaşılıyor.</st></p>
			<p><st c="7999">- Tamam, dört beş poşet ve çokça sıcak su! </st><st c="8043">Peynir meynir!</st></p>
			<p><st c="8057">biçiminde anlaştığımızı umarak kapatıyorum pembe çocuk telefonunu. </st><st c="8125">Duşa girip girmemekte kararsızlık geçiriyorum. </st><st c="8172">Ben duştayken kahvaltı gelirse kapıyı duyamam. </st><st c="8219">Günün ilk sigarasını yakmamak için direniyor, balkona çıkıyor, Akdeniz’e bakıyorum. </st><st c="8303">Akdeniz de bana bakıyor, öyle donla balkonda ne yaptığıma pek anlam veremiyor. </st><st c="8382">Ben de Akdeniz’in kafasını fazla karıştırmamak için içeri giriyorum. </st><st c="8451">Saat 13.26, kahvaltıdan ses seda yok. </st><st c="8489">Telefon çalıyor. </st><st c="8506">Yetkili bir arkadaş, teknik ekibin feribotla Girne’ye ulaştığını, Magosa’ya doğru yola çıktıklarını bildiriyor. </st><st c="8618">Buraya ulaşıp, otellerine yerleşince beni aramalarını söylüyorum. </st><st c="8684">Tuvalete gireceğim, kahvaltı tam o sırada gelir mi acaba? </st><st c="8742">Sanmıyorum. </st><st c="8754">Herhalde şu an “kahve” bulundu, “altı” hazırlanıyor. </st><st c="8807">Kaç yıldızlı acaba bu otel? </st><st c="8835">Hiçbir yerde, böyle bir işaret yok. </st><st c="8871">Otelin ambleminde üç palmiye var. </st><st c="8905">Belki de yıldız kullanılmıyor burada. </st><st c="8943">Yıldız yerine palmiye mi kullanılıyor? </st><st c="8982">Odama bırakılmış meyva sepetinden kimi üzümler atıştırıp, günün ilk sigarasını yakıyor ve havaalanından aldığım, Kıbrıs gazetesiyle giriyorum tuvalete. </st><st c="9134">Dün gece geldiğimde tuvalette uçuşmakla yürümek arası debelenen, daha önce hiç görmediğim, kakalakla sinek arası bir akdeniz hasaratıyla laubağli olduk, onu öldürmek zorunda kaldım. </st><st c="9316">Onun leşi orda öyle duruyor. </st><st c="9345">Sanırım cenazesini otel yetkilileri kaldıracak. </st><st c="9393">Banyo havlularının kenarları yırtık. </st><st c="9430">Ama belli ki bunlar eskiden çok güzel havlularmış. </st><st c="9481">Otel sanırım eskiden rumlara ya da ingilizlere aitmiş, ganimet olarak bize geçmiş. </st><st c="9564">Eski günlerini özleyerek dökülüyor Palm Beach Hotel. </st><st c="9617">Kıbrıs gazetesini karıştırıyorum. </st><st c="9651">Gazeteden çok dergi gibi, içinde tam sayfa ilanım var. </st><st c="9706">Bu akşam 21.00’de Salamis Antik Tiyatro’da oynadığım belirtiliyor. </st><st c="9773">Gazetede “DENKTAŞ, ELEKTRİK KURUMU YETKİLİLERİYLE ELEKTRİK SORUNUNU GÖRÜŞTÜ” başlıklı bir haber var. </st><st c="9874">Bundan Kıbrıs’ta bir elektrik sorunu olduğu anlaşılıyor. </st><st c="9931">Denktaş bu konuda KKTC ve TC Hükümeti’ne alarm verdiğine işaret ederek, KKTC’nin yeniden karanlıklara gömülmesinin kabul edilemeyeceğini, bunun bir prestij, haysiyet ve şeref konusu olduğunu, belirtiyor. </st><st c="10135">Denktaş haksız sayılmaz. </st><st c="10160">Elektriği olmayan bir bağımsız cumhuriyet düşünülemez. </st><st c="10215">Rum kesimi sabaha kadar ışıl ışıldı. </st><st c="10252">Demek ki onların böyle bir enerji sorunu yok. </st><st c="10298">Eskiden buralara da onlar veriyordu elektriği mutlaka, araya dikenli tel çekilip, duvar örülünce, onlar da bu tarafın elektriğini kestiler doğal olarak... </st><st c="10453">Çok okunacak bir şey yok Kıbrıs gazetesinde, bol bol ilan var. </st><st c="10516">Tuvaletten çıkarak, günün ikinci sigarasını yakıyorum. </st><st c="10571">Yatağımın başucu duvarında John Stockwell-80, imzalı 50x70 cm, yağlı boya bir tablo var. </st><st c="10660">Beyazımsı yeşil ağaçlar arasından çok durağan akan mor mavi bir ırmak. </st><st c="10731">Ön planda, ırmağın ortasında, sazcıklardan oluşmuş bir adacık sezinleniyor. </st><st c="10807">Resim net değil, sanki pastel boyayla yapılmış. </st><st c="10855">Herhalde Stockwell, bir buzlucam ardından bakarak çizmiş mor mavi ırmağı. </st><st c="10929">Irmağın ucunda, koyu yeşil bir orman hissediliyor. </st><st c="10980">Kahvaltıdan haber yok, saat 13.40.</st></p>
			<p><st c="11014">Odada küçük bir Vestel-Comfort televizyon var, uzaktan kumandası yok. </st><st c="11085">Bunları buraya Asil Nadir’in pazarladığı hemen anlaşılıyor. </st><st c="11145">Power düğmesine dokunulduğunda, birinci kanalda temiz bir parazit görüntüsü elde ediliyor, ses yok. </st><st c="11245">Elle kanal araştırıyorum. </st><st c="11271">İkinci kanalda çok titrek ve rengi bozuk bir görüntüyle TRT-2 çıkıverdi. </st><st c="11344">Üçüncü kanalda daha netçe Alfa-TV isimli rum kanalı çıkıyor, klasik müzik çalıyor, güzel... </st><st c="11436">Fakat keyfim kısa sürüyor, o bir ara müzikmiş, rumca pata küte bir muhabbet başladı. </st><st c="11521">Öbür kanalları kurcalıyorum, BBC çıkıyor, bir alman kanalı çıkıyor, başka da bir numara yok. </st><st c="11614">Sıkılarak kapatıyorum televizyonu. </st><st c="11649">Aynanın önünde bir sepet içinde duran snack crackers ile kahvaltıya başlamaya karar veriyorum. </st><st c="11744">Mini-barda smirnov votkaya kadar herşey var, meyva suyu yok. </st><st c="11805">Snack crackers paketini hızla yırtıp, bozuyorum orucu, saat tam 14.00.</st></p>
			<p><st c="11875">Kahvaltı talebimin birinci saat dönümü dolayısıyla oda servis restoranı yeniden aramaya karar veriyorum. </st><st c="11981">Ve derhal arıyorum. </st><st c="12001">Bir saattir kahvaltı beklediğimi anımsatıyorum. </st><st c="12049">Aşağıdaki kadınımsı kız:</st></p>
			<p><st c="12073">- E oda numarası söylememişsiniz!</st></p>
			<p><st c="12107">diyor. </st><st c="12115">Çıldıracak gibi oluyorum. </st><st c="12141">Bu kızın hemen kadınlaştırılması şart. </st><st c="12180">Sinirimi denetleyemeyerek bağırıyorum:</st></p>
			<p><st c="12218">- E sormadınız ki! </st><st c="12238">Herhalde önünüzdeki bir sistemden arayanın kaç numara olduğu anlaşılıyor diye düşündüm. </st><st c="12326">Madem oda numaramı bilmiyorsun, niçin kimin siparişini, nasıl alıyorsun?</st></p>
			<p><st c="12398">- Ben değildim o!</st></p>
			<p><st c="12416">diyor, kadınımsı kız. </st><st c="12439">Demek ki bu kızımsı kadınlardan birden fazla bulunduruyorlar, her ihtimale Larnaka! </st><st c="12523">Olay sıfırdan başlıyor. </st><st c="12547">Kız ve fakat tezelden kadınlaştırılması zorunlu dişi, bana kahvaltı olarak ne istediğimi soruyor.</st></p>
			<p><st c="12644">- Ne istediğimi çok iyi biliyorum, fakat size söylemeye utanıyorum! </st><st c="12713">Hemen odama gelebilir misiniz?</st></p>
			<p><st c="12743">- Niçin?</st></p>
			<p><st c="12752">- Kahvenin altı olarak. </st><st c="12777">Gelirken kahveyi de getirsiniz artık.</st></p>
			<p><st c="12814">- Kahve istiyorsunuz?</st></p>
			<p><st c="12836">- Evet, neskafe ve yanında ne olabilirse ve çabuk. </st><st c="12888">Hücre numaram 219.</st></p>
			<p><st c="12906">- Hücre?</st></p>
			<p><st c="12915">- Gayet tabii. </st><st c="12931">Namık Kemal olarak bulunmuyor muyum ben bu Magosa zindanlarında? </st><st c="12996">diyerek sinirle kapatıyorum telefonu. </st><st c="13034">Daha ciddi bir biçimde yöneliyorum hiç sevmediğim snack crackers’e. </st><st c="13102">Ve yepyeni bir sigara yakıyorum, aynada sigara içen salak ben’e bakarak. </st><st c="13175">Telefon çalıyor, gene o ırzına geçilme adayı kız. </st><st c="13225">Yani onların ikincisi. </st><st c="13248">Kaç kişilik kahvaltı istediğimi soruyor. </st><st c="13289">Yalnız olduğumu belirtiyorum. </st><st c="13319">Telefonu kapatıp, umutsuzca Namık Kemal gibi uzanıyorum yatağıma, sigaramı içiyorum.</st></p>
			<p><st c="13403">Namık Kemal ve Teodor Kasap’ın batılı tiyatro, geleneksel tiyatro tartışmalarını, Namık’ın burada ne gibi karılarla düşüp kalktığını düşünüyorum. </st><st c="13550">Her ne kadar, Magosa mektup larında:</st></p>
			<p><em><st c="13586">“Heyhat...Off. </st><st c="13602">Fena halde sıkıldım. </st><st c="13623">Dur biraz ağlayayım da mektubun cevabına ondan sonra devam edeyim...”</st></em><st c="13692"> diyorsa da, bunun o anlık sıkıntısından çok, mektubun yankısıyla bir an önce buralardan aldırılması umuduna yönelik bir cümle olduğu kesin. </st><st c="13833">Başka bir mektubunda da, içilen kuyu suyunu beğenmeyerek:</st></p>
			<p><em><st c="13890">“Evvel ağızdaki acılığı def için rakı üzerine su içiyorduk, şimdi bilakis su üzerine rakı içiyoruz.”</st></em><st c="13991"> demesinden de, önünde rakısının eksik olmadığı anlaşılıyor. </st><st c="14052">Ama gene de burada 38 ay yaşadığını düşününce, Namık’ın bunalımını daha iyi çakıyorum. </st><st c="14139">O sigara da bitiyor. </st><st c="14160">Kapım çalınıyor. </st><st c="14177">Fırlayıp açıyorum, kahvaltı geldi sanarak. </st><st c="14220">Hayır, iki pembe önlüklü temizlikçi bayan, odayı temizlemek üzere içeri dalma eğilimi gösteriyorlar. </st><st c="14321">Donla açmış bulunuyorum onlara kapıyı. </st><st c="14360">Akşamüstü çıkacağımı, buna rağmen girip benimle duş almak isterlerse buyurabileceklerini söylüyorum. </st><st c="14461">Ayrıca niçin odamın kapısına asabileceğim, rahatsız etmeyin, odamı temizleyin ya da gelin kızlar duş alalım, gibi emirlerimi dışa vurabilecek bir kağıdım olmadığını soruyorum.</st></p>
			<p><st c="14636">- Olması lazım, atılmış galiba sizinki!</st></p>
			<p><st c="14676">diyorlar.</st></p>
			<p><st c="14686">- Ondan varsa, verin!</st></p>
			<p><st c="14708">diyorum. </st><st c="14718">Benimle birlikte duş almak konusunda yorum yapmayan pembe önlüklü bayanlar, temizlik arabalarını araştırıyorlar, bulamıyorlar.</st></p>
			<p><st c="14844">- Televizyonun uzaktan kumandası hiç mi olmadı, o da mı atılmış?</st></p>
			<p><st c="14909">- Kumanda yok!</st></p>
			<p><st c="14924">- Güzel!</st></p>
			<p><st c="14933">diyerek kapatıyorum kapıyı. </st><st c="14962">Telefon çalıyor. </st><st c="14979">O kadınlığa çeyreği kalmış kız, bu saatte kahvaltının ekstra olduğunu, kahvaltı fişlerinin geçmediğini, adisyon açmak zorunda olduğunu belirtiyor.</st></p>
			<p><st c="15125">- Adisyon aç. </st><st c="15140">Aç getir, ödeyeceğim.</st></p>
			<p><st c="15161">diye inliyorum, kırmak üzere vuruyorum telefon ahizesini, kırılmıyor pembe çocuk telefonu. </st><st c="15253">Hızla duşa giriyorum, çabucak sabunlanıp, durulanıp çıkıyorum. </st><st c="15316">Banyoda önemli bir sorun yok. </st><st c="15346">Havlularda kahve rengi lekeler var. </st><st c="15382">Bir sigara yakıp yakmama duraksamasındayken, tam 14.45’ de, söz konusu kahvaltı kapıyı tıklatıyor. </st><st c="15481">Ben kadınlaştırılması gecikmiş kızı beklerken, erkekimsi esmer bir erkek sunuyor kahvaltıyı ve üçyüzdoksanbin lira değerindeki fişi. </st><st c="15614">Beşyüzbin lira veriyorum. </st><st c="15640">Otelin kaç yıldızlı olduğunu soruyorum.</st></p>
			<p><st c="15679">- Beş!</st></p>
			<p><st c="15686">diyor.</st></p>
			<p><st c="15693">- Oh! </st><st c="15700">Demek ki bir palmiye 1,66 yıl dız ediyor. </st><st c="15742">Bravo palmiye!</st></p>
			<p><st c="15756">diyorum. </st><st c="15766">Ezile büzüle çıkıyor odadan garson.</st></p>
			<p><st c="15801">Anaörnek peynir, altı zeytin, kimi domates dilimleri, bağımsız hıyar ve ambalajlı reçel ve bal dizaynlı tabak ve neskafeli kahvaltı çabucak ediliyor. </st><st c="15952">Edilecek pek bir şey yok yani. </st><st c="15983">Sigara yakılıyor. </st><st c="16001">Ekip bir telefonla Magosa’da Portofino Otel’e ulaştığını ve bana bağlılığını bildiriyor. </st><st c="16090">Saat 16.00’da buluşmaya karar veriyoruz.</st></p>
			<p><st c="16130">Kahvaltısı da edilmiş 219 nolu odadan sıkılarak, çıktım dışarı, tek kişilik asansörle lobiye indim. </st><st c="16231">Gazete almak isteğimi belirttim resepsiyona. </st><st c="16276">Otelin içinde gazete satıldığını müjdeleyerek satılan yeri tarif ettiler. </st><st c="16350">Tanımla dıkları yerde kuaför var. </st><st c="16384">Ona sordum gazete noktasını.</st></p>
			<p><st c="16412">- Merdivenin ayaklarında!</st></p>
			<p><st c="16438">dedi. </st><st c="16445">İndim merdivenin dibine kadar, ortada ayak görünmüyor, ama turiste şirin görünebilecek anısal kıvır zıvır arasında, gazete satışı da var. </st><st c="16583">Ve fakat satışla ilgili herif, tavla partisinde. </st><st c="16632">Açık büfe duygusuyla gazetelerimi kendim alıyorum, parayı tavlaya doğru uzatıyorum. </st><st c="16716">Tavlacı satıcı parayı alıyor, üstünü veriyor.</st></p>
			<p><st c="16761">Tavlasını yarım bıraktırdığım satıcıdan otelin Asil Nadir’e ait olduğu öğrenildi. </st><st c="16844">Haaaa! </st><st c="16851">Zaten otelin adresi Nadir sokak. </st><st c="16884">Demek sokak da ona ait. </st><st c="16908">Ya da babasına... </st><st c="16926">Buralar onlardan soruluyor... </st><st c="16956">Eskiden, Schaffer isimli bir almana aitmiş, o zamanlar çok iyi bir otelmiş. </st><st c="17032">Gece duyduğum motor gürültüsünün de jeneratör sesi olduğu, sürekli ceryan kesildiği bilgileri alındı.</st></p>
			<p><st c="17133">Akdenizin ortasında, jeneratör hırıltısı, Elektriksiz Kuzey Kıbrıs, şantiye bir durum. </st><st c="17221">Sıcak bildiğimiz bir sıcak değil. </st><st c="17255">Ağustosun beşi, cumartesi, çaktırmadan Afrika’dayız. </st><st c="17308">Tipler zaten fellah esmer, bir tursil reklamı gibi dolanıyorum ortalarında, beyazın da beyazı olarak.</st></p>
			<p><st c="17409">Saat 16.00’da dünkü üç yetkilinin ikisi, kendi özel arabalarıyla gelip beni otelden aldılar. </st><st c="17503">Ekibin kaldığı Portofino otele uğradık, önde biz, arkada onlar, geldik Salamis harabelerine. </st><st c="17596">Güzel bir antik tiyatro. </st><st c="17621">Akustik oldukça iyi. </st><st c="17642">Ön sıralar mermer, arkalar taş. </st><st c="17674">Tabii ki o zaman da soylular ve halk vardı. </st><st c="17718">Halk taşta oturuyordu. </st><st c="17741">Halka köpek muamelesi, çok eskiden kalma bir şey yani. </st><st c="17796">En ön sırayla sahne arasında, sahne boyu yarım ay bir derin yalak var. </st><st c="17867">Meğer oraya da su koyuluyormuş, halk sahneye saldırmasın diye...</st></p>
			<p><st c="17931">Oyun 2800 izleyiciyle gayet keyifli geçti. </st><st c="17975">Oyundan sonra Belediye başkanı ve yetkililer grubuyla yemeğe gidildi. </st><st c="18045">Sıfırüç suları bıraktılar Namık Kemal’i Palm Beach zindanlarına. </st><st c="18110">Zindanda banyodaki havlu sayısı ikiden bire inmiş. </st><st c="18161">Gene mi cezalandırılıyor Namık? </st><st c="18193">Jeneratör sesi pervasızca ırzına geçiyor gecenin suskunluğunun. </st><st c="18257">Bu gürültüye alıştırılmış bir adam olarak, yatıp uyuyor Namık.</st></p>
		</section>
	<div id="charCountTotal" value="18319"></div></body>
</html>
