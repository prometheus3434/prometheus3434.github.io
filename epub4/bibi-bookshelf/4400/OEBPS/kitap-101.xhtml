<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-101</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-99" xml:lang="tr-TR"><st c="0">YÜZ YEDİ</st></p>
			<p><span><st c="9">Tıpkı evlendikleri gibi, sessiz sedasız ayrıldılar.</st></span></p>
			<p><span><st c="61">Selahattin de pek ısrar etmedi ayrılmamaları için.</st></span></p>
			<p><span><st c="112">Onu daha çok ilgilendiren, Afife’nin kendisinden sonraki hayatında neler yapacağı, nasıl yaşayacağıydı.</st></span></p>
			<p><span><st c="216">“Annesi, dadısı, ağabeyi yardımcı olacaklardır herhalde...” diye düşündü.</st></span></p>
			<p><span><st c="290">Buna karşılık, elindeki küçük çantasıyla evinden ayrılırken, Afife’nin ne yapacağına dair hiçbir fikri yoktu.</st></span></p>
			<p><span><st c="400">Bütün gün manasızca sokaklarda dolaştı.</st></span></p>
			<p><span><st c="440">Zamanı gelince morfinini yaptı ve bir ağaç altında dinlenmeye çekildi.</st></span></p>
			<p><span></span></p>
			<p xml:lang="tr-TR"><st c="511">***</st></p>
			<p><span></span></p>
			<p><span><st c="515">Selahattin “Ayrıldık Afife’yle” dedi Seyyare’ye.</st></span></p>
			<p><span><st c="564">“Peki ne olacak şimdi?” dedi en şaşkın haliyle genç kız.</st></span></p>
			<p><span><st c="621">“Seni ailenden isteyeceğim Seyyare.”</st></span></p>
			<p><span><st c="658">Çok korktu genç kız ve “Katiyen vermezler!” dedi.</st></span></p>
			<p><span><st c="708">“Neden?” diye sordu Selahattin.</st></span></p>
			<p><span><st c="740">“Bir kere benden çok yaşlısın. </st><st c="772">İkincisi onlar bana eş olarak bir müzisyenin değil, mühendisin, doktorun hayalini kuruyorlar.”</st></span></p>
			<p><span><st c="866">Çok canı sıkıldıysa da hissettirmedi Selahattin.</st></span></p>
			<p><span><st c="915">“Sen ne düşünüyorsun Seyyare?”</st></span></p>
			<p><span><st c="946">“Ben çok istiyorum” diye cevapladı sevgilisinin evlenmeye dair sorusunu genç kız.</st></span></p>
			<p><span><st c="1028">“O zaman mesele yok. </st><st c="1050">Önce gelir isterim seni ailenden. </st><st c="1084">Sonrasını, sonra düşünürüz.”</st></span></p>
			<p><span></span></p>
			<p xml:lang="tr-TR"><st c="1112">***</st></p>
			<p><span></span></p>
			<p><span><st c="1116">Eğer kimsesizseniz, İstanbul acımasız bir şehirdir.</st></span></p>
			<p><span><st c="1168">Sokakta geçirdiği ilk gece minik bavulu çalındı Afife’nin. </st><st c="1228">Neyse ki morfini, enjektörü ve az miktarda parası cebindeydi.</st></span></p>
			<p><span><st c="1289">Yalnız kadın, çantasının çalınmasına çok ama çok üzüldü.</st></span></p>
			<p><span><st c="1346">Yıllardır yazmıyor olsa da günlüğü bu çantanın içindeydi. </st><st c="1405">Ayrıca, Ziya’yla pay ettikleri ve onun hakkına düşen rahmetli dedesi Doktor Sait Paşa’nın günlükleri de aynı çantadaydı.</st></span><span></span></p>
			<p><span><st c="1525">Gerisi birkaç çamaşır, kazak ve bir çift ayakkabıdan ibaretti.</st></span></p>
			<p><span><st c="1588">“Hayır” diye düşündü Afife. </st><st c="1617">“Alanın ne işine yarayacak ki rahmetli dedemin günlükleri!”</st></span></p>
			<p><span><st c="1676">Sonra epey kızdı kendisine çantasına sahip çıkamadığı için.</st></span></p>
			<p><span><st c="1736">Arada bir açıp okuduğu, yıllardır üzerinde kalem oynatmadığı kendi günlüğüne değilse de kendisini geçmişe bağlayan rahmetli dedesinin günlüklerine çok üzüldü.</st></span></p>
			<p><span></span></p>
			<p xml:lang="tr-TR"><st c="1895">***</st></p>
			<p><span></span></p>
			<p><span><st c="1899">Kendisine bir umumi tuvalette çekidüzen verdikten sonra, kentin sokaklarını arşınlamayı sürdürdü.</st></span></p>
			<p><span><st c="1997">Daha çok da tiyatroların önünden geçti.</st></span></p>
			<p><span><st c="2037">Sanki birisi önüne doğru atılacak, “Afife Jale Hanımefendi, biraz çabuk olun lütfen! </st><st c="2123">Seyirci huzursuzlanıyor! </st><st c="2148">Perdeyi açmamız lazım!” diyecekmiş gibi geldi üzgün kadına. </st><st c="2208">Acı acı gülümsedi.</st></span></p>
			<p><span><st c="2226">Tepebaşı Sahnesi’nin karşısında bir merdivene oturdu ve uzun uzun tiyatronun üzerine iliştirilmiş “İstanbul Şehir Tiyatrosu” levhasına baktı.</st></span></p>
			<p><span><st c="2368">Darülbedayi’in ismi bir yıl önce değişmiş, kurum yeni bir isme kavuşmuştu.</st></span></p>
			<p><span><st c="2443">Eskinin Darülbedayi’i, yeninin İstanbul Şehir Tiyatrosu’nda değişen, sadece isim değildi kuşkusuz.</st></span></p>
			<p><span><st c="2542">Soyadı Kanunu’yla birlikte ismini Ertuğrul Muhsin’den Muhsin Ertuğrul’a çeviren ünlü tiyatrocu sayesinde, İstanbul yeniden bir tiyatro kenti olmuştu.</st></span></p>
			<p><span><st c="2692">Afife, Muhsin Bey’in bir yıl kadar önce başlattığı kampanyayı hatırladı.</st></span></p>
			<p><span><st c="2765">“Üç defadan yüz defaya!”</st></span></p>
			<p><span><st c="2790">Bu sloganla başlatmıştı, büyük harekâtını Muhsin Bey.</st></span></p>
			<p><span><st c="2844">Afife, 1926 yılında sergilenen </st></span><span><st c="2876">Hamlet</st></span><span><st c="2882">’in rekor kırıp arka arkaya yedi kez sahne aldığını düşününce tebessüm etti.</st><a id="footnote-252-135-backlink" href="#footnote-252-135"><st c="2959">135</st></a></span></p>
			<p><span><st c="2963">Gerçekten de büyük bir başarıya imza atmıştı Muhsin Bey ama ne hikmetse kendisinden, sahne ismiyle söylenecek olursa Afife Jale’den yararlanmayı hiç mi hiç düşünmemişti.</st></span></p>
			<p><span><st c="3133">Neyyire olabilirdi bu nedenlerden biri.</st></span></p>
			<p><span><st c="3173">Belki de Muhsin Bey, aynı hocanın, yani Burhanettin Bey’in talebeleri oldukları için teklifte bulunmamıştı Afife’ye.</st></span></p>
			<p><span></span></p>
			<p><span><st c="3290">Uzun uzun düşündü oturduğu basamakta Afife.</st></span></p>
			<p><span><st c="3334">Hiçbir anlaşmazlık olmamıştı ki Muhsin Bey’le aralarında!</st></span></p>
			<p><span><st c="3392">Böyle olunca, nedeni yine teke düşürdü.</st></span></p>
			<p><span><st c="3432">Kendisi gibi bir başrol oyuncusunu, başrol oyuncusu olarak görmek istediği eşiyle rekabete sokmak istememişti besbelli Muhsin Ertuğrul.</st></span></p>
			<p><span><st c="3568">Neyse neydi!</st></span></p>
			<p><span><st c="3581">İşte, Neyyire Ertuğrul’un ismi en büyük harflerle karşısında, tiyatronun önüne asılmış afişte duruyordu.</st></span></p>
			<p><span><st c="3686">Henrik Ibsen’in </st></span><span><st c="3703">Peer Gynt</st></span><span><st c="3712"> isimli oyununda sahneye çıkıyordu şimdi Neyyire ve Afife’ye düşen, onun süslü harflerle yazılmış ismini merdivenlere oturup seyretmekten ibaretti.</st></span></p>
			<p><span></span></p>
			<p xml:lang="tr-TR"><st c="3859">***</st></p>
			<p><span></span></p>
			<p><span><st c="3863">Çok iyi biliyordu </st></span><span><st c="3882">Peer Gynt</st></span><span><st c="3891">’i</st><a id="footnote-252-136-backlink" href="#footnote-252-136"><st c="3894">136</st></a><st c="3898">Afife.</st></span></p>
			<p><span><st c="3905">Geriye, çok geriye gitti ve Üsküdar’daki konakta, Ziya’yla oyunu karşı karşıya oynamaya başladı:</st></span></p>
			<p><span></span></p>
			<p><st c="4002">Peer: Bir tek şey soracağım. </st><st c="4032">Ne demek bu “kendin olmak”?</st></p>
			<p><st c="4059">Dökmeci: Ne komik çıktı senin ağzından bu soru.</st></p>
			<p><st c="4107">Peer: Hadi uzatma, sen bana cevap ver.</st></p>
			<p><span><st c="4146">Dökmeci: Kendin olmak demek, kendini imha etmek demektir. </st><st c="4205">Anladın mı? </st><st c="4217">Anlamadın.</st></span><span></span></p>
			<p><span></span></p>
			<p><span><st c="4227">Tam da Dökmeci’nin dediği gibi “kendi olmuştu” Afife. </st><st c="4282">Böyle olunca da kendini imha etmişti. </st><st c="4320">Aradan yıllar ve yıllar geçtikten sonra, şimdi künhüne vararak anlıyordu kendin olmanın ne demek olduğunu.</st></span></p>
			<p><span><st c="4426">Bir bedeli vardı elbette “kendin olma”nın.</st></span></p>
			<p><span><st c="4469">Afife o bedeli, işte tam da böyle, elinde bir bavulu bile olmadan, tiyatronun karşısında bulunan merdivenlere oturmuş, afiş seyrederek ödüyordu.</st></span></p>
			<p><span><st c="4614">Karnının acıktığını hissetti. </st><st c="4645">Çok geçmeden morfin krizi de başlardı zaten.</st></span></p>
			<p><span><st c="4689">Elini cebine soktu, kendisini birkaç gün daha idare edecek morfini ve biraz ekmekle peynir alacak kadar parası vardı.</st></span></p>
			<div>
				<div>
					<p xml:lang="tr-TR"><a id="footnote-252-135" href="#footnote-252-135-backlink"><st c="4807">135</st></a><st c="4811"> 1959 yılında, İstanbul’da, </st><span><st c="4839">Hamlet</st></span><st c="4845"> yüz yetmiş kez sahnelenecekti.</st></p>
				</div>
				<div>
					<p xml:lang="tr-TR"><a id="footnote-252-136" href="#footnote-252-136-backlink"><st c="4876">136</st></a><span><st c="4880"> Norveçli oyun yazarı Henrik Ibsen 1828-1906 yılları arasında yaşadı. </st><st c="4950">En ünlü oyunlarından biri olan </st></span><span><st c="4981">Peer Gynt</st></span><span><st c="4990">’i yazarken eski Norveç masallarından </st></span><span><st c="5029">Per Gynt</st></span><span><st c="5037">’ten etkilendi. </st><st c="5054">Oyun ilk kez 1867 yılında Kopenhag’da basıldı ve iki hafta içinde tükendi. </st><st c="5129">Çok geçmeden bütün dillere çevrildi.</st></span></p>
				</div>
			</div>
		</div>
	<div id="charCountTotal" value="5165"></div></body>
</html>
