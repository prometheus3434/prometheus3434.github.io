<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-76</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-75" xml:lang="tr-TR"><st c="0">SEKSEN BİR</st></p>
			<p><span><st c="11">İş bulmak için muhtelif denemelerde bulundu Afife.</st></span></p>
			<p><span><st c="62">Gururuna yedirip, çalışma isteğini doğrudan dile getirmese de, Darülbedayi ve öteki tiyatro çevrelerine mümkün olduğunca girip çıkmaya çalıştı.</st></span></p>
			<p><span><st c="206">Bütün eski arkadaşları, hocaları kendisini gördüğüne çok seviniyor ama kimse “Gel bizde şu rolü oyna” demiyordu.</st></span></p>
			<p><span><st c="319">Böyle zamanlarda, Trabzon’da başından geçenlerin laf olarak camiada yayılmış olabileceğini düşünüyordu genç yıldız.</st></span></p>
			<p><span><st c="435">Elin ağzının torba olmadığını, büzülemeyeceğini bilecek kadar yaşamış ve görmüştü.</st></span></p>
			<p><span><st c="518">Trabzon’da beynine giren hançer nedeniyle doktordan morfin dilenmesi, edinemeyince palas pandıras İstanbul’a dönmesi, tiyatro çevrelerinde kim bilir nasıl anlatılmıştı ve belki hâlâ da anlatılmaya devam ediyordu.</st></span></p>
			<p><span><st c="731">Öte yandan, sahneye ilk günden itibaren başrol oyuncusu olarak çıkmaya başlamış, sonrasında hiçbir oyunda ikincil rol almamış, sadece mücadelesi değil oyunculuğuyla da son derece sıra dışı bir isimdi Afife.</st></span></p>
			<p><span><st c="938">Sahneye oyun koymayı düşünen tiyatrocular, kuşkusuz bu özel durumu da göz önünde bulunduruyor olmalıydılar.</st></span></p>
			<p><span><st c="1046">Seyirci karşısına çıkma sayısı bırakın binleri, yüzleri bile bulmamıştı belki ama cümle âlem biliyordu ki o sahici bir yıldızdı.</st></span></p>
			<p><span><st c="1175">Kendisine gelişigüzel de olsa bir rol teklif edilmiyor olmasının nedenlerinden en önemlisi olarak bunu görüyordu Afife.</st></span></p>
			<p><span><st c="1295">Meselenin bir başka boyutu ise, Türkçeyi düzgün konuşan kadın oyuncuların sahne üzerinde pıtrak gibi çoğalmış olmasıydı.</st></span></p>
			<p><span><st c="1416">Muhsin Bey’in eşi Neyyire Hanım ve Muvahhit Bey’in eşi Bedia Hanım, İstanbul’un önemli sahnelerini paylaşmış, tabiri caizse Afife’ye uygun bir rol bırakmamışlardı.</st></span></p>
			<p><span><st c="1580">Düşüncelere böylesine derin daldığı günlerden birinde “Karadeniz’de gemilerin mi battı kızım?” diyen dadısına melül mahzun bakıp, kalbinin derinlerinden gelerek “Daha da kötü be dadıcığım, keşke gemilerim batsa. </st><st c="1793">Ben battım!” dedi Afife.</st></span></p>
			<p><span></span></p>
			<p xml:lang="tr-TR"><st c="1817">***</st></p>
			<p><span></span></p>
			<p><span><st c="1821">Ruh halinin diplerde gezindiği günlerden birinde birkaç arkadaşıyla Kuşdili çayırına gitmek için hazırlanmaya başladı güzel kadın.</st></span></p>
			<p><span><st c="1952">Hamdi’nin gazinosunda Hafız Burhan sahne alacaktı ve ünlü sanatçı o yıllarda “Makber” isimli parçasıyla, yeri göğü inletiyordu.</st></span></p>
			<p><span><st c="2080">Çünkü, Burhan Bey bu parçayı aynı zamanda plağa</st><a id="footnote-252-105-backlink" href="#footnote-252-105"><st c="2128">105</st></a><st c="2132"> da okumuştu.</st></span></p>
			<p><span><st c="2145">Hatta Sophia da almıştı bu plaktan bir tane ve arada bir Medhiye Hanım’la dinliyorlardı.</st></span></p>
			<p><span><st c="2234">Böyle zamanlarda, iki can yoldaşı, Abdülhak Hamit Tarhan’ın “Makber” şiirini, eşi Fatma Hanım’ın ölümü üzerine yazdığını konuşurlardı hep.</st></span></p>
			<p><span><st c="2373">“Hafız Burhan da ne kadar güzel bestelemiş ve okuyor değil mi?” diye sorarlardı arada bir Afife’ye dönüp.</st><a id="footnote-252-106-backlink" href="#footnote-252-106"><st c="2479">106</st></a></span></p>
			<p><span><st c="2483">O gün de öyle oldu. </st><st c="2504">Kızlarının birkaç arkadaşıyla Kuşdili çayırına Hamdi’nin gazinosuna gideceğini öğrenince, gramofonun ve “Makber”in tozu alınmış, çalınmaya başlanmıştı.</st></span></p>
			<p><span><st c="2655">Gramofonun cızırtılarını her duyduğunda, rahmetli dedesinin yaşadığı günlere döner, onun evinde, birlikte Leblebici Horhor’u dinledikleri günleri hatırlardı Afife.</st></span></p>
			<p><span><st c="2819">Kimler yoktu ki Doktor Sait Paşa’nın taş plak koleksiyonunda. </st><st c="2882">Fikriye Hanım’ın söylediği, Muhlis Sabahattin bestesi olan </st></span><span><st c="2941">Ayşe</st></span><span><st c="2945"> opereti de en çok dinlediklerindendi.</st></span></p>
			<p><span><st c="2983">Madam Eugeni, Madam Victoire, Gülistan ve Gülfidan isimli iki sanatçının plakları ve daha neler neler.</st></span></p>
			<p><span><st c="3086">Bir yandan hazırlandı Afife, öte yandan annesi ve dadısıyla eski günlerde basılmış plaklar üzerine konuştu.</st></span></p>
			<p><span><st c="3194">“Kimdi o zurnacı?” diye sordu bir ara Sophia.</st></span></p>
			<p><span><st c="3240">Medhiye Hanım yapıştırdı cevabı.</st></span></p>
			<p><span><st c="3273">“Arap Mehmet.”</st></span></p>
			<p><span><st c="3288">Orta halli muhitlerde pek dinlenirdi Arap Mehmet’in zurnası. </st><st c="3350">Muhteşem oyun havaları, köçek havaları çalar, taksimler yapardı. </st><st c="3415">Ayrıca birçok sanatçıya şarkı, semai, mâni, gazel formlarında eşlik etmiş, haklı bir şöhrete ulaşmıştı.</st></span></p>
			<p><span><st c="3518">Laf Arap Mehmet’e gelip de epey sözü edilince “Var bir plağı çalayım mı?” diye sordu Sophia.</st></span></p>
			<p><span><st c="3611">“Yapma dadıcığım, biliyorsun hiç sevmem” dedi Afife ve “Geç kalıyorum zaten” ben diyerek kapıyı çekip çıktı.</st></span></p>
			<div>
				<div>
					<p xml:lang="tr-TR"><a id="footnote-252-105" href="#footnote-252-105-backlink"><st c="3720">105</st></a><st c="3724"> İstanbul’da ilk kayıtlar 1895 yılında yapılmaya başlandı. </st><st c="3783">İlk Türk plak fabrikası ve stüdyosu olan Orfeon Record 1912 yılında kuruldu.</st></p>
				</div>
				<div>
					<p xml:lang="tr-TR"><a id="footnote-252-106" href="#footnote-252-106-backlink"><st c="3859">106</st></a><st c="3863"> Bazı araştırmacılara göreyse, 1873’te yazılan şiirin bestesi Hafız Burhan tarafından değil, Mehmet Baha (Pars) tarafından yapıldı.</st></p>
				</div>
			</div>
		</div>
	<div id="charCountTotal" value="3994"></div></body>
</html>
