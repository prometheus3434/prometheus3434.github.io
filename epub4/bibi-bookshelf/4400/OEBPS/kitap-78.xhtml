<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-78</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-77" xml:lang="tr-TR"><st c="0">SEKSEN ÜÇ</st></p>
			<p><span><st c="10">Kızlarının geç de olsa geldiğini duyan Medhiye Hanım ve Sophia “Allah’a şükürler olsun” diyerek açtılar kapıyı.</st></span></p>
			<p><span><st c="122">Kapıdan girer girmez “Size önemli bir haberim var!” dedi Afife.</st></span></p>
			<p><span><st c="186">İki kadın birbirine bakıp “Bir rol mü aldı acaba?” diye düşünürken “Âşık oldum!” deyiverdi güzel kız.</st></span></p>
			<p><span><st c="288">Çok şaşırdı dadısı ve annesi.</st></span></p>
			<p><span><st c="318">“Böyle ayaküstü olmaz, şöyle otur da anlat” dedi Sophia.</st></span></p>
			<p><span><st c="375">“Önce bir bardak su içmek ister misin kızım?” diye sordu Medhiye Hanım.</st></span></p>
			<p><span><st c="447">Aslında anlatılacak ne çok şey vardı.</st></span></p>
			<p><span><st c="485">Kaldı ki, annesini ve dadısını kalp çarpıntılarına ortak etmek kendisine de iyi gelecekti.</st></span></p>
			<p><span><st c="576">“Hafız Burhan’ı dinlemeye gitmiştim ya hani, orada Selahattin Bey’le tanıştım. </st><st c="656">Biraz konuştuk, bu akşam için beni, sahne alacağı bir başka lokale davet etmişti. </st><st c="738">Gittim.”</st></span></p>
			<p><span><st c="746">Konuşmasının bu noktasında yutkundu Afife. </st><st c="790">Derin de bir nefes aldı.</st></span></p>
			<p><span><st c="814">“Benim için beste yapmış.”</st></span></p>
			<p><span><st c="841">İki yaşlı kadın, merak ve heyecan içinde birbirlerine baktılar.</st></span><span></span></p>
			<p><span><st c="905">Kendisine bir an için bile olsa bakılmamasını fırsat bildi Afife ve Selahattin Bey’in kendisi için bestelediği şarkıyı okumaya girişti:</st></span></p>
			<p><st c="1041">“Bir bahar akşamı rastladım size...”</st></p>
			<p><span></span></p>
			<p><span><st c="1078">O, hatasız bir biçimde kendisi için bestelenen şarkıyı söylerken, Medhiye Hanım ve Sophia soluksuz dinlediler.</st></span></p>
			<p><span><st c="1189">Nihayetinde “Nasıl? </st><st c="1210">Güzel değil mi?” diye sordu güzel kız. </st><st c="1249">Yüzünde güller açıyordu.</st></span></p>
			<p><span></span></p>
			<p xml:lang="tr-TR"><st c="1273">***</st></p>
			<p><span></span></p>
			<p><span><st c="1277">Birkaç gün, evin içinde hep bu şarkıyı söyledi Afife.</st></span></p>
			<p><span><st c="1331">Annesi ve dadısı da ezberlediler şarkıyı.</st></span></p>
			<p><span><st c="1373">O sabah güllerin dibini çapalarken de aynı şarkıyı söylüyordu Medhiye Hanım.</st></span></p>
			<p><span><st c="1450">Kendisine kahve getiren can yoldaşını görünce şarkıyı bıraktı ve “Bu kez bahar iyi geldi galiba ahretlik”</st><a id="footnote-252-109-backlink" href="#footnote-252-109"><st c="1556">109</st></a><st c="1560"> dedi.</st></span></p>
			<p><span><st c="1566">Şaşırdı Sophia ve “Nereden çıktı şimdi bu ahretlik lafı?” diye sordu.</st></span></p>
			<p><span><st c="1636">“Geçenlerde pazarda biri söyledi. </st><st c="1671">Aklıma takıldı. </st><st c="1687">Seninle biz de ahretlik sayılırız değil mi Sophia?”</st></span></p>
			<p><span><st c="1738">Biliyordu kelimenin manasını tabii ki Sophia. </st><st c="1785">Şöyle bir düşündü “Öyle” dedi ve devam etti.</st></span></p>
			<p><span><st c="1829">“Dediğin gibi bu bahar bize iyi geldi ahretlik. </st><st c="1878">Bu nedenle, öteki dünyayı hatırlatacak laflar etmesek iyi olur.”</st></span></p>
			<p><span><st c="1942">İki kadın, tam da aynı anda, o güne kadar bu dünyadan pek de bir şey anlamadıklarını düşündüler.</st></span></p>
			<p><span><st c="2039">Medhiye Hanım elindeki çapayı kahve fincanını almak için bırakırken “Bakalım bizim deli kız, dediği gibi Selahattin Bey’i de getirecek mi bu akşam beraberinde?” diye yüksek sesle düşündü.</st></span></p>
			<p><span><st c="2227">“Getirir” diye cevapladı can yoldaşının bu sözlerini Sophia.</st></span></p>
			<p><span><st c="2288">Bahçenin gölgede kalan köşesine konulmuş küçük masaya yerleşip, akşam için ne tür hazırlıklar yapacaklarını konuştular uzun uzun.</st></span></p>
			<p><span><st c="2418">“Çilingir sofrası olsa yeter. </st><st c="2449">Biraz peynir, biraz da zeytin koyarız masaya. </st><st c="2495">Domates, biber filan... </st><st c="2519">Rakı içmeyi seviyor Selahattin” demişti Afife çıkarken.</st></span></p>
			<p><span><st c="2574">Medhiye Hanım ve Sophia’nın üzerinde mutabakata vardıklarıysa, dört başı mamur bir rakı sofrası oldu.</st></span></p>
			<p><span><st c="2676">“Sana bir şey soracağım Sophia. </st><st c="2709">Bizim bu deli kız, Selahattin Bey’e gönlünü kaptırmış gibi görünüyor değil mi?”</st></span></p>
			<p><span><st c="2788">İlk soruşu değildi bu soruyu Medhiye Hanım’ın. </st><st c="2836">Sophia yine de ilk kezmiş gibi cevap verdi.</st></span></p>
			<p><span><st c="2879">“Öyle. </st><st c="2887">Görmüyor musun günlerdir evin içinde ‘Bir bahar akşamı...’ diyerek dört dönüyor. </st><st c="2968">Her evden çıkışında geriye yüzü gülerek dönüyor. </st><st c="3017">Bana kalırsa, o zehre de elini sürmedi günlerdir.”</st></span></p>
			<p><span><st c="3067">“En önemlisi bu” dedi Sophia’nın dillendirdiği düşünceler üzerine Medhiye Hanım.</st></span></p>
			<p><span><st c="3148">Hakikaten de en önemlisi buydu.</st></span></p>
			<p><span><st c="3180">Afife epeydir çizgiyi aşmış, bir ara sadece baş ağrısı tuttuğunda kullandığı morfini almadan gün geçiremez hale gelmişti.</st></span></p>
			<p><span><st c="3302">Genç olduğu için uzun sürmüştü morfine bağlanması ama sonunda o tatsız gün gelip çatmıştı.</st></span></p>
			<p><span><st c="3393">İlk kez sekiz yıl önce, o lanet olası polis şefinin işgüzarlığıyla başlamıştı güzel kızın baş ağrıları ve ne tesadüftür ki, Trabzon turnesinde yine aynı polis şefini karşısında görünce nüksetmişti.</st></span></p>
			<p><span><st c="3591">O gün bugündür, kelimenin tam anlamıyla bağımlıydı Afife.</st></span><span></span></p>
			<p><span><st c="3649">Dadısı ve annesi “Selahattin Bey’le birlikte belki de kurtulur bu illetten” diye düşünmeye başlamışlardı son günlerde kızları için.</st></span></p>
			<div>
				<div>
					<p xml:lang="tr-TR"><a id="footnote-252-109" href="#footnote-252-109-backlink"><st c="3781">109</st></a><st c="3785"> Eskilerin çok kullandığı, iki kadının, bu dünyada olduğu gibi öteki dünyada da kardeş olmasına dair kavram.</st></p>
				</div>
			</div>
		</div>
	<div id="charCountTotal" value="3893"></div></body>
</html>
