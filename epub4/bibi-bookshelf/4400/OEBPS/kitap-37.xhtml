<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-37</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-37" xml:lang="tr-TR"><st c="0">OTUZ DOKUZ</st></p>
			<p><span><st c="11">Önce gonk çaldı ve seyirciler yerlerine alındı, sonra Burhanettin Bey sahneye çıktı ve </st></span><span><st c="99">Napoleon Bonaparte</st></span><span><st c="117"> isimli oyunun hamiliğini üstlenen Fransız General Pelle’yi öven bir konuşma yaptı.</st></span><span></span></p>
			<p><span><st c="200">Ardından perde açıldı ve Afife Jale ile Burhanettin Bey muhteşem bir performans sergileyerek oyunu sahneye koydular.</st></span><span></span></p>
			<p><span><st c="317">Burhanettin Bey Kumpanyası, dekor, kostüm, başrol ve yardımcı rol oyunculuklarıyla şahane bir iş çıkartmıştı.</st></span></p>
			<p><span><st c="427">Salon alkışlardan yıkılıyordu.</st></span></p>
			<p><span><st c="458">Son olarak sahneye Fransız General, baş tercümanı ile birlikte çıktı ve başta Burhanettin Bey ile Afife Jale Hanımefendi olmak üzere, oyunda emeği geçen herkese teşekkür etti.</st></span></p>
			<p><span><st c="634">Bu arada Burhanettin Bey adamlarına dışarıda olup bitenleri düzenli olarak kontrol ettiriyordu.</st></span></p>
			<p><span><st c="730">Varyete Tiyatrosu’nun etrafı Fransız askerler tarafından kontrol altında tutuluyordu. </st><st c="817">Etrafta ne İngiliz askeri vardı, ne de Türk polisi.</st></span></p>
			<p><span><st c="868">Öte yandan, Burhanettin Bey Fransızlar devreye girdi diye meydanın İngilizler ve Saray’ın polisi tarafından tümüyle başıboş bırakılmayacağını bilecek kadar yaşamış, görmüştü.</st></span></p>
			<p><span><st c="1043">Varyete Tiyatrosu’nda iki saat kadar süren saltanatının son Fransız asker de tiyatronun önünden çekilince biteceğinin gayet iyi farkındaydı.</st></span></p>
			<p><span><st c="1184">Arkadaşlarını Fransız askerler çekilmeden etrafına topladı. </st><st c="1245">Ne yapacaklarını tek tek anlattı.</st></span></p>
			<p><span><st c="1278">Bir ara Afife’ye döndü ve özel olarak onunla konuştu.</st></span></p>
			<p><span><st c="1332">“Eğer bir şey yapacaklarsa, bana yapacaklar. </st><st c="1378">Geldiğiniz gibi ve hemen, yardımcınızla kalabalığa karışıp yok olun. </st><st c="1447">Ben ilerleyen günlerde sizi evinizde ziyaret edeceğim.”</st></span></p>
			<p><span><st c="1502">Güzel kız hemen arkasında konuşmayı dinleyen Sophia’ya baktı. </st><st c="1565">Burhanettin Bey’in mesajı dadısı tarafından da alınmıştı.</st></span></p>
			<p><span></span></p>
			<p xml:lang="tr-TR"><st c="1622">***</st></p>
			<p><span></span></p>
			<p><span><st c="1626">Afife ve Sophia, Kadıköy’e geçerlerken vapurda, Burhanettin Bey’in başına neler gelmiş olabileceğini konuştular.</st></span></p>
			<p><span><st c="1739">Medhiye Hanım, Bediş ve Darül, gözleri pencerede, kulakları kapıda olmak üzere onları bekliyordu.</st></span></p>
			<p><span><st c="1837">Daha ayakkabıları ayağındayken, bir bir anlattı Sophia, Tünel’den inip Cadde-i Kebir’e çıktıkları andan itibaren gördüklerini. </st><st c="1965">Ne Fransız askerleri bıraktı ne de General’in Afife için ettiği övücü sözleri.</st></span></p>
			<p><span><st c="2043">“Bence...” dedi Medhiye Hanım endişe içinde Afife’ye. </st><st c="2098">“Sen bu gece Seniyelerde kal. </st><st c="2128">Ne olur ne olmaz. </st><st c="2146">Evi polisler basarlarsa alıp götüremesinler seni.”</st></span></p>
			<p><span><st c="2196">Afife annesinin sözünü dinledi ve Seniye’nin evine geçti.</st></span></p>
			<p><span><st c="2254">İki kız uzun uzun konuştular o gün ne olup ne bittiği üzerine.</st></span><span></span></p>
			<p><span><st c="2317">Konuşmanın bir yerinde “Peki benim tiyatroculuk hayalim suya mı düştü?” diye sordu Seniye.</st></span></p>
			<p><span><st c="2408">“Tabii ki hayır” diye cevap verdi Afife arkadaşına.</st></span></p>
			<p><span><st c="2460">Birkaç gün önce Seniye’yi Burhanettin Bey’le tanıştırmıştı ve epey iyi bir izlenim edinmişti ünlü tiyatrocunun söylediklerinden. </st><st c="2590">Duyduklarını ve düşüncelerini arkadaşından da saklamamıştı. </st><st c="2650">Aynı sözleri tekrarladı ve arkasını bir soruyla getirdi.</st></span></p>
			<p><span><st c="2706">“Sana verdiğim metinleri ezberledin mi Seniye?”</st></span></p>
			<p><span><st c="2754">Ezberlemişti genç kız. </st><st c="2778">Burhanettin Bey ne zaman isterse, kendisini deneyebilirdi.</st></span></p>
			<p><span><st c="2836">“Şimdi hiç uygun bir zaman değil ama yeni oyunlar için hazırlıklara başlayacağını söylemişti Burhanettin Bey. </st><st c="2947">Yakında bir haber çıkar. </st><st c="2972">O zaman birlikte gider, seni denemesini isteriz.”</st></span><span></span></p>
			<p><span></span></p>
			<p xml:lang="tr-TR"><st c="3021">***</st></p>
			<p><span></span></p>
			<p><span><st c="3025">Gece, o lanet hançer yine saplandı genç kızın beynine.</st></span></p>
			<p><span><st c="3080">Belki polis o gün Burhanettin Bey’in peşine düşmüş onu rahat bırakmıştı ama öyle ya da böyle, kendisine sahnenin yolu yine açılmamıştı.</st></span></p>
			<p><span><st c="3216">Çok sevdiği tiyatroyu layıkıyla yapamıyor olmak şöyle dursun, cinayet işlemiş bir suçlu gibi muamele görmekten de bıkıp usanmıştı Afife.</st></span></p>
			<p><span><st c="3353">Öte yandan “Ben bu işi bırakıyorum” demesi halinde yapacağı hiçbir iş olmadığının da gayet farkındaydı.</st></span></p>
			<p><span><st c="3457">Sanayi-i Nefise’yi yarım bırakmış, yirmi yaşına gelmiş, henüz bir baltaya sap olamamıştı.</st></span></p>
			<p><span><st c="3547">Yetmiyormuş gibi annesini babasından ayırmış, Sophia’yı ekmek parasından etmişti.</st></span></p>
			<p><span><st c="3629">Ziya da çekip gitmişti işte. </st><st c="3659">Belki de bir düşman kurşunuyla boylu boyunca yatmaktaydı bir hendekte delikanlı. </st><st c="3740">Böyleyse eğer, bunun suçlusu da kendisinden başka kimse değildi.</st></span></p>
			<p><span><st c="3804">Geceyi, zonklayan başı iki elinin arasında olmak üzere geçirdi Afife.</st></span></p>
			<p><span><st c="3874">Gün ışırken kalktı. </st><st c="3895">Kimseye duyurmadan giyindi ve çıktı Seniye’nin evinden.</st></span></p>
			<p><span><st c="3950">Ayakları onu Doktor Suat Bey’in muayenehanesine götürdü.</st></span><span></span></p>
			<p><span><st c="4007">Kapıda saatlerce, doktorun gelip lanet baş ağrısını dindirmesini bekledi güzel kadın.</st></span></p>
			<p><span><st c="4093">Doktor Suat Bey kapısında bekleyen Afife’yi görünce o menhus yüz ifadesini takındı. </st><st c="4178">Güzel Afife’yi derhal muayenehanesine aldı, örümcek misali elleriyle ilaç dolabını açtı.</st></span></p>
			<p><span><st c="4266">Sonrasının ne olacağı malumdu.</st></span></p>
			<p><span></span></p>
			<p xml:lang="tr-TR"><st c="4297">***</st></p>
			<p><span></span></p>
			<p><span><st c="4301">Eve baş ağrısını dindirmiş olarak döndüğünde kapıda Darül efendi tarafından biraz mahzun karşılandı Afife.</st></span></p>
			<p><span><st c="4408">Neyse ki az sonra Bediş geldi en anlayışlı haliyle.</st></span></p>
			<p><span><st c="4460">Ardı sıra tırmandılar merdivenleri ve Afife kalemi elinde defterinin başına oturunca, iki kedi odanın ortasına, halının üzerine uzanıp geceden kalan rüyalarını görmeye davam ettiler.</st></span></p>
			<p><span><st c="4643">Her zamanki dört sözcükle başladı Afife yazmaya:</st></span></p>
			<p><span></span></p>
			<p><st c="4692">“Sevgili Paşa Dedemin Günlüğü, dün muhteşem bir gündü. </st><st c="4748">Sana oyunda her şeyin yolunda gittiğini rahatlıkla söyleyebilirim. </st><st c="4815">Fransız General bir ara ne dedi biliyor musun?”</st></p>
			<p><span></span></p>
			<p><span><st c="4862">Baş ağrısının dinmiş olmasını fırsat bilip, uzun uzun yazacaktı o gün günlüğüne Afife.</st></span></p>
			<p><span><st c="4949">Son noktayı koymadan önce içini çekecek, </st></span><span><st c="4991">Napoleon Bonaparte</st></span><span><st c="5009">’ı oynadığı günün özetini şöyle yapacaktı:</st></span></p>
			<p><span></span></p>
			<p><span><st c="5052">“ ‘Sonuç ne?’ diyecek olursan, her zaman olduğu gibi trajedi maalesef.”</st></span><span></span></p>
			<p><span><st c="5124">KIRK</st></span></p>
			<p><span><st c="5129">İstanbul’dan pek anlaşılmasa da, Osmanlı’nın öteki coğrafyalarında önemli değişiklikler oluyordu.</st></span></p>
			<p><span><st c="5227">Padişah ve işgal kuvvetlerinin kuklası olan basiretsiz hükümet kayıtsız şartsız teslim olsa da asker, sivil, aydın, köylü, kadın, erkek, yaşlı, genç hatta çocuk vatanseverlerin oluşturduğu Kuvayı Milliye, Ankara Hükümeti’nin önderliğinde işgale karşı kararlı bir biçimde direniyordu.</st></span></p>
			<p><span><st c="5511">Payitahta her gün, ülkenin çeşitli yörelerinden, çok kanlı savaşların yaşandığına dair haberler geliyordu.</st></span></p>
			<p><span><st c="5618">Sözgelimi, 29 Haziran 1921 sabahı yayımlanan gazetelerden bazıları, bir gün önce yani 28 Haziran’da Kuvayı Milliye Birlikleri’nin İzmit’e girdiğini yazmıştı.</st></span></p>
			<p><span><st c="5776">“İzmit şurası” demişti haber evlerine ulaşınca Medhiye Hanım.</st></span></p>
			<p><span><st c="5838">“Öyle” demişti Sophia ve eklemişti: “Taş atımlık mesafe!”</st></span></p>
			<p><span><st c="5896">Fısıltı gazetesi, Yunan askerlerinin katlederek, yakarak, yıkarak da olsa kaçtığından söz ediyordu.</st></span></p>
			<p><span><st c="5996">Anadolu’dan gelen bu tür haberler, İstanbul’da yaşayanlar için epeydir umut işareti oluyordu.</st></span></p>
			<p><span><st c="6090">“Acaba...” diye düşünüyordu söylentiler kulağına ulaştığında Afife. </st><st c="6159">“Ziya da o birliklerin içinde midir?”</st></span></p>
			<p><span><st c="6196">Böylesi zamanlarda evin efendisi ve Ziya’nın temsilcisi Darül’e daha da sıkı sarılıyordu.</st></span></p>
			<p><span><st c="6286">İstanbul’un Anadolu’yla haberleşme kanalları neredeyse tümüyle kesildiği için, ablası Behiye ve ağabeyi Salah’tan haber alamıyorlardı.</st></span></p>
			<p><span><st c="6421">Afife gibi, Sophia ve Medhiye Hanım’ın elinden de yavruları için dua etmekten başka hiçbir şey gelmiyordu maalesef.</st></span></p>
			<p><span></span></p>
			<p xml:lang="tr-TR"><st c="6537">***</st></p>
			<p><span></span></p>
			<p><span><st c="6541">Burhanettin Bey, </st></span><span><st c="6559">Napoleon Bonaparte</st></span><span><st c="6577">’ı sahneye koyduktan sonra, uzunca bir süre ortada görünmemişti.</st></span></p>
			<p><span><st c="6642">Sonra bir gün, yanında Seniye olmak üzere çıkageldi ve “Mısır’a gelmek ister misin Afife? </st><st c="6733">Sahneye çıkmaya orada devam edeceğiz” dedi.</st></span></p>
			<p><span><st c="6776">Konuşmayı dinlemekte olan annesi ve Sofi’sinin korkan gözlerle yüzüne bakması üzerine “Hayır. </st><st c="6871">Ben gelemem” deyip kestirip attı güzel kız.</st></span></p>
			<p><span><st c="6914">Afife’yi, kendisine sorulan sorudan ve ağzından “şıp” diye çıkan cevaptan çok, Burhanettin Bey’in ziyarete Seniye’yi de yanına alarak gelmesi şaşırtmıştı.</st></span></p>
			<p><span><st c="7069">İkisini tanıştırdıktan aylar sonra, ilk kez o gün öğrendi en yakın arkadaşı Seniye’nin gizliden gizliye Burhanettin Bey’le görüştüğünü.</st></span></p>
			<p><span><st c="7205">Seniye ile ünlü tiyatrocu, evlenmek üzere olduklarını da o gün söyleyeceklerdi Afife’ye.</st></span></p>
			<p><span><st c="7294">Genç kız epeydir içine dönmüş olduğunun farkındaydı ama bu kadarına kendisi bile şaşırdı.</st></span></p>
			<p><span><st c="7384">O beynindeki hançerle boğuşurken, yanı başında neler yaşanmıştı da haberi bile olmamıştı.</st></span></p>
			<p><span></span></p>
			<p><span><st c="7474">Memleketin meseleleri nedeniyle, Seniye ile Burhanettin Bey’in evliliği abartıya kaçılmadan, aile arasında yapılacaktı. </st><st c="7595">Yeni evli çift, yanlarında başka oyuncular da olmak üzere kısa süre sonra bir gemiyle Mısır’a doğru yola çıkacaklardı.</st></span></p>
			<p><span><st c="7713">Tiyatro topluluğunu Tophane Rıhtımı’ndan el sallayarak uğurladı Afife.</st></span></p>
			<p><span><st c="7784">İlk göz ağrısı Darülbedayi’den sonra, Burhanettin Tepsi Kumpanyası’yla da yolunu böylece ayırmış oluyordu genç oyuncu.</st></span></p>
			<p><span></span></p>
			<p xml:lang="tr-TR"><st c="7903">***</st></p>
			<p><span></span></p>
			<p><span><st c="7907">Hüzünlü kız evin içinde bir hayalet gibi dolaşıyor, biraz Darül ve Bediş ile zaman geçiriyor, arada bir annesinin ya da Sophia’nın getirdiği gazete ve mecmuaları karıştırıyor, daha çok da beynindeki hançerle mücadele ediyordu.</st></span></p>
			<p><span><st c="8134">Bazen gözüne tiyatro haberleri ilişince, içinden bir parça kopup gidiyormuş gibi hissediyordu. </st><st c="8230">Böyle zamanlarda Sofi’sine “Tiyatroya gidelim mi dadıcığım?” diye soruyor, bilet parasını tedarik edebilirlerse, birlikte yola koyuluyorlardı.</st></span></p>
			<p><span><st c="8372">1921 yılının Temmuz ayında faaliyete geçen Türk Tiyatrosu, gazete ve mecmualarda adından epeydir çok söz ettiriyordu.</st></span></p>
			<p><span><st c="8490">Eliza Hanım da Darülbedayi’den ayrılıp bu tiyatroya geçmişti. </st><st c="8553">Adriyen ve Onnik Binemeciyan da yanına eklendiğinde, Türk Tiyatrosu’nda bir Binemeciyan hâkimiyetidir sürüp gidiyordu.</st></span></p>
			<p><span><st c="8671">23 Nisan 1922 günü, Sophia ve Afife, Şehzadebaşı’nda bulunan Ferah Tiyatrosu’nda Mehmet Rauf Bey’in kaleme aldığı </st></span><span><st c="8786">Amcabey</st></span><span><st c="8793">’i izlemek üzere hazırlanmaya koyuldular.</st></span></p>
			<p><span><st c="8835">Afife’nin kendisini bırakıp dışarıya çıkacağını hissedince, Darül Bey her zamanki gibi öfkelendi ve yüksek perdeden mırıldanmaya koyuldu.</st></span></p>
			<p><span><st c="8973">“Bak dadıcığım...” dedi, tiyatroya gideceği için mutlu olduğundan Afife. </st><st c="9047">“Hiç Bediş yapıyor mu böyle şeyler? </st><st c="9083">Söylüyorum sana, bu Darül resmen bana âşık.”</st></span></p>
			<p><span><st c="9127">“Deli kız!” diyerek çekti arkası sıra kapıyı Sophia.</st></span></p>
			<p><span></span></p>
			<p xml:lang="tr-TR"><st c="9180">***</st></p>
			<p><span></span></p>
			<p><span><st c="9184">Tiyatroya gideceği için, kıyafetini tanınmayacak şekilde düzenlemeye itina göstermişti Afife.</st></span></p>
			<p><span><st c="9278">Eski arkadaşlarına ya da oyunu izlemeye gelmiş gazeteci ve yazarlara yakalanmak istemiyor, onlarla uzun boylu konuşmalarda bulunup durumundan söz etmekten özellikle kaçınıyordu.</st></span></p>
			<p><span><st c="9456">Annesi ve dadısı, böyle yaptığı için kızıyorlardı genç oyuncuya. </st><st c="9522">Onlara göre, insan içine çıkması, edindiği çevreyle ilişkilerini kopartmaması gerekiyordu. </st><st c="9613">Yoksa akıllarda kalmayacak, ilerleyen günlerde yasalarda bir değişiklik olup da Müslüman kadınlar sahneye çıkacaksa, onu kimse hatırlamayacaktı.</st></span></p>
			<p><span><st c="9757">Durumun farkındaydı Afife. </st><st c="9785">Onu en çok üzen de buydu.</st></span></p>
			<p><span><st c="9810">Böyle zamanlarda “Eğer biraz vefaları varsa...” diye düşünüyordu. </st><st c="9877">“Yaptığım fedakârlığı göz ardı etmezler.”</st></span></p>
			<p><span><st c="9918">Kendisini sahneye çıkartmak için büyük çaba gösteren koca koca adamlardan hiçbirinin “Yaşıyor musun?” diye sormak için bile kapısını çalmamasını affedemiyordu genç oyuncu. </st><st c="10091">Bir anlamda ihanete uğramış gibi hissediyordu.</st></span></p>
			<p><span><st c="10137">Bu tür konular aklına geldiğinde odasına kapanıyor, uzun uzun ağlıyor, sonra derdini rahmetli Doktor Sait Paşa’dan kalan günlüğe anlatıyordu:</st></span></p>
			<p><st c="10279">“Sevgili Paşa Dedemin Günlüğü, beni sahneye ittiler ve işler sarpa sarınca etrafımdan yok oldular...”</st></p>
			<p><span></span></p>
			<p xml:lang="tr-TR"><st c="10381">***</st></p>
			<p><span></span></p>
			<p><span><st c="10385">Defalarca seyrettiği </st></span><span><st c="10407">Amcabey</st></span><span><st c="10414"> için sahnenin açılmasını heyecan içinde beklemeye koyuldu Afife.</st></span></p>
			<p><span><st c="10479">Sahnedekilerin hepsini tanıyordu.</st></span></p>
			<p><span><st c="10513">Eliza ve Adriyen Binemeciyan, Aznif, Yukine Hanımlar ve Behzat, Raşit Rıza, Muvahhit, Faik, Celal ve Vasfi Beyler.</st></span></p>
			<p><span><st c="10628">Oyuna ara verilince, dikkat çekmemek için başını oyun için basılmış programa eğdi güzel kız.</st></span></p>
			<p><span><st c="10721">İki sayfası Fransızca basılmış şık yayında, en öne çıkan isim tabii Eliza Binemeciyan’dı.</st></span></p>
			<p><span><st c="10811">Üzüldü Afife. </st><st c="10826">Eğer her şey yolunda gitseydi, bu sayfaları Eliza Hanım’ınkiler yerine kendi resimleri süsleyecekti.</st></span></p>
			<p><span></span></p>
			<p xml:lang="tr-TR"><st c="10926">***</st></p>
			<p><span></span></p>
			<p><span><st c="10930">Oyun bitip Mercan Yokuşu’ndan Eminönü’ne doğru inerlerken “Yüz yıl geçmiş gibi geldi Soficiğim” dedi en üzgün ses tonuyla Afife.</st></span></p>
			<p><span><st c="11059">Kızdı yaşlı kadın. </st><st c="11079">Sıkı bir zılgıt çekti.</st></span></p>
			<p><span><st c="11101">“Ne yüz yılı kızım, daha dün oldu bütün bunlar! </st><st c="11150">Bak daha neler olacak. </st><st c="11173">Yine çıkacaksın sahneye ve çok güzel oyunlar oynayacaksın.”</st></span></p>
			<p><span><st c="11232">Aslında doğru söylüyordu Sophia. </st><st c="11266">Kendisine yüz yıl gibi gelse de Afife’nin sahneye çıktığı ilk günden bu yana daha bir yıl bile geçmemişti.</st></span></p>
		</div>
	<div id="charCountTotal" value="11372"></div></body>
</html>
