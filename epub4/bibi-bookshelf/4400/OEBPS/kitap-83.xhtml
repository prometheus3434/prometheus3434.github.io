<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-83</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-82" xml:lang="tr-TR"><st c="0">SEKSEN SEKİZ</st></p>
			<p><span><st c="13">Annesi ve dadısını, Fatih’te yeni kurduğu evinde ağırlamıştı Afife.</st></span></p>
			<p><span><st c="81">Üç kadın, kedilerinin acısını kalplerine gömmeye çalışmışlarsa da olmamıştı.</st></span></p>
			<p><span><st c="158">Birlikte, birkaç tatsız tuzsuz gün geçirmişlerdi o kadar.</st></span></p>
			<p><span><st c="216">Annesi ve dadısını uğurladıktan sonra, Darül ve Bediş’in acısı daha da oturdu Afife’nin yüreğine.</st></span></p>
			<p><span><st c="314">Eşiyle birlikte bahçeyi donattıkları çiçekler ve sebzeler bile ilgisini çekmez oldu.</st></span></p>
			<p><span><st c="399">Afife’nin üzüntülü halini gören Selahattin birkaç kez onu da beraberinde götürdü verdiği konserlere.</st></span></p>
			<p><span><st c="500">Olmadı!</st></span></p>
			<p><span><st c="508">Özellikle de eşinin çalışmaya gittiği zamanlarda, saatler geçmek bilmedi Afife için.</st></span></p>
			<p><span><st c="593">Bir boşluğun içine, her geçen gün biraz daha fazla yuvarlanıyordu güzel kadın.</st></span></p>
			<p><span></span></p>
			<p xml:lang="tr-TR"><st c="672">***</st></p>
			<p><span></span></p>
			<p><span><st c="676">Afife’nin aklına morfin, o akşamüstü, Selahattin işe gitmek için evden çıkar çıkmaz düştü.</st></span></p>
			<p><span><st c="767">Karalar bağladı.</st></span></p>
			<p><span><st c="784">Farklı düşünmüştü. </st><st c="804">Selahattin’le bir yuva kurmanın onu iyileştireceğine inandırmıştı kendini.</st></span></p>
			<p><span><st c="878">Aslında düşündüğü gibi olmuştu da.</st></span></p>
			<p><span><st c="913">Birlikte perdelik kumaşlar seçtikleri, onları terziye götürdüğü günleri hatırladıkça “İyileşmiştim...” diye düşünüyordu.</st></span></p>
			<p><span><st c="1034">Sonra, Darül ve Bediş’e dair o tatsız haberi almıştı işte.</st></span></p>
			<p><span><st c="1093">Annesinin “Kötü mü? </st><st c="1114">Evet. </st><st c="1120">Ama herkesin her dakika başına gelen cinsten bir durum. </st><st c="1176">Öyle değil mi kızım?” demesi yetmemişti mesela Afife’ye</st></span></p>
			<p><span><st c="1231">Dadısının “Annelerimiz babalarımız ölüyor kızım. </st><st c="1281">Bak, en çok sevdiğin paşa deden öldü mesela...” demesi de çare olmamıştı yarasına.</st></span></p>
			<p><span><st c="1363">Hiçbir kelime ya da cümle, kedilerin onun yüzünden kaybolmuş olduğu gerçeğini değiştirmiyor, “Keşke taşınırken hemen yanıma alsaydım. </st><st c="1498">O zaman böyle olmazdı” diye dertlenmesinin önüne geçemiyordu.</st></span></p>
			<p><span></span></p>
			<p xml:lang="tr-TR"><st c="1559">***</st></p>
			<p><span></span></p>
			<p><span><st c="1563">Bu duygular içinde tırmandı merdivenleri Afife.</st></span></p>
			<p><span><st c="1611">Yatak odasının kapısını istemeyerek açtı ve yatağının altında bulunan bavulu içi parçalanarak çıkardı.</st></span></p>
			<p><span><st c="1714">“Ne olur ne olmaz!” diyerek bavulunun bir köşesine sıkıştırdığı kilitli küçük kutu, kendisini bekliyordu. </st><st c="1821">Epeydir yazmayı ihmal ettiği günlükler de öteki köşedeydi. </st><st c="1880">Bir ara morfin yerine günlüğüne yazmayı düşündüyse de takati yetmedi.</st></span></p>
			<p><span><st c="1949">Kutuyu çıkardı, şifoniyerin üzerine koydu, bir koşu aşağıya inip mutfaktan ispirto ocağını kaptı ve geri döndü.</st></span></p>
			<p><span><st c="2061">Metal kutuya koyduğu iğne ve enjektörün kaynamasını, soğumasını zor bekledi Afife.</st></span></p>
			<p><span></span></p>
			<p><span><st c="2144">Az sonra ilacını damarıyla buluşturacak, bu yolla mutluluğu bulabildiği yegâne boyuta, sessizliğin ve kimsesizliğin derinliklerine doğru yolculuğa çıkacaktı.</st></span></p>
			<p><span></span></p>
			<p xml:lang="tr-TR"><st c="2302">***</st></p>
			<p><span></span></p>
			<p><span><st c="2306">Darül ve Bediş’e dair dram, tiyatrodan mahrum olma hali, annesi ve dadısına çektirdikleri, canını çok yaktığı Ziya’sı, mutluluk, mutsuzluk, tambur, aşk, Selahattin ve bütün öteki meseleler uçup gitti Afife’nin zihninden.</st></span></p>
			<p><span><st c="2527">Bir başka deyişle beynindeki hançer yok oldu.</st></span></p>
			<p><span><st c="2573">Selahattin’i işine gönderdikten sonra pazara gideceği de, yapacağı alışverişe dair liste de silinip gitmişti aklından.</st></span></p>
			<p><span><st c="2692">Her şey ama her şey, rüzgârda elinden uçan bir kâğıt parçası gibi yalpalanarak uzaklaşmıştı.</st></span></p>
			<p><span><st c="2785">Şimdi her şey ama her şey olduğu yerde durabilir, sonsuza kadar bekleyebilirdi.</st></span></p>
			<p><span><st c="2865">Derin uykusuna dalmadan, Afife’nin aklına son gelen Doktor Suat oldu.</st></span></p>
			<p><span><st c="2935">Hayal meyal de olsa, vücudunu verip morfin aldığı günlere geri döndü güzel kadın.</st></span></p>
			<p><span><st c="3017">Kadıköy’deki iğrenç muayenehane, demirden yapılmış gıcırdayan hasta yatağı ve vücudunda dolaşan cılız adama ait örümcek misali eller... </st><st c="3154">Dokunuşlar... </st><st c="3168">Kusacakmış gibi hissetmesine yol açan gidip gelmeler...</st></span></p>
			<p><span><st c="3223">İğrendi kendinden Afife.</st></span></p>
			<p><span><st c="3248">O kadar ki, bir daha hiç uyanmak istemedi, kendinden geçerken.</st></span><span></span></p>
		</div>
	<div id="charCountTotal" value="3311"></div></body>
</html>
