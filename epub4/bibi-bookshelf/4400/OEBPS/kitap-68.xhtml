<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-68</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-67" xml:lang="tr-TR"><st c="0">YETMİŞ ÜÇ</st></p>
			<p><span><st c="10">Yemyeşil, sayfiye beldesi gibi bir yerleşimdi Trabzon.</st></span></p>
			<p><span><st c="65">Temsillerin verileceği sinema salonunun sahibi, yanında birçok hamalla gelmişti Milli Sahne ekibini karşılamaya.</st></span></p>
			<p><span><st c="178">Afife, önü sıra yürüyen Fikret Şadi Bey’le sinemanın işletmecisinin konuşmalarından, Kafkas Oteli’nde kalacaklarını öğrendi. </st><st c="304">Tam sinemanın karşısındaydı otel ve iki binanın arasında güzel bir park vardı.</st></span></p>
			<p><span><st c="382">“Nasıl...” dedi Fikret Şadi Bey Trabzon’un yerlisi olan sinema işletmecisine. </st><st c="461">“Rağbet görecek mi dersiniz oyunlarımız?”</st></span></p>
			<p><span><st c="502">“Görecek. </st><st c="513">Etrafta bir yoklama yaptım, çok alaka var.”</st></span></p>
			<p><span><st c="556">Kısa bir süre sonra oteldeydiler.</st></span></p>
			<p><span><st c="590">Ekibin yerleşmek için odalara çekilmesinden önce, Fikret Şadi Bey lobideki koltukları işaret ederek “Bir saat sonra, yemek için burada buluşalım” dedi.</st></span></p>
			<p><span></span></p>
			<p xml:lang="tr-TR"><st c="742">***</st></p>
			<p><span></span></p>
			<p><span><st c="746">Afife, otelin birkaç kapı ötesindeki lokantada yemeklerini yerken öğrendi, kadınlara gündüz, erkeklere akşam oynayacaklarını.</st></span></p>
			<p><span><st c="872">Genç yıldıza, sanki tarihte kalmış bir ayrımmış gibi geldi kadın ve erkeğe ayrı oynamak.</st></span></p>
			<p><span><st c="961">Oysa daha Büyük Harp bitip de mütareke süreçleri başlayana kadar, İstanbul’da dahi böyle oynanırdı oyunlar.</st></span></p>
			<p><span><st c="1069">İlk olarak Ferah Tiyatrosu’nda başlamıştı kadın erkek birlikte oyun seyredilmeye. </st><st c="1152">Onda bile, önceleri erkekler parterlerde, kadınlar da balkonlarda toplanılabilmişti.</st></span></p>
			<p><span><st c="1236">Zafer tamamlanıp Kuvayı Milliye askerleri İstanbul’a girince, ilk olarak tiyatrolarda kaldırılmıştı kadın-erkek ayrımı.</st></span></p>
			<p><span><st c="1356">“Hatta...” diye düşündü Afife. </st><st c="1388">“Tramvaylarda ve vapurlarda bile tiyatrolardan sonra erişilmişti kadın-erkek ayrımcılığına.”</st></span></p>
			<p><span><st c="1480">Küçücük bir çocukken dedesiyle erkeklere mahsus oyunlara gittiğini hatırladı. </st><st c="1559">Sonra büyüyünce, bu sefer annesi ve teyzesiyle gezmeye başlamıştı tiyatroları.</st></span></p>
			<p><span><st c="1637">Şimdi, Trabzon’da, işte o dönem hâlâ hüküm sürüyordu.</st></span></p>
			<p><span><st c="1691">“Yakında bitecek bütün bu ayrımlar dedi” sinemanın sahibi oyunculara ve ilave etti: “Ankara Hükümeti tam Avrupalı yapacak Türkiye’yi. </st><st c="1826">Dediydi dersiniz.”</st></span></p>
			<p><span><st c="1844">Sonra uzun uzun hangi oyunun hangi gün oynanacağı üzerine konuşuldu. </st><st c="1914">Öğle matinesinde kadınlara hangi oyun oynanırsa, akşamında da erkeklere aynısı oynanacaktı.</st></span></p>
			<p><span><st c="2005">Fikret Şadi Bey “O halde, bugünden başlayalım afişleri asmaya, el ilanlarını dağıtmaya” dedi sinemanın işletmecisine.</st></span></p>
			<p><span></span></p>
			<p xml:lang="tr-TR"><st c="2123">***</st></p>
			<p><span></span></p>
			<p><span><st c="2127">Yemek yenildikten sonra, otele dönülürken, yolda uyardı sinema işletmecisi, oyuncu kadınları.</st></span></p>
			<p><span><st c="2221">“Lokantayla otel birbirine çok yakındı, sinema ile otel de çok yakın. </st><st c="2292">Sorun olacağını zannetmem. </st><st c="2319">Buna karşılık şehrin içlerine doğru yürüyüş yapmak isterseniz, başörtülerinizi bağlamanızda yarar var. </st><st c="2422">Bir tatsızlık olmasını hiçbirimiz istemeyiz. </st><st c="2467">Değil mi?”</st></span></p>
			<p><span><st c="2477">Biraz utanarak söylemişti bu lafları sinemacı ama gayet iyi tanıyordu içinde yaşadığı toplumu. </st><st c="2573">Biri çıkar bir densizlik yapar, Milli Sahne mensuplarının ağzının tadı kaçar diye tereddüt etmişti.</st></span></p>
			<p><span><st c="2672">Böyle olunca, kadınlar birbirlerine “Sende başörtüsü var mı?” diye sordular.</st></span></p>
			<p><span><st c="2749">Yeterli sayıda başörtüsü olmadığı anlaşılınca, hep beraber en yakındaki mağazaya gitme kararı aldılar.</st></span></p>
			<p><span><st c="2852">Afife ilk kez orada gördü Trabzonlu hanımların giydiği siyah beyaz kareli çarşafı ve derhal kararını verdi.</st></span></p>
			<p><span><st c="2960">“Ben bundan alacağım. </st><st c="2983">İstanbul’a döndüğümde giymesem de masa örtüsü filan olur. </st><st c="3041">Çok güzel. </st><st c="3052">Değil mi?”</st></span></p>
			<p><span><st c="3062">Hanımlar alışverişlerini tamamlayıp otele geçerlerken, Fikret Şadi Bey ve birkaç erkek oyuncu daha, yanlarında sinemanın işletmecisi de olmak üzere vali beyi ziyarete gitmeye karar verdiler.</st></span></p>
			<p><span><st c="3253">Sonra belediye reisine gidecekler, oradan da emniyet müdürlüğüne uğrayıp, kentte neden bulundukları, hangi oyunları oynayacakları, kadronun kimlerden oluştuğuna dair bilgiler vereceklerdi.</st></span></p>
			<p><span><st c="3442">Fikret Şadi Bey “Afife Hanım, siz kadınları temsilen bizimle yetkilileri ziyarete gelirseniz uygun olur” dedi, tam da bütün kadınlar otele doğru yürümeye başlarken.</st></span></p>
			<p><span><st c="3607">Afife “Olur!” diye cevapladı patronunu. </st><st c="3648">Bu arada Zebel, yani Şehper Hanım’ın uzattığı başörtüsünü alıp başına örttü.</st></span></p>
			<p><span><st c="3724">Yol boyu “Neden ben?” diye düşünecekti genç yıldız.</st></span></p>
			<p><span><st c="3776">Onun böyle düşüneceğini bilen Fikret Şadi Bey “Eşim ve baldızım, biliyorsunuz aksanlı konuşuyorlar Türkçeyi. </st><st c="3886">Vali, belediye reisi ve emniyet müdürlüğünde tam not alalım istedim” diye açıklamada bulundu.</st></span></p>
		</div>
	<div id="charCountTotal" value="3979"></div></body>
</html>
