<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-72</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-71" xml:lang="tr-TR"><st c="0">YETMİŞ YEDİ</st></p>
			<p><span><st c="12">Annesinin ve dadısının çarşıya çıkacakları saate kadar zor zaman geçirdi Afife.</st></span></p>
			<p><span><st c="92">Onlar çıkar çıkmaz merdivenleri tırmandı, ne olur ne olmaz diye kapısını usulca kilitledi, komodininin en altında bulunan kilitli kutuyu çıkardı çalışma masasının üzerine koydu.</st></span></p>
			<p><span><st c="270">Pencereye doğru baktı, perdeler de pencereler de sıkı sıkı kapalıydı.</st></span></p>
			<p><span><st c="340">Kutusunun kilidini açtı, içinden metal bir kutu çıkardı.</st></span></p>
			<p><span><st c="397">Kahve yapmakta kullandığı ispirto ocağını yaktı. </st><st c="447">Metal kutunun içine biraz su koydu.</st></span></p>
			<p><span><st c="482">Az sonra kullanacağı, üzerinde Hermo-Stahl yazan Alman malı enjektör ve iki numara iğneyi kutunun içinde kaynamaya bıraktı.</st></span></p>
			<p><span><st c="606">Bir sonraki aşama, kolunu sıkmakta kullanacağı kemeri gardıroptan almaktı.</st></span></p>
			<p><span><st c="681">Masasının başına döndüğünde enjektör ve iğne steril hale gelmişti. </st><st c="749">Soğumaları için beklerken zaman geçmek bilmedi.</st></span></p>
			<p><span><st c="796">Gayet güzel sabunladığı elleriyle iğneyi mümkün olduğunca dibinden tutup enjektöre taktı, küçük şişeden bir doz morfin çekti, enjektörün içinde hava kalmasın diye çok azını dışarıya fışkırttı ve sıktığı sol kolunda bulduğu ilk damara zerk etti.</st></span></p>
			<p><span><st c="1041">Sayısız miktarda iğne izi vardı güzel kızın sol kolunda.</st></span></p>
			<p><span><st c="1098">Kendinden geçmeden, enjeksiyonda kullandığı bütün alet ve edevatı yerli yerine kaldırdı. </st><st c="1188">Sonra kapısının kilidini açtı, eline bir kitap alıp yatağına uzandı.</st></span></p>
			<p><span><st c="1256">Dadısı ya da annesi odasına girip onu kendinden geçmiş bulurlarsa, her zaman olduğu gibi kitap okurken uyuyakalmış gibi görünmek istiyordu.</st></span></p>
			<p><span></span></p>
			<p xml:lang="tr-TR"><st c="1396">***</st></p>
			<p><span></span></p>
			<p><span><st c="1400">Trabzon seyahatinden döndükten sonra edinmişti enjektör takımını ve morfini.</st></span></p>
			<p><span><st c="1477">O seyahatte, ihtiyacının morfin olduğunu öğrenen arkadaşlarından biri Beyoğlu’nda yaşayan bir tanıdığının ismini ve bulunduğu yeri söylemiş, “İstanbul’da olsak, ondan şıp diye satın alabilirdik” demişti.</st></span></p>
			<p><span><st c="1681">Aklının bir kenarına yazmıştı Afife bu ismi.</st></span></p>
			<p><span><st c="1726">İstanbul’a dönünce Doktor Suat’a bedenini son bir kez teslim etmiş, sonra Beyoğlu’nun yolunu tutmuştu.</st></span></p>
			<p><span><st c="1829">Aktör arkadaşının selamını söyleyerek, morfin satıcısına derdini anlatmıştı Afife.</st></span></p>
			<p><span><st c="1912">Her halinden morfinman olduğu anlaşılan satıcı, güzel kızın hikâyesini dinleyince “Hayat işte!” demişti içini çekerek.</st></span></p>
			<p><span><st c="2031">Ne Afife satıcının hikâyesini dinlemeye meraklı görünmüş ne de satıcı anlatmaya girişmişti.</st></span></p>
			<p><span><st c="2123">Bir iğne bir iplik kalmış adam, sadece morfin tedarik etmek değil, enjeksiyon takımı edinmek için de yardım etmişti Afife’ye.</st></span></p>
			<p><span></span></p>
			<p xml:lang="tr-TR"><st c="2249">***</st></p>
			<p><span><st c="2253">Önceleri sadece çok ağır baş ağrıları esnasında morfin alırken, epeydir bağımlı durumuna geçiş yapmıştı Afife.</st></span></p>
			<p><span><st c="2364">Trabzon seyahatine kadar sınırda yaşamışsa da, o turnede girdiği büyük krizden sonra bağımlı olduğuyla yüzleşmişti.</st></span></p>
			<p><span><st c="2480">Kendisini İstanbul’a zorlukla atan Afife için, berbat sınır epeydir geçilmişti.</st></span></p>
			<p><span><st c="2560">Vücudunun kendisini uyardığı zamanlarda almak zorunda olduğu, bir nevi su ve havaya dönüşmüştü genç kız için morfin.</st></span></p>
			<p><span><st c="2677">O gün de işte öyle günlerden biriydi...</st></span></p>
			<p><span><st c="2717">Dadısı ve annesinin kapıdan çıkıp gitmelerini iple çekmiş, gitmiyorlar diye endişelenmiş, evin içi dar gelince kendisini bahçeye zor atmış, olmamış geri dönmüş, hiç gerekmediği halde birkaç kez odasına inip çıkmış, terlemiş, teri üzerinde soğumuş, yeniden terlemiş, ihtiyacı olmadığı halde su içmiş, çarşıya gitme işini ağırdan aldıkları için annesine ve dadısına sinirlenmiş, nihayetinde evde kimse kalmayınca koşar adımlarla odasına çıkmış, nefes nefese komodinini açmış, zor zahmet ahşap kutusunu çıkarmış, minik anahtarı kutuya titreyen parmaklarıyla halden hale girerek sokmuş ve malum süreci başlatmıştı Afife.</st></span></p>
			<p><span><st c="3334">Şimdi başucunda bir roman olmak üzere uykuya dalmak üzereydi güzel kız.</st></span></p>
			<p><span><st c="3406">“Hiç olmazsa...” diye düşündü. </st><st c="3438">“Bedenimi o iğrenç Doktor Suat’a teslim etmek zorunda değilim.”</st></span></p>
		</div>
	<div id="charCountTotal" value="3501"></div></body>
</html>
