<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-50</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-50" xml:lang="tr-TR"><st c="0">ELLİ BEŞ</st></p>
			<p><span><st c="9">Üç kadın, kendisine gelene kadar Ziya’nın annesinin karşısına çıkmaması gerektiğine karar verdiler.</st></span></p>
			<p><span><st c="109">Genç adamın bir hafta kadar önce annesine “sağ ve salim olduğuna” dair bir pusula göndermiş olması içlerini rahatlattı.</st></span></p>
			<p><span><st c="229">Medhiye Hanım bir ara çarşıya gidip delikanlıya birkaç takım iç çamaşırı, pijama, çorap, gömlek, bir takım elbise ve palto aldı.</st></span></p>
			<p><span><st c="358">Sophia, paça çorbası başta olmak üzere, delikanlıya, verdiği kiloları geri aldırmak üzere kolları sıvadı.</st></span></p>
			<p><span><st c="464">Afife, Kuvayı Milliye giysilerini yıkamak için harekete geçince, önce “Ceplerinde bir şey var mı?” diye sordu kuzenine.</st></span></p>
			<p><span><st c="584">Ziya “Gömleğimin sağ göğüs cebinde bir şey var. </st><st c="633">Sakın onu çıkarmadan yıkama” dedi telaş içinde.</st></span></p>
			<p><span><st c="680">Afife bir eliyle burnunu tıkayarak gömleği getirdi.</st></span></p>
			<p><span><st c="732">Ziya gömleğin cebinden bir Enam-ı Şerif</st><a id="footnote-252-85-backlink" href="#footnote-252-85"><st c="772">85</st></a><st c="775"> çıkardı ve “Tanıdın mı?” diye sordu güzel kıza.</st></span></p>
			<p><span><st c="823">“Dedemin mi?” diye sordu derhal Afife.</st></span></p>
			<p><span><st c="862">“Evet” dedi Ziya.</st></span></p>
			<p><span><st c="880">“Dedemiz rahmetli Doktor Sait Paşa’yı muhtelif savaşlardan evine sağ salim döndüren Enam-ı Şerif’i ve tabancası, beni de korudu.”</st></span></p>
			<p><span><st c="1010">Enam-ı Şerif’i yanındaki masanın üzerine koyarken “İçinde senin de bir fotoğrafın var. </st><st c="1098">Savaş süresince göğsümde taşıdım” demedi Ziya.</st></span></p>
			<p><span></span></p>
			<p xml:lang="tr-TR"><st c="1144">***</st></p>
			<p><span></span></p>
			<p><span><st c="1148">Yaşlı eczacı da bir hafta süreyle her gün uğrayıp tedavisini yaptı delikanlının.</st></span></p>
			<p><span><st c="1229">Son gelişinde kapıdan çıkarken Medhiye Hanım “Borcumuz...” diyecek oldu.</st></span></p>
			<p><span><st c="1302">Yaşlı adam “Hanımefendi, o kahraman delikanlı, sizin olduğu kadar benim de çocuğum” diyerek cümlesini yarıda bıraktı.</st></span></p>
			<p><span></span></p>
			<p xml:lang="tr-TR"><st c="1420">***</st></p>
			<p><span></span></p>
			<p><span><st c="1424">Sophia’nın yaptığı ve günde beş öğün yemeyi şart koştuğu yemeklerle yüzüne kan gelmeye başlayınca “Artık gidip annemi görebilirim” dedi Ziya.</st></span></p>
			<p><span><st c="1566">Teyzesi “Hep beraber gidelim o halde” dedi yeğenine.</st></span></p>
			<p><span><st c="1619">Arabaya Sophia ve Medhiye Hanım’ın kollarına girerek bindi Ziya.</st></span></p>
			<p><span><st c="1684">Konağın kapısından içeriye, sırtında devetüyü palto, ayağında terlikleriyle girince, annesinin nutku tutuldu. </st><st c="1795">Ne diyeceğini bilemedi.</st></span></p>
			<p><span><st c="1818">Oğlunun boynuna sarılırken “Asker elbiseleri içinde geleceğini düşünmüştüm” dedi annesi.</st></span></p>
			<p><span><st c="1907">Medhiye Hanım, beraberinde kutsal bir emanet gibi getirdiği yıkanmış ütülenmiş Kuvayı Milliye elbiselerini taşıyan çantayı kardeşine uzattı.</st></span></p>
			<p><span><st c="2048">“Kalpağı, kaputu ve elbiseleri yıkandı, ütülendi. </st><st c="2099">İç çamaşırlarını yaktık. </st><st c="2124">İki postalından birini bir gazete kâğıdına sarıp çantanın içine koydum. </st><st c="2196">Açınca halini göreceksin. </st><st c="2222">Ötekini başımızdan geçen kötü günleri hatırlatsın diye, evimizin duvarına astık. </st><st c="2303">Tavsiye ederim, sen de öyle yap.”</st></span></p>
			<p><span><st c="2336">Medhiye Hanım’ın bu sözleriyle birlikte, gözyaşlarına boğuldu iki kardeş. </st><st c="2411">Ziya’yı da ortalarına alıp dakikalarca ağladılar.</st></span></p>
			<p><span><st c="2460">“Ağlamayın” demekten helak oldu genç adam.</st></span></p>
			<p><span><st c="2503">Sophia ve Afife içleri kaldırmadığı için kendilerini salona zor attılar.</st></span></p>
			<p><span><st c="2576">Uzunca bir süre ağızları bıçak açmadı salonda.</st></span></p>
			<p><span><st c="2623">Epey sonra “Ben gidip kahve yapayım” diye ayaklandı Sophia.</st></span></p>
			<p><span><st c="2683">“Ben de sana yardım edeyim dadıcığım” diyerek ona eşlik etti Afife.</st></span></p>
			<p><span><st c="2751">Medhiye Hanım ve kardeşi ile biricik oğulları Ziya, konağın salonuna birbirlerine sarılmış olarak zor zahmet girebildiler.</st></span></p>
			<p><span><st c="2874">Oturduktan epey sonra, tüm cesaretini toplayıp “Nerelerdeydin oğlum? </st><st c="2944">Neler yaptın?” dedi gözyaşları içinde annesi.</st></span></p>
			<p><span><st c="2989">Medhiye Hanım, delikanlının anlatacaklarını bir kez daha dinlemeye yüreğinin yetmeyeceğini düşünerek ana oğulu yalnız bıraktı, kızının ve can yoldaşı Sophia’sının peşinden mutfağa gitti.</st></span></p>
			<div>
				<div>
					<p xml:lang="tr-TR"><a id="footnote-252-85" href="#footnote-252-85-backlink"><st c="3176">85</st></a><st c="3179"> Enam Suresi’yle diğer meşhur Kuran-ı Kerim surelerini içine alan küçük din kitabı.</st></p>
				</div>
			</div>
		</div>
	<div id="charCountTotal" value="3262"></div></body>
</html>
