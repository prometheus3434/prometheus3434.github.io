<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-99</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-97" xml:lang="tr-TR"><st c="0">YÜZ BEŞ</st></p>
			<p><span><st c="8">Afife, Kastamonu’dan kalkan ilk otobüsle Ankara’ya, oradan da İstanbul’a ulaşmıştı.</st></span></p>
			<p><span><st c="92">Eczacının tepki göstermesi ve “Bu konuyu mutlaka Ali Fuat Bey’le konuşacağım” demesi üzerine, ani bir kararla koyulmuştu yola genç kadın.</st></span></p>
			<p><span><st c="230">İstanbul’a ulaşınca ilk iş olarak kendisini Beyoğlu’na atmış, tedarik ettiği morfini, satıcının sağladığı bir izbede yapıp, vücudunun kasılmalarına, terlemelerine, üşümelerine son vermişti.</st></span></p>
			<p><span><st c="420">Sonra bir taksiyle Fatih’e, evine ulaşmış, evde eşinin olmamasına çok ama çok sevinmişti.</st></span></p>
			<p><span><st c="510">Selahattin eve dönünce Afife’yi yatakta bulmuş, uyandırmamak için ses etmemiş yanına ilişivermişti.</st></span></p>
			<p><span><st c="610">Sabahleyin kalktığında hâlâ uyuyordu Afife.</st></span></p>
			<p><span><st c="654">Etrafına bakındığında, yatağın kenarında çıkarılmış bir çift pabuç ve yere atılmış bir manto dışında hiçbir şey göremedi.</st></span></p>
			<p><span><st c="776">“Bavulsuz, hatta çantası bile olmadan nasıl geldi acaba?” diye düşündü biraz.</st></span></p>
			<p><span></span></p>
			<p xml:lang="tr-TR"><st c="854">***</st></p>
			<p><span></span></p>
			<p><span><st c="858">Üzerindeki elbiseleriyle birlikte yatağa girdikten on iki saat kadar sonra, eve dolan kızarmış ekmek kokusuna uyandı Afife.</st></span></p>
			<p><span><st c="982">Acıkmış olmalıydı.</st></span></p>
			<p><span><st c="1001">Geriye doğru düşündüğünde, neredeyse iki gündür ağzına bir lokma ekmek ve bir yudum su koymadığını hatırladı.</st></span></p>
			<p><span><st c="1111">Zor zahmet yatakta doğruldu. </st><st c="1141">Elbiseleriyle yatmış olduğunu fark etti.</st></span></p>
			<p><span><st c="1181">Ayakkabıları da yatağın hemen kenarındaydı.</st></span></p>
			<p><span><st c="1225">Selahattin’in kendisini bu durumda yakalamış olmasından çok ama çok utandı.</st></span></p>
			<p><span><st c="1301">“Keşke üzerimdekileri çıkarmış, geceliğimi giymiş olsaydım” diye düşündü.</st></span></p>
			<p><span><st c="1375">Selahattin yatak odasının kapısını, tam da o bunları düşünürken açtı.</st></span></p>
			<p><span><st c="1445">Müşfik adam “Ben de seni uyandırmaya geliyordum” dedi en sevecen sesiyle ve eşinin dudaklarına küçük bir öpücük kondurmak için yaklaştı.</st></span></p>
			<p><span><st c="1582">Uzaklaştırdı eşini kendisinden Afife.</st></span></p>
			<p><span><st c="1620">“İki gündür yoldayım. </st><st c="1643">Leş gibi kokuyor olmalıyım” dedi bitkin bir ses tonuyla.</st></span></p>
			<p><span><st c="1699">Her zamanki gibi, anlayışla karşıladı Afife’yi Selahattin.</st></span></p>
			<p><span><st c="1758">“Önce kahvaltını et, kendine gel. </st><st c="1793">Sonra güzel bir banyo yaparsın.”</st></span></p>
			<p><span><st c="1825">“Önce...” diye cevapladı eşini kahrolmuş bir yüzle Afife. </st><st c="1884">“Kendime bir doz morfin yapmam lazım Selahattin. </st><st c="1933">Yoksa, söylediklerinin hiçbirine takatim yetmez. </st><st c="1982">Bana yardım eder misin?”</st></span><span></span></p>
			<p><span><st c="2006">Kahroldu Selahattin. </st><st c="2028">Öldü. </st><st c="2034">Yok oldu.</st></span></p>
			<p><span><st c="2043">Yine de aydınlık bir sesle “Olur!” dedi.</st></span></p>
			<p><span><st c="2084">Esasen sevgi dolu, ortama sinmiş üzüntüyü hafifletmenin bir gayreti olarak kullanılan bu sesten bile rahatsız oldu Afife.</st></span></p>
			<p><span><st c="2206">“Çabuk lütfen!” dedi sertçe.</st></span></p>
			<p><span><st c="2235">Üzüldü sert konuştuğu için sonra ve “Dayanamıyorum Selahattin” dedi zor zahmet.</st></span></p>
			<p><span><st c="2315">Boncuk boncuk terlemeye başlamıştı yine ve vücudu giderek daha kısa fasılalarla kasılmaya başlamıştı...</st></span></p>
			<p><span><st c="2419">Selahattin bir koşu mutfağa gitti.</st></span></p>
			<p><span><st c="2454">Ne yapmaya çalıştığını anlayamadığı için, ses edememişti kocasının arkasından Afife.</st></span></p>
			<p><span><st c="2539">Kapıda kocasını elinde ispirto ocağıyla görünce, yüzünde acı bir tebessüm oluştu, enkaz haline dönüşmüş olan kadının.</st></span></p>
			<p><span><st c="2657">“Gerek yok Selahattin.”</st></span></p>
			<p><span><st c="2681">Eliyle kapının arkasında asılı mantosunu işaret eti zor zahmet.</st></span><span></span></p>
			<p><span><st c="2745">“Cebinde küçük bir şişe, bir enjektör ve iğne var.”</st></span></p>
			<p><span><st c="2797">Selahattin elini sabahleyin yerde bulup kapının arkasına iliştirdiği mantonun cebine soktu, biraz bozuk para, anahtar ve yanında bir küçük morfin şişesi buldu.</st></span></p>
			<p><span><st c="2957">İğne ve enjektörü de öteki cepte, bir küçük mendile sarılmış duruyordu.</st></span></p>
		</div>
	<div id="charCountTotal" value="3029"></div></body>
</html>
