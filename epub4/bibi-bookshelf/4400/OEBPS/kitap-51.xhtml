<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-51</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-51" xml:lang="tr-TR"><st c="0">ELLİ ALTI</st></p>
			<p><span><st c="10">Afife, Medhiye Hanım ve Sophia eve döndüklerinde bir boşluk hissettiler.</st></span></p>
			<p><span><st c="83">Canlarından bir parça olan Ziya’nın berbat bir koku ve pislik içinde gelip, mis gibi uğurlanması sanki bir hayal gibi göründü gözlerine.</st></span></p>
			<p><span><st c="220">Medhiye Hanım “O postalı duvara işte bunun için astım” dedi.</st></span></p>
			<p><span><st c="281">“Gerçekler ne çabuk hatıraya, giderek hayale dönüşüyor değil mi?” dedi Sophia başını postala çevirip.</st></span></p>
			<p><span><st c="383">Bir hafta kadar önce keserek, olmayınca üzerine yağ döküp yumuşatmaya çalışarak çıkarmaya çalışmışlardı postalı Ziya’nın ayağından.</st></span></p>
			<p><span><st c="515">Başaramayacaklarını görünce de eczacıdan yardım istemişlerdi.</st></span><span></span></p>
			<p><span><st c="577">“İyi ki daha sağlam olanı teyzeme vermişiz. </st><st c="622">Bu teki görse, düşer bayılırdı herhalde.”</st></span></p>
			<p><span><st c="663">Sophia bir yandan gözyaşlarını silerek, mutfağa kahve yapmaya gitti.</st></span></p>
			<p><span><st c="732">Afife kendini koltuğa attı zor zahmet.</st></span></p>
			<p><span><st c="771">Darül, epeydir bu anı kolluyordu. </st><st c="806">Ziya’yı kıskanmış olsa gerek, geçen bir hafta boyunca uzak durmuştu Afife’den.</st></span></p>
			<p><span></span></p>
			<p xml:lang="tr-TR"><st c="884">***</st></p>
			<p><span><st c="888">Sophia kahve fincanlarını masanın üzerine koyarken “Ne macera ama! </st><st c="956">Değil mi?” dedi, Ziya’nın başından geçenleri kastederek.</st></span><span></span></p>
			<p><span><st c="1012">Üç kadın, bir hafta süreyle, delikanlının cepheden cepheye koştururken başından geçenleri dinlemiş, kendilerini sanki o büyük mücadelenin içinde gibi hissetmişlerdi.</st></span></p>
			<p><span><st c="1178">Yanan yıkılan evler, yetim kalan çocuklar, sırtlarında cephane taşıyan kadınlar...</st></span></p>
			<p><span><st c="1261">“Ya Salah anne!” dedi epey sonra Afife.</st></span></p>
			<p><span><st c="1301">Sophi, Medhiye Hanım ve Afife’nin gözleri bu kez de Salah’ın ismi geçince doldu.</st></span></p>
			<p><span><st c="1382">Ziya, Salah’la ilgili aldığı haberi de paylaşmıştı onlarla.</st></span></p>
			<p><span><st c="1442">Genç adam ticaret yapmak için gittiği Ortadoğu’ya sıkışıp kalmış, zor koşullarda da olsa oraya yerleşmişti.</st></span></p>
			<p><span><st c="1550">“İnşallah döner yakın zamanda o da” dedi Sophi.</st></span></p>
			<p><span><st c="1598">Afife ve Medhiye Hanım “İnşallah” diye ortak oldular bu dileğe.</st></span></p>
			<p><span></span></p>
			<p xml:lang="tr-TR"><st c="1662">***</st></p>
			<p><span></span></p>
			<p><span><st c="1666">“Anne...” dedi birkaç gün sonra akşam yemeğini yerlerken, çok önemli bir şey söyleyecekmiş gibi Afife.</st></span></p>
			<p><span><st c="1769">Merakla baktı iki kadın güzel kıza.</st></span></p>
			<p><span><st c="1805">“Ben yarın gidip birkaç tiyatrocu arkadaşımı bulmaya çalışayım diyorum.”</st></span></p>
			<p><span><st c="1878">Afife’nin bu sözleri üzerine, iki yaşlı kadın birbirlerine baktılar.</st></span><span></span></p>
			<p><span><st c="1947">Sanki ağız birliği yapmış gibi, ikisi aynı anda başlarını salladılar.</st></span></p>
			<p><span></span></p>
			<p><span><st c="2017">“Git kızım. </st><st c="2030">Bakalım ne haberler getireceksin” dedi önce Sophia.</st></span></p>
			<p><span><st c="2081">Ardından “Memlekette her şey değiştiğine göre, tiyatro da değişecek. </st><st c="2151">Belki güzel haberlerle geri gelirsin yavrum” diye tasdik etti Sophia’nın sözlerini Medhiye Hanım.</st></span></p>
		</div>
	<div id="charCountTotal" value="2248"></div></body>
</html>
