<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-36</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-36" xml:lang="tr-TR"><st c="0">OTUZ SEKİZ</st></p>
			<p><span><st c="11">Beyoğlu’ndaki Varyete Tiyatrosu’nun önü ana baba günüydü.</st></span></p>
			<p><span><st c="69">Burhanettin Tepsi Kumpanyası’nın sahneye koyacağı </st></span><span><st c="120">Napoleon Bonaparte</st></span><span><st c="138"> isimli oyun kapalı gişe oynanacaktı.</st></span></p>
			<p><span><st c="175">Alışılmadık tek görüntü, tiyatronun etrafının çepeçevre Fransız askerleriyle sarılmış olmasıydı.</st></span></p>
			<p><span><st c="272">Napoleon Bonaparte</st></span><span><st c="291">’ın biletleri çok önceden karaborsaya düşmüş, astronomik fiyatlarla satılmıştı.</st></span></p>
			<p><span><st c="371">Oyunun böylesine büyük ilgi görmesinin muhtelif nedenleri vardı. </st><st c="437">Öncelikle, Darülbedayi’in sahnede tutamadığı Afife Jale, olaylı üç temsil ve uzunca bir aradan sonra yeniden sahneye çıkacaktı. </st><st c="565">Ayrıca, Afife Jale’nin sahneye çıkmasına Dahiliye Nezareti ve İngiliz işgalciler birlikte engel olmaya çalışmış ama Burhanettin Bey bir adım bile geri atmamıştı.</st></span></p>
			<p><span><st c="726">İstanbul’un tüm sanatseverleri nefeslerini tutmuş, bu olayın bizzat tanığı olmak için Varyete Tiyatrosu’na gitmeye karar vermişlerdi.</st></span></p>
			<p><span></span></p>
			<p xml:lang="tr-TR"><st c="860">***</st></p>
			<p><span></span></p>
			<p><span><st c="864">Tabii ki bir güvendiği vardı ünlü tiyatro adamı Burhanettin Bey’in.</st></span></p>
			<p><span><st c="932">O tatsız gün, İngilizlerin karargâhından çıkar çıkmaz Nur-u Ziya Sokak’ta bulunan Fransız Sarayı’na gitmiş, önceden tanıdığı General Pelle’nin huzuruna çıkmıştı.</st></span></p>
			<p><span><st c="1094">Yol boyu neler söyleyeceğini tasarlamış ve Fransız subayı en zayıf olduğu noktadan vurmuştu Burhanettin Bey.</st></span></p>
			<p><span><st c="1203">“</st></span><span><st c="1205">Napoleon Bonaparte</st></span><span><st c="1223">’ı sahnede görmek istemiyorlar General. </st><st c="1264">Bütün mesele bu!”</st></span></p>
			<p><span><st c="1281">Ayrıca, bu önemli oyunu fakirler yararına oynayacağını, Fransızların bu etkinliğe sahip çıkmalarının hem yetkileri ve hem de sorumluluklarının bir gereği olduğunu söylemişti ünlü tiyatrocu.</st></span></p>
			<p><span><st c="1471">Napoleon Bonaparte gibi, Fransız milleti açısından tarihi önem taşıyan bir insana sahip çıkılmasının bir milli mesele olduğunu da özellikle vurgulamıştı Burhanettin Bey.</st></span></p>
			<p><span><st c="1641">Eğer arzu ederse, General Pelle ve eşi hanımefendi pekâlâ bu etkinliğin hamisi olabilirlerdi.</st></span></p>
			<p><span><st c="1735">Galatasaray’da öğrendiği, sonra Paris’te geliştirdiği şahane Fransızcasıyla muhteşem bir tablo çizmişti Fransız Sarayı’nda Burhanettin Tepsi.</st></span></p>
			<p><span><st c="1877">O kadar ki, Fransız generale “Tabii ki üstlenirim ve gurur duyarım!” demekten başka söz kalmamıştı.</st></span></p>
			<p><span></span></p>
			<p xml:lang="tr-TR"><st c="1977">***</st></p>
			<p><span></span></p>
			<p><span><st c="1981">Ziya, İstanbul’un pek çok erkeği gibi sırra kadem bastığından, Afife’yi tiyatroya götürme işini Sophia üstlendi.</st></span></p>
			<p><span><st c="2094">Vapurun sancak güvertesinde, yol boyu “Ziya’nın nereye gitmiş olabileceği” üzerine konuştu iki kadın.</st></span></p>
			<p><span><st c="2196">“Teyzene ‘Benden bir süre haber alamayacaksınız, merak etmeyin’ dediğine göre, Anadolu’ya geçti anlaşılan” dedi Sophia.</st></span></p>
			<p><span><st c="2316">Buna karşılık, Afife “Öyle mi dersin Soficiğim?” diye dertlendi.</st></span><span></span></p>
			<p><span><st c="2381">Soru gibi görünen, aslında bir iç geçirme olan bu cümleyi kurarken, gayet iyi biliyordu Ziya’nın Milli Mücadele’ye katılmış olduğunu Afife.</st></span></p>
			<p><span><st c="2521">Delikanlı çeşitli vesilelerle, tek çıkar yolun bu olduğunu söylemiş, Anadolu’da kıran kırana bir mücadele sürerken, okulunu bitirme sevdasıyla İstanbul’da kalmayı kendisine hiç yakıştıramadığını, son konuştukları o kır kahvesinde de tekrarlamıştı.</st></span></p>
			<p><span><st c="2769">Kendisine Darül ile Bediş’i hatıra bırakıp ayrıldıktan hemen sonra terk etmiş olmalıydı İstanbul’u Ziya.</st></span></p>
			<p><span><st c="2874">Vapurun güvertesinden güzeller güzeli kenti seyrederken, Ziya’nın söylediği sözleri bir kez daha duyar gibi oldu Afife.</st></span></p>
			<p><span><st c="2994">“Geleceğe dair planlar yapıyorum Afife. </st><st c="3035">Bu planların içinde sen de varsın. </st><st c="3070">Bir yol haritam var. </st><st c="3091">O haritada seni nasıl konumlamam gerektiğine karar veremiyorum.”</st></span></p>
			<p><span><st c="3155">Kendisinden bir söz alamayınca, anlaşılan yaptığı haritaya bir işaret koyamadan gitmişti cepheye Ziya.</st></span></p>
			<p><span><st c="3258">Gözpınarlarından birer damla yaş dökülürken, solunda oturan dadısı görmesin diye yüzünü Pera’ya doğru çevirdi güzel kız.</st></span></p>
			<p><span><st c="3379">Sonra Sofi’siyle Tünel’e bindiler, acele adımlarla tiyatroya yürüdüler ve az sonra da Fransız askerleriyle karşılaştılar.</st></span></p>
			<p><span></span></p>
			<p xml:lang="tr-TR"><st c="3501">***</st></p>
			<p><span></span></p>
			<p><span><st c="3505">Sophia “Ne bu askerler böyle?” diye sorunca, Afife olup bitenleri anlatmaya koyuldu.</st></span></p>
			<p><span><st c="3590">“İngilizler gelmişti geçenlerde tiyatroya. </st><st c="3634">Burhanettin Bey’i alıp götürmüşler, sonra salıvermişlerdi. </st><st c="3693">Aradan birkaç gün geçmeden, Burhanettin Bey ‘Fransız General ve eşi hanımefendi oyunumuzun hamisi olmak istediler, ben de kabul ettim’ demişti.”</st></span></p>
			<p><span><st c="3837">Hakikaten, tam da bunları söylemişti arkadaşlarına Burhanettin Bey.</st></span></p>
			<p><span><st c="3905">Tiyatronun tüm mensupları sevinmişlerdi.</st></span></p>
			<p><span><st c="3946">Etrafı çevrelemiş olan Fransız askerlerini, bu hamiliğin bir sonucu olarak değerlendirdi bütün öteki tiyatro arkadaşları gibi Afife.</st></span></p>
		</div>
	<div id="charCountTotal" value="4079"></div></body>
</html>
