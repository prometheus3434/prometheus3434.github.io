<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-105</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-103" xml:lang="tr-TR"><st c="0">YÜZ ON BİR</st></p>
			<p><span><st c="11">Koridorda iğne sırasını bekliyordu ki Selahattin’in sesini duydu Afife.</st></span></p>
			<p><span><st c="83">Radyoda, bir programcıya röportaj veriyor, bu arada tamburuyla şarkılarından da çalıyordu.</st></span></p>
			<p><span><st c="174">İğnesi için beklediği sıradan çıktı, başını radyo sesinin geldiği aralık kapıdan içeriye uzattı. </st><st c="272">Oda boştu. </st><st c="283">Kimseye göstermeden içeriye süzüldü ve bir sandalyeye oturup dinlemeye koyuldu.</st></span><span></span></p>
			<p><span><st c="362">Programı ortasından yakaladığını düşündü Afife. </st><st c="411">Bestelerini nasıl yaptığını sormuştu anlaşılan programcı ünlü sanatçıya, o da bu konu üzerine açıklamalarda bulunuyordu.</st></span></p>
			<p><span><st c="531">Konuşmasını tamamlayınca, spiker “Beni de Alın Koynunuza Ne Olur Hatıralar”</st><a id="footnote-252-140-backlink" href="#footnote-252-140"><st c="607">140</st></a><st c="611"> isimli şarkısını çalıp söylemesini rica etti sanatçıdan.</st></span></p>
			<p><span><st c="668">Selahattin, Afife’nin yakından bildiği çalış tarzı ve hafif boğuk sesiyle radyodan çıktı, gelip karşısına oturdu.</st></span></p>
			<p><span><st c="782">Gözleri doldu Afife’nin:</st></span></p>
			<p><span></span></p>
			<p><st c="807">“Beni de alın ne olur koynunuza hatıralar</st></p>
			<p><st c="849">Dolanıp kalayım bir an boynunuza hatıralar</st></p>
			<p><st c="892">Yeriniz ne, yurdunuz ne, benden böyle korkunuz ne</st></p>
			<p><st c="942">Duyuyorum sesinizi bazen derin bir kuyudan</st></p>
			<p><st c="985">Dinliyorum uzakları kalkıp derin bir uykudan</st></p>
			<p><st c="1030">Beni de alın ne olur koynunuza hatıralar</st></p>
			<p><span><st c="1071">Ah bu ömür tükenecek yolunuza hatıralar...”</st></span><span></span></p>
			<p><span><st c="1115">Kocası karşısında, sanki ona söylüyordu...</st></span></p>
			<p><span><st c="1158">Şarkının sözlerini de, eski eşinin kendisine verdiği bir mesaj gibi dinledi Afife.</st></span></p>
			<p><span><st c="1241">Programcı yeniden bir soru sordu. </st><st c="1276">Selahattin tam cevap vermeye başlamıştı ki odanın kapısı açıldı, içeriye doktor girdi.</st></span></p>
			<p><span><st c="1362">Daha o “Ne işin var senin burada?” demeden, Afife “Bu konuşan benim kocam biliyor musunuz?” dedi.</st></span></p>
			<p><span><st c="1460">Şaşırdı doktor. </st><st c="1477">Karşısındakinin bir “deli” olmadığının, sadece uyuşturucu bağımlısı olduğunun gayet iyi farkındaydı.</st></span></p>
			<p><span><st c="1577">“Nasıl yani?” diye sordu.</st></span></p>
			<p><span><st c="1603">“Biz evliydik Selahattin Pınar’la” dedi elinin tersiyle gözlerinde oluşan yaşları silerken Afife.</st></span></p>
			<p><span><st c="1701">Selahattin, radyoda, konuşmasını sürdürüyordu hâlâ...</st></span></p>
			<p><span><st c="1755">Doktor eliyle radyoyu gösterip “Selahattin Pınar mı?” dedi “Hadi canım oradan!” der gibi.</st></span></p>
			<p><span><st c="1845">“Evet” dedi Afife ve kapıya doğru yürümeye koyuldu.</st></span></p>
			<p><span><st c="1897">“Bir dakika, bir dakika... </st><st c="1925">Neden oturup dinlemiyorsun madem eşinse?” dedi bu sefer doktor.</st></span></p>
			<p><span><st c="1988">“Dinleyebilir miyim?” diye sordu, en müteşekkir ses tonuyla Afife.</st></span></p>
			<p><span><st c="2055">Doktor başını salladı ve az önce kalkmış olduğu sandalyesini işaret etti, gizemli hastasına.</st></span></p>
			<p><span></span></p>
			<p xml:lang="tr-TR"><st c="2148">***</st></p>
			<p><span></span></p>
			<p><span><st c="2152">Selahattin ile programcının konuşmaları sürüyordu...</st></span></p>
			<p><span><st c="2205">“Efendim, çok ünlüsünüz. </st><st c="2231">Yalılarda da, en şık apartmanlarda da, yıkılmak üzere olan arka mahalle evlerinde de en çok siz dinleniyorsunuz. </st><st c="2344">Neye borçlusunuz bunu?”</st></span></p>
			<p><span><st c="2367">Afife, eşinin ne cevap vereceğini merak ederek kulağını radyoya biraz daha yaklaştırdı.</st></span></p>
			<p><span><st c="2455">“Evvela teşekkür ederim. </st><st c="2481">Benim şarkılarımda hep aşk ve hüzün vardır efendim. </st><st c="2533">Neşeden çok ıstırabın şarkılarını yazar, besteler ve söylerim. </st><st c="2596">Naturam böyle. </st><st c="2611">Bir kastım yok, içimden bu şekilde geliyor. </st><st c="2655">Öte yandan, penceresinden sokağa ışık taşan her evde, şu veya bu ölçüde mutlaka ıstırap vardır. </st><st c="2751">Sevinç de vardır tabii ama ıstırabı konuşmak neşeyi konuşmaya her zaman baskın gelir. </st><st c="2837">Galiba bu nedenle insanlar benim şarkılarımı seviyor. </st><st c="2891">Tabii bir de işin teknik tarafı var. </st><st c="2928">Eğer kendim yazmadıysam güfte seçimimi çok dikkatli yaparım. </st><st c="2989">Beste yaparken melodik yapılarda kolaya kaçmam. </st><st c="3037">Basit değil zor olan formları seçerim.”</st></span></p>
			<p><span><st c="3076">Eşi radyoda konuşurken, Afife duyduklarının hepsinin doğru olduğunu düşündü. </st><st c="3154">Tam da böyleydi işte onun bildiği Selahattin.</st></span></p>
			<p><span><st c="3199">“Peki güftelerinizi ya da bestelerinizi yaparken nelerden esinlenirsiniz?”</st></span></p>
			<p><span><st c="3274">Derin bir iç çekti Selahattin bu soru üzerine. </st><st c="3322">Biraz durakladı ve konuşmaya az önce bıraktığı yerden devam etti.</st></span></p>
			<p><span><st c="3387">“Her şeyden efendim... </st><st c="3411">Mesela, ‘Delisin deli gönlüm’</st><a id="footnote-252-141-backlink" href="#footnote-252-141"><st c="3440">141</st></a><st c="3444"> mısraıyla başlayan bayati şarkımı, Kazancı Yokuşu’ndan inerken bir macuncunun söylediği mâniden esinlenerek notaya dökmüştüm...”</st></span><span></span></p>
			<p><span><st c="3573">“Lütfeder misiniz dinleyicilerimiz için ‘Delisin Deli Gönlüm’ isimli şarkınızı?”</st></span></p>
			<p><span><st c="3654">Selahattin bir nefes aldı ve şarkısını söylemeye koyuldu:</st></span></p>
			<p><st c="3712">“Delisin deli gönlüm</st></p>
			<p><st c="3733">Bin bir bereli gönlüm</st></p>
			<p><st c="3755">Güldüğünü kim gördü</st></p>
			<p><st c="3775">Sevdin seveli gönlüm</st></p>
			<p></p>
			<p><st c="3796">Delisin deli gönlüm</st></p>
			<p><st c="3816">Bin bir bereli gönlüm</st></p>
			<p><st c="3838">Gönüller kurdu gönlüm</st></p>
			<p><st c="3860">Güzeller yurdu gönlüm</st></p>
			<p></p>
			<p><st c="3882">Sesinde bir acı var</st></p>
			<p><span><st c="3902">Seni kim vurdu gönlüm?”</st></span><span></span></p>
			<p><span></span></p>
			<p><span><st c="3926">Selahattin’in söylediği bu şarkı da az önce yaptığı açıklamayı doğrular mahiyetteydi. </st><st c="4013">İçinde yine acı, ıstırap, yara vardı.</st></span></p>
			<p><span><st c="4050">Yetmiyormuş gibi bir de “delilik”ten söz ediyordu bu şarkısında ünlü besteci.</st></span></p>
			<p><span><st c="4128">Gayriihtiyari “Sanki beni yazmış” diye düşündü.</st></span></p>
			<p><span><st c="4176">Programı son kelimesine kadar dikkatle dinledi Afife.</st></span></p>
			<div>
				<div>
					<p xml:lang="tr-TR"><a id="footnote-252-140" href="#footnote-252-140-backlink"><st c="4230">140</st></a><st c="4234"> Güftesi Baki Süha Ediboğlu’na, bestesi Selahattin Pınar’a ait olan bu şarkının makamı hisarbuselik, usulü “aksak”tır.</st></p>
				</div>
				<div>
					<p xml:lang="tr-TR"><a id="footnote-252-141" href="#footnote-252-141-backlink"><st c="4352">141</st></a><st c="4356"> Güftesini Mithat Ömer Karakoyun’un yaptığı, Selahattin Pınar tarafından bestelenen, bayati makamında şarkı.</st></p>
				</div>
			</div>
		</div>
	<div id="charCountTotal" value="4464"></div></body>
</html>
