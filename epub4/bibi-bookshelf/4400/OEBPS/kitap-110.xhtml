<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-110</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-108" xml:lang="tr-TR"><st c="0">YÜZ ON ALTI</st></p>
			<p><span><st c="12">Konuşma süredursun, gazeteci Nusret Safa Coşkun, o güne kadarkiler içinde en önemli röportajını yapmakta olduğunu giderek daha fazla hissediyordu.</st></span></p>
			<p><span><st c="159">Mazhar Osman Bey de, gazeteci kapısını ilk çaldığında bulunduğu noktadan farklı bir yere savrulmuştu.</st></span></p>
			<p><span><st c="261">Genç gazeteci önce koğuşa gitmek istemiş, Mazhar Osman Bey hastanenin başhekimi olarak “Olmaz öyle şey!” diyerek tepki göstermiş, hatta biraz da hiddetlenmişti.</st></span></p>
			<p><span><st c="422">“Bu kadını ne maksatla görmek istiyorsunuz? </st><st c="467">Birçokları gibi zavallı bir hastayı istismar edecek, bundan bir yazı mı çıkartacaksınız?”</st></span></p>
			<p><span><st c="556">Alınmıştı genç gazeteci, başhekimin bu sözlerine.</st></span></p>
			<p><span><st c="606">“Hayır muhterem doktor, kapıdan girerken gazeteciliğimi vestiyere bıraktım. </st><st c="683">Onu sadece bir dost olarak ziyarete geliyorum.”</st></span></p>
			<p><span><st c="730">“Bir dost” diyerek biraz çarpıtmıştı doğruyu ama niyeti iyi olduğu için yaptığı pek de yalancılık sayılmazdı.</st></span></p>
			<p><span><st c="840">Hem Afife’ye ve hem de Mazhar Osman’a olan gönül borcunu, Afife Jale’yi derhal bir yazı konusu yapmayarak ödeyecekti genç gazeteci Nusret Safa Coşkun.</st><a id="footnote-252-146-backlink" href="#footnote-252-146"><st c="991">146</st></a></span></p>
			<p><span></span></p>
			<p xml:lang="tr-TR"><st c="995">***</st></p>
			<p><span><st c="999">Istırap, mahrumiyet, arzular...</st></span></p>
			<p><span><st c="1031">Nusret Safa Coşkun defterine notlarını alırken, bir kenara bu üç kelimeyi büyük harflerle yazdı, üzerinden defalarca geçti ve altlarını çizdi.</st></span></p>
			<p><span><st c="1174">Bir deri bir kemik olarak ama pırıl pırıl birer cevher gibi parlayan gözlerle derdini ifade etmeye çalışan Afife Hanım, işte tam da bu üçgene hapsolmuştu.</st></span></p>
			<p><span><st c="1329">Genç gazeteci notlarını alırken, bir kenara da “Vefa!” ibaresini not düştü.</st></span></p>
			<p><span></span></p>
			<p xml:lang="tr-TR"><st c="1405">***</st></p>
			<p><span></span></p>
			<p><span><st c="1409">Öte yandan, Mazhar Osman Bey de en az Nusret Safa Bey kadar dikkatle dinliyordu Afife Hanım’ın anlattıklarını.</st></span></p>
			<p><span><st c="1520">Genç doktorların “Gizemli Kadın” diye ad taktıkları o şahane insanın üzerindeki pas sonunda kazınmış, altından muhteşem bir cevher çıkmıştı.</st></span></p>
			<p><span><st c="1661">Bir psikiyatri profesörü olarak, başhekimin en çok ilgilendiği konu, insan hikâyeleriydi.</st></span></p>
			<p><span><st c="1751">Kadın ya da erkek, çocuk ya da büyük, eğitimli ya da cahil, zengin ya da fakir, iş sahibi ya da işsiz, bulundukları çatının altına gelen tüm hastaların çok özel birer hikâyesi olurdu ki, işte onlardan birini, can kulağıyla dinliyordu Mazhar Osman Bey.</st></span></p>
			<p><span><st c="2003">“Deli” denilerek asla geçiştirilemeyecek, her biri çok farklı duygu durumlarıyla geliyordu bu insanlar kapılarına.</st></span></p>
			<p><span><st c="2118">Ortak isimleri “hasta”ydı kuşkusuz ama ancak dertlerini iyi ifade edebilirlerse yardımcı olunabiliyordu kendilerine.</st></span></p>
			<p><span><st c="2235">Karşılarındaki değerli kadına ne yazık ki yardımcı olamamışlardı.</st></span></p>
			<p><span><st c="2301">Çünkü, dört yıl süreyle konuşmamayı seçmişti bu çok özel hasta.</st></span></p>
			<p><span><st c="2365">Neyse ki şimdi konuşuyordu.</st></span></p>
			<p><span><st c="2393">“Çok geç” diye düşündü Mazhar Osman Bey, Afife’nin fiziksel durumuna tekrardan bir göz atarak.</st></span></p>
			<p><span></span></p>
			<p xml:lang="tr-TR"><st c="2488">***</st></p>
			<p><span></span></p>
			<p><span><st c="2492">“Söyleyin bana Nusret Safa Bey, sahneye çıktığım zaman alnımdan öpen muharrir, beni teşvik eden büyük adamlar, hayranlarım, seyircilerim, arkadaşlarım, hepsi beni unuttular. </st><st c="2667">Ne çabuk...”</st></span></p>
			<p><span><st c="2679">Gerçekten de öyle olmuştu.</st></span></p>
			<p><span><st c="2706">Burhanettin Bey ve benzeri birkaç tiyatrocu haricinde, hiç ama hiç kimse, sahneye çıkan ilk Müslüman kadının muhteşem azim ve fedakârlığının üzerinde durmamıştı.</st></span></p>
			<p><span><st c="2868">Bir başka deyişle, başta Darülbedayi olmak üzere o günlerin neredeyse tüm tiyatro camiası, Afife’nin çok özel durumuna, sahneye çıkan ilk Müslüman kadın olduğu için yediği darbeye ve sonrasında yaşadığı travmaya seyirci kalmıştı.</st></span></p>
			<p><span><st c="3098">İşte tam da buydu Afife’yi yıkan!</st></span></p>
			<p><span><st c="3132">Aranmamış, sorulmamış, değeri bilinmemiş olmak!</st></span></p>
			<p><span><st c="3180">O kadar zor bir zamanda, bu kadar büyük bir görevi, kendi varlığından feragat ederek yerine getiren Afife’nin arzularının neler olabileceği, kimsenin umurunda bile olmamıştı.</st></span></p>
			<p><span><st c="3355">Çektiği ıstıraplar ve mahrumiyetler de ona keza.</st></span></p>
			<div>
				<div>
					<p xml:lang="tr-TR"><a id="footnote-252-146" href="#footnote-252-146-backlink"><st c="3404">146</st></a><st c="3408"> N. </st><st c="3412">S. </st><st c="3415">Coşkun, </st><span><st c="3423">Perde ve Sahne</st></span><st c="3437">, Eylül 1941, Sayı: 6, s. </st><st c="3463">14. </st><st c="3467">Coşkun bu röportajı, gerçekleştirdikten iki yıl, Af</st><span><st c="3518">i</st></span><st c="3520">fe Jale’nin ölümünden iki ay sonra yayımladı.</st></p>
				</div>
			</div>
		</div>
	<div id="charCountTotal" value="3565"></div></body>
</html>
