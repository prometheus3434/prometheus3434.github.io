<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-112</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-110" xml:lang="tr-TR"><st c="0">YÜZ ON SEKİZ</st></p>
			<p><span><st c="13">Nusret Safa Bey tarafından uyarılmış olsa da, Afife’yi görünce gözlerine inanamadı Salah Bey.</st></span></p>
			<p><span><st c="107">Sarılmak, bağrına basmak istediği kardeşinden geriye çok da sarılacak bir yan kalmamıştı.</st></span></p>
			<p><span><st c="197">“Yengen sana yatak hazırladı Afife” dedi, kırık bir ses tonuyla ve “Çocuklar da merak ediyorlar seni.”</st></span></p>
			<p><span></span></p>
			<p xml:lang="tr-TR"><st c="300">***</st></p>
			<p><span></span></p>
			<p><span><st c="304">Gözlerini kıstı Afife ve geriye, Tophane Rıhtımı’nda ağabeyini karşıladıkları güne gitti. </st><st c="395">Yengesiyle ve çocuklarla tanışmış, sonraki yıllarda birkaç kez de görüşmüştü. </st><st c="473">Ama o kadar.</st></span></p>
			<p><span><st c="485">Girememişti ağabeyi hayatına.</st></span></p>
			<p><span><st c="515">Ya da belki, Afife istememişti Salah ve ailesini kendi hayatında.</st></span></p>
			<p><span><st c="581">O kadar zor bir dönemden geçmişti ki...</st></span></p>
			<p><span><st c="621">Çocukluk yıllarından geriye, ders çalışan bir figür olarak kalmış olan ağabeyi, şimdi karşısındaydı.</st></span></p>
			<p><span><st c="722">“Çalıştı...” diye düşündü Afife. </st><st c="756">“Ve kendini kurtardı.”</st></span></p>
			<p><span><st c="778">Ablası Behiye için de aynı durum geçerli değil miydi? </st><st c="833">Öyleydi kuşkusuz.</st></span></p>
			<p><span><st c="850">Kendine göre ama mutlaka önemli nedenleri vardı, ağabeyinin İstanbul’dan uzak kalmak için.</st></span></p>
			<p><span><st c="941">Aman canım, neyse neydi işte!</st></span></p>
			<p><span><st c="971">Herkesin bir hayatı vardı ve herkes kendi hayatını kendisi yapmış ve yaşamıştı.</st></span></p>
			<p><span><st c="1051">Afife düşüncelere dalınca, ağabeyi Salah’ın “Çocuklar da merak ediyorlar seni” cümlesi havada kalmıştı.</st></span></p>
			<p><span></span></p>
			<p xml:lang="tr-TR"><st c="1155">***</st></p>
			<p><span></span></p>
			<p><span><st c="1159">Geçmişle halleşmesini tamamladıktan sonra, ağabeyinin çocuklarla ilgili söylediği sözleri yeniden muhakeme süzgecinden geçirdi Afife.</st></span></p>
			<p><span><st c="1293">“Gönülden merak etselerdi ve isteselerdi, mutlaka bulurlardı!” diye düşündü.</st></span></p>
			<p><span><st c="1370">Filmi başa doğru sardığında, sonuç olarak bir hastaneye yatırılmıştı ve eğer ölüsü bulunmamışsa bakılacak yerlerin başında hastaneler geliyordu.</st></span></p>
			<p><span><st c="1515">Tamam, bulunmamak için kendi kararıyla yakınlarına dair bilgiler vermemişti ama arayan bir biçimde bulurdu.</st></span></p>
			<p><span><st c="1623">Sadece ağabeyi için değil, annesi, dadısı ve Selahattin için de geçerliydi bu düşündüğü.</st></span></p>
			<p><span><st c="1712">“Annem ve dadım nasıllar?” diye sordu “ötekiler” aklına gelince.</st></span></p>
			<p><span><st c="1777">Salah, Afife’nin annesi ve dadısına, onların da Afife’ye ne kadar düşkün olduğunu gayet iyi biliyordu. </st><st c="1881">Yaşayarak görmüştü bunu.</st></span></p>
			<p><span><st c="1905">Biraz da bu nedenle, kurmakla kurmamak arasında kaldı o en zor cümleyi.</st></span></p>
			<p><span><st c="1977">“Kaybettik Afife, ikisini de kaybettik.”</st></span></p>
			<p><span></span></p>
			<p><span><st c="2018">Daha fazlasını dinleyecek mecali yoktu Afife’nin. </st><st c="2069">Gözlerini kapattı.</st></span></p>
			<p><span><st c="2087">Salah da sustu zaten.</st></span></p>
			<p><span></span></p>
			<p xml:lang="tr-TR"><st c="2109">***</st></p>
			<p><span></span></p>
			<p><span><st c="2113">Afife’yi hastaneden, Mazhar Osman Bey ve genç doktor kapıya kadar çıkarak birlikte yolcu ettiler.</st></span></p>
			<p><span><st c="2211">Otomobilin arka koltuğuna, ağabeyinin yanına uzatıldı Afife. </st><st c="2273">Şoförün yanındaysa gazeteci Nusret Safa Coşkun vardı.</st></span></p>
			<p><span><st c="2326">Yolda çok kısık bir sesle “Hangisini önce kaybettik? </st><st c="2380">Annemi mi, dadımı mı?” diye sordu.</st></span></p>
			<p><span><st c="2414">“Annemi” dedi Salah.</st></span></p>
			<p><span><st c="2435">Dadısının, Medhiye Hanım’dan sonra, yapayalnız uzun süre yaşayamayacağını biliyordu Afife.</st></span></p>
			<p><span><st c="2526">“Ne zaman?” diye sordu otomobil epey yol yaptıktan sonra, dayanamayarak.</st></span></p>
			<p><span><st c="2599">“Senden umutlarını kesince. </st><st c="2628">Kaybolmandan altı ay sonra annemi, hemen ardından dadımı kaybettik.”</st></span></p>
			<p><span><st c="2696">Ağabeyi “umut kesmek” dediğine göre, aramış olmalıydı annesi ve dadısı kendisini.</st></span></p>
			<p><span><st c="2778">Dilinin ucuna kadar geldiyse de, Afife bu soruyu ağabeyine soramadı.</st></span></p>
			<p><span><st c="2847">Önce Selahattin’e gitmiş, boşandıklarına dair haberi alınca aramaya başlamış olmalıydılar.</st></span></p>
			<p><span><st c="2938">Yetmişli yaşlarını ortalamış iki insanın, neyi, ne kadar becerebileceklerini bir çocuk bile tahmin edebilirdi.</st></span></p>
			<p><span><st c="3049">Annesi ve dadısının o günleri nasıl zor geçirmiş olabileceklerini düşününce, Afife’nin gözlerinden iki damla yaş daha süzüldü.</st></span><span></span></p>
			<p><span><st c="3176">Acaba Selahattin yardım etmiş miydi annesine ve dadısına?</st></span></p>
			<p><span><st c="3234">Otomobilin penceresinden dışarıya bakarken “Kim bilir...” diye düşündü Afife.</st></span></p>
			<p><span><st c="3312">Aslında, çok da önemli değildi Selahattin’in ne yaptığı.</st></span></p>
			<p><span><st c="3369">Afife’yi asıl üzen, kendisi için birer hayat feda eden iyi yürekli bu iki insanın, yine kendi uğruna ölmüş olmalarıydı. </st><st c="3490">Hastanedeyken de defalarca düşünmüştü bunu. </st><st c="3534">En çok da bunu düşünmüştü aslında.</st></span></p>
			<p><span><st c="3568">Bir morfinman olarak annesi ve dadısının evine dönmüş olsa, onlara mutluluktan çok mutsuzluk vereceğinin gayet iyi farkındaydı Afife.</st></span></p>
			<p><span><st c="3702">Selahattin’le yaşadığı deneyde öğrenmişti bu çok özel durumu.</st></span><span></span></p>
			<p><span><st c="3764">Yok olmaya dair kararını “Benden umutlarını keserlerse, belki daha az zorluk çekerler” diye düşünerek vermişti.</st></span></p>
			<p><span><st c="3876">Aslında, geçen dört yıl içinde bir plan dahilinde yaşamış, bir başka deyişle ölmüştü Afife.</st></span></p>
			<p><span><st c="3968">Bu sürenin, sadece son altı ayı uymamıştı planlarına. </st><st c="4023">Nasıl olduysa, geçen altı ayda düşünceleri tersyüz olmuştu. </st><st c="4083">Sona yaklaşmakta olduğundan mıdır bilinmez, aşırı duygusallaşmıştı.</st></span></p>
			<p><span><st c="4150">Ötekilerin ne yaptığı ya da yapmadığı, ne dediği ya da demediği, nedense sadece altı ay kadar öncesinden başlayarak meşgul eder olmuştu düşüncelerini.</st></span></p>
			<p><span><st c="4301">Ailesine dair bir kırgınlığı, kızgınlığı, dargınlığı yoktu. </st><st c="4362">Tersine, onların kendisine kırgın, kızgın ve dargın olmaları gerekiyordu.</st></span></p>
			<p><span><st c="4435">O kadar çok üzmüştü ki ailesini!</st></span></p>
			<p><span><st c="4468">Her şeye rağmen, ağabeyi yanındaydı işte.</st></span></p>
			<p><span><st c="4510">“Sana çok iyi bakacağız Afife” demişti daha az önce kulağına.</st></span><span></span></p>
		</div>
	<div id="charCountTotal" value="4572"></div></body>
</html>
