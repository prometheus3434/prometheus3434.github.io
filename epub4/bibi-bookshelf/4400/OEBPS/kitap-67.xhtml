<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-67</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-66" xml:lang="tr-TR"><st c="0">YETMİŞ İKİ</st></p>
			<p><span><st c="11">Tophane Rıhtımı’ndan kalkacak Gülcemal isimli vapura biraz korkarak baktı Afife.</st></span></p>
			<p><span><st c="92">Annesi ve dadısından ilk kez uzakta kalacaktı.</st></span></p>
			<p><span><st c="139">Esasen evinden ve şehrinden de ilk kez çıkacaktı.</st></span></p>
			<p><span><st c="189">Evin sembolleri haline gelmiş Darül ile Bediş’ten ayrılması da başlı başına mesele olmuştu zaten.</st></span></p>
			<p><span><st c="287">Günlerce konuşmuşlardı Medhiye Hanım, Sophia ve Afife bu yolculuk hakkında.</st></span></p>
			<p><span><st c="363">Bazen kendisi “Yirmi iki yaşındayım, çocuk değilim” demiş, bazen de annesi ve dadısı “Yirmi iki yaşındasın, çocuk değilsin” diyerek cesaret vermeye çalışmışlardı.</st></span></p>
			<p><span><st c="526">Bu tür özel durumların dışında kalan bütün zamanlarda, hem kendisi hem de annesi ve dadısı çocukmuş gibi davranmayı sürdürmüştü.</st></span></p>
			<p><span></span></p>
			<p xml:lang="tr-TR"><st c="655">***</st></p>
			<p><span></span></p>
			<p><span><st c="659">“Sakın rüzgârda kalma, terli terli soğuk su içme kızım” dedi dadısı bir gözü koca vapurda olmak üzere.</st></span></p>
			<p><span><st c="762">“Uykunu düzgün uyu olur mu yavrum?” dedi Medhiye Hanım, kızının tayyörünün yakasına takılı, annesinden kendisine kalmış, kızına hediye ettiği broşu düzeltirken.</st></span></p>
			<p><span><st c="923">Tiyatronun erkek oyuncuları, oyunda kullanılacak ne varsa hamallar vasıtasıyla gemiye taşıtmış, bu arada Afife’nin iki bavulunu da kamarasına koydurmuşlardı.</st></span></p>
			<p><span><st c="1081">Gülcemal’in merdivenlerinden tırmanan son yolcu Afife oldu.</st></span></p>
			<p><span><st c="1141">Güverteden genç kızın vapura binip binmediğini izleyen Fikret Şadi Bey, son saniyeye kadar emin olamadı Afife’nin de kendileriyle geleceğinden.</st></span></p>
			<p><span><st c="1285">Milli Sahne’nin bir numarası, ancak merdiven kalkıp, gemiyi iskeleye bağlayan palamar çözülünce ikna oldu, genç yıldızın kendileriyle turneye çıktığına.</st></span></p>
			<p><span><st c="1438">Afife, annesine ve dadısına el sallamak için derhal güverteye tırmandı.</st></span></p>
			<p><span><st c="1510">Daha merdivenlerdeyken boynundan çıkardığı eşarbı, iskeleden kendisini gözleyen canlarına doğru sallamaya başladı.</st></span></p>
			<p><span><st c="1625">O anda bir ateş düştü güzel kızın içine. </st><st c="1667">Adını koyamadığı, tarifi kabil olmayan bir yalnızlık duygusuna kapıldı.</st></span></p>
			<p><span><st c="1738">“Ya beynime o malum hançer saplanırsa!?” diye korktu.</st></span></p>
			<p><span><st c="1792">İskelede kalan Sophia ve Medhiye Hanım da birbirlerine aynı anda sordular.</st></span></p>
			<p><span><st c="1867">“Ya beynine o lanet olası hançer saplanırsa!?”</st></span></p>
			<p><span><st c="1914">Daha önce de konuşmuşlardı bu konuyu ama kızlarına lafını etmeye güçleri yetmemişti.</st></span></p>
			<p><span><st c="1999">“Ah Afife!” dedi kırık bir ses tonuyla ve gözlerinden akan yaşları elinin tersiyle silerek Medhiye Hanım.</st></span></p>
			<p><span><st c="2105">En az onun kadar üzülmekle birlikte “Olur mu canım hiç?” diye azarladı can yoldaşını Sophia.</st></span></p>
			<p><span><st c="2198">“Korkma. </st><st c="2208">Sağlıkla gidecek, sağlıkla gelecek inşallah.”</st></span></p>
			<p><span></span></p>
			<p><span><st c="2253">Gülcemal Boğaziçi’ne doğru epey mesafe kat edip görünmez olana kadar el salladı Sophia ve Medhiye Hanım.</st></span></p>
			<p><span><st c="2358">Afife de topluiğne başı kadar görününceye dek annesi ve dadısına eşarbını salladı.</st></span></p>
			<p><span><st c="2441">Sonra elindeki eşarpla yüzünü kapattı güzel kız.</st></span></p>
			<p><span><st c="2490">Birkaç gündür başının etrafında dolaşan lanet olası bıçağın, korkudan fiile dönüşmekte olduğunu hissetti.</st></span></p>
			<p><span></span></p>
			<p xml:lang="tr-TR"><st c="2596">***</st></p>
			<p><span></span></p>
			<p><span><st c="2600">Gündüzleri güvertede geceleri kamaralarda geçecek dört günlük yolculukta, arada bir oynayacakları oyunların metinlerine çalışsalar da, daha çok gevezelik yapacaktı “Milli Sahne”nin oyuncuları.</st></span></p>
			<p><span><st c="2793">Yolculuk boyunca Zabel’e Şehper, Anais’e Vedia demeye çalıştı Afife.</st></span></p>
			<p><span><st c="2862">Kendisi ise Afife Jale’ydi yeniden.</st></span></p>
			<p><span><st c="2898">Fikret Şadi Bey yeni tiyatrosu için Darülbedayi’inkine çok benzeyen bir logo tasarlamış, Trabzon’da duvarlara asılacak ve elle dağılacak ilanlar için eskizler hazırlamaya başlamıştı.</st></span></p>
			<p><span><st c="3081">Güvertede, mayısın yakmayan güneşinin tadını çıkartırlarken, bir ara aklına eski günler geldi Afife’nin ve “Eliza Hanım epeydir ortalarda görünmüyor” dedi arkadaşlarına.</st></span></p>
			<p><span><st c="3251">Neler neler olmuştu, kendisinin piyasadan kaybolduğu zamanlarda.</st></span></p>
			<p><span><st c="3316">Eliza Binemeciyan, Fransızlar şehri terk etmeden Paris’e göçmüştü yeniden. </st><st c="3392">Üstelik bu sefer, bir daha geri dönmemek üzere gittiğini fısıldamıştı arkadaşlarının kulaklarına. </st><st c="3490">Kimilerine oradan da Amerika Birleşik Devletleri’ne gideceğini söylemişti.</st></span></p>
			<p><span><st c="3564">Sadece o değil bir başka Hıristiyan oyuncu Roza da Mısır’a göçmüştü. </st><st c="3634">Orada tiyatroyla ilgilenip ilgilenmediği bilinmiyordu.</st></span><span></span></p>
			<p><span><st c="3688">“Peki, bir Efraz Hanım vardı, ondan bir haber var mı?” diye sordu aldığı bütün bu bilgilerden sonra Afife.</st></span></p>
			<p><span><st c="3795">Eski Zabel yeni Şehper “Olmaz mı? </st><st c="3830">O da Beyrut’a göçtü” diye cevapladı genç yıldızı.</st></span></p>
			<p><span><st c="3879">“Kınar Hanım’dan başka kimse kalmadı desenize” dedi Afife.</st></span><span></span></p>
			<p><span><st c="3938">Bu açıdan baktığında, sahne nedeniyle savrulanın sadece kendisi olmadığını düşündü.</st></span></p>
			<p><span><st c="4022">Sonra fikrini değiştirdi, “Herhalde...” dedi kendi kendine. </st><st c="4083">“Şu sahne denilen illetin cefasını benden çok çeken yoktur.”</st></span></p>
			<p><span><st c="4143">Günü bitirip güneşi batırırlarken, denizde üçüncü günlerini de tamamlamış oluyorlardı.</st></span></p>
			<p><span></span></p>
			<p xml:lang="tr-TR"><st c="4230">***</st></p>
			<p><span></span></p>
			<p><span><st c="4234">Gülcemal vapuru dört günlük yolculuktan sonra Trabzon’da iskeleye yanaşırken, aşağıdan büyük bir uğultu geldiğini fark etti Milli Sahne’nin oyuncuları.</st></span></p>
			<p><span><st c="4386">“Geleceğimiz tarihi kimseye de söylemedik ama” dedi arkadaşlarına Fikret Şadi Bey heyecan içinde.</st></span></p>
			<p><span><st c="4484">İskeleye adımlarını attıklarında anlayacaklardı gürültülerin, patırtıların kendileriyle ilgili olmadığını.</st></span></p>
			<p><span><st c="4591">Trabzonlu bir genç olan Kuğuzade Süleyman Rıza</st><a id="footnote-252-99-backlink" href="#footnote-252-99"><st c="4638">99</st></a><st c="4641"> Paris Olimpiyatları’na katılmak üzere İstanbul’a gidiyordu. </st><st c="4702">Arkadaşları </st></span><span><st c="4714">ve kentin ileri gelenleri, kendilerini temsil edecek genci yolcu etmek için iskeleye getirmişlerdi.</st></span><span></span></p>
			<p><span><st c="4813">“Ne tuhaf bir ülke olduk” diye düşündü gayriihtiyari Afife.</st></span></p>
			<p><span><st c="4873">Hakikaten de öyleydi. </st><st c="4896">Bir Türk gencinin sırıkla yüksek atlamak için Trabzon’dan kalkıp Paris’e gideceğine kim inanabilirdi ki?</st></span></p>
			<p><span><st c="5000">Düşüncesini Fikret Şadi Bey’le de paylaştı Afife. </st><st c="5051">Aldığı cevap hoşuna gitti.</st></span></p>
			<p><span><st c="5077">“Tıpkı senin İstanbul’dan kalkıp Trabzon’a, üstelik sahneye çıkmaya gelmen gibi.”</st></span></p>
			<div>
				<div>
					<p xml:lang="tr-TR"><a id="footnote-252-99" href="#footnote-252-99-backlink"><st c="5159">99</st></a><span><st c="5162"> Süleyman Rıza Kuğu 1903-1991 yılları arasında yaşadı. </st><st c="5217">1922’de sporun teorisi üzerine bir kitap yazdı. </st><st c="5265">Kitabının ismi </st></span><span><st c="5280">Asosyeşın</st></span><span><st c="5289"> (Association) </st></span><span><st c="5304">Futbol</st></span><span><st c="5310">’dur.1924’te Paris’te yapılan olimpiyatlarda 3,75’le Türkiye’nin sırıkla yüksek atlama rekorunu kırdı. </st><st c="5414">Bu derecesi, olimpiyat barajını aşmasına yetmedi.</st></span></p>
				</div>
			</div>
		</div>
	<div id="charCountTotal" value="5463"></div></body>
</html>
