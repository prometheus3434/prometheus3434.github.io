<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-40</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-40" xml:lang="tr-TR"><st c="0">KIRK ÜÇ</st></p>
			<p><span><st c="8">Sophia daha ayakkabılarını çıkartmadan duyurdu sesini dört bir yana.</st></span></p>
			<p><span><st c="77">“Afife, yarın için iki bilet aldım! </st><st c="114">Gel bir öpücük ver bakalım kızım.”</st></span></p>
			<p><span><st c="148">Hiç şaşırmadı güzel kız. </st><st c="174">Keyfi kaçık gibi görününce ya annesi ya Sofi’si mutlaka hoşuna gidecek bir şeyler yaparlardı.</st></span></p>
			<p><span><st c="267">“Demek bugün sıra Sofi’deymiş” diye düşündü ve canı gibi sevdiği yaşlı kadını mutlu etmek için oturduğu yerden kalktı, hızlı adımlarla kapıya koştu güzel kız.</st></span></p>
			<p><span><st c="426">Biletleri dünyanın en önemli hediyesini veriyormuş gibi uzattı Sophia.</st></span></p>
			<p><span><st c="497">“Ah dadıcığım, nasıl da bilirsin neyi görmek isteyeceğimi!”</st></span></p>
			<p><span><st c="557">Sarıldı öptü Sophia’yı Afife.</st></span></p>
			<p><span><st c="587">İbn-ür Refik Ahmet Nuri Bey’in kurduğu ve temsillerini Kadıköy’de veren Yeni Tiyatro Heyeti’nin bir oyunu olan </st></span><span><st c="699">Sekizinci</st></span><span><st c="708"> içindi biletler.</st></span></p>
			<p><span><st c="725">Daha önce, başka gruplardan da seyretmişti </st></span><span><st c="769">Sekizinci</st></span><span><st c="778">’yi Afife.</st></span></p>
			<p><span><st c="789">“Bakalım adapte ettiği oyunu, kendisi nasıl yönetti Ahmet Bey?” dedi dadısına.</st></span></p>
			<p><span></span></p>
			<p xml:lang="tr-TR"><st c="868">***</st></p>
			<p><span><st c="872">Dadısıyla kapıdan çıkarken “Kendini göster Ahmet Nuri Bey’e kızım” dedi Medhiye Hanım.</st></span></p>
			<p><span><st c="959">Afife de öyle düşünmüştü. </st><st c="986">Bu nedenle kılık değiştirmiş vaziyette gitmedi oyuna. </st><st c="1040">Kendisi gibi oldu.</st></span></p>
			<p><span><st c="1058">Kadıköy’de Mısırlıoğlu’nun bahçesinde</st><a id="footnote-252-80-backlink" href="#footnote-252-80"><st c="1096">80</st></a><st c="1099"> oynanacaktı oyun. </st><st c="1118">Afife ve Sophia bahçenin bir köşesinde bulunan, tiyatroculara ayrılmış binaya gittiler.</st></span></p>
			<p><span><st c="1205">Ahmet Bey oradaydı ve büyük bir ilgiyle karşıladı Afife’yi, “Nerelerdeydin sen kızım?” diye sordu.</st></span></p>
			<p><span><st c="1304">Anlattı başından geçenlerin birazını. </st><st c="1343">Ahmet Bey de haberdardı zaten Burhanettin Bey’le başından geçenlerden.</st></span></p>
			<p><span><st c="1413">“Peki şimdi ne yapıyorsun?” diye sordu bu kez de İbn-ür Refik Ahmet Nuri Bey.</st></span></p>
			<p><span><st c="1491">“Hiç...” dedi Afife. </st><st c="1513">“Hiçbir şey yapmıyorum.”</st></span></p>
			<p><span><st c="1537">Sesi biraz üzgün çıkmıştı.</st></span></p>
			<p><span><st c="1564">“Olur mu hiç yavrum! </st><st c="1586">Senin gibi bir yeteneğin yok olmasına asla izin vermem. </st><st c="1642">Hemen yarın gel ve başla Yeni Tiyatro Heyeti’nde.”</st></span></p>
			<p><span><st c="1692">Sophia atıldı aradan</st></span></p>
			<p><span><st c="1713">“Aman Ahmet Nuri Bey, sonra sizin de kızımın da başı belaya girmesin.”</st></span></p>
			<p><span><st c="1784">Kendine güvenerek “Hiçbir şey olmaz” dedi Ahmet Bey ve ekledi: “Köprülerin altından çok sular aktı. </st><st c="1885">Kadıköy’deki yeni polis müdürüyle çok iyi görüşüyoruz. </st><st c="1940">Hiçbir konuda sorun çıkartmıyor bize. </st><st c="1978">Afife olumlu cevap verirse, derhal gidip kendisinden özel izin de alırım.”</st></span></p>
			<p><span><st c="2052">Afife “Neden istemeyeyim efendim. </st><st c="2087">Tabii ki çok isterim” dedi Ahmet Bey’in bu sözleri üzerine.</st></span></p>
			<p><span><st c="2146">“O halde şimdi siz gidin ve oyunu seyredin. </st><st c="2191">Yarın akşamüstü bana uğra. </st><st c="2218">Ben o saate kadar polis müdürünün onayını almış olurum.”</st></span></p>
			<p><span></span></p>
			<p xml:lang="tr-TR"><st c="2274">***</st></p>
			<p><span></span></p>
			<p><span><st c="2278">Oyunu seyrederken içi içine sığmadı güzel kızın.</st></span></p>
			<p><span><st c="2327">Tiyatrodan eve gidene kadar “Acaba olur mu?” diye yüzlerce kez sorarak Sophia’nın başının etini yedi Afife.</st></span></p>
			<p><span><st c="2435">Eve dönünce de bu kez annesine “Acaba olur mu?” diye sormaya başladı.</st></span></p>
			<p><span><st c="2505">“İzin alacağından emin göründüğüne göre, mutlaka bir bildiği vardır” diye cevapladı her defasında kızını Medhiye Hanım.</st></span></p>
			<p><span><st c="2625">Bir taraftan da “Yine iterler sahneye kızımı, sonra da polis baskın yapıverir” diye vehimlere kapıldı.</st></span></p>
			<p><span><st c="2728">Öte yandan denemeden de göremezlerdi ki!</st></span></p>
			<p><span><st c="2769">Evde oturduğu, sahneye çıkamadığı sürece kendi kendisini yiyip bitirecekti Afife. </st><st c="2852">Bunu Medhiye Hanım ve Sophia’dan daha iyi bilebilecek hiç kimse yoktu.</st></span></p>
			<p><span><st c="2922">İki yaşlı kadın Afife yattıktan sonra da Ahmet Bey’in teklifiyle ilgili olarak uzun uzun konuştular.</st></span></p>
			<p><span><st c="3023">Gece ilerleyince “Hayırlısı olsun inşallah” diyerek odalarına çekildiler.</st></span></p>
			<div>
				<div>
					<p xml:lang="tr-TR"><a id="footnote-252-80" href="#footnote-252-80-backlink"><st c="3097">80</st></a><st c="3100"> Sarraflık yapan ailenin en tanınmış üyesi Boğos Mısırlıoğlu 1875-1917 yılları arasında yaşadı. </st><st c="3196">Düyunu Umumiye’nin müfettişlerindendi. </st><st c="3235">Aile, padişahlara borç verdiği için “Padişah Bankerleri” olarak tanındı. </st><st c="3308">Sahip oldukları malikâne ve ilerleyen yıllarda yazlık sinema ve tiyatro olarak da kullanılan bahçe dillere destandı.</st></p>
				</div>
			</div>
		</div>
	<div id="charCountTotal" value="3424"></div></body>
</html>
