<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-24</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-24" xml:lang="tr-TR"><st c="0">YİRMİ BEŞ</st></p>
			<p><span><st c="10">Sanatçılar için zaman bazen çok hızlı akar. </st><st c="55">Afife Jale için de böyle olacaktı.</st></span></p>
			<p><span><st c="89">Ziya “Yine en önde oturuyor olacağım Afife” demişti.</st></span></p>
			<p><span><st c="142">Afife oyunun başlamasına birkaç dakika kala perdenin kenarından baktı, oradaydı kuzeni.</st></span></p>
			<p><span><st c="230">Hazırdı güzel oyuncu.</st></span></p>
			<p><span><st c="252">Reşat Rıdvan tarafından Fransızcadan uyarlanan </st></span><span><st c="300">Tatlı Sır</st></span><span><st c="309">’a gayet iyi çalışmıştı Afife.</st></span></p>
			<p><span><st c="340">Derken gonga vuruldu!</st></span></p>
			<p><span><st c="362">Perde!</st></span></p>
			<p><span><st c="369">Şahane bir oyun çıkartmıştı birinci bölümde güzel oyuncu. </st><st c="428">Perde kapanıp kulise geçtiğinde Darülbedayi’in tüm mensupları, bir önceki oyunda olduğu gibi tebrik etmeye başlamıştı sahnelerin yeni yıldızını.</st></span></p>
			<p><span><st c="572">O esnada, giderek artan gürültüler gelmeye başladı salondan. </st><st c="634">Pek aldırmadı genç oyuncu ve odasına girdi.</st></span></p>
			<p><span><st c="677">Gürültülü ayak sesleri, bağrış çağrışlar giderek yaklaştı ve nihayetinde kapısına kadar ulaştı.</st></span></p>
			<p><span><st c="773">Kapı açılıp bir dolu adam odasına doluşunca, güzel kızın gözleri bir polis komiseriyle hemen yanında duran Ziya’yı seçti önce.</st></span></p>
			<p><span></span></p>
			<p><span><st c="900">“Ne oluyor?” demeye kalmadan komiser “Seni merkeze götüreceğim!” diye bağırdı.</st></span></p>
			<p><span><st c="979">İşte tam da o anda bir hançer gibi saplandı ağrı Afife’nin başına!</st></span></p>
			<p><span><st c="1046">Ortada ne hançer vardı ne de onu tutan bir el ama sağ şakağından beynine doğru bir hançer sokulmuş ve kanırtılmış gibi oldu.</st></span></p>
			<p><span><st c="1171">O etrafa acı ve korkuyla bakarken, komiser tekrarladı: “Seni merkeze götüreceğim!”</st></span></p>
			<p><span><st c="1254">Bütün gözler ona bakıyordu. </st><st c="1283">Belli ki kendini toparlaması ve uygun cevabı vermesi gerekiyordu.</st></span></p>
			<p><span><st c="1348">Tam öyle yaptı Afife Jale.</st></span></p>
			<p><span><st c="1375">“Hiçbir şey yapamazsınız. </st><st c="1402">Dışarısı seyirci dolu, birazdan sahneye çıkacağım!”</st></span></p>
			<p><span><st c="1453">Ağzından çıkan bu sözler acısını azaltmamış, artırmıştı.</st></span></p>
			<p><span><st c="1510">Komiser gözlerinden ateş saçarak “Çıkarsan, saçlarından tutar seni karakola kadar sürüklerim!” diye bağırdı.</st></span></p>
			<p><span><st c="1619">Gözler tekrar Afife’ye çevrildi.</st></span></p>
			<p><span><st c="1652">Bir yandan eliyle ağrıyan başını tutup “Ben de camı kırar sokağa atlarım! </st><st c="1727">Sonra gelir yine sahneye çıkarım!” diye bağırdı genç oyuncu.</st></span></p>
			<p><span><st c="1787">Durumun giderek içinden çıkılmaz bir hal aldığını gören Darülbedayi yöneticileri komiser ile oyuncunun arasına girdiler ve laf anlamayan adama laf anlatmaya koyuldular.</st></span></p>
			<p><span><st c="1956">Bu esnada, Kınar Hanım açıkgözlük yaptı ve gidip Afife’nin elinden tuttu, odanın dışına çıkardı. </st><st c="2054">Ziya’ya da aynı anda göz kırpmıştı görmüş geçirmiş kadın. </st><st c="2112">Ziya’nın genç kızın elini tutmasını ve kendilerini takip etmesini sağladı.</st></span></p>
			<p><span></span></p>
			<p><span><st c="2186">Apollon Tiyatrosu’nu avucunun içi gibi biliyordu ve gençleri önce kulisin arka taraflarında bulunan merdivenden aşağıya, makine dairesine indirdi. </st><st c="2334">Sonra uzunca bir koşu tutturdu ve binanın arka cephesine açılan kapının sürgü demirini çekti.</st></span></p>
			<p><span><st c="2427">Üç kaçak, Apollon Tiyatrosu’nun arka bahçesine çıkmışlardı.</st></span><span></span></p>
			<p><span><st c="2487">“Yok olun. </st><st c="2499">Sakın evine gitme Afife. </st><st c="2524">Polisler oturduğun yeri biliyor olabilir” dedi Kınar Hanım. </st><st c="2584">Ziya’ya da kaş ve göz işaretleriyle kıza mukayyet olması talimatını verdi.</st></span></p>
			<p><span><st c="2658">Başı zonklamayı sürdürüyordu Afife Jale’nin! </st><st c="2704">Beynine adeta bir hançer saplanmış gibiydi!</st></span></p>
			<p><span><st c="2747">İki eliyle çepeçevre başını sıkarak Ziya’yı izlemeye başladı güzel kız. </st><st c="2820">Dolambaçlı yollardan geçip atlı bir arabaya bindiler.</st></span></p>
			<p><span><st c="2873">Ziya ne yapacağını çoktan düşünmüş olacak ki “Üsküdar’a!” dedi. </st><st c="2938">Sonra Afife’ye döndü ve alçak sesle “Seni konağın önünde indiririm. </st><st c="3006">Hiçbir şey olmamış, normal bir ziyaretmiş gibi davran. </st><st c="3061">Ardından size gidip durumu teyzeme anlatırım. </st><st c="3107">Her şeyi yoluna koymaya çalışırım” dedi.</st></span></p>
			<p><span><st c="3147">Anladığını belli edecek biçimde başını sallarken “İnsanlar odaya dalmadan neler oldu? </st><st c="3234">Neydi dışarıdan gelen o gürültüler öyle Ziya?” diye sordu Afife.</st></span></p>
			<p><span><st c="3298">“Komiserin önünü Hüseyin Suat Bey ile İbn-ür Refik Ahmet Nuri Bey kesti. </st><st c="3372">Oyunu seyretmeye birkaç da ünlü yazar gelmiş. </st><st c="3418">Hepsi kendi isimlerini ve mesleklerini söyleyerek konuşuyorlardı. </st><st c="3484">Komiserle tartışarak odaya kadar geldiler. </st><st c="3527">Ben de onların arasına karıştım. </st><st c="3560">Gerisini zaten biliyorsun.”</st></span></p>
			<p><span></span></p>
			<p xml:lang="tr-TR"><st c="3587">***</st></p>
			<p><span></span></p>
			<p><span><st c="3591">Tam da Ziya’nın anlattığı gibi olmuştu.</st></span></p>
			<p><span><st c="3631">Delikanlının sözünü ettiği yazarlar Halit Fahri</st><a id="footnote-252-61-backlink" href="#footnote-252-61"><st c="3679">61</st></a><st c="3682"> ve Reşat Nuri’ydi.</st><a id="footnote-252-62-backlink" href="#footnote-252-62"><st c="3701">62</st></a></span></p>
			<p><span><st c="3704">İki arkadaş Afife Jale’nin nefis Türkçesiyle mest olmuş vaziyetteyken komiserin salona girdiğini görmüş, olaya dahil olmuşlardı.</st></span></p>
			<p><span><st c="3833">Darülbedayi’in yöneticilerinden Hüseyin Suat Bey kendisini tanıtmış ve “Şayet bu hanımın oyunculuk etmesini engelleyen bir yasa varsa yarın hemen uygulanabilir ama görüyorsunuz şu anda piyes devam ediyor” diye laf anlatmaya çalışmıştı komisere.</st></span><span></span></p>
			<p><span><st c="4078">O da “Perde açılmayacak, o kız sahneye çıkmayacak!” diye bağırıp durmuştu.</st></span></p>
			<p><span><st c="4153">Sonra, iki genç yazar Halit Fahri ve Reşat Nuri de, kendilerini tanıtarak katılmışlardı tartışmaya.</st></span></p>
			<p><span><st c="4253">Afife’nin odasına kadar gelen patırtılar işte bunlardı.</st></span></p>
			<p><span><st c="4309">Sonra Afife’nin odasına girilmiş, genç oyuncu Kınar Hanım tarafından odadan uzaklaştırıldıktan sonra da tartışma sürmüştü.</st></span></p>
			<p><span><st c="4432">Kuliste tartışmalar devam ederken seyirciler yerini almış, perdenin açılmasını beklemeye koyulmuşlardı.</st></span></p>
			<p><span><st c="4536">Perde açılmayıp sahne arkasından gürültüler gelince salondakiler huzursuzlanmış, bağırıp çağırmaya başlamışlardı.</st></span></p>
			<p><span><st c="4650">Çare kalmayınca Hüseyin Suat sahneye çıkmış, “Jale Hanım birden rahatsızlandı. </st><st c="4730">Özür dileriz. </st><st c="4744">Maalesef piyes devam edemeyecek” demişti.</st></span></p>
			<p><span><st c="4785">Uğultu dinmek şöyle dursun daha da fazlalaşınca, Hüseyin Suat içeriye kaçmak zorunda kalmıştı.</st></span></p>
			<p><span><st c="4880">Gürültüler dinmeyince bu kez de İsmail Galip Bey</st><a id="footnote-252-63-backlink" href="#footnote-252-63"><st c="4929">63</st></a><st c="4932"> sahneye çıkmış, o da teknik bazı aksaklıklardan söz etmişti.</st></span></p>
			<p><span><st c="4993">Ama seyirciler her şeyi anlamıştı bir kere!</st></span></p>
			<p><span><st c="5037">Bir locadan şişmanca, yaşlı bir adam ayağa kalkmış, “Ne rezalet efendim! </st><st c="5111">Kim, bu oyuna, nasıl mâni olacakmış bakayım?” diye bağırmıştı.</st></span></p>
			<div>
				<div>
					<p xml:lang="tr-TR"><a id="footnote-252-61" href="#footnote-252-61-backlink"><st c="5173">61</st></a><st c="5176"> Halit Fahri Ozansoy 1891-1971 yılları arasında yaşadı. </st><st c="5232">Şair, gazeteci, oyun yazarı ve öğretmendi.</st></p>
				</div>
				<div>
					<p xml:lang="tr-TR"><a id="footnote-252-62" href="#footnote-252-62-backlink"><st c="5274">62</st></a><st c="5277"> Reşat Nuri Güntekin 1889-1956 yılları arasında yaşadı. </st><st c="5333">Romancı. </st><st c="5342">Edebiyatımızda önemli bir yeri olan Çalıkuşu isimli romanın yazarıdır.</st></p>
				</div>
				<div>
					<p xml:lang="tr-TR"><a id="footnote-252-63" href="#footnote-252-63-backlink"><st c="5412">63</st></a><st c="5415"> İsmail Galip Arcan 1894-1974 yılları arasında yaşadı. </st><st c="5470">Ünlü tiyatro ve sinema oyuncusu.</st></p>
				</div>
			</div>
		</div>
	<div id="charCountTotal" value="5502"></div></body>
</html>
