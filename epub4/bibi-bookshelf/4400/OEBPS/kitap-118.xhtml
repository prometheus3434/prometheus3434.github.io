<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-118</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-116" xml:lang="tr-TR"><st c="0">YÜZ YİRMİ DÖRT</st></p>
			<p><span><st c="15">Perde ve Sahne</st></span><span><st c="30">’yle Nusret Safa Bey çıkageldi günlerden bir gün.</st></span><span></span></p>
			<p><span><st c="80">Selahattin ve Salah’a tembih etmişse de, anlaşılan laf dinlememişti genç gazeteci.</st></span></p>
			<p><span><st c="163">“Neden zahmet ettiniz kuzum?” dedi mahcup ve titrek bir ses tonuyla Afife.</st></span></p>
			<p><span><st c="238">“Olur mu efendim” diye cevap verdi genç gazeteci. </st><st c="289">“Biraz sohbet ederiz diye düşündüm.”</st></span></p>
			<p><span><st c="325">Afife merak içinde, genç gazetecinin yatağının kenarına bıraktığı mecmuayı eline aldı ve kapağına baktı.</st></span></p>
			<p><span><st c="430">Mayıs ayının ilk sayısına, kapak olarak Semiha Berksoy’un</st><a id="footnote-252-153-backlink" href="#footnote-252-153"><st c="488">153</st></a><st c="492"> fotoğrafı basılmıştı.</st></span></p>
			<p><span><st c="514">Afife, halinden hiç beklenmeyecek kadar meraklı bir sesle “Nasıl buluyorsunuz Semiha Hanım’ı?” diye sordu genç gazeteciye.</st></span></p>
			<p><span><st c="637">“Çok beğeniyorum” dedi vurgulu bir tonlamayla Nusret Safa.</st></span></p>
			<p><span><st c="696">“Çok isterdim onu sahnede görebilmeyi” diye söylendi Afife.</st></span></p>
			<p><span><st c="756">Mecmuanın sayfalarını çevirirken, Cahide Sonku’yla yapılmış bir röportaja tesadüf etti.</st></span></p>
			<p><span><st c="844">“İşte bu kadını seviyorum” dedi derhal.</st></span></p>
			<p><span><st c="884">“Ben de” dedi Nusret Safa Bey.</st></span></p>
			<p><span><st c="915">“Biliyor musunuz, ilk sahneye çıktığı zamanlarda bana benzetmişlerdi Cahide’yi.”</st></span></p>
			<p><span><st c="996">“Öyle mi?” dedi karşılık olarak Nusret Safa.</st></span></p>
			<p><span><st c="1041">“Söylesenize bana kuzum, Şehir Tiyatroları’nda neler oynanıyor bu aralar?”</st></span></p>
			<p><span><st c="1116">Bütün sahneleri tek tek saydı genç gazeteci.</st></span></p>
			<p><span><st c="1161">Sonra o sıralar vizyonda olan filmlere geldi sıra.</st></span></p>
			<p><span><st c="1212">Nusret Safa Bey, Cahide Sonku’nun oynadığı bir filmden söz edince “Peki sinemada da, tiyatroda olduğu kadar başarılı mı Cahide Hanım?” diye sordu merak içinde Afife.</st></span></p>
			<p><span><st c="1378">Genç gazeteci, Afife’nin başarıya ne kadar önem verdiğini tabii ki biliyordu.</st></span></p>
			<p><span></span></p>
			<p xml:lang="tr-TR"><st c="1456">***</st></p>
			<p><span></span></p>
			<p><span><st c="1460">Ofisine dönerken, aklı sahnede kalmış büyük oyuncuyu düşündü genç gazeteci.</st></span></p>
			<p><span><st c="1536">Belliydi, son günlerini yaşıyordu Afife.</st></span></p>
			<p><span><st c="1577">Ne üzücü bir hayattı ve nasıl da kendisine hiç de layık olmayan bir sona ulaşmıştı.</st></span></p>
			<p><span><st c="1661">Bugün eğer bir mucize ayağa kaldırabilmiş olsa, Afife’nin soluğu tiyatroda alacağından yüzde yüz emindi Nusret Safa.</st></span></p>
			<p><span><st c="1778">Genç gazeteci “Allahım, ne büyük bir sanat aşkı bu!” diye düşündü.</st></span></p>
			<p><span><st c="1845">Gerçekten de öyleydi.</st></span></p>
			<p><span><st c="1867">Afife’nin tiyatroya duyduğu bu büyük bağlılık, karşılaştığı her türlü zorluğa karşı ayak direme ve feragat etme hali, yeni nesillere mutlaka örnek teşkil etmeliydi.</st></span></p>
			<p><span><st c="2032">Nusret Safa Bey’i en çok etkileyen, Afife’nin sanatın vitrininden çok ruhuna duyduğu yakınlık olmuştu.</st></span></p>
			<p><span><st c="2135">Daha küçücük bir çocukken benliğini tutuşturan ve adı tiyatro olan o muazzam sanata, hayatını adamıştı Afife.</st></span></p>
			<p><span><st c="2245">Tiyatro meşalesinden sıçrayan kıvılcımların ruhunu ateşlediği ilk andan itibaren, bu büyük sanatla hem var hem de yok olmuştu.</st></span></p>
			<p><span><st c="2372">Ve bu haliyle, kendisini genel olarak sanata ve özel olarak da tiyatroya adamayı düşünen bütün gençlere örnek olmalıydı!</st></span></p>
			<p><span><st c="2493">Kendisi için hazırladığı son da, ondan sonra gelecek tüm jenerasyonlara, bir ibret vesikası olarak ve en ince detaylarına kadar mutlaka anlatılmalıydı.</st></span></p>
			<p><span></span></p>
			<p xml:lang="tr-TR"><st c="2645">***</st></p>
			<p><span></span></p>
			<p><span><st c="2649">Genç gazeteci Nusret Safa, ofisine dönünce, Afife’yle Başhekim Mazhar Osman’ın huzurunda yaptığı görüşmenin notlarını ve iki yıl kadar önce sıcağı sıcağına yazıp yayımlamadığı yazıyı yeniden önüne koydu.</st></span></p>
			<p><span><st c="2853">Son gördükleri, hissettikleri ve yol boyu düşündükleriyle yazısını zenginleştirmeliydi.</st></span></p>
			<div>
				<div>
					<p xml:lang="tr-TR"><a id="footnote-252-153" href="#footnote-252-153-backlink"><st c="2941">153</st></a><st c="2945"> Semiha Berksoy 1910-2004 yılları arasında yaşadı. </st><st c="2996">İlk Türk opera sanatçısıdır. </st><st c="3025">Aynı zamanda resim de yaptı. </st><st c="3054">İstanbul Konservatuvarı’nda ve Berlin Devlet Yüksek Müzik Akademisi’nin Opera Bölümü’nde eğitim gördü.</st></p>
				</div>
			</div>
		</div>
	<div id="charCountTotal" value="3156"></div></body>
</html>
