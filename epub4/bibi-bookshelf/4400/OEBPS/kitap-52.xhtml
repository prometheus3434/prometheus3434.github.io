<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-52</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-52" xml:lang="tr-TR"><st c="0">ELLİ YEDİ</st></p>
			<p><span><st c="10">Eve nefes nefese, kan ve ter içinde geldi Afife. </st><st c="60">Karanlığa kalmamak için iskeleden itibaren çok hızlı yürümüş olmalıydı.</st></span></p>
			<p><span><st c="131">Sophia ve Medhiye Hanım sofrayı çoktan kurmuş, yemeğe oturmak için kızlarının gelmesini bekliyorlardı.</st></span></p>
			<p><span><st c="234">“Ben gidip ocağın altını yakayım” dedi kapının çalındığını duyar duymaz Sophia.</st></span></p>
			<p><span><st c="314">Medhiye Hanım da yaşına başına bakmadan kapıya koştu ve “Nerede kaldın kızım?” dedi biraz azar ama daha çok merak kokan ses tonuyla.</st></span></p>
			<p><span><st c="447">“Bir sürü haber topladım anne. </st><st c="479">İçeriye geçelim de anlatayım.”</st></span></p>
			<p><span><st c="509">Afife elini yüzünü yıkayıp gündelik kıyafetlerini giydikten sonra sofraya oturdu.</st></span></p>
			<p><span><st c="591">Sophia çorbanın servisini, güzel kızı masaya oturduktan sonra yaptı.</st></span></p>
			<p><span><st c="660">Ekmeğinden bir parça kopartıp, kâsesinden ilk kaşığı aldıktan sonra anlatmaya koyuldu Afife.</st></span></p>
			<p><span><st c="753">“Bizimkilerde bir hareket sormayın. </st><st c="790">Hepsinin yüzünde güller açıyor. </st><st c="822">Planlar, projeler gırla gidiyor.”</st></span></p>
			<p><span><st c="855">Öyleydi. </st><st c="865">Savaştan artakalmış bölük pörçük tiyatro grupları geleceğe dönük işler için bir araya geliyor, eskiden kalma yapılar muhtelif takviyelerle kendilerini nasıl toparlayacaklarını konuşuyorlardı.</st></span></p>
			<p><span><st c="1056">Türk Tiyatrosu ekibi İstanbul’un kaderini değiştiren gelişmeleri dikkatle izledikten sonra, Şehzadebaşı’nda ekim ayının başından itibaren perşembe günleri gündüz hanımlara, gece erkeklere olmak üzere iki temsil vermeye karar vermişti.</st></span></p>
			<p><span><st c="1291">Aynı ekip, haftada üç kez Pangaltı Sineması’nda ve iki kez de Kadıköy’de olmak üzere sahneye çıkmanın planlarını yapıyordu.</st></span><span></span></p>
			<p><span><st c="1415">Afife’nin verdiği bu bilgileri can kulağıyla dinledikten sonra “Peki Darülbedayi ne yapmayı planlıyormuş?” diye sordu Medhiye Hanım.</st></span></p>
			<p><span><st c="1548">Afife “Son olarak da Vasfi Rıza Bey ayrılınca, müdür Psalsi Efendi ne yapacağını şaşırmış haldeymiş” diye cevapladı annesini.</st></span></p>
			<p><span><st c="1674">“Türk Tiyatrosu’nda kimler varmış peki?” diye sordu lafı kimseye kaptırmak istemezmiş gibi Sophia.</st></span></p>
			<p><span><st c="1773">“İşin kötüsü de o işte” diye cevap verdi dadısına Afife ve “Bu Türk Tiyatrosu var ya, onun en ağır topu kim biliyor musunuz?” diye sordu ortaya.</st></span></p>
			<p><span><st c="1918">İki kadın da olumsuz anlamda başlarını sallayınca, Afife kaldığı yerden devam etti.</st></span></p>
			<p><span><st c="2002">“Sürpriz, sürpriz, sürpriz! </st><st c="2031">Eliza Binemeciyan!”</st></span></p>
			<p><span><st c="2050">Doğru söylüyordu Afife.</st></span></p>
			<p><span><st c="2074">Ertuğrul Muhsin Bey’in Bahçekapı’da, Anadolu Han’da filmcilik yapmak için kurduğu büroda olgunlaşmıştı, bir tiyatro kurma fikri. </st><st c="2204">Tiyatronun adını da Eliza Hanım koymuştu ve tabii ki bütün oyunlarda başrolleri bizzat kendisi oynayacaktı.</st></span></p>
			<p><span><st c="2311">Afife’nin yaptığı yeni açıklamalar nedeniyle Medhiye Hanım ve Sophia’nın yüzleri düştü.</st></span></p>
			<p><span><st c="2399">“Asmayın yüzünüzü!” dedi güzel kız ve ara vermeden devam etti sözlerine.</st></span></p>
			<p><span><st c="2472">“Anladığım kadarıyla çok şey değişiyor İstanbul’da. </st><st c="2525">Darülbedayi yeniden canlanmaya çalışıyor. </st><st c="2567">Yeni Sahne’de de bir hareketlenme var. </st><st c="2606">Burhanettin Bey’in Mısır’dan geri döneceği söyleniyor. </st><st c="2661">Demem o ki, hemen bir yere kapağı atmak yerine, biraz sağa sola bakınmamda büyük fayda olacak.”</st></span></p>
			<p><span></span></p>
			<p xml:lang="tr-TR"><st c="2756">***</st></p>
			<p><span></span></p>
			<p><span><st c="2760">Tam da Afife’nin söylediği gibi, İstanbul’da her şey değişiyordu.</st></span><span></span></p>
			<p><span><st c="2826">Öte yandan Ankara’da da kocaman bir başkent kurulmak üzere kollar sıvanmıştı.</st></span></p>
			<p><span><st c="2904">Ama hepsinden önemlisi, Lozan’da toplanan konferansta</st><a id="footnote-252-86-backlink" href="#footnote-252-86"><st c="2958">86</st></a><st c="2961"> nelerin olacağıydı.</st></span></p>
			<p><span><st c="2981">Lozan’a gidecek heyet 5 Kasım 1922’de Ankara’dan yola çıkmış, İstanbul ekibinin de katılmasıyla 9 Kasım’da ülkeden ayrılmıştı.</st></span></p>
			<p><span><st c="3108">Şimdi gözler Lozan’a, yeni Türk devletinin cephede kazandığı büyük zaferi siyaset masasında da kazanıp kazanamayacağına çevrilmişti.</st></span></p>
			<p><span><st c="3241">Gelen haberlere göre, İsmet Paşa tıpkı Mudanya’da olduğu gibi Lozan’da da “Nuh” diyor “peygamber” demiyordu.</st></span></p>
			<p><span><st c="3350">Ülkenin okuma yazma bilen tüm yurttaşları gibi, Afife, Medhiye Hanım ve Sophia da gazetelerden, özellikle de Suat Derviş Hanım’ın yazdığı yazılardan, Lozan’da olanları günü gününe takip ediyor, bir anlamda oradakilerle birlikte nefes alıyorlardı.</st></span></p>
			<p><span></span></p>
			<p><span><st c="3597">ELLİ SEKİZ</st></span></p>
			<p><span><st c="3608">Ziya delicesine âşık olduğu Afife’yle konuşmak için özellikle mi baharın gelmesini seçmişti yoksa bazı meseleleri hallettikten sonra mı güzel kızla konuşmaya karar vermişti bilinmez.</st></span></p>
			<p><span><st c="3791">Hıdrellez için cümbür cemaat konakta toplandıklarında “Seninle özel olarak konuşmak istiyorum” demişti, bir yalnız kaldıklarında Ziya, teyzesinin kızına.</st></span></p>
			<p><span><st c="3945">“Olur” demişti Afife içine kurt düşerek.</st></span></p>
			<p><span><st c="3986">Daha önce bir kere daha kurmuştu aynı cümleyi Ziya.</st></span></p>
			<p><span><st c="4038">Birlikte çıkmış, bir kır kahvesinde oturmuşlardı ve orada, kendisiyle evlenmek istediğini söylemişti genç adam. </st><st c="4151">Dün gibiydi.</st></span></p>
			<p><span><st c="4163">Dünya yakışıklısı, uzun boylu, her görenin “Maşallah!” dediği bir delikanlı haline dönüşmüştü geçen zaman içinde Ziya.</st></span></p>
			<p><span><st c="4282">Tanrı’nın bahşettiği o şahane görünüşüne kendisi de katkıda bulunmuş, üstelik bir de savaş kahramanı olmuştu Afife’nin teyzesinin oğlu.</st></span></p>
			<p><span><st c="4418">Türkiye’nin, yeniden kurulma serüvenine başlarken, en çok da Ziya gibi iyi yetişmiş vefakâr, cefakâr gençlere ihtiyacı vardı.</st></span></p>
			<p><span></span></p>
			<p xml:lang="tr-TR"><st c="4544">***</st></p>
			<p><span></span></p>
			<p><span><st c="4548">Az sonra “O halde şöyle biraz yürüyelim mi bahçede?” diye sordu, bir punduna getirip genç adam.</st></span></p>
			<p><span><st c="4644">Afife düşüncelere daldığı için “Ne?” dedi gayriihtiyari.</st></span></p>
			<p><span><st c="4701">“Seninle özel olarak konuşmak istiyorum, bahçede küçük bir yürüyüş yapalım mı beraberce?”</st></span></p>
			<p><span><st c="4791">“Olur” dedi tıpkı az önce olduğu gibi Afife.</st></span></p>
			<p><span><st c="4836">Attıkları ilk adımla kendini güzel kıza açmaya başladı genç adam.</st></span></p>
			<p><span><st c="4902">“Geleceğe dönük planlar yapıyorum Afife. </st><st c="4944">Bu planların içinde senin de bulunmanı istiyorum. </st><st c="4994">Eminim sen de kendinle ilgili planlar yapıyorsundur. </st><st c="5047">Düşüncelerinde bana da yer ayırıyor musun acaba?”</st></span></p>
			<p><span><st c="5096">“Bu ne şahane bir adam!” diye düşündü, teyzesinin oğlunun kurduğu cümleler üzerine Afife.</st></span></p>
			<p><span><st c="5186">Esasa dair tek kelime etmeden ve olabilecek en nezih ifadeyle “Benimle evlenir misin?” sorusu ancak bu kadar iyi sorulabilirdi.</st></span></p>
			<p><span><st c="5314">Afife, bir de üstelik bu nedenle çok takdir etti Ziya’yı.</st></span></p>
			<p><span><st c="5372">Nasıl Ziya bu cümleyi bu kadar nezih ve net biçimde kurabilmek için günler, haftalar, aylar ve hatta yıllar boyu düşünmüşse, Afife de pek tabii düşünmüştü canı gibi sevdiği, gözünden bile sakındığı Ziya’sıyla bir gün evlenmek isteyip istemeyeceğini.</st></span></p>
			<p><span><st c="5622">Tabii ki isterdi. </st><st c="5641">Hem de çok isterdi. </st><st c="5661">Deliler gibi isterdi. </st><st c="5683">Hiçbir şeyi bu kadar çok istemezdi.</st></span></p>
			<p><span><st c="5718">Ama!</st></span></p>
			<p><span><st c="5723">Kendisini bir girdabın içinde hissediyordu epeydir Afife.</st></span></p>
			<p><span><st c="5781">Tiyatroya üşüşen polislerden kaçmaya başladığı ilk gün beynine giren hançer, bu girdaba kapıldığı ilk an olmuştu.</st></span></p>
			<p><span><st c="5895">Sonrası gelmişti.</st></span></p>
			<p><span><st c="5913">Baş ağrısından kurtulmak için gittiği Doktor Suat Bey’in muayenehanesinde vücuduna giren ve adı morfin olan o zehirle birlikte hayatı daha da altüst olmuştu.</st></span></p>
			<p><span><st c="6071">Beynindeki hançerin dayanılmaz biçimde kanırttığı zamanlarda Doktor Suat’ı ziyaret etmek ve damarlarına zerk edilen her gram zehrin karşılığını, vücuduyla ödemek zorundaydı Afife.</st></span></p>
			<p><span><st c="6251">Oysa evlenmek, özellikle de Ziya gibi bir adamla hayat birleştirmek için, en az onun kadar saf ve temiz olması gerektiğini düşünüyordu güzel kız.</st></span></p>
			<p><span><st c="6397">Berbat bir hayat yaşarken, her başı derde girdiğinde çözümü morfinde ararken ve bunun karşılığını en aşağılık biçimde öderken, Ziya’sını asla kandıramazdı güzel kız.</st></span></p>
			<p><span><st c="6563">Ziya cevap beklerken, devamlı düşündü Afife.</st></span></p>
			<p><span><st c="6608">“Evlilik, her şeyden önce yalandan arınmış olmayı gerektirir. </st><st c="6671">Peki, içinde bulunduğum durumdan Ziya’ya söz edebilir miyim? </st><st c="6732">Hayır! </st><st c="6739">Asla! </st><st c="6745">Kesinlikle!”</st></span></p>
			<p><span><st c="6757">Nasıl derdi Afife en sevdiği Ziya’sına “Ben morfinmanım” diye.</st></span></p>
			<p><span><st c="6820">Haydi bunu dedi diyelim sonra nasıl derdi “Morfinden doğan borcumu, kendimi satarak ödüyorum” diye.</st></span></p>
			<p><span><st c="6920">Olacak iş değildi. </st><st c="6940">Ne bugün, ne yarın, ne sonra.</st></span></p>
			<p><span><st c="6969">Eğer böyleyse, kestirmeden gitmesi gerekiyordu güzel kızın.</st></span></p>
			<p><span><st c="7029">“Benden sana hayır gelmez Ziya!” dedi küt diye.</st></span></p>
			<p><span><st c="7077">Anlamadı delikanlı güzel kızın ne dediğini.</st></span></p>
			<p><span><st c="7121">“Nasıl yani?” diye sordu.</st></span></p>
			<p><span><st c="7147">“Bak Ziya, sen muhteşem geleceği olan, yakışıklı, iyi kalpli, eşiyle ve çocuklarıyla cennette yaşamayı hak eden bir adamsın. </st><st c="7273">Ben sana bu hayatı veremem.”</st></span></p>
			<p><span><st c="7301">Duyduğu lafları aklının süzgecinden geçirmeye çalıştı genç adam. </st><st c="7367">Çok önemli bir soruyu, en baştan sormadığı için kendisine kızdı.</st></span></p>
			<p><span><st c="7431">“Başka biri mi var Afife?”</st></span></p>
			<p><span><st c="7458">“Hayır yok!” dedi kendisinden emin bir biçimde güzel kız.</st></span></p>
			<p><span><st c="7516">“Yok! </st><st c="7523">Ama seninle evlenemem Ziya.”</st></span></p>
			<div>
				<div>
					<p xml:lang="tr-TR"><a id="footnote-252-86" href="#footnote-252-86-backlink"><st c="7551">86</st></a><st c="7554"> Antlaşma, 24 Temmuz 1923 tarihinde İsviçre’nin Lozan şehrinde Türkiye Büyük Millet Meclisi temsilcileriyle, Sevr’in tarafı olan Birleşik Krallık, Fransa, İtalya, Japonya, Yunanistan, Romanya, Bulgaristan, Portekiz, Belçika ve Yugoslavya temsilcilerince imzalandı.</st></p>
				</div>
			</div>
		</div>
	<div id="charCountTotal" value="7818"></div></body>
</html>
