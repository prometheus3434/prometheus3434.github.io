<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-61</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-60" xml:lang="tr-TR"><st c="0">ALTMIŞ ALTI</st></p>
			<p><span><st c="12">Afifelerin evi 1923 Eylül’ünün son günlerinde gelen bir mektupla şenlendi.</st></span></p>
			<p><span><st c="87">Mektup Urfa’dan postalanmıştı. </st><st c="119">Üç kadın heyecan içinde açtılar zarfı:</st></span></p>
			<p><span></span></p>
			<p><st c="157">“Değerli validem, canım dadım ve sevgili kardeşlerim.</st></p>
			<p><span><st c="211">Size uzunca bir zaman yazamadım çünkü taşınmamız epey zaman aldı. </st><st c="278">Çoluk çocuk Urfa’dayız. </st><st c="302">Fuat Bey Urfa’ya vali olarak atandı ve görevine başladı. </st><st c="359">Çocuklar da mekteplerine alışıyorlar. </st><st c="397">Kış koşullarında, hem yolculuğumuz çok meşakkatli geçti, hem de yerleşmemiz çok uzun sürdü...”</st></span><span></span></p>
			<p><span></span></p>
			<p><span><st c="491">Behiye, başlarından geçenleri uzun uzun anlatmıştı...</st></span></p>
			<p><span><st c="545">Üç kadın, Behiye ve ailesinin Urfa’ya doğru gerçekleştirdikleri yolculuğu okurken, büyük harbin Anadolu’yu nasıl harabeye çevirdiğini de birinci elden öğrenmiş oluyorlardı.</st></span></p>
			<p><span><st c="718">İşgal altında olsa da yaşadıkları kent, payitaht yakılıp yıkılmamıştı. </st><st c="790">Buna karşılık bir uçtan ötekine Anadolu perişan olmuştu.</st></span></p>
			<p><span><st c="846">Tekrar tekrar okudular mektubu. </st><st c="879">Özellikle de damat beyin görevinin ne kadar önemli olduğuna dair satırları.</st></span></p>
			<p><span><st c="954">“Ben biliyordum büyük bir adam olacağını Fuat Bey oğlumun” dedi Sophia gururlanır gibi.</st></span></p>
			<p><span><st c="1042">Aslında pek de haksız sayılmazdı. </st><st c="1077">Damat adayının görücü geldiği ilk günden itibaren “Hayırlı bir kısmet!” diye tutturmuştu Sophia.</st></span></p>
			<p><span><st c="1173">Medhiye Hanım can yoldaşının laflarını gayet iyi hatırlıyorsa da, Afife’ye bir rüya gibi görünüyordu o günlerde olup bitenler.</st></span></p>
			<p><span><st c="1300">Behiye ablasının istenmesinde olsun, bir genç kız olarak konaktan gelin çıktığı günlerde olsun, Ziya’yla koşturup durmuşlardı ortalarda, o kadar.</st></span></p>
			<p><span><st c="1446">“Zaman mı çabuk geçiyor yoksa bende mi bir tuhaflık var?” diye düşündü Afife. </st><st c="1525">Aklından geçenleri annesi ve dadısıyla da paylaştı.</st></span></p>
			<p><span><st c="1576">Medhiye Hanım “Bana da öyle geliyor” dedi önce. </st><st c="1625">Sonra o da aklındakileri anlatmaya koyuldu.</st></span></p>
			<p><span><st c="1668">“Çok şey aynı anda olunca, insana zaman hızlı akıyormuş gibi geliyor. </st><st c="1739">Düşünsenize bütün o savaşları. </st><st c="1770">Paşa babamın vefatını, Ziya’nın ortadan kaybolmasını, Salah’tan ve Behiye’den ayda yılda bir haber almalarımızı...”</st></span></p>
			<p><span><st c="1885">Konuşmasının bu noktasında biraz durakladı Medhiye Hanım. </st><st c="1944">Ötekiler yüzüne merakla bakınca, kaldığı yerden devam etti.</st></span></p>
			<p><span><st c="2003">“Yetmiyormuş gibi Afife’nin uğradığı saldırılar, geçirdiği hastalıklar...”</st></span></p>
			<p><span><st c="2078">Afife’nin yüzünün değiştiğini görünce yine duraksadı Medhiye Hanım. </st><st c="2147">Kızının alınmış olma ihtimalini dikkate alıp sözünün rotasını değiştirdi.</st></span></p>
			<p><span><st c="2220">“Dediğim gibi, Afife’nin dört beş yaşında olduğu günlerden bugüne kadar geçen zaman, nereden baksanız yirmi yıla yaklaşıyor ve hepimiz kabul etmeliyiz ki bir fırtına gibi esti.”</st></span></p>
			<p><span><st c="2398">Yaşlı kadın durdu ve sözlerini nihayete erdirdiğini belirtir gibi baktı Sophia ve Afife’ye.</st></span></p>
			<p><span><st c="2490">Biraz düşününce, annesine hak verdi Afife. </st><st c="2534">Nereden nereye ve soluksuz gelinmişti.</st></span></p>
			<p><span><st c="2572">Sophia oturduğu yerde hareketlendi.</st></span></p>
			<p><span><st c="2608">“Ben bahçeye çıkıp, hazırda bekleyen lale, sümbül soğanlarını dikeceğim. </st><st c="2682">”</st></span></p>
			<p><span><st c="2683">“Ben de birer kahve yapayım” diye karşılık verdi Medhiye Hanım Sophia’ya.</st></span></p>
			<p><span><st c="2756">“Anlaşıldı” dedi Afife. </st><st c="2781">“Benim de gidip simit alıp gelmem gerekiyor. </st><st c="2826">Başka istediğiniz bir şey var mı çıkmışken?”</st></span></p>
		</div>
	<div id="charCountTotal" value="2870"></div></body>
</html>
