<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-42</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-42" xml:lang="tr-TR"><st c="0">KIRK BEŞ</st></p>
			<p><span><st c="9">Cehennem misali ağustosun en fokurdayan günlerinden birinde, kostüm provasından kan ter içinde döndü Afife.</st></span></p>
			<p><span><st c="117">“Yaprak kıpırdamıyor!” diye bağırarak kendini banyoya attı.</st></span></p>
			<p><span><st c="177">Soğuk su dökünüp, vücudundan ve başından yükselen harareti biraz yatıştırdıktan sonra annesini karşısına aldı ve ezberlerini gözden geçirmeye koyuldu.</st></span></p>
			<p><span><st c="328">Çalışmanın bir yerinde “Anlamıyorum nasıl oluyor da Anadolu’da savaş sürerken İstanbul’da tiyatrolar açık olabiliyor? </st><st c="447">İnsanlar bu hercümerç içinde oyun seyretmeye nasıl gidebiliyor?” dedi Medhiye Hanım.</st></span></p>
			<p><span><st c="531">Afife, bu konunun çok önceleri Darülbedayi’de konuşulduğunu hatırladı. </st><st c="603">Duyduğu sözleri olduğu gibi tekrarladı annesine.</st></span></p>
			<p><span><st c="651">“Kültür ve sanata gönül verenler, kendilerini halkın moralini yüksekte tutmakla görevli hissediyorlar. </st><st c="755">Bunun için, tiyatroları her koşulda açık tutmaya çalışıyorlar anneciğim.”</st></span></p>
			<p><span><st c="828">Haklıydı genç sanatçı. </st><st c="852">Sadece İstanbul’dakiler değil, Anadolu’da da irili ufaklı birçok tiyatro grubu, temsiller vererek halkı gelecek güzel günlere hazırlamaya çalışıyordu.</st></span></p>
			<p><span><st c="1002">Anadolu’dakilerle İstanbul’dakiler arasındaki tek fark, işgal altında bulunan kentte, tiyatro topluluklarının dillerini tutmak, konularını “havadan sudan” seçmek zorunda olmalarıydı.</st></span></p>
			<p><span><st c="1185">Ezbere ara verip sohbet etmeye başladıklarını görünce “Bak sana ne diyeceğim anne” dedi Afife çok önemli bir şey söyleyecekmiş gibi.</st></span></p>
			<p><span><st c="1318">Kızının ne diyeceğini merak etti yaşlı kadın.</st></span></p>
			<p><span><st c="1364">“Bugün Ahmet Nuri Bey’e Darülbedayi’in beni neden çabucak gözden çıkarttığını sordum. </st><st c="1451">Ne dedi biliyor musun?”</st></span></p>
			<p><span><st c="1474">Daha önce kızıyla konuşmamış olsalar da Medhiye Hanım’ın hep merak ittiği bir konuydu bu. </st><st c="1565">Arada bir Sophia’yla, Darülbedayi’in önce deli gibi öne atılıp kızlarını da öne sürmesi, sonra suspus olup geri çekilmesi üzerine arada bir konuşurlardı.</st></span></p>
			<p><span><st c="1718">Merak içinde “Ne cevap verdi Ahmet Nuri Bey?” diye sordu yaşlı kadın.</st></span></p>
			<p><span><st c="1788">“Önce, henüz çok genç olduğumu söyledi. </st><st c="1829">Bu nedenle, pek çok meseleyi idrak etmekte zorluk çekiyormuşum.”</st></span></p>
			<p><span><st c="1893">“Haklı adam” dercesine başını salladı Medhiye Hanım.</st></span></p>
			<p><span><st c="1946">“Aslında, birden fazla nedeni varmış Darülbedayi’in benimle ilgili davranışının.”</st></span></p>
			<p><span><st c="2028">“Yani, seni gözden çıkartmasının.”</st></span></p>
			<p><span><st c="2063">Aslında iyice anlamak için girmişti araya yaşlı kadın.</st></span></p>
			<p><span><st c="2118">Başını salladı annesinin biraz da kinaye kokan bu sözleri üzerine Afife ve kaldığı yerden devam etti.</st></span></p>
			<p><span><st c="2220">“Darülbedayi’in homojen bir yapı olmadığını söyledi. </st><st c="2274">Yöneticiler, yazarlar, oyuncular kim varsa, büyükçe bir kısmının mücadele insanı olmadıklarından söz etti. </st><st c="2381">Olanlar, savaşmak için çoktan Anadolu’ya geçmişler bile.”</st></span></p>
			<p><span><st c="2438">“Ya kalanlar?” diye araya girdi yaşlı kadın.</st></span></p>
			<p><span><st c="2483">“Kalanların bir kısmı kendisini Osmanlı toprağında yaşayan Frenkler gibi görüyorlarmış. </st><st c="2572">Ahmet Nuri Bey’e göre, arada bir memleket meselelerine ehemmiyet veriyormuş gibi yapıyor ama sonra unutuyorlarmış bütün söylediklerini.”</st></span></p>
			<p><span><st c="2708">Medhiye Hanım, kızının anlattıklarının çok önemli olduğunun farkındaydı ve yüzüne daha da ciddi bir ifade oturtarak, başını salladı.</st></span></p>
			<p><span><st c="2841">Afife kaldığı yerden devam etti.</st></span></p>
			<p><span><st c="2874">“Bizim Darülbedayi’cilerin bir kısmı Anadolu’da süren mücadeleye hiç mi hiç inanmıyormuş anne. </st><st c="2970">Bu nedenle, İstanbul dışında olanları zerre kadar önemsemiyorlarmış. </st><st c="3039">Sonunda öyle ya da böyle Padişah’ın söyleyeceğinin olacağını düşünüyorlarmış.”</st></span></p>
			<p><span><st c="3117">“Bunun için de, emir büyük yerden gelince seni harcayıvermişler. </st><st c="3183">Öyle değil mi?”</st></span></p>
			<p><span><st c="3198">Başını salladı annesinin bu sözleri üzerine Afife. </st><st c="3250">Yaşlı kadının başka söyleyecekleri de vardı.</st></span></p>
			<p><span><st c="3294">“Peki, Müslüman bir kızı sahneye çıkartmak için neden o kadar mücadele etmişler o halde?”</st></span></p>
			<p><span><st c="3384">“İşte ben de tam böyle söyledim. </st><st c="3418">Saray’dan zılgıtı yiyince derhal geri çekilmelerinin, Afife’nin yaşadıklarını önemsememelerinin onlar açısından kötü bir sınav olduğunun farkında Ahmet Nuri Bey. </st><st c="3580">İçlerinde kararlı, ilerici olanlar da varmış ama onlar da ötekiler yüzünden teslim olmak zorunda kalmışlar.”</st></span></p>
			<p><span><st c="3688">Uzadı gitti Afife ile Medhiye Hanım’ın konuşmaları.</st></span></p>
			<p><span><st c="3740">Sonra elinde filesiyle Sophia geldi çarşıdan.</st></span></p>
			<p><span><st c="3786">“Ay bir sıcak, bir sıcak dışarısı” dedi ve o da tıpkı Afife gibi, kendisini banyoya atıp soğuk su döküneceğini söyledi.</st></span></p>
			<p><span><st c="3906">Öte yandan merakından ölüyordu yaşlı kadın.</st></span></p>
			<p><span><st c="3950">Sesi “Şimdi gelirim, anlatırsın bana kostümleri...” diyerek kayboldu evin içinde.</st></span></p>
			<p><span><st c="4032">KIRK ALTI</st></span></p>
			<p><span><st c="4042">Mısırlıoğlu’nun bahçesi dolup taşıyordu...</st></span></p>
			<p><span><st c="4085">Bahçenin bir köşesinde bulunan köşk boyanmaya muhtaçsa da, görkemli görüntüsünü muhafaza ediyordu.</st></span></p>
			<p><span><st c="4184">“Boğos Bey’in vefatından sonra, acaba kimler yaşıyor köşkte?” diye sordu yanında oturan Sophia’ya Medhiye Hanım.</st></span></p>
			<p><span><st c="4297">“Kardeşi Onnik Bey diye duydum. </st><st c="4330">Ne kadar doğrudur bilmem” diye cevapladı can yoldaşını yaşlı kadın.</st></span></p>
			<p><span><st c="4397">Yan yana oturmuşlar, bir tanecik kızlarının sahneye çıkmasını bekliyorlardı.</st></span></p>
			<p><span><st c="4474">Yeni Tiyatro Heyeti o gece </st></span><span><st c="4502">Bir Evlilik Komedisi</st></span><span><st c="4522"> adı altında </st></span><span><st c="4535">Hisse</st></span><span><st c="4540">-</st></span><span><st c="4542">i Şayia</st></span><span><st c="4549">’yı oynayacaktı.</st></span></p>
			<p><span><st c="4566">İbn-ür Refik Ahmet Nuri Bey’in yıllar önce Türkçeye uyarladığı oyunda, evin paylaşılamayan kızını canlandıracaktı Afife Jale.</st></span></p>
			<p><span><st c="4692">“Sahnede Afife Jale, canım kızımın adı” dedi Sophia.</st></span></p>
			<p><span><st c="4745">“Evde de Afife” diye devam etti onun kaldığı yerden Medhiye Hanım.</st></span></p>
			<p><span></span></p>
			<p xml:lang="tr-TR"><st c="4812">***</st></p>
			<p><span></span></p>
			<p><span><st c="4816">Ve perde açıldı.</st></span></p>
			<p><span><st c="4833">Paylaşılamayan kız çocuğu rolünü şahane oynuyordu Afife Jale. </st><st c="4896">Duruşu, oturuşu ve kalkışıyla olduğu kadar, sözcükleri kullanış biçimi ve vurgularıyla da sahneyi tek başına dolduruyordu.</st></span></p>
			<p><span><st c="5018">Sahneye çıkmadan önce, her defasında dedesinin söylediği o ünlü sözü hatırlıyordu genç oyuncu.</st></span></p>
			<p><span><st c="5113">“Öyle bir oynayacak ki oyuncu dediğin, yardımcı rolde bile olsa, sanki bütün öteki roller onun için yazılmış gibi olacak...”</st></span></p>
			<p><span><st c="5238">Kaldı ki başrolde oynuyordu Afife Jale.</st></span></p>
			<p><span><st c="5278">Sözleri, davranışları, hareketleri, jestleri, mimikleri her şeyiyle ve tek kelimeyle muazzam bir oyun çıkartıyordu.</st></span></p>
			<p><span><st c="5394">Seyirci de hakkını veriyordu böyle olunca.</st></span></p>
			<p><span><st c="5437">Gülünecek yerde gülüyor, alkışlanması gereken yerde desteğini esirgemiyordu.</st></span></p>
			<p><span><st c="5514">Geçimsizlik nedeniyle ayrılmış anne ve babasının biricik, paylaşılamayan prensesi rolünde sahiden devleşiyordu Afife Jale.</st></span></p>
			<p><span><st c="5637">Oyunu seyrederken “Hiç de öyle olmadı zavallı kızımın kaderi” diye düşündü Medhiye Hanım.</st></span></p>
			<p><span><st c="5727">Mutaassıp babası, sahneye çıkacağını öğrenir öğrenmez, bir kalemde silip atmıştı Afife’yi. </st><st c="5819">Yetmiyormuş gibi, kendisine ve öz kızına kapıyı göstermiş, evden kovmuştu.</st></span></p>
			<p><span><st c="5893">Kızını sahnede seyrederken, Hidayet Bey’le son konuşması geldi Medhiye Hanım’ın aklına. </st><st c="5982">Bu nedenle, birinci perdenin nasıl sona erdiğini anlamadı bile.</st></span></p>
			<p><span><st c="6045">Alkışlarla Mısırlıoğlu bahçesinin yıkıldığını görünce, o da alkışlamaya başladı.</st></span></p>
			<p><span><st c="6126">Yanında oturan Sophia’ysa, büyük beğeni toplayan Afife Jale’nin başarısı üzerine duygulanmış, kenarları iğne oyalı ipek mendilini gözyaşlarıyla sıksan suyu akacak hale getirmişti.</st></span></p>
			<p><span></span></p>
			<p xml:lang="tr-TR"><st c="6306">***</st></p>
			<p><span></span></p>
			<p><span><st c="6310">Az sonra, ezeli-ebedi didişme yeniden başladı sahnede.</st></span></p>
			<p><span><st c="6365">Marazi çiftin biricik kızı rolünde Afife Jale, birbirlerine dava üstüne dava açan, bu nedenle çok ama çok gülünç duruma düşen anne ve babasını ustalıkla idare etmeye çalışıyor ama hep de çaresiz kalıyordu.</st></span></p>
			<p><span><st c="6571">İçine düştüğü durumu izleyicilere hissettirip onlardan gizliden destek isteyen Afife Jale, karşılığını alkış olarak bolca alıyor, seyirci coştukça o oyununu daha da yükseklere taşıyordu.</st></span></p>
			<p><span><st c="6758">Bir Evlilik Komedisi</st></span><span><st c="6779"> bir başka deyişle </st></span><span><st c="6798">Hisse</st></span><span><st c="6803">-</st></span><span><st c="6805">i Şayia</st></span><span><st c="6812"> alkışlar içinde sürüp gitti.</st></span></p>
			<p><span><st c="6841">Tıpkı Ahmet Nuri Bey’in söylediği gibi olmuş, ne polis baskın yapmış ne de Emniyet Müdürlüğü’nden bir gelen olmuştu.</st></span></p>
			<p><span><st c="6958">Afife Jale oyuncu arkadaşlarının ve kendisini alnından öpen Ahmet Nuri Bey’in tebriklerini kabul ettikten sonra, kendisini tiyatronun kapısında bekleyen annesi ve dadısıyla kucaklaştı.</st></span></p>
			<p><span><st c="7143">İki yaşlı kadın, gözyaşları içinde bağırlarına bastılar biricik kızlarını.</st></span></p>
			<p><span><st c="7218">Sonra bir faytona atlandı ve evin yolu tutuldu.</st></span></p>
			<p><span><st c="7266">Yol boyu ve sonrasında evde, konuşulacak o kadar çok şey vardı ki...</st></span></p>
		</div>
	<div id="charCountTotal" value="7335"></div></body>
</html>
