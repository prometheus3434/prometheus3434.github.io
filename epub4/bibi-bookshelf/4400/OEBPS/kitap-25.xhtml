<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-25</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-25" xml:lang="tr-TR"><st c="0">YİRMİ ALTI</st></p>
			<p><span><st c="11">Darülbedayi’in yöneticileri, olaylı gecenin ertesinde olağanüstü gündemle toplandılar.</st></span></p>
			<p><span><st c="98">Tatlı Sır</st></span><span><st c="108">’ın yarım kalmasını değerlendirirlerken, laf lafı açtı ve “memleketin durumu”na geldi.</st></span></p>
			<p><span><st c="195">Hepsi de öğrenmişti 23 Nisan günü Ankara’da Büyük Millet Meclisi’nin açılacağını.</st></span></p>
			<p><span><st c="277">Aydın insanlardı. </st><st c="296">İçlerinde, ülkesinin durumuna üzülmeyen bir kişi bile yoktu.</st></span></p>
			<p><span><st c="356">Zaten daha çok da ülke sathında meydana gelen gelişmelerden kuvvet bularak bayrak açmışlardı Müslüman kadınların da sahneye çıkabilmesini sağlamak için.</st></span></p>
			<p><span><st c="509">Hepsi de sanatçı ve aydın olmalarından kaynaklanan ilerici ve çağdaş duruşu layıkıyla sergilemiş, sergilemeyi sürdürüyorlardı.</st></span><span></span></p>
			<p><span><st c="636">9 Şubat’ta Kuvayı Milliye Urfa’ya girdiğinde, hepsinin gözpınarlarına yaşlar yürümüştü.</st></span></p>
			<p><span><st c="724">12 Şubat’ta Maraş’ın Fransız işgalinden kurtulduğunu öğrenince birbirlerinin ellerini daha fazla sıkmışlardı.</st></span></p>
			<p><span><st c="834">Hele 15 Şubat’ta Londra’da gerçekleşen konferansta İstanbul’un Türklere bırakılmasına karar verilince, mutluluktan havalara uçacaklardı neredeyse.</st></span></p>
			<p><span><st c="981">Buna karşılık bazı arkadaşları İngilizler tarafından 15 Mart’ta tutuklanınca</st><a id="footnote-252-64-backlink" href="#footnote-252-64"><st c="1058">64</st></a><st c="1061"> canları bir hayli sıkıldı. </st><st c="1089">Onların yerlerini, aynı düşünceleri taşıyan başkalarının doldurmasını sağladılar derhal.</st></span></p>
			<p><span><st c="1177">17 Mart’ta İngilizler Eskişehir ve Afyon’dan çekilince, tüm Türkiye’yle birlikte Darülbedayi’in aydın tiyatrocuları da bayram etti.</st></span></p>
			<p><span><st c="1309">Vatansever tiyatrocular olarak, İstanbul’da gerçekleşen “işgali protesto” mitinglerine hep birlikte gidiyorlardı.</st></span></p>
			<p><span><st c="1423">Yönetici, oyuncu ya da yazar, özellikle de genç olanlar birer ikişer Anadolu’ya geçip milli kuvvetlere katılıyordu.</st></span></p>
			<p><span><st c="1539">Antep’ten Düzce’ye, Urfa’dan İzmir’e ülkenin her karış toprağında, vatanseverler savaş halindeyken, sanatçılar tabii ki susup oturamazdı.</st></span></p>
			<p><span><st c="1677">Tersine, aydın olmanın omuzlarına yüklediği sorumluluğun gayet iyi farkındaydılar.</st></span></p>
			<p><span><st c="1760">İstanbul’un işgali başlarken toplanmış, tiyatrolarının perdelerini indirmemeye karar vermişlerdi.</st></span></p>
			<p><span><st c="1858">“Sanatımızla da direneceğiz!” diye söz vermişlerdi birbirlerine.</st></span></p>
			<p><span><st c="1923">Tam anlamıyla bir geçiş dönemini yaşıyordu Osmanlı.</st></span></p>
			<p><span><st c="1975">Bir yandan işgal kuvvetleriyle savaşılıyor, öte yandan geleceğin ismi konulmaya çalışılıyordu.</st></span></p>
			<p><span><st c="2070">Herkes, özellikle de sanatçılar ve aydınlar, savaş bittiğinde artık hiçbir şeyin eskisi gibi olmayacağını hissediyor, daha çağdaş bir ülkede yaşayacaklarına dair ümidi kalplerinde her geçen gün daha fazla büyütüyorlardı.</st></span></p>
			<p><span></span></p>
			<p xml:lang="tr-TR"><st c="2291">***</st></p>
			<p><span></span></p>
			<p><span><st c="2295">Rahmetli dedesinin günlüğüne yazmaya ilk günlerde dedesiyle dertleşir gibi başlamıştı Afife. </st><st c="2389">Sonra kalemini biraz “dedesi olsaydı kendisine ne söylerdi” diye düşünerek oynatmıştı.</st></span></p>
			<p><span><st c="2475">Beceremeyeceğini anlayınca yine günlükle, bir başka deyişle dedesiyle konuşur gibi yazmaya çevirmişti tarzını:</st></span></p>
			<p><span></span></p>
			<p><st c="2586">“Sevgili Paşa Dedemin Günlüğü, Kasım 1918’den Nisan 1920’ye... </st><st c="2650">Yaklaşık bir buçuk yıldır, hayatımda büyük değişiklikler oldu. </st><st c="2713">İki gün önce ikinci kez sahneye çıktım. </st><st c="2753">İlk oyunum Yamalar’ın nasıl geçtiğini yazmıştım. </st><st c="2802">Şimdi sıra ikinci oyunum Tatlı Sır’da. </st><st c="2841">Çok üzgünüm! </st><st c="2854">Oyunum yarım kaldı. </st><st c="2874">Bir komiser geldi ve ilk perdenin sonunda piyesi durdurdu. </st><st c="2933">Beni karakola götürmeye kalktı ama başaramadı. </st><st c="2980">Kaçtım. </st><st c="2988">O an başıma saplanan ağrı, halen sürüyor... </st><st c="3032">22 Nisan 1920.”</st></p>
			<p><span></span></p>
			<p><span><st c="3047">Tam da böyle olmuştu. </st><st c="3070">Komiseri karşısında görünce saplanmıştı genç kızın başına ağrı.</st></span></p>
			<p><span><st c="3133">Birkaç hap alınca biraz azalır gibi oluyorsa da bir türlü tümüyle geçmiyordu.</st></span></p>
			<p><span><st c="3211">Ağrısı gemi azıya aldığı zamanlarda, annesinin yemenilerinden biriyle başını çepeçevre ve sıkı sıkı sarıyordu Afife.</st></span></p>
			<p><span><st c="3328">Üzerinde durmamaya çalışıyordu bu nahoş durumun.</st></span></p>
			<p><span><st c="3377">Aklı fikri, ilerleyen günlerde Darülbedayi’de nelerin olacağındaydı.</st></span></p>
			<p><span></span></p>
			<p xml:lang="tr-TR"><st c="3446">***</st></p>
			<p><span></span></p>
			<p><span><st c="3450">O berbat geceden birkaç gün sonra “Evde otursun, bizden haber beklesin! </st><st c="3523">Ortalıklarda pek fazla görünmesin!” diye haber gelmişti Darülbedayi’den.</st></span></p>
			<p><span><st c="3595">Sonra zaman geçmek bilmemişti.</st></span></p>
			<p><span><st c="3626">Birkaç gün sonra “Beni unuttular!” diye düşünmeye başladı güzel kız.</st></span></p>
			<p><span><st c="3695">İçi içini yiyor, bir haber gelmedikçe endişesi katlanarak artıyordu.</st></span></p>
			<p><span><st c="3764">Acaba yeniden sahneye çıkabilecek miydi?</st></span></p>
			<p><span><st c="3805">Polisle Darülbedayi arasında başlayan kavga daha ne kadar sürecekti?</st></span></p>
			<p><span><st c="3874">Apollon Tiyatrosu’nu kapatmış olabilirler miydi?</st></span></p>
			<p><span><st c="3923">Kendisi kaçınca, komiser yönetimden birilerini tutuklamaya kalkmış mıydı?</st></span></p>
			<p><span><st c="3997">Afife’nin aklından neredeyse her an, cevabını bilemediği onlarca soru geçiyor, tiyatrodan bir haber gelmemesine hem içerliyor hem de kızıyordu.</st></span></p>
			<p><span><st c="4141">Uykusuz geçen gecelerden birinin sabahında, yatağından Darülbedayi’e gitmek üzere çıktı güzel kız.</st></span></p>
			<p><span><st c="4240">“Mutlaka gitmem lazım anne!”</st></span></p>
			<p><span><st c="4269">Medhiye Hanım önce “Katiyen olmaz!” dedi. </st><st c="4312">Kızının inadını bildiği için, sonunda onunla birlikte gitmeye karar verdi.</st></span></p>
			<div>
				<div>
					<p xml:lang="tr-TR"><a id="footnote-252-64" href="#footnote-252-64-backlink"><st c="4386">64</st></a><st c="4389"> İstanbul’daki kukla hükümet, Kuvayı Milliye’nin başarıları ve Misakı Milli’nin ilanı üzerine, İngilizlerin yardımıyla İstanbul’da yüz elli aydını gözaltına aldı, Malta’ya sürdü.</st></p>
				</div>
			</div>
		</div>
	<div id="charCountTotal" value="4567"></div></body>
</html>
