<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-60</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-59" xml:lang="tr-TR"><st c="0">ALTMIŞ BEŞ</st></p>
			<p><span><st c="11">Kızı ve eşinden başka hiç kimsesi yoktu Hidayet Bey’in.</st></span></p>
			<p><span><st c="67">Cenaze törenine birkaç iş arkadaşı, konu komşu katıldı. </st><st c="124">Bir de Ziya.</st></span></p>
			<p><span><st c="136">Mezarlıktan döndüğünde “Benim dışımda aileden kimse yoktu” diye yakındı genç adam.</st></span></p>
			<p><span><st c="219">Mahalleden birkaç ahbabının, cami cemaatinin ve mezarlıkta bulunanların duaları arasında, Karacaahmet’e defnedilmişti cenazesi.</st></span></p>
			<p><span><st c="347">Medhiye Hanım, altmış yedi yaşında vefat eden eşinin cenazesinin kaldırılmasına yataktan mezara nezaret etmiş, törende en küçük bir eksiklik olmasın diye Ziya ve Sophia’nın desteğini almıştı.</st></span></p>
			<p><span><st c="539">Şimdi sırasıyla, ne gerekiyorsa yapılacaktı rahmetli Hidayet Bey için.</st></span></p>
			<p><span><st c="610">Hemen o akşam evde Kuran okunmaya başlandı.</st></span></p>
			<p><span><st c="654">El ayak çekilince, üç kafadarlar bir araya geldiler, ne yapacaklarını konuşmaya başladılar.</st></span></p>
			<p><span><st c="746">“Buraya taşınalım Sophia” dedi Medhiye Hanım can yoldaşına.</st></span></p>
			<p><span><st c="806">Düşünmeye koyuldu Sophia.</st></span></p>
			<p><span><st c="832">“Senin evini kiraya veririz Sophia, böylece eline birkaç kuruş para da geçer” diyecek oldu ki, “O nasıl söz öyle?” diye azarlandı can yoldaşı tarafından.</st></span></p>
			<p><span><st c="986">“Tamam kiraya verelim ama benim elime değil, hepimizin eline geçsin!”</st></span></p>
			<p><span><st c="1056">“Neyse, neyse... </st><st c="1074">Ben de öyle demek istedim zaten” diyerek lafı toparladı Medhiye Hanım.</st></span></p>
			<p><span><st c="1144">Annesinin önerdiği çözüm Afife’ye de uygun görünmüştü.</st></span></p>
			<p><span><st c="1199">Kendi evleri Sophia’nın evinden daha genişti ve daha iyi döşenmişti. </st><st c="1269">Geçen zaman zarfında harap bir hal alsa da bahçesi vardı. </st><st c="1327">Ayrıca, Sophiacığa da yeteri kadar, hatta fazlasıyla yük olmuşlardı. </st><st c="1396">Dadısının aklını annesinin fikrine yatırmak için “Soficiğim, galiba annem haklı” dedi güzel kız.</st></span></p>
			<p><span><st c="1492">“Eh madem” dedi iki canının aynı fikirde olduklarını görünce Sophia.</st></span></p>
			<p><span></span></p>
			<p xml:lang="tr-TR"><st c="1561">***</st></p>
			<p><span></span></p>
			<p><span><st c="1565">Dualar sürerken taşınma işlemini tamamladılar.</st></span></p>
			<p><span><st c="1612">Aslında buna taşınma da denilmezdi ya. </st><st c="1652">Elbiseleri, birkaç kap kacak, kitap filan o kadar.</st></span></p>
			<p><span><st c="1702">Hidayet Bey’den eşine ve kızına intikal eden evin içi, zamanında zaten kendileri tarafından ve tam da zevklerine göre döşenmişti.</st></span></p>
			<p><span><st c="1832">Cenaze çıkan ev, kapıları ve pencereleri düzenli aralıklarla açılarak havalandırıldı.</st></span></p>
			<p><span><st c="1918">Sulanmamaktan kurumuş kına ve petunyaları saksılardan söktüler. </st><st c="1983">Bahçede bulunan kurumuş akşamsefalarından bir yıl sonrası için tohum topladılar. </st><st c="2064">Keyfi kaçık görünen güllerin diplerini çapalayıp bol bol suladılar.</st></span></p>
			<p><span><st c="2131">Sophia uzun uzun, evin epeydir ihmal edilmiş pirinç kapı tokmağını ovdu. </st><st c="2205">Eskisi gibi pırıl pırıl parlamasını sağladı.</st></span></p>
			<p><span><st c="2249">Sonra sıra Hidayet Bey’in elbiselerinin dağıtımına geldi.</st></span></p>
			<p><span><st c="2307">Üzüldü Medhiye Hanım bütün bu işleri yaparken.</st></span></p>
			<p><span><st c="2354">Hep “Ne olurdu biraz daha anlayışlı olsaydı” diye düşündü rahmetli kocasının arkasından.</st></span></p>
			<p><span><st c="2443">Müşfik bir adamdı Hidayet Bey ama asla hoşgörülü değildi.</st></span></p>
			<p><span><st c="2501">Medhiye Hanım bu düşüncelerini Afife ve Sophia ile paylaşınca ilk tepki kızından geldi.</st></span></p>
			<p><span><st c="2589">“Ne hoşgörüsü anne, düpedüz bağnazdı babam! </st><st c="2634">Tam manasıyla bir taassup erbabıydı!”</st></span></p>
			<p><span><st c="2671">Sophia “Ne yalan söyleyeyim, ben en ufak bir kötülüğünü görmedim Hidayet Bey’in. </st><st c="2753">Koyu bir dindardı belki ama onun yanında, başka bir dindenmişim gibi hiç gelmedi bana” dedi.</st></span></p>
			<p><span><st c="2845">“Çünkü dindarlığı kendisine ve ailesineydi” diye cevapladı can yoldaşını Medhiye Hanım.</st></span></p>
			<p><span><st c="2933">Hakikaten de öyleydi. </st><st c="2956">Namazını, orucunu, zekâtını, fitresini hiç aksatmaz ama kimsenin de gözüne sokmazdı Hidayet Bey. </st><st c="3053">İbadeti Allah’la kendi arasındaydı. </st><st c="3089">Kusuru, eşini ve kızını, tıpkı kendisi gibi düşünmek ve davranmak zorunda bırakmasıydı o kadar.</st></span><span></span></p>
			<p><span><st c="3184">“Çok kızmıştım babama başımı bağlamak zorunda kaldığım için” diye iç geçirdi Afife.</st></span></p>
			<p><span><st c="3268">Genç kızın bu lafları üzerine, üç kafadar on yıl kadar öncesine, Afife’nin tesettüre girme törenine dönüp, olup bitenleri bir bir yâd ettiler.</st></span></p>
			<p><span><st c="3411">Ölünün arkasından konuşulmaz dense de bol bol konuştular.</st></span></p>
			<p><span><st c="3469">Rahmetli Hidayet Bey’i, sevmedikleri yanlarıyla olduğundan fazla, sevdikleri yanlarıyla anmaya gayret ettiler.</st></span></p>
			<p><span><st c="3580">“En çok da...” dedi Medhiye Hanım. </st><st c="3616">“Üvey çocukları olan Behiye ve Salah’ı, öz kızı Afife’den daha çok kayırmaya çalışması hoşuma giderdi.”</st></span></p>
			<p><span><st c="3719">Gözpınarlarında oluşan birer damla yaş, akmakla akmamak arasında tereddüt etti.</st></span></p>
		</div>
	<div id="charCountTotal" value="3799"></div></body>
</html>
