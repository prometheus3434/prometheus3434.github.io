<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-91</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-89" xml:lang="tr-TR"><st c="0">DOKSAN YEDİ</st></p>
			<p><span><st c="12">Kapıdan içeriye başını tutarak girdi Afife.</st></span></p>
			<p><span><st c="56">Yardımcı olmaya çalışan eşinin kolundan kurtuldu, koşarak yatak odasına gitti.</st></span></p>
			<p><span><st c="135">Aynı anda “İspirto ocağı! </st><st c="162">İspirto ocağını yak benim için!” diye haykırdı Selahattin’e.</st></span></p>
			<p><span><st c="222">Anlamadı genç adam ama söylenileni yaptı.</st></span></p>
			<p><span><st c="264">Yatak odasından “Buraya getir!” diye seslendi Afife.</st></span></p>
			<p><span><st c="317">Selahattin odanın ortasında duran bavulu görünce şaşırdı. </st><st c="376">Yatağın üzerinde de daha önce hiç görmediği kilitli, ahşap bir kutu vardı.</st></span></p>
			<p><span><st c="450">Afife, eşinin uzattığı yanar vaziyetteki ispirto ocağını şifoniyerin üzerine, bir iğne kutusunun yanına koydu. </st><st c="562">Ve derhal, metal kutuyu ocağın üzerine yerleştirdi.</st></span></p>
			<p><span><st c="613">Metal kutuda, bir sıvının içinde enjektör ile iğne duruyordu.</st></span></p>
			<p><span><st c="675">Afife elleri başında olmak üzere metal kutunun içindekilerin kaynamasını beklemeye başladı. </st><st c="768">Bu arada “Kayna, kayna hadi!” diyordu durmadan.</st></span></p>
			<p><span><st c="815">Az sonra metal kutunun içindeki sıvı kaynadı. </st><st c="862">Afife önce iğneyi sonra şırıngayı aldı, birbirine iliştirdi. </st><st c="923">Bir küçük şişeden bir miktar sıvı çekip yatağın kenarına oturdu. </st><st c="988">Yatağın üzerinde duran kalın lastiği sol koluna doladı, bulduğu ilk damara enjektörün içindeki sıvıyı zerk etti.</st></span></p>
			<p><span><st c="1100">Elindekileri yatağın bir kenarına koydu ve sırtüstü uzandı.</st></span></p>
			<p><span></span></p>
			<p xml:lang="tr-TR"><st c="1160">***</st></p>
			<p><span><st c="1164">Gördükleri karşısında, neredeyse küçükdilini yutacaktı Selahattin.</st></span></p>
			<p><span><st c="1231">Öte yandan, eşinin her geçen dakika sakinleşmesine sevinmişti.</st></span><span></span></p>
			<p><span><st c="1294">Yatağın üzerinde duran şırınga, şişe, lastik gibi ufak tefek eşyaları toplayıp, içinden çıktıklarını düşündüğü tahta kutuya koydu. </st><st c="1426">Kutuyu bavula yerleştirdi ve yatağın altına itti. </st><st c="1476">İspirto ocağını söndürerek mutfağa götürdü.</st></span></p>
			<p><span><st c="1519">Bir duble rakı alıp, salondaki koltuğa oturabilirdi artık.</st></span></p>
			<p><span><st c="1578">“Ne oldu az önce?” diye sordu kendi kendine kadehinden bir yudum aldıktan sonra.</st></span></p>
			<p><span><st c="1659">Eşiyle birlikte gittikleri Tepebaşı’ndaki Gardenbar’dan apar topar geri dönmüşlerdi.</st></span></p>
			<p><span><st c="1744">Afife’nin baş ağrısı, tam da Kınar Hanım konuşurken oluşmuş ve bir an içinde dayanılmaz bir hal almıştı.</st></span></p>
			<p><span><st c="1849">Zor getirmişti Selahattin eşini eve.</st></span></p>
			<p><span><st c="1886">Takside “Çabuk! </st><st c="1903">Çabuk! </st><st c="1910">Çabuk!” diyerek şoförün iki ayağını bir pabuca sokmuş, kendini yiyip bitirmişti Afife.</st></span></p>
			<p><span><st c="1996">Ve şimdi, içeride sessizce uyuyordu işte.</st></span></p>
			<p><span><st c="2038">“Ne oldu az önce?” diye sordu tekrar kendi kendine Selahattin.</st></span><span></span></p>
			<p><span><st c="2101">Eşinin, dolayısıyla kendisinin gerçekliğiyle ilk kez yüz yüze geliyordu.</st></span></p>
			<p><span><st c="2174">“Demek, nedeni buymuş” diye düşündü, eşinin iğne yaparken kolunda gördüğü izlerle ilgili olarak.</st></span></p>
			<p><span><st c="2271">“Demek, kısa kollu giymemesinin ve soyunukken kendisini görmemi istememesinin nedeni buymuş.”</st></span></p>
			<p><span></span></p>
			<p xml:lang="tr-TR"><st c="2365">***</st></p>
			<p><span><st c="2369">Sabahleyin Selahattin’in yüzüne bakamadı Afife.</st></span></p>
			<p><span><st c="2417">Eşinin ısrarla sorduğu soruları, uzunca bir süre geçiştirmeye çalıştı.</st></span></p>
			<p><span><st c="2488">Sonunda dayanamadı ve “Bir morfinmanla evlisiniz Selahattin Bey! </st><st c="2554">Gerçek bu!” dedi ve ağlamaya başladı.</st></span></p>
			<p><span><st c="2591">“Ne kadar sevimsiz bir laf bu ‘Selahattin Bey!’ ” diye düşündü Afife’nin kocası. </st><st c="2673">Ardından aklına böyle davranılmayı hak etmediği geldi.</st></span></p>
			<p><span><st c="2727">Gözyaşları sel olmuş akıyordu Afife’nin.</st></span></p>
			<p><span><st c="2768">Çok üzüldü Selahattin. </st><st c="2792">Kırılmış olmasına karşın, biricik eşine sarılmayı ihmal etmedi. </st><st c="2856">Hatta onunla birlikte ağladı.</st></span></p>
			<p><span><st c="2885">Ardından teskin etmeye çalıştı Afife’yi.</st></span></p>
			<p><span><st c="2926">“Aşarız birlikte Afife” dedi.</st></span></p>
			<p><span><st c="2956">Ağlayarak güldü güzel kadın ve “Nasıl Selahattin?” diye sordu.</st></span></p>
			<p><span><st c="3019">Aşılabilecek bir durum olsaydı, kendisi aşmaz mıydı sanki?</st></span></p>
			<p><span><st c="3078">Bir çaresi olsa, kendisi bulmaz mıydı?</st></span></p>
			<p><span><st c="3117">Lanet olası doktor müsveddesi Suat’tan Afife’ye yadigâr kalan, ölene kadar vazgeçemeyeceği, hayatını altüst edecek büyüklükte bir illetti morfin.</st></span></p>
			<p><span><st c="3263">Afife gözlerinden akan yaşı durdurmaya çalışırken, Selahattin oturduğu yerden kalktı ve “Sana bir kahve yapayım ve biraz da birlikte düşünelim ne yapabileceğimizi” dedi.</st></span></p>
			<p><span><st c="3433">Mutfağa girmeden geriye döndü ve “Göreceksin aşacağız birlikte!” diye ilave etti.</st></span></p>
			<p><span><st c="3515">Söylediğine kendisi de inanmayan insanlara özgü bir sıkıntı kapladı hassas adamın içini.</st></span></p>
		</div>
	<div id="charCountTotal" value="3604"></div></body>
</html>
