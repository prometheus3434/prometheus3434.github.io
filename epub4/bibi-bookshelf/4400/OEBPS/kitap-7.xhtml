<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-5" xml:lang="tr-TR"><st c="0">DÖRT</st></p>
			<p><span><st c="5">Doktor Sait Paşa mümkün olduğunca düzenli tutmaya çalıştığı günlüğüne düşüncelerini o gün uzun uzun yazdı. </st><st c="113">Defteri kapatmadan önce, son cümlesini bir kez daha okudu:</st></span></p>
			<p><span></span></p>
			<p><st c="171">“Sonuç, tam da beklediğim gibi oldu. </st><st c="209">30 Eylül 1911.”</st></p>
			<p><span></span></p>
			<p><span><st c="224">Paşa günün gazetelerinde, İtalyanların 29 Eylül’de, Trablusgarp’ı ele geçirmek için Osmanlı’ya savaş ilan ettiğini okumuştu. </st><st c="350">Epeydir sürüyordu gerginlik. </st><st c="379">Savaş lafı ilk kez 25 Eylül’de telaffuz edilmiş ama adı tam olarak konulmamıştı.</st></span></p>
			<p><span><st c="459">Esasen bir savaşlar silsilesidir sürüp gidiyordu. </st><st c="510">Balkanlar epeydir kaynayan bir kazandı. </st><st c="550">Doğuda Ruslar rahat durmuyordu. </st><st c="582">Ve işte şimdi de İtalyanlar silaha sarılmıştı.</st></span></p>
			<p><span><st c="628">Paşa gelişmeleri gazetelerden izliyor, sorumluluk mevkiinde olanlardan hangilerinin, neler düşündüğünü anlamaya çalışıyordu.</st></span><span></span></p>
			<p><span><st c="753">Çıkartabildiği kadarıyla, kabaca iki görüş mevcuttu.</st></span></p>
			<p><span><st c="806">Sadrazamlık makamında bulunan Ahmet Muhtar Paşa’ya göre Trablusgarp’ta mukavemet etmek cinayet anlamına gelirdi. </st><st c="920">Bu görüşü Şeyhülislam Cemalettin Efendi de destekliyordu.</st></span></p>
			<p><span><st c="977">İttihat ve Terakki ise tersine, tümüyle mukavemet fikrini benimsiyordu. </st><st c="1050">Kurmaylar, tüm olumsuz şartlara rağmen, Trablusgarp’ın savaşmadan teslim edilmesini düşünemiyorlardı bile.</st></span></p>
			<p><span><st c="1156">Paşa, İttihat ve Terakki’ye bir açıdan hak veriyordu. </st><st c="1211">Teslimiyet, imparatorluktan pay almak üzere ellerini ovuşturan öteki ülkelere kötü örnek olurdu. </st><st c="1308">Öte yandan, İttihat ve Terakki yönetimi savaşa politik yaklaşıyor, toplumun hoşuna gitmeyecek davranışlardan özellikle kaçınıyor, kamuoyunu arkasında hissetmek istiyordu.</st></span></p>
			<p><span><st c="1478">“Bakalım...” diye düşündü yaşlı adam. </st><st c="1517">“Bu hassas denge politikasını ne zamana kadar sürdürebilecekler?”</st></span></p>
			<p><span></span></p>
			<p xml:lang="tr-TR"><st c="1582">***</st></p>
			<p><span></span></p>
			<p><span><st c="1586">Annesi kırmızı ayakkabılarını giydirip kirazlı hasır şapkasını başına oturturken, Afife’nin içi içine sığmıyor, bir an önce sokağa fırlamak istiyordu.</st></span></p>
			<p><span><st c="1737">Dedesiyle birlikte Mınakyan’ın</st><a id="footnote-252-15-backlink" href="#footnote-252-15"><st c="1768">15</st></a><st c="1771"> jübilesine gidecekti minik kız.</st></span></p>
			<p><span><st c="1803">Dede torun karşılıklı kondurulmuş barakaların arasından geçerek Kadıköy iskelesine ulaştılar. </st><st c="1898">Buradan bindikleri vapur kendilerini karşı kıyıya, Karaköy’e geçirdi.</st></span></p>
			<p><span><st c="1967">Vapurdan inmelerinin üzerinden on dakika geçmeden, bu kez de altında tünelin</st><a id="footnote-252-16-backlink" href="#footnote-252-16"><st c="2044">16</st></a><st c="2047"> bulunduğu binanın kapısından girdiler.</st></span></p>
			<p><span><st c="2086">Rengi kaçmış tünel eskilere götürdü Doktor Sait Paşa’yı. </st><st c="2144">Otuz yıl kadar öncesini hatırladı. </st><st c="2179">Osmanlı’nın görece de olsa dik durduğu yıllara gitti.</st></span></p>
			<p><span><st c="2232">“Buna da şükür” diye düşündü tünel hareket edince Paşa. </st><st c="2289">En azından vapurlar, tünel çalışıyordu.</st></span></p>
			<p><span><st c="2328">Aklına Yüksek Kaldırım</st><a id="footnote-252-17-backlink" href="#footnote-252-17"><st c="2351">17</st></a><st c="2354"> geldi ve derhal “Dönerken merdivenlerden inelim mi kızım?” diye sordu torununa.</st></span></p>
			<p><span><st c="2434">“İnelim dedeciğim. </st><st c="2454">Ben çok seviyorum merdivenlerden zıplayarak inmeyi.”</st></span></p>
			<p><span><st c="2506">Göz açıp kapayıncaya kadar geçen kısacık zaman içinde, dede ve torun Cadde-i Kebir’in</st><a id="footnote-252-18-backlink" href="#footnote-252-18"><st c="2592">18</st></a><st c="2595"> başına ulaştılar.</st></span></p>
			<p><span><st c="2613">Oyundan önce nereye uğrayacaklarına karar vermiş olan iki kafadar, tünel çıkışında sağlarına sollarına hiç bakmadan, Markiz Pastanesi’ne doğru yürümeye koyuldular.</st></span></p>
			<p><span><st c="2777">Her ikisi de çikolatalı pasta yiyecek, küçükhanım yanında limonata, yaşlı bey de kahve içecekti.</st></span></p>
			<p><span><st c="2874">Pastalar afiyetle yenilirken, Doktor Sait Paşa torununa az sonra jübilesine katılacakları Mınakyan’ın hayatından söz etti.</st></span></p>
			<p><span><st c="2997">O gün ünlü tiyatrocuya elli yıl süren hizmetlerinden dolayı “Altın Maarif Nişanı” verilecekti.</st></span></p>
			<p><span><st c="3092">Afife ödül faslından daha çok, Cenap Şahabettin Bey’in bir perdelik dramı </st></span><span><st c="3167">Yalan</st></span><span><st c="3172">’la, Rum Operet Kumpanyası’ndan Matmazel Trifilaki’nin söyleyeceği “Gitti”yi merak ediyordu.</st></span></p>
			<p><span><st c="3265">“Peki” dedi Paşa programın üzerine koyduğu parmağıyla da işaret ederek. </st><st c="3338">“Ahmet Nuri Bey’in </st></span><span><st c="3357">Fener Bekçisi</st></span><span><st c="3370"> ilgini çekmiyor mu?”</st></span></p>
			<p><span><st c="3391">“Çekiyor dedeciğim. </st><st c="3412">Ben en çok merak ettiklerimi söyledim.”</st></span><span></span></p>
			<p><span><st c="3451">Kahve ve limonata bitip biraz daha hoşbeş ettikten sonra yaşlı adam monoklünü taktı, kösteğini çıkardı ve saati kontrol etti.</st></span><span></span></p>
			<p><span><st c="3577">“Kalkmamız lazım Afife.”</st></span></p>
			<p><span></span></p>
			<p xml:lang="tr-TR"><st c="3602">***</st></p>
			<p><span></span></p>
			<p><span><st c="3606">Az sonra dede torun Halep Pasajı’nın</st><a id="footnote-252-19-backlink" href="#footnote-252-19"><st c="3643">19</st></a><st c="3646"> önündeydiler. </st><st c="3661">Paşa önceden aldırdığı biletleri cebinden çıkarırken, Afife görkemli pasajın girişini süsleyen “Mardiros Mınakyan Efendi’nin 50. </st><st c="3790">Sanat Yılı” afişine hayranlıkla baktı.</st></span></p>
			<p><span><st c="3828">Küçük kız, kendisinin isminin de bir gün böyle şık harflerle ve kocaman yazılmasını ne çok isterdi!</st></span></p>
			<p><span><st c="3928">Şahane bir dekorasyona sahip salon, iğne atılsa yere düşmeyecek kadar kalabalıktı.</st></span></p>
			<p><span><st c="4011">Doktor Sait Paşa, İstanbulluların jübileye gösterdiği ilgiye sevindi. </st><st c="4082">Tiyatroya bir ömür veren Mınakyan’ın, kazandığı bütün parayı yine tiyatroya harcadığını, bu nedenle de yaşlılık günlerini fakirlik içinde geçirmekte olduğunu gayet iyi biliyordu. </st><st c="4261">Yanındaki koltuktan etrafı seyretmekte olan Afife’ye sanki bir arkadaşıyla konuşuyormuş gibi dertlendi.</st></span></p>
			<p><span><st c="4364">“Bir ömür ve sonunda gökyüzünde kaybolup giden alkışlardan başka hiçbir şey!”</st></span></p>
			<p><span><st c="4442">Sadece on yaşındaydı Afife. </st><st c="4471">Dedesinin kurduğu bu cümle üzerine, sayfalarını çevirmekte olduğu broşürden başını kaldırdı ve sanki anlamış gibi salladı.</st></span></p>
			<p><span><st c="4593">Sonra yeniden, elindeki broşürün sayfalarını çevirmeye devam etti.</st></span></p>
			<p><span><st c="4660">İlk on iki sayfa sanatçının hayat hikâyesine ayrılmıştı. </st><st c="4718">Boydan boya Mınakyan Efendi’nin çeşitli oyunlarda çekilmiş fotoğraflarıyla süslüydü. </st><st c="4803">Shakespeare’den </st></span><span><st c="4819">Venedik Taciri</st></span><span><st c="4833">, Schiller’den </st></span><span><st c="4848">Haydutlar</st></span><span><st c="4857">, Alexander Duma’dan </st></span><span><st c="4878">Monte Kristo Kontu</st></span><span><st c="4896"> ve daha neler.</st></span></p>
			<p><span></span></p>
			<p xml:lang="tr-TR"><st c="4911">***</st></p>
			<p><span></span></p>
			<p><span><st c="4915">Afife, sahne açılır açılmaz kendini oyuna kaptırdı. </st><st c="4968">Sonra Matmazel Trifilaki’yi imrenerek seyretti.</st></span></p>
			<p><span><st c="5015">Verilen arada, dedesinin elinden tutarak fuayeye çıktı.</st></span></p>
			<p><span><st c="5071">Etraf Osman Zeki, Arif Zeki, İtkin, Blüm gibi ünlü terzilerin elinden çıkma elbiselere bürünmüş, şahane görünen beyefendi ve hanımefendilerle doluydu.</st></span></p>
			<p><span><st c="5222">Fuayede, parfüm ve puro kokuları birbirine karışıyordu.</st></span></p>
			<p><span><st c="5278">Erkekler, kalıplarından yeni çıkmış feslerini oturdukları koltuklara bırakmış olduklarından, geniş omuzlu, dar belli ceketleri ve üstü bol, paçaları daracık pantolonlarıyla Paris ve Londra havası estiriyorlardı.</st></span></p>
			<p><span><st c="5490">Kadınlarsa, tıpkı Avrupa’da olduğu gibi danteller, kurdeleler ve pililerden kurtulmuşlardı. </st><st c="5583">Etek boyları kısmen kısalmıştı. </st><st c="5615">Daha çok göründükleri için, ayakkabı ve çoraplara verilen önem de artmıştı.</st></span></p>
			<p><span><st c="5690">Neredeyse tüm kadınlar, çok yüksek olmayan “Lois” tarzı topuklu ayakkabılar giyiyorlardı. </st><st c="5781">Şapkaları da başka bir âlemdi </st></span><span><st c="5811">tabii. </st><st c="5818">Neredeyse her kadının şapkası farklıydı. </st><st c="5859">Elbiselerde gelişen </st></span><span><st c="5879">sadelik akımı, henüz şapkalara uğramış gibi görünmüyordu. </st><st c="5937">Hepsi de özenle süslenmişti şapkaların.</st></span></p>
			<p><span></span></p>
			<p xml:lang="tr-TR"><st c="5976">***</st></p>
			<p><span><st c="5980">Fuayeye çıkar çıkmaz, Doktor Sait Paşa bir arkadaşına rastladı ve onunla laflamaya koyuldu.</st></span></p>
			<p><span><st c="6072">“Bir tanedir azizim Mınakyan Efendi” dedi derhal Afife’nin sevgili dedesi.</st></span></p>
			<p><span><st c="6147">Onun bu sözlerine karşılık arkadaşı “Aynı fikirdeyim ama Fehim Bey’e</st><a id="footnote-252-20-backlink" href="#footnote-252-20"><st c="6216">20</st></a><st c="6219"> haksızlık etmekten de korkarım” dedi.</st></span></p>
			<p><span><st c="6257">Başını salladı Paşa.</st></span></p>
			<p><span><st c="6278">“Haklısınız azizim. </st><st c="6299">Başka da onlara yetişebilecek kıymette erkek oyuncu yok.”</st></span></p>
			<p><span><st c="6356">Küçük kız, dedesiyle öteki beyefendinin bu sohbetini can kulağıyla dinledi.</st></span></p>
			<p><span><st c="6432">Az sonra localarında yerlerini alırlarken “Hiç kadın oyuncu adı söylemediniz dedeciğim” dedi.</st></span></p>
			<p><span><st c="6526">“Mınakyan’dan söz açıldı da onun için öyle konuştuk. </st><st c="6580">Olmaz mı hiç Afife! </st><st c="6600">Eliza Binemeciyan var mesela kadınlardan.”</st></span></p>
			<p><span><st c="6642">“Hiç Müslüman kadın oyuncu yok mu?”</st></span></p>
			<p><span><st c="6678">“Yok maalesef.”</st></span></p>
			<p><span><st c="6694">“Neden dede?”</st></span></p>
			<p><span><st c="6708">“Müslüman kadınların sahneye çıkması yasak da ondan!”</st></span></p>
			<p><span><st c="6762">Perde yeniden açılınca, dede torunun sohbetleri yarıda kaldı.</st></span><span></span></p>
			<p><span></span></p>
			<p xml:lang="tr-TR"><st c="6824">***</st></p>
			<p><span></span></p>
			<p><span><st c="6828">Beyoğlu’nu Galata’ya bağlayan Yüksek Kaldırım’dan aşağıya hoplaya zıplaya inen Afife’nin keyfine diyecek yoktu.</st></span></p>
			<p><span></span></p>
			<p><span></span></p>
			<p><span><st c="6940">Vapura binmeden önce, Karaköy’den her zamanki gibi Nestlé</st><a id="footnote-252-21-backlink" href="#footnote-252-21"><st c="6998">21</st></a><st c="7001"> çikolatası aldı Paşa dedesi güzel torununa. </st><st c="7046">Ziya’nınkini de hep yaptığı gibi renkli bir kâğıda sardırdı.</st></span></p>
			<p><span><st c="7106">Vapurda bir yandan çikolatasını yerken, durmaksızın izledikleri oyunlarla ilgili sorular sordu minik kız.</st></span></p>
			<p><span><st c="7212">Dedesi hiç üşenmeden yanıtladı bütün sorularını.</st></span></p>
			<p><span><st c="7261">“Eğer sanat kaygısıyla yapılan tiyatrodan söz ediyorsak sevgili Afife, sahnede gerçekleşecek hiçbir şey tesadüfe bırakılamaz.”</st></span></p>
			<p><span><st c="7388">Kafası karıştı küçük kızın ve “Sanat olmayan tiyatro mu var dedeciğim?” diye sordu.</st></span></p>
			<p><span><st c="7472">“Var ya. </st><st c="7482">Bizim ortaoyunlarımız, tuluatlarımız bana soracak olursan sanat sayılmaz. </st><st c="7556">Lafebeliğidir, insanları güldürmek için şaklabanlıktır.”</st></span></p>
			<p><span><st c="7612">“Peki yapılmamalı mıdır dedeciğim?”</st></span></p>
			<p><span><st c="7648">“Onu demek istemedim. </st><st c="7671">Sanat olarak değerlendirilemeyeceğini söyledim. </st><st c="7719">Tabii ki isteyen yapar. </st><st c="7743">Zevk alan, izlemek isteyen de izler. </st><st c="7780">Mınakyan ve Fehim Efendiler farklıdır. </st><st c="7819">Onlar bu işin eğitimini usulüne uygun gördüler. </st><st c="7867">Tiyatronun ne olduğunu ne olmadığını bilen insanlardan öğrendiler.”</st></span></p>
			<p><span><st c="7934">Afife’nin kafası iyice karıştı. </st><st c="7967">“Daha daha?” der gibi, soran gözlerle bakmayı sürdürünce yaşlı adam devam etti.</st></span></p>
			<p><span><st c="8046">“Sahnedeysen eğer, küçücük bir aşırılık seni bayağılaştırır. </st><st c="8108">Bu nedenle tiyatro bir ölçü sanatıdır. </st><st c="8147">Sahnenin üzerinde yapılacak her hareket bir şuurun eseri olmalıdır. </st><st c="8215">Böyle olmazsa mübalağa olur ki seyircinin gözünden kaçmaz. </st><st c="8274">Batılı anlamda bir temsilde, hiçbir şey tesadüfe bırakılmaz. </st><st c="8335">Sahnede ne yapılacaksa önceden tasarlanır, prova edilir ve mecbur kalınmadıkça dışına çıkılmaz.”</st></span></p>
			<p><span><st c="8431">BEŞ</st></span></p>
			<p><span><st c="8435">Karalar bağlamıştı Afife. </st><st c="8462">Babası Nuh diyor, peygamber demiyordu.</st></span></p>
			<p><span><st c="8500">Kapanması lazımdı, o kadar!</st></span></p>
			<p><span><st c="8528">Ne annesi ne de paşa dedesi önünde durabilmişti muhafazakâr adamın.</st></span></p>
			<p><span><st c="8596">Hidayet Bey o gün kapıdan çıkmadan “Son olarak söylüyorum!” demişti.</st></span></p>
			<p><span><st c="8665">“Afife tesettüre girme yaşı olan dokuzu çoktan doldurdu. </st><st c="8723">Bir yıldır davul çalıyorum, ‘Bana mısın?’ diyen yok. </st><st c="8776">Derhal kapanacak kızımız. </st><st c="8802">Geç bile kaldık. </st><st c="8819">Paşa Baba’nın etkisiyle, ailemi ve beni günaha sokuyorsun Medhiye Hanım.”</st></span></p>
			<p><span><st c="8892">Kapıyı hırsla çarpmadan önce de kesin talimatını verdi evin beyi.</st></span></p>
			<p><span><st c="8958">“Bu iş, bu hafta, usulüne uygun olarak bitecek!”</st></span></p>
			<p><span><st c="9007">Medhiye Hanım çaresizdi. </st><st c="9033">İlk kez, yuvasının yıkılabileceği endişesine kapıldı. </st><st c="9087">Durumdan babasını ve ailenin öteki fertlerini haberdar etti. </st><st c="9148">O cuma günü, Afife’nin tesettüre girme töreni gerçekleşecekti.</st></span></p>
			<p><span><st c="9210">Afife’ye sokağa çıkarken giyeceği, saçlarını ve boynunu örtecek kıyafetler alındı.</st></span></p>
			<p><span><st c="9293">Küçük kız yeni giysileriyle dedesinin, babasının, annesinin, teyzesinin ve öteki ev halkının ellerini öptü.</st></span></p>
			<p><span><st c="9401">Yeni kıyafetine alışmak Afife’ye çok zor geldi. </st><st c="9450">Okula, çarşıya, gezmeye giderken giydiği kıyafetlerle, düşmanca bir ilişki içine girdi.</st></span></p>
			<p><span><st c="9537">Ermeni, Rum, Yahudi kadınların istedikleri kıyafetle sokağa çıkabilmesine karşılık, Müslümanların örtünmek zorunda olmasına bir türlü akıl sır erdiremiyordu.</st></span></p>
			<p><span></span></p>
			<p xml:lang="tr-TR"><st c="9695">***</st></p>
			<p><span></span></p>
			<p><span><st c="9699">Afife kıyafetlerinden ve babasının ağırbaşlılığından iyice sıkıldığı zamanlarda, bazen annesiyle, olmazsa dadısıyla Üsküdar’daki konağa gidiyor, burada Ziya ve dedesiyle çok mutlu oluyordu.</st></span><span></span></p>
			<p><span><st c="9889">Konağa varınca, ilk iş olarak kendisi için alınmış yeni mecmua olup olmadığını kontrol ediyordu. </st><st c="9987">O gün de öyle yaptı.</st></span></p>
			<p><span><st c="10007">Dedesi </st></span><span><st c="10015">Zekâ</st></span><span><st c="10019"> mecmuasının son sayısını almış, Afife için ayrılmış dolaba, ötekilerin üstüne koymuştu.</st></span></p>
			<p><span><st c="10107">Küçük kız tüm mecmualarını kaptığı gibi dedesinin çalışma odasına koştu, yaşlı adama bir öpücük vererek yeni sayı için teşekkür etti, koltuklardan birine kuruldu ve yenisinden başlayarak, sayfaların arasında kayboldu.</st></span></p>
			<p><span><st c="10325">Eski mecmualardan birinde, bir yazı üzerine uzun uzun düşündü küçük kız.</st></span></p>
			<p><span><st c="10398">“Dram, feeri,</st><a id="footnote-252-22-backlink" href="#footnote-252-22"><st c="10412">22</st></a><st c="10415"> vodvil,</st><a id="footnote-252-23-backlink" href="#footnote-252-23"><st c="10423">23</st></a><st c="10426"> komedi oynamak üzere İstanbul Kumpanyası adı altında bir tiyatro kumpanyası daha teşekkül ettiğini ve pek zeki gençlerden kurulan bu kumpanyanın gayet iyi oyunlar oynayacağını haber aldık.”</st><a id="footnote-252-24-backlink" href="#footnote-252-24"><st c="10616">24</st></a></span></p>
			<p><span><st c="10619">Küçük kız, daha önce de defalarca okuduğu bu yazıyla birlikte, kafası karmakarışık, dedesinin çalışmakta olduğu masaya yaklaştı.</st></span><span></span></p>
			<p><span><st c="10748">Doktor Sait Paşa monoklü takılı olduğu için derhal okudu paragrafı ve soran gözlerle baktı torununa.</st></span></p>
			<p><span><st c="10849">“Eğer yaşım biraz büyük olsaydı, bu zeki gençlerin arasında ben de yer alabilir miydim dedeciğim?”</st></span></p>
			<p><span><st c="10948">Üzgün çıktı yaşlı adamın sesi.</st></span></p>
			<p><span><st c="10979">“Alamazdın Afife. </st><st c="10998">Biliyorsun neden alamayacağını. </st><st c="11030">Daha önce de söylemiştim, Müslüman hanımlar ki bunun içine kız çocukları da giriyor, sahneye çıkamaz. </st><st c="11132">Ama bu topluluğun temsillerine gidebiliriz birlikte. </st><st c="11185">İster misin?”</st></span></p>
			<p><span><st c="11198">Afife dedesinin ilk söylediklerine üzüldüyse de ardından gelen sözlere sevindi. </st><st c="11279">Yüzünde güller açtı.</st></span></p>
			<p><span><st c="11299">“Ziya da gelir mi bizimle?”</st></span></p>
			<p><span><st c="11327">“Gelir Afife. </st><st c="11342">Seni kıracağını hiç zannetmem.”</st></span></p>
			<p><span><st c="11373">Yaşlı adam </st></span><span><st c="11385">Artist</st></span><span><st c="11391"> mecmuasından İstanbul Kumpanyası’nın hangi günler temsil verdiğini yüksek sesle okudu, seçtiği bir günü kâğıda not aldı ve gülümseyerek Afife’nin çocuk gözlerine baktı.</st></span><span></span></p>
			<p><span><st c="11560">“Tamam mı güzel kızım?”</st></span></p>
			<p><span><st c="11584">Afife neşe içinde “Tamam!” dedi.</st></span></p>
			<p><span><st c="11617">Bu esnada odanın kapısı vuruldu. </st><st c="11651">Küçük kız kapıda Ziya’yı görünce dedesini unuttu ve ona doğru koştu.</st></span></p>
			<p><span><st c="11719">“Biliyor musun Ziya, İstanbul Kumpanyası’nın...”</st></span></p>
			<p><span></span></p>
			<p xml:lang="tr-TR"><st c="11768">***</st></p>
			<p><span></span></p>
			<p><span><st c="11772">Torunları koşarak odasından çıkınca Doktor Sait Paşa günlüğüne geri döndü. </st><st c="11848">Yeni satırlar ilave etmeden önce son yazdıklarına göz attı:</st></span></p>
			<p><st c="11907">“Birkaç gün önce yapımı tamamlanan Galata Köprüsü’nü kullanarak Karaköy’den Eminönü’ne ilk kez geçtim. </st><st c="12011">Almanlar şahane bir köprü inşa ettiler. </st><st c="12051">İki sene içinde tamamlamış olmaları da takdire şayan. </st><st c="12105">Köprünün üzerinden geçerken ‘müruriye’ </st><a id="footnote-252-25-backlink" href="#footnote-252-25"><st c="12144">25</st></a><st c="12146"> ödedim. </st><st c="12155">Önceki günlerde, kayıkla karşıdan karşıya geçerken ödediğime yakın bir para. </st><st c="12232">Gazeteden okuduğuma göre, üç yüz elli bin altın liraya inşa edilmiş. </st><st c="12301">Savaşlarla boğuşurken ve neredeyse her cepheden yenilgi haberleri gelirken, bu işe bu kadar parayı nasıl olup da ayırabildiğimizi anlamakta zorluk çekiyorum. </st><st c="12459">Benim doktor aklımla sorduğum ve cevabını bulamadığım bu soruya, umarım İttihat ve Terakki’nin gözbebeği Maliyeci Cavit Bey’in verilecek makul bir cevabı vardır. </st><st c="12621">6 Mayıs 1912.”</st></p>
			<p><span></span></p>
			<p><span><st c="12635">Yazdıklarında haklıydı Paşa. </st><st c="12665">İtalyan askerleri önce Trablus’ta büyük bir zafer kazanmış, Osmanlı’nın Kuzey Afrika’daki hâkimiyetini sona erdirmiş, birkaç gün önce de Girit Adası’nı işgal etmişti.</st></span></p>
			<p><span><st c="12831">İngilizler, İtalyanların yaptığını otuz yıl kadar önce Mısır’da yapmış, kaybedilen topraklar maalesef geri alınamamıştı.</st></span></p>
			<p><span><st c="12952">Osmanlı İmparatorluğu bütün coğrafyalarda kan kaybetmeyi sürdürürken, yaşlı bir aydın olan Doktor Sait Paşa gelişmeleri kaygı içinde izliyor, çektiği acıyı ailesine yansıtmamak için elinden gelen bütün çabayı gösteriyordu.</st></span></p>
			<p><span></span></p>
			<p xml:lang="tr-TR"><st c="13175">***</st></p>
			<p><span></span></p>
			<p><span><st c="13179">“Biliyor musun Ziya, yaz tatilini iple çekiyorum.”</st></span></p>
			<p><span><st c="13230">“Neden Afife?”</st></span></p>
			<p><span><st c="13245">“Çünkü yaz boyu burada seninle ve dedemle birlikte kalacağım. </st><st c="13308">Gönlüm istediğince gülüp eğleneceğim.”</st></span></p>
			<p><span><st c="13346">“Kendi evinizde yapamıyor musun bu söylediklerini?”</st></span></p>
			<p><span><st c="13398">“Yapamıyorum tabii. </st><st c="13419">Ben gülünce ya da oyun oynayınca babam surat asıyor. </st><st c="13472">Ağabeyim Salah derslerinden başını kaldırmıyor. </st><st c="13520">O da tıpkı ablam gibi bir an önce evden kurtulmanın, kendi hayatını kurmanın peşinde. </st><st c="13606">Arada bir söylüyor bunu anneme, o da ağabeyime hak veriyor. </st><st c="13666">Annem ise, babam evdeyken suspus oluyor ve kaşıyla gözüyle durmadan bana işaretler ediyor. </st><st c="13757">Çok sıkılıyorum. </st><st c="13774">Peki sen istemiyor musun benim buraya gelmemi Ziya?”</st></span></p>
			<p><span><st c="13826">“Çok istiyorum Afife. </st><st c="13849">Biliyor musun, ben hayatta en çok seni görmeyi seviyorum.”</st></span></p>
			<p><span><st c="13907">Ziya’nın bu sözleri küçük kızı çok sevindirdi. </st><st c="13955">Mutluğunu kuzeninin yanağına bir öpücük kondurarak gösterdi.</st></span></p>
			<p><span><st c="14015">Konağın cumbasından bahçeyi seyretmekte olan teyzesi, Afife’nin bu davranışından hiç mi hiç hoşnut olmadı. </st><st c="14123">Epeydir zihnini meşgul eden bu konuyu konuşmak için babasının çalışma odasına gitti ve düşüncelerini bütün açıklığıyla anlattı.</st></span></p>
			<p><span><st c="14250">“Büyütüyorsun kızım, çocuk onlar. </st><st c="14285">Bu tür konuları düşünmek için önlerinde daha yıllar var. </st><st c="14342">İkisi de henüz oyun çağında.”</st></span><span></span></p>
			<div>
				<div>
					<p xml:lang="tr-TR"><a id="footnote-252-15" href="#footnote-252-15-backlink"><st c="14371">15</st></a><st c="14374"> Mardiros Mınakyan 1839-1920 yılları arasında yaşadı. </st><st c="14428">Osmanlı’nın yetiştirdiği en önemli tiyatrocu.</st></p>
				</div>
				<div>
					<p xml:lang="tr-TR"><a id="footnote-252-16" href="#footnote-252-16-backlink"><st c="14473">16</st></a><st c="14476"> Tünel 1875 yılında, Londra metrosundan on iki yıl sonra hizmete girdi. </st><st c="14548">Dünyanın en eski ikinci metrosudur.</st></p>
				</div>
				<div>
					<p xml:lang="tr-TR"><a id="footnote-252-17" href="#footnote-252-17-backlink"><st c="14583">17</st></a><st c="14586"> 1800’lerin ortalarında, dünyanın en işlek yokuşlarından biriydi. </st><st c="14652">Günde kırk bine yakın İstanbullu, parke taşlardan oluşan kaldırımları tırmanarak yukarıya çıkar ya da aşağıya inerdi. </st><st c="14770">Tünel bu nedenle ulaşıma sokuldu.</st></p>
				</div>
				<div>
					<p xml:lang="tr-TR"><a id="footnote-252-18" href="#footnote-252-18-backlink"><st c="14803">18</st></a><a id="Anchor"></a><st c="14806"> İstiklal Caddesi.</st></p>
				</div>
				<div>
					<p xml:lang="tr-TR"><a id="footnote-252-19" href="#footnote-252-19-backlink"><st c="14824">19</st></a><st c="14827"> Halep Pasajı 1885’te inşa edildi. </st><st c="14862">Adını sahibinin orijininden alır. </st><st c="14896">İçinde ilk olarak Cirque de Pera vardı. </st><st c="14936">Sonraki yıllarda sirk Mimar Kampanaki tarafından Varyete Tiyatrosu olarak düzenlendi. </st><st c="15022">İsmi zaman içinde Fransız, Ses, Dormen ve Ortaoyuncular olarak değişti.</st></p>
				</div>
				<div>
					<p xml:lang="tr-TR"><a id="footnote-252-20" href="#footnote-252-20-backlink"><st c="15093">20</st></a><st c="15096"> Ahmet Fehim Efendi 1856-1930 yılları arasında yaşadı. </st><st c="15151">Ünlü tiyatro ve sinema oyuncusu, yönetmen.</st></p>
				</div>
				<div>
					<p xml:lang="tr-TR"><a id="footnote-252-21" href="#footnote-252-21-backlink"><st c="15193">21</st></a><st c="15196"> 1875’te üretime geçen Nestlé, Osmanlı sarayının, bilinen tek resmi çikolata tedarikçisiydi. </st><st c="15289">Ünlü çikolata markası, Londra ve Paris’in hemen ardından, 1909’da Karaköy’de bir satış o</st><span><st c="15377">f</st></span><span><st c="15379">i</st></span><st c="15380">si açtı. </st><st c="15389">1927’de, İstanbul Feriköy’de ilk fabrikasını kurdu.</st></p>
				</div>
				<div>
					<p xml:lang="tr-TR"><a id="footnote-252-22" href="#footnote-252-22-backlink"><st c="15440">22</st></a><st c="15443"> Doğaüstü olayların ve cin, peri, dev gibi hayali varlıkların sahnede canlandırılması.</st></p>
				</div>
				<div>
					<p xml:lang="tr-TR"><a id="footnote-252-23" href="#footnote-252-23-backlink"><st c="15529">23</st></a><st c="15532"> Eğlenceli konularda, şarkılara da yer veren güldürü.</st></p>
				</div>
				<div>
					<p xml:lang="tr-TR"><a id="footnote-252-24" href="#footnote-252-24-backlink"><st c="15585">24</st></a><span> </span><span><st c="15588">Zekâ</st></span><span><st c="15593">, 29 Nisan 1912.</st></span></p>
				</div>
				<div>
					<p xml:lang="tr-TR"><a id="footnote-252-25" href="#footnote-252-25-backlink"><st c="15609">25</st></a><st c="15612"> Ayakbastı parası. </st><st c="15631">Geçiş vergisi. </st><st c="15646">Galata Köprüsü geçişlerinde uygulanan bu vergi 1930 yılında kaldırıldı.</st></p>
				</div>
			</div>
		</div>
	<div id="charCountTotal" value="15717"></div></body>
</html>
