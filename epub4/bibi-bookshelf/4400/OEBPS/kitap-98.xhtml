<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-98</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-96" xml:lang="tr-TR"><st c="0">YÜZ DÖRT</st></p>
			<p><span><st c="9">“Bu nasıl bir rezilliktir!” diyerek girdi kapıdan Ali Fuat Bey.</st></span></p>
			<p><span><st c="73">Günün ortasıydı.</st></span></p>
			<p><span><st c="90">Esasen sabahın köründe vilayet binasına gider, akşam yemek saatinden önce dönmezdi.</st></span></p>
			<p><span><st c="174">Behiye “Hayırdır inşallah!” diye karşıladı kapıda eşini.</st></span></p>
			<p><span><st c="231">Eşini kenara itip, hiç âdeti olmadığı halde, elinde bastonu, ayağında ayakkabıları, başında şapkası ve sırtında paltosuyla hışım içinde çıktı üç basamak merdiveni.</st></span></p>
			<p><span><st c="395">Kahvelerini yudumlamakta olan Medhiye Hanım ve Sophia, dışarıdan gelen bağırış üzerine oturdukları koltuklardan kalktılar.</st></span></p>
			<p><span><st c="518">“Ne olmuş? </st><st c="530">Ne olmuş?” diye bir adım attı ileriye doğru Sophia.</st></span></p>
			<p><span><st c="581">İkincisini atmasına hacet kalmadan, Ali Fuat Bey bir ateş topu gibi düştü odanın ortasına.</st></span></p>
			<p><span><st c="672">Bir kez de salonun kapısından girer girmez “Bu nasıl bir rezilliktir!” diye tekrarladı bağrışını.</st></span></p>
			<p><span><st c="770">Damadı kendisine doğru bakarak bağırdığı için “Ne oldu evladım?” dedi gayriihtiyari Medhiye Hanım.</st></span></p>
			<p><span><st c="869">“Daha ne olacak validem? </st><st c="895">Afife, üç gün önce Halkevi’nde tanıştırdığım eczacı beye gitmiş ve morfin istemiş! </st><st c="978">Adam alı al, moru mor geldi ve durumu anlattı. </st><st c="1025">Müptela olduğunu, raporsuz kullandığını söylemiş. </st><st c="1075">Eczacı Bey beni uyarmak için işini gücünü bırakıp gelmiş. </st><st c="1133">Burası küçük yer validem. </st><st c="1159">İtibarım iki paralık olur bir anda. </st><st c="1195">Lütfen cevap verin, bu nasıl bir rezilliktir?”</st></span></p>
			<p><span><st c="1241">“Ne dediniz, ne dediniz?” dedi hakikaten de anlamayarak yaşlı kadın.</st></span></p>
			<p><span><st c="1310">Sophia iki eliyle başını tutarak bir koltuğa oturdu aynı anda.</st></span></p>
			<p><span></span></p>
			<p xml:lang="tr-TR"><st c="1373">***</st></p>
			<p><span></span></p>
			<p><span><st c="1377">Yüzleşmiş olmasalar da, gayet iyi biliyordu iki yaşlı kadın Afife’nin morfin kullandığını.</st></span></p>
			<p><span><st c="1468">Evlenip evine taşındıktan sonra, nasıl bir hayata geçmiş olduğunu, ne sıklıkta kullandığını bilemezlerdi ama Selahattin ile tanışmadan önce, kızlarının morfine müptela olduğunu keşfetmişlerdi.</st></span></p>
			<p><span><st c="1661">Buna karşılık, iki kadın hiç konuşmamışlardı bu konuyu Afife’yle.</st></span></p>
			<p><span><st c="1727">Birbirlerini doğru olmayacağına ikna etmiş, esasen illetle yüzleşmekten korkmuşlardı.</st></span></p>
			<p><span><st c="1813">“Demek...” diye düşündü Medhiye Hanım. </st><st c="1853">“Selahattin’le evlenmek de çözüm olmamış.”</st></span></p>
			<p><span></span></p>
			<p xml:lang="tr-TR"><st c="1895">***</st></p>
			<p><span></span></p>
			<p><span><st c="1899">Salonda, fırtına gibi gürledikten sonra, sorusuna cevap bekliyordu Ali Fuat Bey hâlâ.</st></span></p>
			<p><span><st c="1985">Bir an, sanki yüz yıl geçmiş gibi geldi Medhiye Hanım’a.</st></span></p>
			<p><span><st c="2042">Her zaman, her konuda konuşan Sophia da suspus olmuş, başını önüne eğmişti.</st></span></p>
			<p><span><st c="2118">Medhiye Hanım yerin dibine geçmiş gibi hissediyordu kendisini.</st></span><span></span></p>
			<p><span><st c="2181">Duyduklarının yanlış olma ihtimali yoktu.</st></span></p>
			<p><span><st c="2223">Birkaç gündür kıvranıyordu Afife. </st><st c="2258">Kızının zorluk içinde olduğunu fark etmişti yaşlı kadın. </st><st c="2315">Hatta Sophia’ya “Bunda bir iş var” bile demişti.</st></span></p>
			<p><span><st c="2363">“Keşke dönseydik istediği zaman” diye düşündü, kızının bu konuda söyledikleri aklına gelince. </st><st c="2458">Dönmüş olsalardı, bu rezillik başlarına gelmeyecekti.</st></span></p>
			<p><span><st c="2511">Ali Fuat Bey, sorusuna cevap bekleyen gözlerle bakmayı sürdürüyordu hâlâ.</st></span></p>
			<p><span><st c="2585">Yaşlı kadın damadının yüzüne bakıyorsa da onu görmüyordu. </st><st c="2644">Bir başka dünyaya geçiş yapmış gibiydi.</st></span></p>
			<p><span><st c="2683">Medhiye Hanım’ın beyni, Ali Fuat Bey’in sorduğu sorudan çok, kızının başındaki büyük belayla meşguldü.</st></span></p>
			<p><span><st c="2786">Öte yandan, genç bir kadının eczaneye gidip, eczacıdan, üstelik elinde bir doktor raporu filan da olmadan morfin istemesi ne demekti?</st></span></p>
			<p><span><st c="2920">Olacak iş miydi bu?</st></span></p>
			<p><span><st c="2940">Neyse ki geçen süre zarfında Ali Fuat Bey başında şapkası, elinde bastonu ve ayağında ayakkabıları olmak üzere bir koltuğa oturmuştu. </st><st c="3075">Buna karşılık yüzündeki gerginlikte minicik de olsa bir gerileme olmamıştı.</st></span></p>
			<p><span><st c="3150">Evin beyi oturduğu koltukta biraz kıpırdadı. </st><st c="3196">Belli ki cevap bekliyordu. </st><st c="3223">Sorusu havada kaldığı için de sıkılmıştı şimdi.</st></span></p>
			<p><span><st c="3270">Medhiye Hanım ise kızının derdine düşmüştü. </st><st c="3315">Neredeydi acaba şimdi Afife? </st><st c="3344">Ne yapıyordu? </st><st c="3358">Başına bir iş gelmiş olabilir miydi?</st></span></p>
			<p><span></span></p>
			<p><span><st c="3394">Zor zahmet “Kızımı gördünüz mü Ali Fuat Bey oğlum?” diyebildi.</st></span><span></span></p>
			<p><span><st c="3457">Şaşırdı adam.</st></span></p>
			<p><span><st c="3471">“Evde değil mi?”</st></span></p>
			<p><span><st c="3488">Behiye, Medhiye Hanım ve Sophia hep birden “Değil!” diye cevapladılar Ali Fuat Bey’i.</st></span></p>
		</div>
	<div id="charCountTotal" value="3574"></div></body>
</html>
