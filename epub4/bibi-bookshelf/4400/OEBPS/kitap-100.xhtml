<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-100</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-98" xml:lang="tr-TR"><st c="0">YÜZ ALTI</st></p>
			<p><span><st c="9">Bir doz morfinini alıp, kahvaltısını edip, banyosunu yaptıktan hemen sonra eşinin karşısına oturdu Afife ve acı içinde “Ayrılacağız Selahattin!” dedi.</st></span></p>
			<p><span><st c="160">Kastamonu’dan Ankara’ya, oradan da İstanbul’a otobüsle gelirken, morfin krizinin elverdiği ölçüde düşünmüş ve kararını vermişti.</st></span></p>
			<p><span><st c="289">Daha önce de defalarca düşünmüştü ayrılmak üzerine ama becerememişti söylemeyi.</st></span></p>
			<p><span><st c="369">Selahattin’in yüzü sapsarı oldu. </st><st c="403">Çok sevdiği adamın son hali iyice üzdü Afife’yi.</st></span></p>
			<p><span><st c="451">“Sana zarar veriyorum Selahattin. </st><st c="486">Hayatını kötü etkiliyorum. </st><st c="513">Buna hakkım yok. </st><st c="530">Ben bildiğin, berbat bir morfinmanım. </st><st c="568">Dozunu her geçen gün artırıyorum üstelik. </st><st c="610">Götürdüğüm kadarı yetmeyince, Kastamonu’da, eminim büyük bir faciaya yol açtım. </st><st c="690">Eczacı bey, daha ben konuşmamı tamamlamadan çıktı eczaneden. </st><st c="751">Eminim Ali Fuat Bey’e, satırı satırına anlattı söylediklerimi. </st><st c="814">Bu nedenle, kaçarak geldim oradan buraya. </st><st c="856">Yol boyu, tam bir kriz halindeydim.”</st></span></p>
			<p><span><st c="892">Araya girmeye çalıştı Selahattin. </st><st c="927">“Bir çaresini bulacağız Afife” demek istediyse de sözleri ağzında kaldı.</st></span></p>
			<p><span><st c="999">Önce çökmüş bir yüz hali ve ses tonuyla “Bulamayacağız” diye karşılık verdi Afife eşine. </st><st c="1089">Ardından “Çok geç!” diye haykırdı.</st></span></p>
			<p><span><st c="1123">Selahattin ağlamaya başladı. </st><st c="1153">Uzun bir süre konuşmadı.</st></span></p>
			<p><span><st c="1177">Sonra gitti tamburunu aldı, geldi, Afife’nin karşısına oturdu ve hem çaldı hem de söyledi:</st></span></p>
			<p></p>
			<p><st c="1268">“Geçti ömrüm, yine hâlâ ben o bin dert ileyim</st></p>
			<p><st c="1314">Söyle dermanını ey sevgili, aşkın bileyim</st></p>
			<p><st c="1356">Böyle hicran eleminden nice bir inleyeyim</st></p>
			<p><span><st c="1398">Söyle dermanını ey sevgili aşkın bileyim...”</st><a id="footnote-252-134-backlink" href="#footnote-252-134"><st c="1443">134</st></a></span><span></span></p>
			<p><span></span></p>
			<p><span><st c="1447">Afife’nin çok sevdiği bir besteydi Selahattin’in çalıp söylediği. </st><st c="1514">Buram buram sevda ve beraberinde yoksunluk kokardı.</st></span></p>
			<p><span><st c="1565">Tabii ki sevda adamıydı Selahattin. </st><st c="1602">Sadece bestelerini yaparken değil, yaşarken de öyleydi.</st></span></p>
			<p><span></span></p>
			<p xml:lang="tr-TR"><st c="1657">***</st></p>
			<p><span></span></p>
			<p><span><st c="1661">Afife geriye gitti, genç adamı Kuşdili çayırında Hamdi’nin gazinosunda gördüğü ilk haliyle hatırladı.</st></span></p>
			<p><span><st c="1763">Nasıl da mahcup bakışmışlardı.</st></span></p>
			<p><span><st c="1794">Ardından, bir sonraki buluşmaları geldi hatırına.</st></span></p>
			<p><span><st c="1844">“Sizin için bir beste yaptım Afife Hanım, müsaade ederseniz takdim etmek istiyorum” demişti en utangaç, en çocuk haliyle Selahattin.</st></span></p>
			<p><span><st c="1977">Çok duygulanmıştı Afife. </st><st c="2003">“Teşekkür ederim” demişti zor zahmet.</st></span></p>
			<p><span></span></p>
			<p><span><st c="2040">Selahattin hem söylemiş hem de çalmıştı o böyle deyince:</st></span></p>
			<p><span></span></p>
			<p><st c="2097">“Bir bahar akşamı rastladım size</st></p>
			<p><st c="2130">Sevinçli bir telaş içindeydiniz</st></p>
			<p><st c="2162">Derinden bakınca gözlerinize</st></p>
			<p><st c="2191">Neden başınızı öne eğdiniz?</st></p>
			<p></p>
			<p><st c="2219">İçimde uyanan eski bir arzu</st></p>
			<p><st c="2247">Dedi ki yıllardır aradığım bu</st></p>
			<p><st c="2277">Şimdi soruyorum büküp boynumu</st></p>
			<p><span><st c="2307">Daha önceleri neredeydiniz?”</st></span><span></span></p>
			<p><span></span></p>
			<p><span><st c="2336">Genç adam bestesini icra ederken, gözpınarlarından birer damla yaş süzülmüştü Afife’nin.</st></span></p>
			<p><span><st c="2425">Dün gibi hatırlıyordu.</st></span></p>
			<p><span><st c="2448">Selahattin şarkısını bitirir bitirmez “Rica etsem bir daha okur musunuz?” demişti Afife.</st></span></p>
			<p><span><st c="2537">O günkü ses tonu, bugün de kulaklarındaydı.</st></span></p>
			<p><span><st c="2581">Yüzüne yansıtamasa da içinden tebessüm etti, aklına Selahattin’in verdiği cevap gelince.</st></span></p>
			<p><span><st c="2670">“Memnuniyetle ve siz isterseniz, aralık vermeden sabaha kadar okurum.”</st></span></p>
			<p><span><st c="2741">İşte böyle cevaplamıştı genç adam kendisini.</st></span></p>
			<p><span><st c="2786">Tekrarlamış, tekrarlamıştı şarkıyı bütün gece Selahattin. </st><st c="2845">Bıkmamış, usanmamış ve yorulmamıştı.</st></span></p>
			<p><span><st c="2881">O kadar ki Afife de başlamıştı bir süre sonra onunla söylemeye.</st></span><span></span></p>
			<p><span></span></p>
			<p xml:lang="tr-TR"><st c="2945">***</st></p>
			<p><span><st c="2949">Afife düşünmeyi sürdürürken, Selahattin “Söyle dermanını sevgili ey aşkın bileyim” diyerek şarkısının son notasıyla nokta koydu.</st></span></p>
			<p><span><st c="3078">Sanki bir rüyadan uyanmış gibiydi yorgun kadın.</st></span></p>
			<p><span><st c="3126">Ruh halini sesine de yansıtarak “Ne olur, benim için bir kere Bir Bahar Akşamı Rastladım Size’yi okur musun sevgilim?” dedi.</st></span></p>
			<div>
				<div>
					<p xml:lang="tr-TR"><a id="footnote-252-134" href="#footnote-252-134-backlink"><st c="3251">134</st></a><st c="3255"> Selahattin Pınar’ın bestelediği bu şarkının güftesi Vecdi Bingöl’e (1888-1973) aittir. </st><st c="3343">Bingöl’ün, bestelenmiş 998 güftesi vardır. </st><st c="3386">Pınar, sanatçının bu şarkısını nihavent makamında ve curcuna usulünde bestelemiştir.</st></p>
				</div>
			</div>
		</div>
	<div id="charCountTotal" value="3470"></div></body>
</html>
