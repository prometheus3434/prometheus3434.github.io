<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-75</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-74" xml:lang="tr-TR"><st c="0">SEKSEN</st></p>
			<p><span><st c="7">Afife, ağabeyini ve ailesini Tophane’deki rıhtıma getirecek gemiyi beklerken </st></span><span><st c="85">Hâkimiyet</st></span><span><st c="94">-</st></span><span><st c="96">i Milliye</st></span><span><st c="105">’de yayımlanan, Muhsin Bey ve canlandırdığı “Hamlet” ile ilgili yazıyı okudu.</st></span></p>
			<p><span><st c="183">Yere göğe koyamamıştı gazete oyunu ve oyuncuyu.</st></span></p>
			<p><span><st c="231">Bir haftadır kapalı gişe oynuyordu </st></span><span><st c="267">Hamlet</st></span><span><st c="273">. İkinci haftanın biletleri de karaborsaya düşmüştü.</st></span></p>
			<p><span><st c="325">Gazete “Milli Tiyatromuz, </st></span><span><st c="352">Hamlet</st></span><span><st c="358">’i oynamakla medeni temaşa sahasında mühim bir vazife üstlendiğinden mükâfatını umumun takdiri şeklinde kazanmayı hak etti” diyordu.</st></span></p>
			<p><span><st c="491">Gerilere doğru gitti bu satırları okurken Afife. </st><st c="541">Zihninde, rahmetli dedesinin hayatta olduğu, Darülbedayi’in ilk kurulduğu günlere doğru bir yolculuğa çıktı.</st></span></p>
			<p><span><st c="649">Ne çok emek verilmişti o günlerden bugüne gelinene kadar.</st></span></p>
			<p><span><st c="707">André Antoine gibi önemli bir tiyatro adamı Fransa’dan getirilmiş, araya Büyük Harp girip hoca Paris’e dönünce, memleketin münevverleri onun bıraktığı yerden, devam etmişlerdi.</st></span></p>
			<p><span><st c="884">Muhsin Bey işte tam bu geçiş döneminin ürünüydü.</st></span></p>
			<p><span><st c="933">Ünlü tiyatro adamı, mesleğe on yedi yaşında, Afife’nin de hocası sayılacak Burhanettin Bey’le başlamışsa da, akademik denilebilecek eğitimini tıpkı kendisi gibi Darülbedayi’de almış, kısa sürede aynı kurumun eğiticilerinden biri haline gelmişti.</st></span></p>
			<p><span><st c="1179">Sonra yıllarca Berlin’de ve Paris’te sahne tozu yutmuş, orada edindiği deneyimle İstanbul’a dönüp bu sefer de Darülbedayi’i ayağa kaldırmaya girişmişti.</st></span></p>
			<p><span><st c="1332">Ve sonunda, başarmıştı!</st></span></p>
			<p><span><st c="1356">“Peki ya ben?” diye düşündü Afife kendisini Muhsin Bey’le karşılaştırarak.</st></span></p>
			<p><span><st c="1431">Neyse ki iskelenin üzerinde meydana gelen hareketlilik uzun boylu düşünmesine izin vermedi.</st></span></p>
			<p><span><st c="1523">Medhiye Hanım, Sophia ve Afife iskeleye çıkıp, ötekiler gibi gözlerini Sarayburnu istikametine çevirdiler.</st></span></p>
			<p><span></span></p>
			<p xml:lang="tr-TR"><st c="1630">***</st></p>
			<p><span></span></p>
			<p><span><st c="1634">“Messageries Maritimes” işletmesine bağlı çalışıp İskenderiye’den kalkan ve Beyrut, Limasol, İzmir gibi önemli limanlarda yolcu ve yük indirip bindirdikten sonra dünyanın en büyük limanlarından biri olan İstanbul’a ulaşan dev gemi “Champollion”, Tophane Rıhtımı’na zor da olsa yanaştı.</st></span></p>
			<p><span><st c="1920">Gemiyi karşılamaya gelen üç kadın, karaya çıkan her adama, kadına ve çocuğa dikkatle baktılar.</st></span></p>
			<p><span><st c="2015">Son on yıldır bir kez bile görmedikleri, sadece fotoğraflarından tanıyabilecekleri Salah, iki çocuğu ve eşiyle birlikte nihayet göründü.</st></span></p>
			<p><span><st c="2152">Medhiye Hanım öne geçti, koşarak oğlunun boynuna sarıldı.</st></span></p>
			<p><span><st c="2210">“Bu tablo...” diye düşündü Afife. </st><st c="2245">“Sahiden görülmeye değerdi!”</st></span><span></span></p>
			<p><span><st c="2273">“Hiç değişmemişsin yavrum” diyerek hamle yaptı Medhiye Hanım’dan sonra Sophia.</st></span></p>
			<p><span><st c="2352">“Dadıcığım” diye karşılık verdi Salah, annesine olduğu gibi içtenlikle sarılarak yaşlı kadına.</st></span></p>
			<p><span><st c="2447">Medhiye Hanım ve Sophia gelin ve çocuklarla ilgilenmeye başlayınca, onlardan boşalan yeri Afife doldurdu.</st></span></p>
			<p><span><st c="2553">“Hoş geldin abi” dedi kırık bir ses tonuyla.</st></span></p>
			<p><span><st c="2598">İki kardeş hiç konuşmadan ama uzunca sarıldılar birbirlerine.</st></span><span></span></p>
			<p><span><st c="2660">Salah’ın Rüştiye’den mezun olacağı sene, Afife ilk mektebe henüz başlamıştı. </st><st c="2738">Behiye ablası kadar olmasa da epey yaş farkı vardı aralarında. </st><st c="2801">Ablasıyla yaşadıklarını neredeyse hiç hatırlamıyordu Afife. </st><st c="2861">Birisi kendisini bilmeye ancak başladığında, öteki çoktan evlenip kendi evine yerleşmişti. </st><st c="2952">Ama Salah’la durumu öyle değildi.</st></span></p>
			<p><span><st c="2985">Afife tam bunları düşünürken, Salah “En zor zamanlarında sana destek olamadım kardeşim” dedi kalbiyle konuşarak.</st></span></p>
			<p><span><st c="3098">Şaşırdı Afife. </st><st c="3114">Nereden biliyor olabilirdi ki ağabeyi ne tür zorluklar çektiğini.</st></span></p>
			<p><span><st c="3179">“Mektuplar” diye düşündü Afife. </st><st c="3212">Annesi ve Sophia, kendisinden ayrı mektuplar yazmış olmalıydılar Salah ağabeyine.</st></span></p>
			<p><span><st c="3293">“Ben de...” dedi Afife ağabeyine. </st><st c="3328">“Sana ve yengeme, çocuklarınız doğduğunda yardımcı olamadığım için dertlendim hep.”</st></span></p>
			<p><span><st c="3411">Hemen bu sözlerinin ardından, Salah, eşi ve çocuklarıyla kız kardeşini birbirlerine tanıttı.</st></span></p>
			<p><span><st c="3504">Oğlan çocuğu “Ünlü oyuncu olan halam bu mu?” diye sordu pat diye.</st></span></p>
		</div>
	<div id="charCountTotal" value="3570"></div></body>
</html>
