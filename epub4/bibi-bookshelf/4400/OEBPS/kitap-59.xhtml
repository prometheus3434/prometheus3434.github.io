<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-59</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-58" xml:lang="tr-TR"><st c="0">ALTMIŞ DÖRT</st></p>
			<p><span><st c="12">Kapı çalınıp da eski komşusu Mehmet Efendi’yi karşısında görünce “Hayırdır inşallah!” dedi kendi kendine Medhiye Hanım.</st></span></p>
			<p><span><st c="132">Hidayet Bey’in çok iyi arkadaşıydı Mehmet Efendi. </st><st c="183">Eşiyle de Medhiye Hanım gayet iyi ahbaptı. </st><st c="226">Afife’nin tiyatrocu olduğunu öğrenince, selamı sabahı kesmişlerdi hem kendisiyle hem de genç kızla. </st><st c="326">Eski günler hızla gözlerinin önünden geçti Medhiye Hanım’ın.</st></span></p>
			<p><span><st c="386">Mehmet Efendi “Sen de nereden çıktın?” dercesine bakmasına hak verdi karşısındaki kadının. </st><st c="478">Ne diyeceğini bilemedi. </st><st c="502">Sonra toparladı kendisini.</st></span></p>
			<p><span><st c="528">“Maalesef size iyi olmayan bir haber vermeye geldim Medhiye Hanım” dedi zor zahmet.</st></span></p>
			<p><span><st c="612">Sonra biraz durakladı ve güçbela “Hidayet Bey’i kaybettik” diyebildi.</st></span></p>
			<p><span><st c="682">Şaşırdı Medhiye Hanım. </st><st c="706">Bir süredir “Acaba ne durumdadır?” diye düşünmüyor değildi terk etmek zorunda kaldığı kocasıyla ilgili olarak. </st><st c="817">Bu düşüncesini, etrafındakilerle bir kez bile paylaşmamıştı.</st></span></p>
			<p><span><st c="877">Çok kızmıştı kocasının kendisini ve öz kızını kapının önüne koymasına Medhiye Hanım. </st><st c="963">Hiç affetmemişti bu davranışı.</st></span></p>
			<p><span><st c="993">Arada bir “Ne yiyor, ne içiyor, acaba sağlığı yerinde mi?” diye düşündüğü olmuş ama yanlış anlaşılmasın diye bir kere bile dillendirmemişti.</st></span></p>
			<p><span><st c="1134">Ne Sophia ne de Afife, geçen süre zarfında Medhiye Hanım’ın ağzından Hidayet Bey’e dair tek kelime duymuşlardı.</st></span></p>
			<p><span><st c="1246">Ona laf taşıma ihtimali olan komşularını ise çoktan silip atmıştı defterinden dirayetli kadın.</st></span></p>
			<p><span><st c="1341">Aslında gurur meselesi yapmıştı Medhiye Hanım kocasının davranışını.</st></span></p>
			<p><span><st c="1410">Hidayet Bey’inki de farklı değildi esasen.</st></span></p>
			<p><span><st c="1453">Sözünü hiç etmemişlerse de, çıkış noktaları aynıydı: Sayılmamak!</st></span><span></span></p>
			<p><span><st c="1518">Hidayet Bey eşinin kendisini hiç mi hiç saymadığını düşünmüştü bütün o tatsız konuşmalar, tartışmalar, münakaşalar esnasında.</st></span></p>
			<p><span><st c="1644">İşin garip tarafı, Medhiye Hanım da aynı şekilde düşünmüştü.</st></span></p>
			<p><span><st c="1705">Yaşlı kadın, kızının kendisini öldürmeye kalkabileceğini hisseder hissetmez bunu eşiyle paylaşmış ama zerre kadar anlatamamıştı derdini kocasına.</st></span></p>
			<p><span><st c="1851">Bu da onu “Hiç mi hatırım yok? </st><st c="1883">Dinlenmeye değecek kadar bile hukuk oluşmamış mı geçen bunca süre içinde aramızda?” diye düşünmeye itmişti.</st></span></p>
			<p><span><st c="1990">Ve gelinmişti o hazin noktaya...</st></span></p>
			<p><span></span></p>
			<p xml:lang="tr-TR"><st c="2023">***</st></p>
			<p><span></span></p>
			<p><span><st c="2027">Mehmet Bey eski komşusu Medhiye Hanım’ın tek laf etmeden kendisine bakıyor olmasını, anlamamış olabileceğine yordu.</st></span><span></span></p>
			<p><span><st c="2143">“İyi görünmüyordu son günlerde. </st><st c="2176">Size haber vermemizi de istemedi...”</st></span></p>
			<p><span><st c="2212">Medhiye Hanım duymuyordu Mehmet Bey’in sözlerini.</st></span></p>
			<p><span><st c="2262">“İnsan bir tane kız yavrusunu, her ne nedenle olursa olsun, kapının önüne koyabilir mi Hidayet Bey?” diye sormuştu bir keresinde.</st></span></p>
			<p><span><st c="2392">Sonra aklına, kocasının bu sorusuna hiddetle “Çatımın altında oyuncu istemiyorum o kadar!” deyişi geldi.</st></span></p>
			<p><span><st c="2497">Böyle olunca, kapıyı çekip gitmekten başka çare kalmamıştı Medhiye Hanım’a.</st></span></p>
			<p><span><st c="2573">Kızını ve Sophia’sını da almış, kocasını çok önem verdiği sözde ahlakıyla baş başa bırakıp, kapıyı çekip çıkmıştı.</st></span></p>
			<p><span><st c="2688">Sonra, bir daha kapısını bile çalmamıştı Hidayet Bey’in. </st><st c="2746">Hatta yolu düştüğü zamanlarda, önünden geçmek yerine uzağından dolanmayı tercih etmişti.</st></span></p>
			<p><span><st c="2834">Hidayet Bey de tek satırlık bir mesaj bile göndermemişti kendisine.</st></span></p>
			<p><span><st c="2902">Ne yedikleri, ne içtikleri, hatta aç ya da açıkta olup olmadıklarını anlamak için bile, hiçbir gayrette bulunmamıştı.</st></span></p>
			<p><span><st c="3020">Ziyadesiyle etkilenmişti eşinin bu hoyrat davranışından Medhiye Hanım.</st></span></p>
			<p><span><st c="3091">Evinden ayrıldığı günden bugüne “İnsan nasıl olur da biricik kızına ve kendisine saygıda en ufak kusur etmemiş eşine karşı bu kadar acımasız olur?” diye düşünmediği hiçbir gece geçirmemişti.</st></span></p>
			<p><span><st c="3282">Kocasının kendisine olan kızgınlığını anlamış, hatta kızına karşı olan öfkesine hak bile vermiş ama aranmıyor, sorulmuyor olmalarını asla mazur görmemişti Medhiye Hanım.</st></span></p>
			<p><span></span></p>
			<p xml:lang="tr-TR"><st c="3452">***</st></p>
			<p><span></span></p>
			<p><span><st c="3456">Hâlâ Medhiye Hanım’ın yüzüne bakıyordu Mehmet Efendi.</st></span></p>
			<p><span><st c="3510">Bir ara kadının şoka girmiş olabileceğini düşündüyse de derhal vazgeçti. </st><st c="3584">Karşısında kanlı canlı, sapasağlam duruyordu işte.</st></span></p>
			<p><span><st c="3634">Buna karşılık tek bir kelime bile etmemişti kapıyı açtığı andan itibaren eski komşusu.</st></span></p>
			<p><span><st c="3721">“Efendim” diye başlayacaktı ki Mehmet Efendi yeniden “Derhal geliyorum efendim” dedi ve teşekkür etti adama.</st></span></p>
		</div>
	<div id="charCountTotal" value="3830"></div></body>
</html>
