<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-95</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-93" xml:lang="tr-TR"><st c="0">YÜZ BİR</st></p>
			<p><span><st c="8">Selahattin’le yüzleşmişse de annesi ve dadısıyla yüzleşmemişti morfin konusunda Afife.</st></span></p>
			<p><span><st c="95">Ne Kastamonu’da yaşayan ablası Behiye’nin ne de epeydir hayatını ailesiyle birlikte İstanbul’da sürdürmekte olan ağabeyi Salah’ın haberi vardı morfinman olduğundan.</st></span></p>
			<p><span><st c="260">Ziya da bilmiyordu başına gelenleri. </st><st c="298">O da zaten çoktan Ankara’ya göçmüş, çoluğa çocuğa karışmıştı.</st></span></p>
			<p><span><st c="359">Annesi “Teyzen, Ziya’nın gönderdiği mektubu okudu geçen gün” demişti bir ziyaretlerine gittiğinde.</st></span></p>
			<p><span><st c="458">“İyiler miymiş bari?” diye sorarken içi parçalanmıştı Afife’nin.</st></span></p>
			<p><span></span></p>
			<p xml:lang="tr-TR"><st c="523">***</st></p>
			<p><span></span></p>
			<p><span><st c="527">Bazen ziyaretlerinin arasını iyice açıyordu Afife...</st></span></p>
			<p><span><st c="580">O gitmeyince, iki yaşlı kadın biraz çekinerek de olsa kapısını çalıyor, “Nerelerdesin be kızım!” diyerek sözde haşlıyorlardı kızlarını.</st></span></p>
			<p><span><st c="716">Gelmişken biraz evini çekip çeviriyor, eğer iyi değilse moralini yükseğe çekmeye çalışıyorlardı.</st></span></p>
			<p><span><st c="813">Çok seyrek de olsa, bazen Afife de gidiyordu annesini ve dadısını ziyarete.</st></span></p>
			<p><span><st c="889">Böylesi durumlarda “Bir gün Selahattin Bey’i de al gel. </st><st c="946">Aynı gün Salah’ı, eşini ve çocuklarını da çağıralım, ailece toplanalım” diyorlar ama bir türlü tarih belirleyemeden, Afife çekip gidiyordu ana ocağından.</st></span></p>
			<p><span><st c="1099">Birkaç kez uğramıştı eşini de alarak Fatih’teki evlerine Salah ama Afife ve Selahattin Bey iade-i ziyarette bulunmayınca, istenmediklerini düşünmüşlerdi. </st><st c="1254">Hatta Salah, kız kardeşinin soğuk davranışını üveyliğe bile yormuştu.</st></span></p>
			<p><span></span></p>
			<p xml:lang="tr-TR"><st c="1323">***</st></p>
			<p><span></span></p>
			<p><span><st c="1327">Bu tür bütün bu meselelerle halleşmesi gerektiği zamanlarda, neyse ki Selahattin yetişiyordu Afife’nin imdadına.</st></span></p>
			<p><span><st c="1440">Afife, sanki bir destekçi arar gibi, her defasında “Ben kendi derdime düşmüşüm ve kimseyi de durumuma ortak etmek istemiyorum. </st><st c="1568">Anlaşılır bir durum değil mi bu Selahattin?” diye soruyordu.</st></span></p>
			<p><span><st c="1628">Selahattin de bu soruya en munis ses tonuyla cevap veriyordu.</st></span><span></span></p>
			<p><span><st c="1690">“Evet ama biraz insan içine de çıkman lazım Afife. </st><st c="1742">Birkaç saat ağabeyinle birlikte olman, haftada bir kez anneni, dadını ziyaret etmen sana da iyi gelebilir...”</st></span></p>
			<p><span><st c="1851">Böylesi durumlarda “Eh madem...” diyor, ertesi gün çok güç de gelse annesini ve dadısını ziyarete gidiyordu.</st></span></p>
			<p><span><st c="1960">Çok seviniyorlardı tabiatıyla iki yaşlı kadın. </st><st c="2008">Sevinmek ne kelime, deliye dönüyorlardı kızlarını karşılarında gördüklerinde.</st></span></p>
			<p><span></span></p>
			<p xml:lang="tr-TR"><st c="2085">***</st></p>
			<p><span><st c="2089">O gün de Kadıköy’deki evine, bir gün önce gerçekleşen böylesi bir konuşma sonrasında gitmeye karar vermişti Afife.</st></span></p>
			<p><span><st c="2204">Vapurdan heyecanla indi. </st><st c="2230">Sanki acelesi varmış gibi yürüdü anneciğine ve dadıcığına doğru.</st></span></p>
			<p><span><st c="2294">“A!” dedi evini görünce.</st></span></p>
			<p><span><st c="2319">“Demek böyle görünecekmiş” diye düşündü.</st></span></p>
			<p><span><st c="2360">İstanbul Belediyesi evlerin pencerelerinde bulunan kafeslerin kaldırılması kararını almış,</st><a id="footnote-252-129-backlink" href="#footnote-252-129"><st c="2451">129</st></a><st c="2455"> epeydir kentin bütün evlerinde hummalı bir biçimde bu işe girişilmişti.</st></span></p>
			<p><span><st c="2527">Nedense, hiç düşünmemişti ana ocağının kafeslerinin de bir gün söküleceğini Afife.</st></span></p>
			<p><span><st c="2610">Kapıdan girer girmez “Çok güzel olmuş böyle!” dedi kafesleri kastederek annesi ve dadısına.</st></span></p>
			<p><span><st c="2702">“Gel gel bak içeriye!” deyip elinden tuttu ve salona çekti annesi.</st></span></p>
			<p><span><st c="2769">“Ne olmuş buraya böyle?” diye sordu Afife.</st></span></p>
			<p><span><st c="2812">Dadısı “Çırılçıplak kaldık diye daha sık dokunmuş tülle, daha kalın perde astık kızım” diye cevapladı Afife’yi.</st></span></p>
			<p><span><st c="2924">Çok beğendi yeni perdeleri de Afife.</st></span></p>
			<p><span><st c="2961">Öte yandan “Eğer tüller sımsıkı örtülecekse ne kıymeti vardı kafeslerin kaldırılmasının?” diye düşünmeden de edemedi.</st></span></p>
			<p><span><st c="3079">“Gel bak” dedi annesi ve bu arada konuşmayı da sürdürdü.</st></span></p>
			<p><span><st c="3136">“Biz içeriden baktığımızda her şeyi açık seçik görüyoruz. </st><st c="3195">Kontrol ettik, dışarıdan bakıldığında içerisi asla görünmüyor. </st><st c="3258">Lamba yakınca da kalın perdeleri çekiyoruz.”</st></span></p>
			<p><span><st c="3302">Hoşnut görünüyordu annesi ve dadısı son durumdan. </st><st c="3353">Afife’ye de bu yetmişti zaten.</st></span></p>
			<p><span></span></p>
			<p><span><st c="3383">Her zaman yaptığı gibi, önce odasını ziyaret etti.</st></span></p>
			<p><span><st c="3434">Annesinin evine gittiğinde odasını mutlaka ziyaret ediyordu. </st><st c="3496">İçine doğduğu, büyüdüğü odasının, o hiç gitmemiş ya da bir gün döner gibi muhafaza ediliyor olması hoşuna gidiyordu.</st></span></p>
			<p><span><st c="3612">Sonra mevsim ne olursa olsun bir koşu bahçeye çıkıyor, çiçeklerin, gül fidanlarının durumunu kontrol ediyordu.</st></span></p>
			<p><span><st c="3723">İşte, bir baharın daha eli kulağındaydı...</st></span></p>
			<p><span><st c="3766">Güneşin keyfini çıkarmak için, salondaki masanın üzerinde duran gazeteyi aldı, bahçeye çıktı.</st></span></p>
			<p><span><st c="3860">Kahve fincanlarıyla geldi Sophia, Afife ve Medhiye Hanım’ın yanına.</st></span></p>
			<p><span><st c="3928">Afife elindeki gazeteyi masaya bırakırken “Yeni bir savaş mı geliyor ne?” diye sordu iki yaşlı kadına.</st></span></p>
			<p><span><st c="4031">Gazeteler yaklaşık bir aydır Türkiye, Romanya, Yunanistan ve Yugoslavya arasında imzalanan Balkan Paktı’na</st><a id="footnote-252-130-backlink" href="#footnote-252-130"><st c="4138">130</st></a><st c="4142"> dair haberler yayımlıyorlardı.</st></span></p>
			<p><span><st c="4173">“Almanya’da, Hitler denilen adam iyice azmış” dedi boşalan kahve fincanlarıyla mutfağa doğru giderken Sophia.</st></span></p>
			<p><span><st c="4283">Afife eski günlere, önce dedesinin evinde kulak misafiri olduğu Balkan Harbi, sonra kendisinin de adım adım izlediği Büyük Harp ve Kurtuluş Savaşı günlerine geri döndü.</st></span></p>
			<p><span><st c="4452">Ne çok konuşulurdu evlerinde siyaset. </st><st c="4491">Kendisi de ne çok kafa yorardı memleketin ve dünyanın ne olacağına.</st></span></p>
			<p><span><st c="4558">Acı içinde “O kadar kendi derdime düştüm ki son zamanlarda” diye düşündü.</st></span></p>
			<div>
				<div>
					<p xml:lang="tr-TR"><a id="footnote-252-129" href="#footnote-252-129-backlink"><st c="4632">129</st></a><st c="4636"> 26 Şubat 1934.</st></p>
				</div>
				<div>
					<p xml:lang="tr-TR"><a id="footnote-252-130" href="#footnote-252-130-backlink"><st c="4651">130</st></a><st c="4655"> 9 Şubat 1934’te imzalandı.</st></p>
				</div>
			</div>
		</div>
	<div id="charCountTotal" value="4682"></div></body>
</html>
