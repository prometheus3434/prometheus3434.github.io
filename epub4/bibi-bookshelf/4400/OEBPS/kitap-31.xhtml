<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-31</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-31" xml:lang="tr-TR"><st c="0">OTUZ İKİ</st></p>
			<p><span><st c="9">Üçüncü perde açılıp da Afife Jale sahnede görülünce Apollon Tiyatrosu’nda bir gürültü peyda oldu.</st></span></p>
			<p><span><st c="107">Salonun kapısı kırılır gibi açıldı, polisler içeriye hücum ettiler.</st></span></p>
			<p><span><st c="175">Afife Jale gürültüler üzerine sahnede donup kaldı. </st><st c="227">Kulisten kendisine işaret edilmesi üzerine, genç oyuncu koşarak sahneyi terk etti.</st></span></p>
			<p><span><st c="309">Olan olmuştu yine işte!</st></span></p>
			<p><span><st c="333">Genç kızın beynine, o bildik hançer yine saplanmıştı!</st></span></p>
			<p><span><st c="387">Neyse ki imdadına tiyatronun işletmecisi olan Bay Sirotkin</st><a id="footnote-252-69-backlink" href="#footnote-252-69"><st c="446">69</st></a><st c="449"> yetişti. </st><st c="459">Genç kızı, daha önce Kınar Hanım’ın yaptığı gibi bodruma indirip arka kapıdan kaçırdı ve evine götürdü.</st></span></p>
			<p><span></span></p>
			<p xml:lang="tr-TR"><st c="562">***</st></p>
			<p><span></span></p>
			<p><span><st c="566">Afife Jale’yi tiyatronun her yanında arayan polisler umutlarını yitirince Celal Sahir</st><a id="footnote-252-70-backlink" href="#footnote-252-70"><st c="652">70</st></a><st c="655"> ile yaşına başına bakmadan Hüseyin Suat Beyleri gözaltına aldılar.</st></span></p>
			<p><span><st c="722">Kadıköy Polis Karakolu’nun bağnaz polis müdürü, iki kültür insanına demediğini bırakmadı. </st><st c="813">Saatlerce bağırdı.</st></span></p>
			<p><span><st c="831">“Afife Jale’yi sahnede gördüğümde, avradımı şanoda</st><a id="footnote-252-71-backlink" href="#footnote-252-71"><st c="882">71</st></a><st c="885"> görmüş kadar fena oluyorum. </st><st c="914">Hepinizi mahvederim!”</st></span></p>
			<p><span><st c="935">Yaşını başını almış iki aydın önce biraz İstanbul Emniyet Müdürü Tahsin Bey’in verdiği özel izinden bahsetmeye kalktılarsa da karşılarındaki adamın laf anlayacak cinsten olmadığını anladılar ve sessiz kalmayı tercih ettiler.</st></span></p>
			<p><span><st c="1160">Konuşabilseler “Şano kötü bir yer değil!” diyeceklerdi ama bağnaz komiser iki aydında ne hal ne de takat bıraktı.</st></span></p>
			<p><span><st c="1274">Belli ki, taassup bataklığının en dibinde debelenen polis müdürü “şano”dan genelev gibi bir yeri anlamaktaydı.</st></span></p>
			<p><span><st c="1385">Tiyatro, sanat gibi kavramlardan bihaber bir insan müsveddesine, Müslüman kadının sahneye çıkmasının kötü bir şey olmadığını, bunun çağın bir gereği olduğunu, Osmanlı’nın başına ne geldiyse ve gelmekteyse, kendisi gibi bağnaz insanların bu tür yaklaşımlarından kaynaklandığını anlatmak, belli ki beyhude bir uğraş olacaktı.</st></span></p>
			<p><span><st c="1709">İki sanat insanı, ısrar etmeleri halinde sıkı bir sopadan geçirileceklerini de hesaba katıp sustular.</st></span></p>
			<p><span></span></p>
			<p xml:lang="tr-TR"><st c="1811">***</st></p>
			<p><span></span></p>
			<p><span><st c="1815">Polisin tiyatroyu basması üzerine Ziya binanın her yerinde Afife’yi aradı, bulamayınca yöneticilerle akrabası sıfatıyla konuşarak genç kızın yerini öğrendi.</st></span></p>
			<p><span><st c="1972">Genç adam derhal Mösyö Sirotkin’in evine gitti. </st><st c="2021">Afife’nin bir aile ortamında, güvende ama baş ağrıları içinde olduğunu görünce, durumdan teyzesini haberdar etti.</st></span></p>
			<p><span></span></p>
			<p><span><st c="2134">Medhiye Hanım ve Sophia, genç kızın lanet baş ağrılarının geri döndüğünü öğrenince karalar bağladılar.</st></span></p>
			<p><span><st c="2237">Öte yandan, Darülbedayi’in yöneticileri hemen o akşam yeni durum üzerine olağanüstü bir toplantı yaptılar.</st></span></p>
			<p><span><st c="2344">Herkes aynı fikirdeydi. </st><st c="2369">İstanbul Emniyet Müdürü’nün sözünün Kadıköy’e uzanamadığı yaşanarak görülmüştü.</st></span></p>
			<p><span><st c="2448">Takvimler ise 1920-21 tiyatro sezonunun tamamlanmasına daha üç ayın olduğunu gösteriyordu.</st></span></p>
			<p><span><st c="2539">Darülbedayi yöneticileri o akşam “Üç koca ay!” diyerek ayrıldılar birbirlerinden. </st><st c="2622">Ne yapacaklarını sahiden de bilemez haldeydiler.</st></span></p>
			<p><span><st c="2670">27 Şubat 1921’de Darülbedayi’in Yönetim Kurulu’na İstanbul Belediye Başkanlığı’ndan bir yazı geldi. </st><st c="2771">204 sayılı bu resmi yazıda “Müslüman kadınların sahneye çıkarılmamaları” emrediliyordu.</st></span></p>
			<p><span><st c="2858">Yönetim Kurulu 1 Mart tarihinde yeniden toplandı ve bu bildiriye göre hareket etmeyi kararlaştırdı. </st><st c="2959">Ayrıca, bildiriye uygun davranılacağına dair bir de yazı kaleme alındı.</st><a id="footnote-252-72-backlink" href="#footnote-252-72"><st c="3030">72</st></a></span></p>
			<p><span><st c="3033">Bir hafta sonra, İstanbul Belediyesi, Afife Jale’nin kadrodan çıkartılmasını emretti.</st></span></p>
			<p><span><st c="3119">Darülbedayi bu emri de yerine getirdi.</st></span></p>
			<div>
				<div>
					<p xml:lang="tr-TR"><a id="footnote-252-69" href="#footnote-252-69-backlink"><st c="3158">69</st></a><st c="3161"> Sirotkin, Rusya’dan Türkiye’ye göçüp yerleşmiş bir Yahudi’ydi.</st></p>
				</div>
				<div>
					<p xml:lang="tr-TR"><a id="footnote-252-70" href="#footnote-252-70-backlink"><st c="3224">70</st></a><st c="3227"> Celal Sahir Erozan 1883-1935 yılları arasında yaşadı. </st><st c="3282">Türk Dil Kurumu’nun kurucu üyelerindedir. </st><st c="3324">Yayıncı ve yazardı. </st><st c="3344">Politikayla ilgilendi.</st></p>
				</div>
				<div>
					<p xml:lang="tr-TR"><a id="footnote-252-71" href="#footnote-252-71-backlink"><st c="3366">71</st></a><st c="3369"> Tiyatroda oyunun oynandığı yere “şano” denir. </st><st c="3416">Sahne anlamına gelir.</st></p>
				</div>
				<div>
					<p xml:lang="tr-TR"><a id="footnote-252-72" href="#footnote-252-72-backlink"><st c="3437">72</st></a><st c="3440"> Darülbedayi arşivinde bulunan, İdare Meclisi’nin 1920-1921 yılı karar defterinden.</st></p>
				</div>
			</div>
		</div>
	<div id="charCountTotal" value="3523"></div></body>
</html>
