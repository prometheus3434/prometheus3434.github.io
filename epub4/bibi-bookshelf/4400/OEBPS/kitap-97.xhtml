<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-97</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-95" xml:lang="tr-TR"><st c="0">YÜZ ÜÇ</st></p>
			<p><span><st c="7">Lafını etmese de, Behiye uzun süredir görmediği kardeşini çok ama çok zayıflamış buldu.</st></span></p>
			<p><span><st c="95">Afife’nin yanlarında olmadığı bir zamanı denk getirip, Medhiye Hanım ve Sophia’ya “Siz farkında değil misiniz Allah aşkına, yüzü kaşık kadar kalmış!” dedi.</st></span></p>
			<p><span><st c="251">İki kadın birbirlerine baktılar gayriihtiyari.</st></span></p>
			<p><span><st c="298">“Evet” dedi önce Sophia. </st><st c="324">“Zayıfladı biraz ama bence abartıyorsun Behiye.”</st></span></p>
			<p><span><st c="372">Medhiye Hanım da can yoldaşına destek çıktı ve “Büyütecek kadar değil” diye devam etti onun bıraktığı yerden.</st></span></p>
			<p><span><st c="482">Behiye düşüncesinde ısrar etti.</st></span></p>
			<p><span><st c="514">“Bu kızda bir hal var, ben size söyleyeyim.”</st></span></p>
			<p><span></span></p>
			<p xml:lang="tr-TR"><st c="559">***</st></p>
			<p><span></span></p>
			<p><span><st c="563">Medhiye Hanım’ın damadı, Afife’nin eniştesi Ali Fuat Bey, Osmanlı’nın son döneminden itibaren birçok şehri dolaştıktan sonra, şimdi de Kastamonu’da vali olarak görev yapıyordu.</st></span></p>
			<p><span><st c="740">Ailesiyle birlikte, birkaç ay önce gelip yerleşmişti bu yeşil ve şirin kente.</st></span></p>
			<p><span><st c="818">Behiye ve çocuklar, Urfa, Tekirdağ ve Manisa’dakilerden sonra, yeni yuvalarına da alışmış gibi görünüyorlardı.</st></span></p>
			<p><span><st c="929">Önceden yaşadıkları deneyimler, Behiye ile Ali Fuat Bey’e, kentin en iyi mektebine gönderseler de çocuklarının eğitimlerinin eksik kaldığını göstermişti. </st><st c="1084">Bu nedenle, Baturaylar çocukların eğitim eksikliğini gidermek için fazladan çaba gösteriyorlardı.</st></span><span></span></p>
			<p><span><st c="1181">Behiye’nin çocuklarla yaptığı ders az önce bitmiş, bu arada Ali Fuat Bey de vilayetteki ofisinden dönmüş, sofraya oturulmuştu.</st></span></p>
			<p><span><st c="1308">Medhiye Hanım çorbasından bir kaşık aldıktan sonra “Sahi Ali Fuat Bey oğlum, nereden geldi aklınıza Baturay soyadını almak?”</st><a id="footnote-252-133-backlink" href="#footnote-252-133"><st c="1433">133</st></a><st c="1437"> dedi.</st></span></p>
			<p><span><st c="1443">“Öncelikle, ay ya da yıldız olsun istedik validem. </st><st c="1495">Taşınma telaşında olduğumuzdan geç kaldık. </st><st c="1538">İkisi de alınmıştı. </st><st c="1558">O zaman kahraman anlamına gelen ‘batur’ ile ‘ay’ı birleştirelim dedik. </st><st c="1629">Böyle bir sonuç çıktı.”</st></span></p>
			<p><span><st c="1652">“Çok güzel düşünmüşsünüz Ali Fuat Bey oğlum” diyerek araya girdi Sophia.</st></span></p>
			<p><span><st c="1725">Sonra biraz Soyadı Kanunu’nun yararları üzerine konuştular.</st></span><span></span></p>
			<p><span></span></p>
			<p xml:lang="tr-TR"><st c="1785">***</st></p>
			<p><span></span></p>
			<p><span><st c="1789">Günler süratle birbirini kovaladı Kastamonu’da.</st></span></p>
			<p><span><st c="1837">Ali Fuat Bey ve Behiye, İstanbul’dan gelen yakınlarını kentin ileri gelenlerine tanıttılar. </st><st c="1930">Yemeklere gidildi, evde yemek davetleri verildi.</st></span></p>
			<p><span><st c="1978">Ekimin başından itibaren Kastamonu’da da bütün öteki şehirlerde olduğu gibi 29 Ekim kutlamaları için hummalı bir biçimde faaliyetlere başlandı.</st></span></p>
			<p><span><st c="2122">Ali Fuat Bey, başta okullar olmak üzere bütün resmi daireleri tek tek denetliyor, hazırlıkların nasıl geçtiğini kontrol ediyordu.</st></span></p>
			<p><span><st c="2252">En büyük kutlama Cumhuriyet Meydanı’nda gerçekleşecekti. </st><st c="2310">Askeri birlikler, öğrenciler resmi geçit yapacak, şiirler okunacak, bando marşlar çalacaktı.</st></span></p>
			<p><span><st c="2402">Baturayların evinde de kıyafetler dikiliyor, Ali Fuat Bey halka yapacağı konuşma için hazırlanıyordu. </st><st c="2505">Sonra da hep birlikte Halkevi’ne gidilecek bir kutlama da burada yapılacaktı.</st></span></p>
			<p><span><st c="2582">Sayılı günler çabucak geçti ve 29 Ekim geldi.</st></span></p>
			<p><span><st c="2628">Ev halkı, o günün nasıl geçtiğini anlamadı.</st></span></p>
			<p><span><st c="2672">Ali Fuat Bey’in konuşması halktan çok alkış almış, çocuklardan biri kürsüden şiir okumuş, Halkevi’nde Medhiye Hanım, Sophia, Behiye ve Afife göz doldurmuşlardı.</st></span></p>
			<p><span><st c="2833">Çok da kıymetli insanlarla tanışmıştı İstanbul’dan gelen konuklar Kastamonu’da.</st></span></p>
			<p><span><st c="2913">Kimler yoktu ki tanıştıkları arasında?</st></span></p>
			<p><span><st c="2952">Doktorlar, eczacılar ve kentte yaşayan kalburüstü kim varsa bir bir ziyaretlerine gelmiş, İstanbullu konuklar da haliyle bu ziyaretlere mukabelede bulunmuşlardı.</st></span></p>
			<p><span><st c="3114">Cumhuriyet Bayramı törenleri, tesis edilen güzel ahbaplıkları perçinlemişti adeta.</st></span></p>
			<p><span></span></p>
			<p xml:lang="tr-TR"><st c="3197">***</st></p>
			<p><span></span></p>
			<p><span><st c="3201">Hepsi iyiydi ve güzeldi de içinde yaşadığı bu hareketlilik Afife’nin fazladan yorulmasına yol açmıştı.</st></span></p>
			<p><span><st c="3304">Ve genç kadın, bu nedenle kullandığı morfinin dozunu biraz yukarıya çekmek zorunda kalmıştı.</st></span></p>
			<p><span><st c="3397">Bir yandan iyi gelmişti annesi ve dadısıyla Behiye ablasını ziyaret etmek, yeğenleriyle hoşça vakit geçirmek, başka bir kent görmek, öte yandan her geçen gün tahammülü zor bir hal almıştı.</st></span></p>
			<p><span><st c="3586">“Gidelim” demeye başlamıştı Afife, iki haftanın sonunda annesi ve dadısına.</st></span></p>
			<div>
				<div>
					<p xml:lang="tr-TR"><a id="footnote-252-133" href="#footnote-252-133-backlink"><st c="3662">133</st></a><st c="3666"> Soyadı Kanunu 21 Haziran 1934 tarihinde ilan edildi.</st></p>
				</div>
			</div>
		</div>
	<div id="charCountTotal" value="3719"></div></body>
</html>
