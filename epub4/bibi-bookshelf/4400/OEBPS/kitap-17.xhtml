<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-17</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-17" xml:lang="tr-TR"><st c="0">ON YEDİ</st></p>
			<p><span><st c="8">Doktor Sait Paşa, her gün üç kulhuvallah bir elham</st><a id="footnote-252-51-backlink" href="#footnote-252-51"><st c="59">51</st></a><st c="62"> okuyarak önünden geçtiği Karacaahmet Mezarlığı’na, akrabalarının, komşularının, doktor arkadaşlarının sırtında getirildi ve defnedildi.</st></span></p>
			<p><span><st c="198">Behiye ve Salah İstanbul’dan çok uzaklarda oldukları için yetişemediler paşa dedelerinin cenaze törenine.</st></span></p>
			<p><span><st c="304">Mezarlıkta babası ve eniştesine genç Ziya eşlik etti.</st></span></p>
			<p><span><st c="358">Konakta, annesi ve teyzesinin yükünü Afife paylaştı.</st></span></p>
			<p><span><st c="411">Çocukları çok etkilemeyecek de olsa, Doktor Sait Paşa’nın konağında elli iki gün sürecek bir matem dönemi yaşanacaktı.</st></span></p>
			<p><span><st c="530">Bu süre zarfında Medhiye Hanım ve Hidayet Bey konakta kaldılar. </st><st c="595">Afife ve Sophia ise Kadıköy’deki evde.</st></span></p>
			<p><span><st c="633">Bu çok özel zaman diliminde, annesi ve babasının konakta kalıyor olmasından istifade eden Afife sanki hiçbir şey konuşulmamış gibi, Darülbedayi’deki ve Sanayi-i Nefise Mektebi’ndeki derslerine devam etti.</st></span></p>
			<p><span></span></p>
			<p xml:lang="tr-TR"><st c="838">***</st></p>
			<p><span></span></p>
			<p><span><st c="842">Birkaç ay öncesine kadar sadece sahnede görebildiği Osmanlı’nın en ünlü oyuncularından etkili okuma, şiir, jest, mimik gibi konularda dersler aldı. </st><st c="991">Ülkenin en ünlü fikir ve kalem erbaplarından tiyatro tarihi, edebiyat tarihi ve Türkçe öğrendi.</st></span></p>
			<p><span><st c="1086">Hocalar, seçtikleri altı kız öğrenciye adeta hızlandırılmış bir eğitim veriyorlardı.</st></span></p>
			<p><span><st c="1171">Bu arada, kızlar, Letafet Apartmanı’na kurulmuş derme çatma sahnenin tozunu da yutmaya başlamışlardı.</st></span></p>
			<p><span><st c="1273">Darülbedayi’de, başta Afife olmak üzere, sanki herkesin acelesi varmış gibiydi.</st></span></p>
			<p><span><st c="1353">Oyuncu adayı genç kızlar kendi aralarında arkadaş da olmuşlardı.</st></span></p>
			<p><span><st c="1418">Üzerinde en çok konuştukları konu, kuşkusuz “sahneye çıkabilip çıkamayacak olmaları” idi.</st></span></p>
			<p><span><st c="1508">Bir tek Afife “Tabii ki çıkacağız!” diyordu.</st></span></p>
			<p><span><st c="1553">Öteki beş kıza göreyse, durumları umutsuzdu.</st></span></p>
			<p><span><st c="1598">Belki “suflör” olabilir ya da tiyatro işinin başka uçlarından tutabilirlerdi ama sahneye çıkmaya dair en ufak bir ihtimal görmüyordu öteki kızlar.</st></span></p>
			<p><span><st c="1745">Afife hariç hepsi “Müslüman kadınların sahneye çakması yasak!” diyor, başka bir şey demiyorlardı.</st></span></p>
			<p><span><st c="1843">Sahiden de öyleydi.</st></span></p>
			<p><span><st c="1863">Kalubeladan</st><a id="footnote-252-52-backlink" href="#footnote-252-52"><st c="1875">52</st></a><st c="1878"> itibaren değilse de Müslümanlığın başlangıcından, bir başka deyişle 1300 küsur yıldır, Müslüman kadınlar sahneye çıkamıyordu.</st></span></p>
			<p><span><st c="2004">Bir tek Afife anlamıyordu bunu!</st></span></p>
			<p><span></span></p>
			<p><span><st c="2036">Ne hikmetse, sahneye hayatın kendisiymiş gibi bakıyordu güzel kız.</st></span></p>
			<p><span><st c="2103">Sahnede olmayacaksa yaşamasının da bir manası olmayacakmış gibi hissediyor ve buna uygun davranıyordu.</st></span></p>
			<p><span><st c="2206">Öteki okulunda, yürürken, vapurda, evde, yemek yerken, ders çalışırken kendisini hep sahnede hayal ediyordu Afife.</st></span></p>
			<p><span><st c="2321">Sanki sihirli bir değnek dokunacak, 1300 küsur yıl sonra hayat duracak ve bu müthiş hayali gerçek olacak gibi geliyordu güzel kıza.</st></span></p>
			<p><span></span></p>
			<p><span><st c="2453">***</st></span></p>
			<p><span></span></p>
			<p><span><st c="2457">Annesi ve dadısı da dahil olmak üzere, Afife’nin derslere gizlice devam ettiğini kimse bilmiyordu.</st></span></p>
			<p><span><st c="2556">Doktor Sait Paşa, zamansız ölümüyle dikkatleri sevgili torununun üzerinden çekmiş, bir anlamda onu görünmez hale getirmişti. </st><st c="2682">Yaşlı adam ölümüyle bile, canı gibi sevdiği minik torununa şemsiye olmuştu.</st></span></p>
			<p><span><st c="2757">Babası da dahil, ailede herkes, genç kızın tiyatro sınavını kazandığını unutmuş gibi görünüyordu.</st></span></p>
			<p><span><st c="2855">Buna karşılık gerçeklerin mutlaka ama mutlaka, gün yüzüne çıkmak gibi “kötü” bir tabiatları vardır!</st></span></p>
			<p><span><st c="2955">Hele ki konu tiyatro olunca...</st></span></p>
			<p><span></span></p>
			<p xml:lang="tr-TR"><st c="2986">***</st></p>
			<p><span></span></p>
			<p><span><st c="2990">O günkü çalışmalardan sonra, Ahmet Fehim Efendi Afife’yi odasına çağırttı ve karşısındaki koltuğa oturmasını istedi.</st></span></p>
			<p><span></span></p>
			<p><span><st c="3107">Yüreği ağzında ilişti güzel kız ünlü tiyatrocunun gösterdiği yere.</st></span></p>
			<p><span><st c="3174">Altmışlı yaşlarının ortalarına yaklaşan Ahmet Fehim Efendi en sevecen ses tonuyla konuşmaya başladı.</st></span></p>
			<p><span><st c="3275">“Bak kızım Afife, öncelikle çalışkanlığın nedeniyle seni tebrik etmek istiyorum. </st><st c="3357">Fedakârlık her meslekte ama özellikle de tiyatroda çok önemlidir. </st><st c="3423">Tabii bir de tiyatroyla ilgilenecek olanların alabildiğine kültürlü olmaları gerekir ki yaşına göre senin bu yönden de donanımlı olduğun aşikâr. </st><st c="3568">Bir önemli özelliğin de Allah vergisi yeteneğin.”</st></span></p>
			<p><span><st c="3617">Konuşmasının bu noktasında biraz durakladı Ahmet Fehim Efendi.</st></span></p>
			<p><span><st c="3680">Afife, hocasının neler düşündüğünü sahiden merak etti ama tek kelime etmedi.</st></span></p>
			<p><span><st c="3757">“Afife, bu üç özellik yani yetenek, kültür ve çalışma azmi tabii ki çok önemli ama bizim topraklarımız söz konusu olduğunda ve tiyatro yapılacaksa bir önemli özelliğe daha ihtiyaç var.”</st></span></p>
			<p><span><st c="3943">Sözlerinin bu noktasında biraz durakladı ünlü tiyatrocu. </st><st c="4001">Şimdi edeceği iki kelimeyi, anlamını tam vererek söylemesi gerekiyordu. </st><st c="4073">Yeteri kadar beklediğini düşündü, yüzüne ve ses tonuna gerekli anlamı verdi ve iki kelimelik kısa cümlesini kurdu.</st></span></p>
			<p><span><st c="4187">“Mücadeleci olmak!”</st></span></p>
			<p><span><st c="4207">Gayet iyi anladı Afife, hocasının ne demek istediğini.</st></span></p>
			<p><span><st c="4262">“Mücadeleciyimdir efendim!”</st></span></p>
			<p><span><st c="4290">Gülümsedi genç kızın bu sözleri üzerine ünlü tiyatrocu.</st></span></p>
			<p><span><st c="4346">Doğrudan “Ama sen üstelik bir de kadınsın çocuğum” diyemedi yaşlı adam. </st><st c="4419">Biraz dolambaçlı yoldan gitti.</st></span></p>
			<p><span><st c="4449">“Üzerine koca bir ülke gelecek Afife! </st><st c="4488">Altını çizerek söylüyorum, tarihte hiçbir kadına yüklenilmediği kadar yüklenilecek sana. </st><st c="4577">Kelimenin gerçek anlamıyla, dünyayı dar edecekler! </st><st c="4628">Yaşadığına yaşayacağına pişman olacaksın!”</st></span></p>
			<p><span><st c="4670">Şaşırttı Ahmet Fehim Bey’in yaptığı vurgular güzel kızı. </st><st c="4728">Duyduğu sözlerde sanki vazgeçmesini istermiş gibi bir hava sezinledi. </st><st c="4798">Tekrar ve bu kez anlamak isteyen gözlerle baktı hocasına.</st></span><span></span></p>
			<p><span><st c="4855">“Müslüman bir kızın sahneye çıkmasının ne kadar büyük bir ihtilal olduğunun gerçekten farkında mısın Afife?”</st></span></p>
			<p><span><st c="4964">“Evet efendim!”</st></span></p>
			<p><span><st c="4980">Ahmet Fehim Efendi kızın hiç düşünmeden cevap verdiğini zannederek tedirgin oldu.</st></span></p>
			<p><span><st c="5062">Anladı genç kız yaşlı sanatçının halinden.</st></span></p>
			<p><span><st c="5105">“Tedirgin olmayınız efendim! </st><st c="5135">Rahmetli paşa dedemle en çok konuştuğumuz konudur bu.”</st></span></p>
			<div>
				<div>
					<p xml:lang="tr-TR"><a id="footnote-252-51" href="#footnote-252-51-backlink"><st c="5189">51</st></a><st c="5192"> İhlas ve Elham sureleri.</st></p>
				</div>
				<div>
					<p xml:lang="tr-TR"><a id="footnote-252-52" href="#footnote-252-52-backlink"><st c="5217">52</st></a><st c="5220"> Dinsel metinlere göre, Allah dünyayı ve varlıkları yaratmadan önce bütün insanların ruhlarını yarattı ve onlara “Ben sizin Rabb’iniz değil miyim?” diye sordu. </st><st c="5380">Ruhlar da “Evet, bizim Rabbimiz sensin” dediler. </st><st c="5429">Bu konuşmanın geçtiği ana, kalubela denir.</st></p>
				</div>
			</div>
		</div>
	<div id="charCountTotal" value="5471"></div></body>
</html>
