<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-74</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-73" xml:lang="tr-TR"><st c="0">YETMİŞ DOKUZ</st></p>
			<p><span><st c="13">“Ben nasıl sahneye çıkan ilk Müslüman kadınsam, o da ilk erkekti” dedi, elindeki gazeteden başını kaldırıp Afife.</st></span></p>
			<p><span><st c="127">Ahmet Fehim Bey’in </st></span><span><st c="147">Hatıralar</st></span><span><st c="156">’ı yayımlanacağı için </st></span><span><st c="179">Vakit</st></span><span><st c="184"> gazetesi de almaya başlamışlardı eve.</st></span></p>
			<p><span><st c="222">Annesi ya da dadısı gazeteyi getirir getirmez önce Afife kapıyor, bir köşeye oturup “Büyük Üstat” diye adlandırılan Ahmet Fehim Bey’in anılarını noktasına virgülüne kadar okuyordu.</st></span></p>
			<p><span><st c="403">Arada bir başını gazeteden kaldırıp, az önce yaptığı ya da şimdi yapacağı gibi yorumlar da yapıyordu Afife.</st></span></p>
			<p><span><st c="511">“Daha ben dünyaya gelmemişken, üstadın oynamadığı şehir kalmamış” dedi ve başladı gazeteye bakarak saymaya.</st></span></p>
			<p><span><st c="619">“Çankırı gibi içeride kalan iller de dahil olmak üzere Ordu’dan Samsun’a kadar Karadeniz, Çanakkale’den Midilli’ye kadar tüm Ege. </st><st c="750">Edirne, Tekirdağ ve canım İstanbul’da yıllar yıllar...”</st></span></p>
			<p><span><st c="805">Sonra oturmakta olduğu koltuktan kalktı, Sophia ve Medhiye Hanım’ın şaşkın bakışları arasında mutfağa girip kapıyı arkasından kapattı, az sonra kapıyı açtı, öksürerek salona girdi.</st></span></p>
			<p><span><st c="986">Belli ki birini canlandırmaya başlayacaktı güzel kız.</st></span></p>
			<p><span><st c="1040">“Hoş geldiniz hanımefendiler. </st><st c="1071">Öncelikle hepinize, gösterdiğiniz medeni cesaret için teşekkür ederim. </st><st c="1142">Sınav az sonra başlayacak. </st><st c="1169">Alfabetik sıraya göre, içeriye teker teker alınacaksınız. </st><st c="1227">Hepinize muvaffakiyetler dilerim.”</st></span></p>
			<p><span><st c="1261">Sonra kendi sesine geri döndü ve “Düşünebiliyor musunuz, bu söylediğim oldu ve ben oradaydım” dedi.</st></span></p>
			<p><span><st c="1361">Medhiye Hanım “Darülbedayi’in sınavı” dedi önemli bir bilmeceyi çözmüş gibi.</st></span></p>
			<p><span><st c="1438">Sophia de “Hatırlıyorum. </st><st c="1464">Anlatmıştın bunu o zamanlar” diyerek geçmişe döndü.</st></span></p>
			<p><span><st c="1515">Üç kadın, uzun uzun Ahmet Fehim Bey’in Vakit’te yayımlanan röportajı üzerine konuştular.</st></span></p>
			<p><span><st c="1604">“Demek...” dedi Sophia bir ara. </st><st c="1637">“Önümüzdeki hafta jübilesi yapılacakmış. </st><st c="1678">Öyle mi?”</st></span></p>
			<p><span><st c="1687">Medhiye Hanım “Öyle” diye cevapladı can yoldaşını. </st><st c="1739">Biraz düşündükten sonra “Biz de gidelim” diye ekledi.</st></span></p>
			<p><span><st c="1792">“Gidelim” diye annesini destekledi Afife.</st></span></p>
			<p><span></span></p>
			<p xml:lang="tr-TR"><st c="1834">***</st></p>
			<p><span></span></p>
			<p><span><st c="1838">Ahmet Fehim Efendi’nin jübilesi şahane geçiyordu. </st><st c="1889">Tiyatroyla ilgili kim var kim yoksa oradaydı.</st></span></p>
			<p><span><st c="1934">Afife bu kez görünmemeye çaba göstermedi. </st><st c="1977">Tersine, tanıdıklarıyla selamlaşıyor, yanlarına gidip hatırlarını soruyordu.</st></span></p>
			<p><span><st c="2053">Gonk çalınca, annesi ve dadısının yanına bir dolu bilgiyle döndü.</st></span></p>
			<p><span><st c="2119">“İstanbul Belediyesi’nin başına Muhittin Bey</st><a id="footnote-252-104-backlink" href="#footnote-252-104"><st c="2164">104</st></a><st c="2168"> diye biri gelmiş. </st><st c="2187">Ben tanımıyorum. </st><st c="2204">Darülbedayi’in yeniden belediyeye bağlanması için uğraşıyormuş. </st><st c="2268">Önümüzdeki yılın başında da galiba Ertuğrul Muhsin Bey’i yurtdışından getirecekmiş. </st><st c="2352">Anlayacağınız, kulisler kaynıyor. </st><st c="2386">Herkes Darülbedayi’de nelerin olacağını merakla bekliyor.”</st></span></p>
			<p><span><st c="2444">İki yaşlı kadın, kızlarının tiyatroya dair heyecanlandığını görünce sevindiler. </st><st c="2525">Birbirlerine gözleriyle “İyiye işaret” demeye çalıştılar.</st></span></p>
			<p><span><st c="2582">Afife, Trabzon’dan döndüğünden itibaren tiyatrodan iyice uzaklaşmış, içine kapanmıştı. </st><st c="2670">Bu arada düzenli olarak morfin kullanıyordu.</st></span></p>
			<p><span><st c="2714">Sophia ve Medhiye Hanım arada bir durumu değerlendiriyor, kızlarının aklını tiyatroya vermesinin iyi olabileceğini düşünüyorlardı.</st></span></p>
			<p><span><st c="2845">“Sen de bakın kendin için bir iş olur mu kızım?” dedi gonk yeniden çalarken Medhiye Hanım.</st></span></p>
			<p><span><st c="2936">Sophia da “Haydi inşallah!” diyerek güzel kızı yüreklendirmeye çalıştı.</st></span></p>
			<p><span></span></p>
			<p xml:lang="tr-TR"><st c="3008">***</st></p>
			<p><span></span></p>
			<p><span><st c="3012">Eve ulaşıp da kapının altından atılmış bir zarfın Darül ve Bediş’in ayaklarının altında olduğunu görünce “Hayırdır inşallah” dedi Sophia ve derhal hamle yaptı.</st></span></p>
			<p><span><st c="3172">“Salah’tan!” diye feryat etti, zarfı yerden alıp üzerine göz atınca.</st></span></p>
			<p><span><st c="3241">“Oğlum!” dedi Medhiye Hanım.</st></span></p>
			<p><span><st c="3270">Yaşlı kadın, kendinden asla beklenmeyecek süratle zarfı Sophia’nın elinden kaptı, mutfağa koştu, bir bıçak yardımıyla açarak geri döndü.</st></span></p>
			<p><span><st c="3407">Uzun bir mektuptu. </st><st c="3427">Yüksek sesle ve derhal okumaya başladı.</st></span><span></span></p>
			<p><span><st c="3466">“Geliyor!” dedi mektup okunurken Sophia.</st></span></p>
			<p><span><st c="3507">“Eşini ve çocuğunu da getiriyor. </st><st c="3541">Demek tümüyle yerleşecek İstanbul’a” diyerek başını kaldırdı mektuptan Medhiye Hanım.</st></span></p>
			<p><span><st c="3626">Mektubu sonra bir kez de Sophia okudu. </st><st c="3666">Arada bir yüksek sesle yorumlar yaptı.</st></span></p>
			<p><span><st c="3704">Sonra sıra Afife’ye geldi. </st><st c="3732">Çok uzun zamandır görmediği ağabeyinden gelen mektubu, baştan sona o da sanki hiç okunmamış gibi ilgiyle okudu.</st></span></p>
			<p><span></span></p>
			<p xml:lang="tr-TR"><st c="3843">***</st></p>
			<p><span></span></p>
			<p><span><st c="3847">Akşam yemeğini yerlerken “Salah’ın İstanbul’a gelmesi iyi olacak” dedi Sophia, sanki daha önce hiç konuşulmamış gibi.</st></span></p>
			<p><span><st c="3965">Heyecanlandı Medhiye Hanım ve o da yeniden “Öyle!” diye karşılık verdi can yoldaşına.</st></span></p>
			<p><span><st c="4051">Kurtuluş Savaşı başlamadan, çalıştığı şirketin istemesi üzerine Ortadoğu’dan Mısır’a geçmişti Salah. </st><st c="4153">Orada evlenmiş, çoluk çocuk sahibi olmuştu.</st></span></p>
			<p><span><st c="4196">Şimdi de aynı işletme tarafından İstanbul’a gönderiliyordu.</st></span></p>
			<p><span><st c="4256">Medhiye Hanım, nasıl olup da aklına gelmediğine vurgu yaparak “Tam olarak tarih vermemiş değil mi?” dedi belki Sophia ya da Afife hatırlıyordur diye.</st></span></p>
			<p><span><st c="4406">Afife masanın ucunda duran mektuba uzandı, açtı ve ilgili bölümü yeniden okudu.</st></span></p>
			<p><span><st c="4486">“Anneciğim, Soficiğim ve Afifeciğim, geriye doğru saymaya başladık, Kahire’den kalkacak vapurla İstanbul’a doğru yola çıkacağız.”</st></span></p>
			<p><span><st c="4616">Zarfın üzerindeki tarihe göz attı Afife ve “Mektup üç haftada gelmiş. </st><st c="4687">Yolda geçecek zamanı da hesaba katarsak, iki hafta sonra burada olacaklar demektir. </st><st c="4771">Vapurun ve bağlı olduğu şirketin adını yazmış. </st><st c="4818">Soruştururuz” dedi.</st></span></p>
			<div>
				<div>
					<p xml:lang="tr-TR"><a id="footnote-252-104" href="#footnote-252-104-backlink"><st c="4837">104</st></a><st c="4841"> Muhittin Üstündağ 1884-1953 yılları arasında yaşadı. </st><st c="4895">Hukuk Fakültesi’ni İstanbul’da bitirdi. </st><st c="4935">Çeşitli kademelerde görev yaptıktan sonra İstanbul’a vali ve belediye başkanı oldu. </st><st c="5019">TBMM’nin 7. </st><st c="5031">döneminde İstanbul Milletvekilliği yaptı. </st><st c="5073">İstanbul’a “Şehir Tiyatroları”nı kazandırdı.</st></p>
				</div>
			</div>
		</div>
	<div id="charCountTotal" value="5117"></div></body>
</html>
