<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-39</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-39" xml:lang="tr-TR"><st c="0">KIRK İKİ</st></p>
			<p><span><st c="9">Annesi çok ısrar edince, Afife onunla birlikte teyzesini ziyarete gitmeyi kabul etti.</st></span></p>
			<p><span><st c="95">“Hem de...” diye düşündü yola çıkarlarken. </st><st c="139">“Belki Ziya’yla ilgili bir haber alırım bu vesileyle.”</st></span></p>
			<p><span><st c="193">Konağın bahçe kapısından girerlerken, eski günlere döndü. </st><st c="252">Bahçenin orta yerinde duran ulu çınarda Ziya’yla birbirlerini, daha çok da onun kendisini salladığı salıncak yoktu artık. </st><st c="374">Başını yukarıya, iplerin asılı olduğu kalın dala kaldırdı, iplerden de eser yoktu. </st><st c="457">Sanki birisi iş edinmiş, geçmişlerine dair izleri silmeye ant içmiş gibi geldi Afife’ye.</st></span></p>
			<p><span><st c="545">Konak pek bir ıssız göründü gözüne. </st><st c="582">Teyzesi ve annesi kahvelerini içerken dedesinin çalışma odasının kapısını açtı, içeriye baktı güzel kız.</st></span></p>
			<p><span><st c="686">“Keşke bakmaz olsaydım” diye düşündü.</st></span></p>
			<p><span><st c="724">Ne çalışma masası vardı yerinde, ne karşısına konulmuş koltuklar ve duvara dayanmış, sarkacı muntazaman gidip gelen büyük saat.</st></span></p>
			<p><span><st c="852">Başını çevirip kütüphaneye, özellikle de günlüklerin konulduğu rafa baktı. </st><st c="928">Yerlerinde yel esiyordu. </st><st c="953">Kitapların yerlerini irili ufaklı biblolar doldurmuştu.</st></span></p>
			<p><span><st c="1008">Acaba Ziya nereye koymuştu kendi hakkına düşen günlükleri?</st></span><span></span></p>
			<p><span><st c="1067">Kapıda durmaktan vazgeçti ve içeriye girdi.</st></span></p>
			<p><span><st c="1111">Odada, hiçbir şey eskisi gibi değildi.</st></span></p>
			<p><span><st c="1150">“Güzelim çalışma odası, sıradan bir oturma odasına dönüştürülmüş” diye düşündü Afife. </st><st c="1237">Konağın bahçesine bakan pencerelerden birine arkasını döndü, kollarını birbirine bağlayıp eski günlere gitti.</st></span></p>
			<p><span><st c="1346">Ziya’yla birlikte dedesini soru yağmuruna tuttukları günler birer birer döküldü aklından.</st></span></p>
			<p><span><st c="1436">“Alaturka saatle alafranga saat neden farklı dede? </st><st c="1488">Bit neden olur dede? </st><st c="1509">En çok hangi oyuncuyu beğeniyorsun dede?”</st></span></p>
			<p><span><st c="1550">Sanki, zamanında sormuş olduğu bütün sorular odanın atmosferinde asılı kalmış ve gülümsüyorlarmış gibi geldi Afife’ye.</st></span></p>
			<p><span><st c="1669">Ziya’yla birlikte giriyorlarsa, nazik kuzeninin uyarısı üzerine kapıyı tıklatışları, kendisi yalnız başınaysa “küt” diye odanın ortasına düşüşü ve hep soluk soluğa olduğu günler daha dün gibiydi.</st></span></p>
			<p><span><st c="1865">“Ah canım dedeciğim, en çok ihtiyaç duyduğum zamanda sensiz kaldım” diye düşündü ve iki damla yaş gözpınarlarından süzüldü.</st></span></p>
			<p><span><st c="1989">Sonra düşüncelerinde bir düzeltme yaptı.</st></span></p>
			<p><span><st c="2030">“Ah canım dedeciğim ve ah canım kuzenim...”</st></span></p>
			<p><span></span></p>
			<p xml:lang="tr-TR"><st c="2074">***</st></p>
			<p><span></span></p>
			<p><span><st c="2078">Medhiye Hanım ve Afife, Ziya’ya dair hiçbir şey öğrenemeden ayrıldılar konaktan.</st></span></p>
			<p><span><st c="2159">Son mektubu iki ay kadar önce gelmişti genç adamın. </st><st c="2212">Ayaklarındaki postalları bir aydan fazla bir süredir çıkartmadığını yazmıştı.</st></span></p>
			<p><span><st c="2289">Acaba neredeydi Ziya? </st><st c="2312">Kendisini düşünüyor muydu?</st></span></p>
			<p><span><st c="2338">Dedesinin odasındayken başlayan baş ağrısı, faytonla eve doğru giderlerken daha da arttı. </st><st c="2429">Biliyordu, birkaç dakika sonra beynindeki hançer yine harekete geçecek her saniye kanırtacaktı.</st></span></p>
			<p><span><st c="2524">Çarşıya yaklaşırlarken aniden aklına gelmiş gibi harekete geçti Afife.</st></span></p>
			<p><span><st c="2595">“Anne, ben çarşıda ineceğim. </st><st c="2625">Sen eve git. </st><st c="2638">Almam gereken birkaç şey var. </st><st c="2668">Hemen peşinden gelirim.”</st></span></p>
			<p><span><st c="2692">Sonra arabacıya seslendi.</st></span></p>
			<p><span><st c="2718">“Beni sağda müsait bir yerde indirir misiniz? </st><st c="2765">Annem devam edecek.”</st></span></p>
			<p><span><st c="2785">Araba ayrılırken, Afife’nin başındaki ağrı tam da tahmin ettiği gibi dayanılmaz hale gelmişti.</st></span></p>
			<p><span></span></p>
			<p xml:lang="tr-TR"><st c="2880">***</st></p>
			<p><span></span></p>
			<p><span><st c="2884">Doktor Suat’ın yüzündeki ifade her geçen gün daha dayanılmaz oluyordu.</st></span></p>
			<p><span><st c="2955">İlk günlerde biraz müşfik ve anlayışlı davranmasına karşılık, giderek aşağılar gibi bakmaya ve davranmaya başlamıştı Afife’ye.</st></span></p>
			<p><span><st c="3082">Cebinden ecza dolabının anahtarını çıkarırken takındığı tavırlar, ellerinin bu esnada aldığı biçim, kemik torbası misali vücudunun iğneyi damarına sokarken aldığı vaziyet, Afife’ye her şey, her geçen gün biraz daha fazla dokunur olmuştu.</st></span></p>
			<p><span><st c="3320">Daha morfin tesirini göstermeden gözlerinin içine bakarak pantolonunun düğmelerini çözmeye başlaması, hoyrat bir şekilde kendisini hasta yatağına itişi...</st></span></p>
			<p><span><st c="3475">Mesleği bedenini sunmak olan kadınlara bile davranılmayacak biçimde davranıyordu Doktor Suat, Afife’ye.</st></span></p>
			<p><span><st c="3579">Ve ne yazık ki, bütün bu terbiyesizliklere katlanmak zorundaydı çaresiz kadın.</st></span></p>
			<p><span><st c="3658">Asla bir cinsel birleşme olarak kabullenilmeyecek, bir erkeğin boşalma ihtiyacını en iğrenç biçimde sağlamaktan ibaret eylem tamamlanıp Doktor Suat yerdeki pantolonuna uzanırken “Lanet olsun!” diye düşündü tekrar Afife.</st></span></p>
			<p><span><st c="3878">Adam pantolonunu ayağına geçirip sigarasını yakarken, genç kadın anahtarı çevirdi ve tek kelime etmeden kapıyı çekip çıktı.</st></span></p>
			<p><span><st c="4002">Yol boyu “Nasıl düştüm bu tuzağa?” diye söylendi.</st></span></p>
			<p><span></span></p>
			<p xml:lang="tr-TR"><st c="4052">***</st></p>
			<p><span></span></p>
			<p><span><st c="4056">Kapıdan girer girmez evin biricik erkeği Darül tarafından somurtuk bir suratla karşılandı Afife.</st></span></p>
			<p><span><st c="4153">Sanki biliyordu başından geçmiş olanları ve böylesi günlerde asla arkası sıra gelmiyordu güzel kedi.</st></span></p>
			<p><span><st c="4254">O gün de öyle oldu!</st></span></p>
			<p><span><st c="4274">Ama Bediş, durum ne olursa olsun yalnız bırakmazdı Afife’yi. </st><st c="4336">Özellikle de en çaresiz zamanlarında, hep yanında olurdu.</st></span></p>
			<p><span><st c="4393">Derhal günlüğünün başına oturdu Afife. </st><st c="4433">Duygularını sıcağı sıcağına yazacaktı:</st></span></p>
			<p><span></span></p>
			<p><st c="4471">“Sevgili Paşa Dedemin Günlüğü, feci bir gündü tahmin edebileceğin gibi. </st><st c="4544">Ne zaman iyi bir şey yazdım ki sana?”</st></p>
			<p><span></span></p>
			<p><span><st c="4581">Konakta olup biteni ve aklından geçenleri anlattıktan sonra sıra Doktor Suat’ın muayenehanesinde düşündüklerine geldi. </st><st c="4701">Satırlarının bir yerinde </st></span><span><st c="4726">“Nasıl düştüm bu tuzağa?” </st></span><span><st c="4752">diyerek kendine serzenişte bulundu.</st></span></p>
			<p><span><st c="4787">Bediş’in davranışı da yer bulacaktı günlüğünde.</st></span></p>
			<p><span></span></p>
			<p><st c="4835">“Bir tür kızlar dayanışması besbelli!”</st></p>
		</div>
	<div id="charCountTotal" value="4874"></div></body>
</html>
