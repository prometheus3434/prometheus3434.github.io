<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-33</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-33" xml:lang="tr-TR"><st c="0">OTUZ DÖRT</st></p>
			<p><span><st c="10">1921 yılının ilkbaharına, Osmanlı’nın tüm coğrafyasında hüzünlü girildi.</st></span></p>
			<p><span><st c="83">O bahar, cemrelerin toprağa, havaya ve suya düşmesiyle kimse ilgilenmedi.</st></span></p>
			<p><span><st c="157">Afife, farkına bile varmadı hıdrellezin geldiğinin.</st></span></p>
			<p><span><st c="209">Önceki yıllarda hıdrellezin gelmesi haftalar önceden beklenmeye başlanır, hazırlıklar yapılır, özellikle de genç kızlar ne dileyeceklerini önceden düşünüp kâğıtlara yazarlardı.</st></span></p>
			<p><span><st c="386">Bu kâğıtlar ya minik kayıklar olarak denize bırakılır ya bir taşın kovuğuna sokulurdu.</st></span></p>
			<p><span><st c="473">Gençler yakılan ateşlerin üzerinden atlayarak karşılardı hıdrellezin gelişini.</st></span></p>
			<p><span><st c="552">Buna karşılık, o yıl ne annesi ne de Sofi’si “Dilek dile, bir gül ağacına ip bağla” demediler, diyemediler güzel kıza.</st></span></p>
			<p><span><st c="671">Çünkü, bir zamanların muhteşem Osmanlı İmparatorluğu, tarihinin en karanlık günlerinden geçiyordu...</st></span></p>
			<p><span></span></p>
			<p xml:lang="tr-TR"><st c="772">***</st></p>
			<p><span></span></p>
			<p><span><st c="776">Ülkesinin durumuna kuşkusuz çok üzülüyordu Afife...</st></span></p>
			<p><span><st c="828">Ama başka bir şey daha vardı canını sıkan:</st></span></p>
			<p><span></span></p>
			<p><span><st c="871">“Sevgili Paşa Dedemin Günlüğü, o kadar üzülüyorum ki kapımın hiçbir tiyatrocu tarafından çalınmıyor olmasına...”</st></span><span></span></p>
			<p><span><st c="984">Günlüğüyle söyleşmenin dışında, arada bir komşu kızı Seniye’yle de laflıyordu Afife.</st></span></p>
			<p><span><st c="1069">Nedense, ondan da çabucak sıkılıyor, kendini odasına dar atıyordu.</st></span></p>
			<p><span><st c="1136">Böyle zamanlarda, beyninde taşıdığı hançer daha da fazla acı veriyordu.</st></span></p>
			<p><span><st c="1208">O gün, acıya daha fazla tahammül edemedi güzel kız. </st><st c="1261">Annesine ve Sofi’sine sezdirmeden evden çıktı ve bir koşu gidip Doktor Suat Bey’in muayenehanesinin kapısını çaldı.</st></span></p>
			<p><span><st c="1376">Pis bir gülümseme belirdi doktorun yüzünde.</st></span></p>
			<p><span><st c="1420">Hiçbir şey söylemeden yerinden kalktı, örümceğin ayaklarını andıran elleriyle cebinden küçük lanet anahtarı çıkardı, malum menhus dolabı açtı, kaynattığı şırıngaya morfin çekti, önce Afife’yi sonra kendisini rahatlattı.</st></span></p>
			<p><span><st c="1640">Kapıya doğru yürüyen Afife, doktorun ısrarı üzerine az önce kalkmış olduğu koltuğa yeniden oturdu. </st><st c="1740">Hiç âdeti olmadığı halde uzatılan sigarayı aldı.</st></span></p>
			<p><span><st c="1788">İki genç, bir sigara içimi hiç konuşmadan oturdular.</st></span></p>
			<p><span><st c="1841">Sonra, yine şey söylemeden ayağa kalktı Afife ve suçlu adımlarla Doktor Suat Bey’i arkasında bırakarak Kadıköy’ün bildik kalabalığına karıştı.</st></span></p>
			<p><span></span></p>
			<p xml:lang="tr-TR"><st c="1984">***</st></p>
			<p><span></span></p>
			<p><span><st c="1988">Sonraki günlerde, başı ne zaman ağrısa Doktor Suat Bey’in kapısını çalar oldu güzel kız. </st><st c="2078">O günlerden birinde, Afife odasına girdikten sonra kapıyı arkadan kilitledi doktor.</st></span></p>
			<p><span><st c="2161">Afife “Ne yapıyorsunuz?” diye sorunca, genç doktorun yüzünde o bildik, aşağılık gülümseme peyda oldu.</st></span></p>
			<p><span><st c="2263">Genç adamın simsiyah dişlerini ilk kez o an fark etti güzel kız.</st></span><span></span></p>
			<p><span><st c="2328">“Deneme faslı sona erdi küçükhanım. </st><st c="2365">Biliyorsun, epeydir aynı yolun yolcusuyuz. </st><st c="2408">Sen beni, ben de seni gayet iyi anlıyoruz. </st><st c="2451">Bu nedenle evlen benimle.”</st></span></p>
			<p><span><st c="2477">“Asla olmaz!” diye kestirip attı Afife.</st></span></p>
			<p><span><st c="2517">Genç doktor ısrar etmedi. </st><st c="2544">Kapıya gitti, anahtarı kilitte çevirdi, açtı ve en küstah tavrını takınarak “Sen bilirsin!” dedi.</st></span></p>
			<p><span><st c="2641">Afife hışımla çıktı doktorun açtığı kapıdan. </st><st c="2687">Merdivenleri süratle indi. </st><st c="2714">Evine kadar arkasına bakmadan koştu.</st></span></p>
			<p><span><st c="2750">Kapıdan girince, annesinin ve Sophia’nın yüzüne bakmadan odasına çekildi güzel kız.</st></span></p>
			<p><span><st c="2834">Sonraki günlerde gözüne zırnık uyku girmeyecekti.</st></span></p>
			<p><span></span></p>
			<p xml:lang="tr-TR"><st c="2884">***</st></p>
			<p><span></span></p>
			<p><span><st c="2888">Ne bahar, ne etrafında konuşulanlar, ne okumak, ne yazmak ilgisini çekiyordu güzel kızın.</st></span></p>
			<p><span><st c="2978">Beynindeki hançer peşini hiçbir yerde bırakmıyor, herhangi bir konuda düşünmesine izin vermiyordu.</st></span></p>
			<p><span><st c="3077">Nihayetinde, yenik düştü ağrılarına, mutsuzluğuna ve umutsuzluğuna.</st></span></p>
			<p><span><st c="3145">Soluğu Doktor Suat Bey’in muayenehanesinde aldı.</st></span></p>
			<p><span><st c="3194">“Bekliyordum” der gibi karşıladı güzel kızı genç doktor.</st></span></p>
			<p><span><st c="3251">Daha önce de bir kez yaptığı gibi, kapıyı arkasından kapattı. </st><st c="3314">Önce Afife’ye sonra kendisine birer doz morfin yaptı.</st></span></p>
			<p><span><st c="3367">Sigarasını yakarken “Evlen benimle” diye tekrarladı önceki seferde olduğu gibi genç adam.</st></span></p>
			<p><span><st c="3457">“Katiyen olmaz!” dedi güzel kız, tiksindiğini en belli eden tonlamasıyla.</st></span></p>
			<p><span><st c="3531">Bu kez gidip kapıyı açmadı Doktor Suat Bey. </st><st c="3576">Onun yerine Afife’ye yaklaştı, kızı oturduğu yerden kaldırdı, paravanın arkasındaki hasta yatağına çekti. </st><st c="3682">Hiç acele etmeden soydu.</st></span></p>
			<p><span><st c="3706">Karşı koymadı Afife.</st></span></p>
			<p><span><st c="3727">Bir doz morfinin bedelini nasıl ödeyeceğinin farkındaydı. </st><st c="3786">Muayenehaneye doğru yola çıkarken hesabını kitabını yapmıştı.</st></span><span></span></p>
			<p><span><st c="3847">Bu kez kavga gürültü çıkartıp gidebilecek olsa da, tekrar gelebilmesinin tek yolunun bu olduğunun gayet iyi farkındaydı.</st></span></p>
			<p><span><st c="3968">Doktor kendisini soyarken hiç ses etmedi Afife. </st><st c="4017">Morfinin verdiği rahatlamayı içine çekerek kendiyle baş başa kaldı.</st></span></p>
			<p><span><st c="4084">İşi biten doktor yere düşmüş pantolonunu giyerken, Afife hasta yatağından kalktı, giyindi.</st></span></p>
			<p><span><st c="4175">Tek kelime bile etmeden muayenehaneyi terk etti güzel kız.</st></span></p>
			<p><span><st c="4234">Merdivenlerden inerken, yollarda yürürken, evine girerken, yatağına yatarken hep aynı cümleyi kuracaktı Afife.</st></span></p>
			<p><span><st c="4345">Sonraki günlerde günlüğünü açtığında da hep o cümleyi okuyacaktı:</st></span></p>
			<p><span></span></p>
			<p><st c="4411">“Sevgili Paşa Dedemin Günlüğü, artık ben bir morfinmanım. </st><st c="4470">Lanet olası Doktor Suat Bey, daha ilk günden biliyordu sonunda benim morfinman olacağımı...”</st></p>
			<p><span></span></p>
			<p><span><st c="4562">Doğru söylüyordu Afife. </st><st c="4587">Morfin denilen illetin üç dozdan sonrasının bağımlılık yapacağını bir doktordan daha iyi kim bilebilirdi?</st></span></p>
			<p><span><st c="4692">İlerleyen günlerde ağrıları dayanılmaz hale gelince ya da dünyaya dair umutları tükenince veya karanlığın içine sürüklenir gibi hissettiğinde, Afife’nin yolunun kendisine çıkacağının, bir anlamda kaderine ortak olacağının gayet iyi farkındaydı genç doktor.</st></span></p>
			<p><span><st c="4949">OTUZ BEŞ</st></span></p>
			<p><span><st c="4958">Bahar yaza evrilirken Ziya çaldı Afife’nin kapısını ve “Seninle özel olarak konuşmak istiyorum” dedi.</st></span></p>
			<p><span><st c="5060">İki kuzen çıkıp bir kır kahvesinde oturdular.</st></span></p>
			<p><span><st c="5106">Önce uzun uzun çocukluk günlerinden söz etti Ziya. </st><st c="5158">Birlikte oynadıkları oyunlardan, dedesinden bahis açtı.</st></span></p>
			<p><span><st c="5213">“Biliyor musun Afife, seni o günlerden bugüne çok seviyorum.”</st></span><span></span></p>
			<p><span><st c="5275">“Ben de seni” dedi güzel kız yakışıklı genç adama.</st></span></p>
			<p><span><st c="5326">“Geleceğe dair planlar yapıyorum Afife. </st><st c="5367">Bu planların içinde sen de varsın. </st><st c="5402">Bir yol haritam var. </st><st c="5423">O haritada seni nasıl konumlamam gerektiğine karar veremiyorum.”</st></span></p>
			<p><span><st c="5487">Korktu güzel kız Ziya’dan duyduğu bu sözler üzerine.</st></span></p>
			<p><span><st c="5540">“Nasıl yani?” diye sordu.</st></span></p>
			<p><span><st c="5566">“Okulum bitmek üzere Afife. </st><st c="5595">Seninle evlenmek istiyorum.”</st></span></p>
			<p><span><st c="5623">Kocaman gözleri daha da büyüdü güzel kızın. </st><st c="5668">Gayriihtiyari “Ama olmaz ki!” dedi.</st></span></p>
			<p><span><st c="5703">Ziya’nın yüzü düştü. </st><st c="5725">“Neden?” diye sordu.</st></span></p>
			<p><span><st c="5745">Bir cevap vermedi güzel kız.</st></span></p>
			<p><span><st c="5774">“Aklında başka biri mi var?” diye sordu bu kez Ziya.</st></span></p>
			<p><span><st c="5827">Hiç kimse yoktu aklında Afife’nin.</st></span></p>
			<p><span><st c="5862">Aslında vardı. </st><st c="5878">Tiyatro ve morfin.</st></span></p>
			<p><span><st c="5896">Tiyatro için beklemekten başka çaresinin olmadığını düşünüyordu yetenekli oyuncu. </st><st c="5979">Morfin için ise durum böyle değildi. </st><st c="6016">Olmazsa olmazlar listesine, hava ve su gibi, hatta onlardan bile önemli bir kalem olarak yerleşmişti morfin.</st></span></p>
			<p><span><st c="6124">Aklına bunlar gelince ağlamaya başladı güzel kız.</st></span></p>
			<p><span><st c="6174">Hıçkıra hıçkıra ağlıyordu...</st></span></p>
			<p><span><st c="6203">Oturmakta olduğu sandalyeden kalktı ve Afife’nin yanındakine oturdu Ziya. </st><st c="6278">Olabilecek en yumuşak biçimde elinden tuttu güzel kızın, mendiliyle gözlerini sildi ve başını omzuna koymasını sağladı.</st></span></p>
			<p><span><st c="6397">“Birisi mi var?” diye sordu en yumuşak ses tonuyla Ziya.</st></span></p>
			<p><span><st c="6454">Afife “Hayır yok!” diye cevapladı kuzenini.</st></span></p>
			<p><span><st c="6498">“O zaman neden? </st><st c="6515">Beni sevmiyor musun?”</st></span></p>
			<p><span><st c="6536">“Seviyorum!” cevabını alınca tekrar “Evlen o zaman benimle Afife” dedi.</st></span></p>
			<p><span><st c="6608">Konuşmanın kısır bir döngüye gireceğini keşfedince “Eve götür beni Ziya!” dedi.</st></span></p>
			<p><span><st c="6688">İlk kez kendini reddedilmiş gibi hissetti Ziya. </st><st c="6737">Aynı anda gözüne ileride oynaşmakta olan iki kedi yavrusu ilişti. </st><st c="6803">Yerinden kalktı, gidip iki yavruyu alıp geldi, birini Afife’nin kucağına ötekini kendisininkine koydu.</st></span></p>
			<p><span><st c="6905">“Seninle benim gibi Afife... </st><st c="6935">Konağın bahçesinde oynadığımız günleri hatırlıyor musun?”</st></span></p>
			<p><span><st c="6992">Afife’nin gözlerinin önünden çocukluğu aktı geçti...</st></span></p>
			<p><span><st c="7045">“Bu yavrular benim olabilir mi Ziya?”</st></span></p>
			<p><span><st c="7083">“Bilmem, gider konuşurum kahvenin sahibiyle. </st><st c="7129">Sorarım.”</st></span></p>
			<p><span><st c="7138">Kucağındaki yavruyu da ötekinin yanına, Afife’nin kucağına koyar koymaz kalktı, kahvenin sahibiyle konuşmaya gitti delikanlı.</st></span></p>
			<p><span></span></p>
			<p xml:lang="tr-TR"><st c="7264">***</st></p>
			<p><span></span></p>
			<p><span><st c="7268">Az sonra “Oldu. </st><st c="7285">Senin oldu!” diyerek geldi sevinç içinde Ziya.</st></span></p>
			<p><span><st c="7331">Deliye döndü Afife ve “Hemen isim koyalım bunlara” dedi.</st></span></p>
			<p><span><st c="7388">“Afife ve Ziya” dedi gülerek genç adam.</st></span></p>
			<p><span><st c="7428">Çok hoşuna gitti kuzeninin önerisi ama “Olmaz!” diye geri çevirdi.</st></span></p>
			<p><span><st c="7495">“Nasıl derim anneme ve dadıma kedilerin ismi Afife ve Ziya diye?”</st></span></p>
			<p><span><st c="7561">Sonra biraz da kendisi düşündü.</st></span></p>
			<p><span><st c="7593">“Darül ve Bediş olsun. </st><st c="7617">Bak erkek olan son derece güvenilir, tıpkı bir ev gibi. </st><st c="7673">Bediş de bir süs gibi.” Gerisini getiremedi Afife.</st></span></p>
			<p><span><st c="7723">“Tıpkı senin gibi” diye devam etti onun kaldığı yerden Ziya.</st></span></p>
			<p><span><st c="7784">“O zaman Darül ile Bediş olsun mu Ziya?”</st></span></p>
			<p><span><st c="7825">“Olsun” diye cevap verdi çok sevdiği güzel kızın sorusuna genç adam.</st></span></p>
			<p><span></span></p>
			<p xml:lang="tr-TR"><st c="7894">***</st></p>
			<p><span></span></p>
			<p><span><st c="7898">Afife kendini yavru kedileri sevmeye verince, Ziya yeniden “Afife’yle evlenmesi” üzerine düşündü.</st></span></p>
			<p><span><st c="7996">Aslında, çocukluğundan bu yana hep sevgili gibi düşünmüştü Afife ile kendisini. </st><st c="8077">Planlarını hep bu yönde yapmıştı. </st><st c="8111">Bir gün okulunu bitirecek ve adı konulmamış sevgililik halini bir evlenme teklifi ile mutlu sona erdirecekti.</st></span></p>
			<p><span><st c="8220">Afife için de aynı duygular geçerliydi. </st><st c="8261">Emindi, çocukluğundan beri seviyordu Afife Ziya’yı. </st><st c="8313">Yakışıklı bir genç adam olarak ortalarda dolaşmaya başladığında, onu öteki genç kızlardan kıskandığının gayet iyi farkındaydı. </st><st c="8440">Birisi çıkıp Ziya’sının kalbini çalacak diye ödü kopuyordu Afife’nin.</st></span></p>
			<p><span><st c="8509">Peki neden böyle davranmıştı öyleyse?</st></span></p>
			<p><span><st c="8547">Ziya, “Yoksa yanılıyor muyum? </st><st c="8578">Sevmiyor muydu acaba Afife beni?” diye düşündü bir ara.</st></span></p>
			<p><span><st c="8633">Böyle düşününce, başından aşağıya kaynar bir kova su dökülür gibi geldi genç adama. </st><st c="8718">Derhal vazgeçti bu düşünceden.</st></span></p>
			<p><span><st c="8748">Geriye bir tek ihtimal bıraktı sonunda Ziya: Tiyatro.</st></span></p>
			<p><span><st c="8802">“Belki de...” diye düşündü. </st><st c="8831">“Benimle yapacağı evliliğin tiyatro yolunda kendisine engel olacağını düşünüyordur.”</st></span></p>
			<p><span><st c="8915">“Afife, tiyatro nedeniyle mi evlenmek istemiyorsun benimle?”</st></span><span></span></p>
			<p><span><st c="8976">Genç kız sessiz kaldı.</st></span></p>
			<p><span><st c="8999">Ziya “Başka birinin olmadığını söyledin. </st><st c="9041">Yoksa, tiyatro mu nedeni Afife?” diye ısrar etti.</st></span></p>
			<p><span><st c="9090">Afife, genç adamın “Tiyatroysa benden yana sorun yok. </st><st c="9145">Evlenmemiz halinde de sürdürebilirsin” diyeceğini gayet iyi biliyordu.</st></span><span></span></p>
			<p><span><st c="9215">“Keşke sorun bu kadar basit olabilseydi!” diye iç geçirdi güzel kız.</st></span></p>
			<p><span><st c="9284">Kuşkusuz, Sevgili Paşa Dedesinin Günlüğü’ne yazdığı kadar açık davranamaz ve “Ben bir morfinmanım!” diyemezdi.</st></span></p>
			<p><span><st c="9395">Bu bağımlılığın tiyatronun bir sonucu olduğundan, bir gün tiyatroya yeniden başladığında bu illetten kurtulacağından emindi emin olmasına ama...</st></span></p>
			<p><span><st c="9540">Düşündü, düşündü...</st></span></p>
			<p><span><st c="9560">Kendisini morfinden kurtardıktan sonra, başından geçenleri harfiyen anlatarak ve ancak sineye çekebilmesi halinde kabul etmeye karar verdi, biricik aşkının teklifini Afife.</st></span></p>
			<p><span><st c="9733">Nihayetinde “Şimdi olmaz” dedi ölgün bir ses tonuyla.</st></span></p>
			<p><span><st c="9787">“Neden?” diye sordu tekrar Ziya.</st></span></p>
			<p><span><st c="9820">“Çünkü tiyatroda kendimi henüz ispatlamadım. </st><st c="9866">Aklımda hiç kimse yok. </st><st c="9889">Olmayacak da. </st><st c="9903">Ama şu anda ben, sadece tiyatro için yaşıyorum Ziya.”</st></span></p>
			<p><span><st c="9956">Biraz sevinir gibi oldu genç adam.</st></span></p>
			<p><span><st c="9991">“Ama mesele senin başarılı olmanda değil ki! </st><st c="10037">Çok başarılı oldun. </st><st c="10057">Yaptırmıyorlar işte sana tiyatro. </st><st c="10091">Yasalar engel oluyor buna. </st><st c="10118">Üstelik beklemene engel olmam ki ben. </st><st c="10156">İstediğin kadar beklersin. </st><st c="10183">Ne zaman istersen, o zaman evleniriz. </st><st c="10221">İş ki kabul et.”</st></span></p>
			<p><span><st c="10237">“Hayır. </st><st c="10246">Olmaz Ziya!”</st></span></p>
			<p><span><st c="10258">Bu son “olmaz” lafını, gayriihtiyari ve çok sert söyledi Afife.</st></span></p>
			<p><span><st c="10322">“Peki” dedi zor zahmet genç adam.</st></span></p>
			<p><span></span></p>
			<p xml:lang="tr-TR"><st c="10356">***</st></p>
			<p><span></span></p>
			<p><span><st c="10360">Afife eve yanında Darül ve Bediş olmak üzere döndü.</st></span></p>
			<p><span><st c="10412">Medhiye Hanım ve Sophia, kızlarının derdine derman olma ihtimalini göz önünde bulundurarak “Ay ne kadar da güzellermiş!” diyerek kucak açtılar iki kedi yavrusuna.</st></span></p>
			<p><span><st c="10575">Afife “Darül Bey bundan sonra evin reisi. </st><st c="10618">Çünkü aramızda tek erkek o. </st><st c="10646">Bu böyle biline!” diyerek güldürdü annesi ve dadısını.</st></span><span></span></p>
			<p><span></span></p>
			<p xml:lang="tr-TR"><st c="10700">***</st></p>
			<p><span></span></p>
			<p><span><st c="10704">Güzel kız Doktor Suat’ı sonraki günlerde ziyaret etmeyi sürdürdü...</st></span><span></span></p>
			<p><span><st c="10772">Böyle günlerden birinde eve döndüğünde günlüğüne şunları yazacaktı:</st></span></p>
			<p><span></span></p>
			<p><st c="10840">“Paşa Dedemin Sevgili Günlüğü, izbe doktor muayenehanesinde, morfine karşı vücudumu takas ederken ‘Ziya’ya o gün, işte tam da bunun için evet diyemedim’ diye düşündüm...”</st></p>
		</div>
	<div id="charCountTotal" value="11011"></div></body>
</html>
