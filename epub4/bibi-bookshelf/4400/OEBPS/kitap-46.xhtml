<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-46</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-46" xml:lang="tr-TR"><st c="0">ELLİ BİR</st></p>
			<p><span><st c="9">İlerleyen günlerde, Osmanlı coğrafyasının nerelerinde nelerin olduğunu İstanbullular yürekleri ağızlarında izleyeceklerdi.</st></span></p>
			<p><span><st c="132">İzmir’in hemen ardından, 18 Eylül’de Erdek ve Biga Yunan işgalinden kurtarıldı. </st><st c="213">Bu çok önemli gelişme üzerine 19 Eylül’de Fransız komutan General Pelle İzmir’e gidip Mustafa Kemal Paşa’yla görüştü. </st><st c="331">Akabinde Fransız ve İtalyan askerler Anadolu yakasını boşalttılar. </st><st c="398">Artık sadece Avrupa yakasında ve bir de denizdeydiler.</st></span></p>
			<p><span><st c="452">İzmir’in kurtuluşuyla her şeyin bir çorap söküğü gibi geleceği belli olmuştu.</st></span></p>
			<p><span><st c="530">Koca bir coğrafyanın kalbi, her zamankinden de hızlı çarpmaya başlamıştı.</st></span></p>
			<p><span><st c="604">24 Eylül’de önceki sadrazam Damat Ferit’in yurtdışına kaçışı ve Kuvayı Milliye’nin Çanakkale’de bulunan tarafsız bölgeye girişi İstanbulluları iyice umutlandırdı.</st></span></p>
			<p><span><st c="767">Hemen o gün, Sophia önemli eşyalarını koyduğu sandıktan bir bayrak çıkardı. </st><st c="844">Medhiye Hanım ve Afife’nin gözyaşlarına kendininkileri de katarak saatlerce ütüledi.</st></span></p>
			<p><span><st c="928">“Hazır olsun. </st><st c="943">Asılacağı gün yaklaşıyor!” dedi işini bitirince yaşlı kadın.</st></span></p>
			<p><span><st c="1003">O gün, İstanbul’da Türklerin yaşadığı bütün evlerde, bütün kadınlar aynı şekilde davranıyordu.</st></span></p>
			<p><span><st c="1098">Bayraklar ütüleniyor, savaşta kaybedilen baba, eş, kardeş ve çocuklar için dökülecek lokmalar ve kavrulacak helvalar için malzeme tedarik edilmeye çalışılıyordu.</st></span></p>
			<p><span><st c="1260">Camilerin birkaç yıldır tozlanmış halıları süpürülmeye, camları silinmeye, ahşapları cilalanmaya girişilmişti.</st></span></p>
			<p><span><st c="1371">Müezzinlerin elleri kulaklarındaydı, dünyanın en güzel kentinin yeniden nefes almaya başlamasına çok az kalmıştı.</st></span></p>
			<p><span></span></p>
			<p xml:lang="tr-TR"><st c="1485">***</st></p>
			<p><span></span></p>
			<p><span><st c="1489">Afife epeydir, annesinin ya da dadısının getirdiği gazeteleri bir çocuk gibi havalara sıçrayarak okuyordu.</st></span></p>
			<p><span><st c="1596">Hoş, çocuktu ya zaten.</st></span></p>
			<p><span><st c="1619">Henüz on dokuzunu doldurup yirmisine bile girmemişti güzel kız.</st></span></p>
			<p><span><st c="1683">Sevinçli olduğu günlerde, “Acaba...” diye düşünüyordu. </st><st c="1739">“Şu kapı aniden çalınıp, Ziya girer mi içeriye?”</st></span></p>
			<p><span><st c="1787">Böyle zamanlarda evin beyi Darül’e sıkıca sarılıyordu.</st></span></p>
			<p><span><st c="1842">Aklından en çok Ziya geçse de annesi ve dadısıyla hep “Ablamdan ve ağabeyimden bugün de haber çıkmadı?” diye paylaşıyordu endişesini güzel kız.</st></span></p>
			<p><span><st c="1986">Damat Ferit’in ülkeden kaçması, İstanbul Hükümeti’nin kukla olmaktan da çıkıp fiilen bittiği anlamına geliyordu. </st><st c="2100">Önceki sadrazam olmasına rağmen, onun ülkeden çekip gitmesi sembolik bir önem taşıyordu. </st><st c="2189">Anlaşılan, İstanbul ülkenin bir numaralı ailesinin yaşamasına imkân veren bir kent olmaktan çıkıyordu.</st></span></p>
			<p><span><st c="2291">Payitahtta bir padişah vardı olmasına ama ülkenin öteki yörelerinde ve İstanbul’da hükmü zinhar geçmiyordu. </st><st c="2400">Aldığı kararları uygulamaya muktedir ne bir devlet adamı ne de eski devlete dair bir mekanizma kalmıştı.</st></span></p>
			<p><span><st c="2504">Buna karşılık, Müslüman nüfus, İstanbul sokaklarında kentin yeniden efendisi olmuş gibi davranmaya başlamıştı.</st></span></p>
			<p><span><st c="2615">İşgal kuvvetleri kışlalarına, başta Rumlar olmak üzere bütün Hıristiyanlar evlerine çekilmiş, kentin sokak ve caddelerini, dört yıl süreyle üstünlük tasladıkları asıl sahiplere iade etmişlerdi.</st></span></p>
			<p><span><st c="2809">“Şimdi korkma sırası bizim terbiyesizlerde” dedi kahve içilirken Sophia. </st><st c="2883">“Yaptıkları terbiyesizliklerin hesabını verecekler diye ödleri patlamaya başlamıştır” diye devam etti, kahvesinden bir yudum daha alıp.</st></span></p>
			<p><span><st c="3018">“Acaba...” diye düşünüyordu dadısı böyle laflar edince Afife. </st><st c="3081">“Soficiğim de korkuyor mudur, kendi başına da bir şey gelir diye?”</st></span></p>
			<p><span><st c="3147">Tabii ki söz etmiyordu bu tür düşüncelerinden dadısına. </st><st c="3204">Gönlünü almak, kuvvet vermek şöyle dursun, asıl böyle konuşursa üzeceğini biliyordu Soficiğini.</st></span></p>
			<p><span></span></p>
			<p xml:lang="tr-TR"><st c="3299">***</st></p>
			<p><span></span></p>
			<p><span><st c="3303">İstanbullular, kentlerine doğru yaklaşmakta olan havanın ne olduğunu anlayabilmek, gözlerinde canlandırabilmek için, gazetelerini sabahın erken saatlerinde alıyorlardı.</st></span></p>
			<p><span><st c="3472">Kurtuluşun her geçen gün biraz daha yaklaştığı belli oluyordu.</st></span><span></span></p>
			<p><span><st c="3535">26 Eylül günü, görkemli ama üzgün kentte bir hareketlenme oldu. </st><st c="3600">İnsanlar kıyılara akın edip, denizi gözlemeye başladılar.</st></span></p>
			<p><span><st c="3657">Boğaziçi’nin girişine demirlemiş olan düşman gemilerinden Yunan bayraklı olanların bacalarından duman tütmeye başlayınca, Medhiye Hanım kızının kulağına “Galiba söylendiği gibi olacak. </st><st c="3843">Yunan gemilerinin bacalarına bak!” dedi.</st></span></p>
			<p><span><st c="3883">Gayriihtiyari “Geldikleri gibi gidiyorlar mı ne?” diye düşündü Afife.</st></span></p>
			<p><span><st c="3953">Yaklaşık dört yıl önce, yani 13 Kasım 1918</st><a id="footnote-252-83-backlink" href="#footnote-252-83"><st c="3996">83</st></a><st c="3999"> günü “Kartal” isimli istimbotta Gazi’nin “Geldikleri gibi giderler!” dediğini bir yerlerden duymuştu güzel kız.</st></span></p>
			<p><span><st c="4111">Öngörüsü çıkmıştı büyük askerin.</st></span></p>
			<p><span><st c="4144">Bu sözleri söyledikten sonra sadece asker değil aynı zamanda büyük bir devlet adamı olduğunu da göstermişti Gazi.</st></span></p>
			<p><span><st c="4258">Onun 19 Mayıs 1919’dan itibaren yaptığı planlar uygulanmış, böylelikle Yunan sadece İzmir’den kovulmamış, Anadolu’nun her yerinden çekilmek zorunda kalmış ve hatta o gün itibariyle İstanbul’dan bile demir almaya başlamıştı.</st></span></p>
			<p><span><st c="4482">İstanbullular gün boyu, Yunan gemilerinin İstanbul’dan kaçar gibi gidişlerini gözyaşları, naralar, feryatlar içinde izlediler.</st></span></p>
			<p><span><st c="4609">Kentin bazı resmi binalarına çekili bırakılmış Yunan bayrakları indirildi.</st></span></p>
			<p><span><st c="4684">Hamileri tarafından yalnız bırakılan Rumlar, astıkları mavi beyaz bayrakları yok edip evlerine kapandılar, perdelerini çektiler.</st></span></p>
			<p><span><st c="4813">Birkaç gün sonra, Yunanistan’da içsavaş çıktığı, ihtilal gerçekleştiği, Kral Konstantin’in tahtı bıraktığına dair haberler de gelecekti.</st></span></p>
			<div>
				<div>
					<p xml:lang="tr-TR"><a id="footnote-252-83" href="#footnote-252-83-backlink"><st c="4950">83</st></a><st c="4953"> Tam da bu tarihte, 22 İngiliz, 12 Fransız, 17 İtalyan, 4 Yunan gemisi ve 6 denizaltıdan oluşan 61 parçalık düşman donanması Marmara Denizi’nden İstanbul Boğazı’na girerek İstanbul’u işgal etmişlerdi.</st></p>
				</div>
			</div>
		</div>
	<div id="charCountTotal" value="5153"></div></body>
</html>
