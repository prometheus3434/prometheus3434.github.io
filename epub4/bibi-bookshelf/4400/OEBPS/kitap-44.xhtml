<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-44</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-44" xml:lang="tr-TR"><st c="0">KIRK DOKUZ</st></p>
			<p><span><st c="11">Üç kafadarlar, vakitlice çıktılar evden.</st></span></p>
			<p><span><st c="52">Sophia kapıyı kilitlerken Darül ve Bediş’e “Uslu durun!” dedi ve evini her zaman olduğu gibi Allah’a emanet etti.</st></span></p>
			<p><span><st c="166">Hava güzel ve yol da yakın olduğu için yürüyerek gideceklerdi Mısırlıoğlu’nun bahçesine.</st></span></p>
			<p><span><st c="255">Artık sokaktaki insanlar tarafından tanınmaya başlamıştı Afife. </st><st c="320">Yol boyu verilen selamlara, özellikle de genç kızların ilgisine alışmaya çalışıyordu genç yıldız.</st></span></p>
			<p><span><st c="417">Tanınır olmasına annesi ve dadısı da seviniyor, “Maşallah kızımıza” diye düşünüyorlardı.</st></span></p>
			<p><span><st c="506">Tiyatronun oynanacağı bahçeye girerken gerçek bir yıldız muamelesi gördü Afife Jale.</st></span></p>
			<p><span><st c="591">“Ailenizi nereye oturtmamızı istersiniz?” diye soran yer göstericiyle başladı ilgi, kostümcü, dekorcu kim varsa devam etti.</st></span></p>
			<p><span><st c="715">İki yaşlı kadın yalnız kaldıklarında, personelin güler yüzünü biraz da kızlarının çabasına, direnişine bağlayıp, birbirlerine “Aferin kızımıza!” dediler.</st></span></p>
			<p><span></span></p>
			<p xml:lang="tr-TR"><st c="869">***</st></p>
			<p><span></span></p>
			<p><span><st c="873">Başta annesi ve dadısı olmak üzere, bu direnişin Afife’ye nelere mal olduğunu tam anlamıyla kimse bilmiyordu.</st></span></p>
			<p><span><st c="983">Önceleri aniden gelen ve gitmek bilmeyen baş ağrıları, sonra bu ağrıların aralıklarının sıklaşması, dayanılamaz hale geldiğinde o iğrenç doktor müsveddesi Suat’a gitmeler, önce kapıda yerlere kadar eğilerek karşılanırken, evlenme teklifi reddedilince yatağa aşağılanarak itilişler...</st></span></p>
			<p><span><st c="1267">Geçen yaklaşık bir yıllık süre zarfında, önce çekinerek yaptırdığı, sonra dozu ve sıklığı artan morfinlerin vücudunda yol açtığı tahribat...</st></span></p>
			<p><span><st c="1408">Ve nihayetinde “Acaba bağımlı mı oldum?” sorusunu kendi kendine soruşları...</st></span></p>
			<p><span><st c="1485">Afife, kostümünü giyip makyajını yaptıktan sonra “Neyse, neyse...” diyerek düşüncülerine set çekti.</st></span></p>
			<p><span><st c="1585">Bütün bu tatsız meseleleri düşünecek zaman değildi şimdi. </st><st c="1644">Az sonra perde açılacak ve o hep olmak istediği yerde, sahnede yerini alacak, oyununu mükemmel bir biçimde sergileyecekti.</st></span></p>
			<p><span><st c="1766">Böylesi durumlarda canı gibi sevdiği rahmetli dedesinin arada bir tekrarladığı o müthiş söz gelirdi aklına.</st></span></p>
			<p><span><st c="1874">“Bir hata yaptığında, ya da bir aksaklık olduğunda, hiçbir şey olmamış gibi davranman, oyununu devam ettirmen gerekir kızım...”</st></span></p>
			<p><span><st c="2002">Bu profesyonel davranışı, Darülbedayi’de ders görürken de öğrenmişti Afife.</st></span></p>
			<p><span><st c="2078">Şöyle demişti bir keresinde hocalarından biri:</st></span></p>
			<p><span><st c="2125">“Sirklerde göstericilerden ya da hayvanlardan biri yaralanırsa, orkestra hiçbir şey olmamış gibi çalmaya devam eder ve gösterideki aksaklık mümkün olduğu kadar seyirciye yansıtılmaz. </st><st c="2309">Tiyatroda da böyledir. </st><st c="2332">Seyirci, eğer biz özellikle göstermezsek, hataların çoğunun farkına varmaz. </st><st c="2408">Ayrıca, gösteri her koşulda devam eder. </st><st c="2448">Ne olursa olsun, sahnenin önündekiler ve arkasındakiler, paniğe kapılmadan gösteriyi sürdürmekle yükümlüdür.”</st></span></p>
			<p><span><st c="2557">Afife’ye göre, oyuncuların özel halleri de bu kapsama giriyordu.</st></span></p>
			<p><span><st c="2622">“Oyuncuların evlerinde nelerin ters gittiği, seyircileri ilgilendirmez” demişti bir keresinde rahmetli Doktor Sait Paşa ve şöyle sürdürmüştü sözlerini:</st></span></p>
			<p><span><st c="2774">“Babanızın ölmüş olduğu, annenizin ölüm döşeğinde yattığı, hatta zat-ı âlinizin bilmem kaç derece ateşle sahnede olduğunuz oyunun konusu değildir. </st><st c="2922">Bunlar kendinizi ama sadece kendinizi ilgilendirir.”</st></span></p>
			<p><span><st c="2974">Dedesinin ve ardından Darülbedayi’in eğitiminden geçen yetenekli yıldız, dertlerini bir anda kafasından silip attı.</st></span></p>
			<p><span><st c="3090">Çünkü, ünlü Afife Jale’ydi o! </st><st c="3121">Bir başrol oyuncusu!</st></span></p>
			<p><span><st c="3141">Az sonra perde açılacak ve mükemmel bir iş çıkartacaktı.</st></span></p>
			<p><span></span></p>
			<p xml:lang="tr-TR"><st c="3198">***</st></p>
			<p><span></span></p>
			<p><span><st c="3202">Sahiden de şahane oynadı o gece Afife Jale.</st></span></p>
			<p><span><st c="3246">Mısırlıoğlu bahçesinden yükselen alkış sesleri, Kadıköy iskelesinden bile duyuldu.</st></span></p>
			<p><span><st c="3329">Sonra el etek çekildi. </st><st c="3353">Seyirciler dağıldı.</st></span></p>
			<p><span><st c="3372">Afife odasında makyajını silip kostümlerini değiştirirken kapısı tıkladı. </st><st c="3447">Ahmet Nuri Bey’in yardımcısı “İşiniz bitince patron sizinle konuşmak istiyor” dedi.</st></span></p>
			<p><span><st c="3530">“Olur” diye cevap verdi güzel yıldız, başına geleceklerden habersiz.</st></span></p>
			<p><span><st c="3599">Annesi ve dadısı bahçede bekleyedursun o bir koşu Ahmet Nuri Bey’in odasına gitti.</st></span></p>
			<p><span><st c="3682">Kendisini her zaman güler yüzle karşılayan babacan adamın suratı nedense asıktı.</st></span></p>
			<p><span><st c="3763">“Lütfen oturun Afife Jale Hanım” dedi en mutsuz sesiyle Ahmet Nuri Bey.</st></span></p>
			<p><span><st c="3835">Şaşırdı genç kadın ve patronunun gösterdiği yere oturdu ve derhal “Bir hata mı yaptım efendim?” diye sordu.</st></span></p>
			<p><span><st c="3943">“Hayır kızım. </st><st c="3958">Hayır!” dedi bedbin bir ifadeyle Ahmet Nuri Bey. </st><st c="4007">Biraz duraksadı ve keyfinin neden kaçık olduğunu anlatmaya koyuldu.</st></span></p>
			<p><span><st c="4074">“Oyununu bozmamak için sahneye çıkmadan önce bir şey söylemedim Afife ama bu sabah bir memur, polis müdürlüğünün tebligatını getirdi.”</st></span></p>
			<p><span><st c="4209">Afife derhal anladı Ahmet Nuri Bey’in söylemeye çalıştığını.</st></span><span></span></p>
			<p><span><st c="4270">“Sahneye çıkmam yasaklandı yine!”</st></span></p>
			<p><span><st c="4304">Berbat bir yüz hali ve ses tonuyla masasının üzerinde duran tebligatı “Al, işte bak burada” diye uzattı tiyatronun yönetmeni.</st></span><span></span></p>
			<p><span><st c="4430">Afife oturmakta olduğu koltuktan uzanıp tebligatı aldı.</st></span></p>
			<p><span><st c="4486">Tam da düşündüğü gibiydi.</st></span></p>
			<p><span><st c="4512">“Tiyatronuzda Müslüman kadın oynattığınıza dair ihbar ve şikâyetler almış bulunuyoruz. </st><st c="4600">Kanunlara aykırı bu davranışınızı sürdürmeniz halinde...”</st></span></p>
		</div>
	<div id="charCountTotal" value="4657"></div></body>
</html>
