<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-7" xml:lang="tr-TR"><st c="0">YEDİ</st></p>
			<p><span><st c="5">Doktor Sait Paşa, altmışlı yaşlarının ortalarında olmasına rağmen, Balkan Savaşı’ndan gelen yaralıların tedavisi için gönüllü olarak Haydarpaşa Tıp Fakültesi’ndeydi.</st></span></p>
			<p><span><st c="171">Yedek askeri hastane haline getirilmiş fakültede, Balkanlardan gelen yaralılar koridorları bile doldurmuştu.</st></span></p>
			<p><span><st c="280">Paşa, cerrah olmasa da arkadaşlarının yaptığı ameliyatlara katılıyor, yaralıların tedavi süreçlerine katkı vermeye çalışıyordu.</st></span></p>
			<p><span><st c="408">Bazı öğretim üye ve yardımcılarının, yeni mezunların, hatta tıp talebelerinin cepheye gitmiş olması, fakültede öğretimin yerini sadece tedaviye bırakmasına yol açmıştı.</st></span></p>
			<p><span><st c="577">Haydarpaşa Tıp, önceleri Trablusgarp’tan gelen yaralılarla dolup taşmış, çok geçmeden onların yerini Balkanlardan gelenler almıştı.</st></span></p>
			<p><span><st c="709">Doktor Sait Paşa bir süre öğrencisi olan, sonra cerrahlıkta karar kılan Doktor Orhan Abdi Bey’e</st><a id="footnote-252-29-backlink" href="#footnote-252-29"><st c="805">29</st></a><st c="808"> çalışması esnasında yardımcı oluyor, her yeri geldiğinde de, gösterdiği insanüstü çaba için genç adamı tebrik ediyordu.</st></span></p>
			<p><span><st c="928">İki doktor arada bir günün meseleleri üzerine de laflıyorlardı.</st></span><span></span></p>
			<p><span><st c="992">“Hocam derslerime girmeye başladığınız, beni dünyayı tanır hale getirdiğiniz günlerden bu yana, rahat huzur yüzü görmedi memleket. </st><st c="1124">Daha ne kadar çekilecek bu çile?”</st></span></p>
			<p><span><st c="1157">Öğrencisinin az önce tamamladığı ameliyatı hayranlıkla izlemiş ve elinden geldiğince yardımcı olmuştu Paşa. </st><st c="1266">Canını yakan bu sözler üzerineyse derince içini çekti.</st></span></p>
			<p><span><st c="1320">“Önce şu kanlı gömleklerimizi çıkartıp kendimizi dışarıya atalım. </st><st c="1387">Birer kahve içip nefes alalım, sonra konuşalım bu konuyu.”</st></span></p>
			<p><span><st c="1445">İki doktor, kahve fincanları ellerinde olmak üzere önce biraz güzeller güzeli Boğaziçi’ni seyrettiler.</st></span></p>
			<p><span><st c="1548">İrili ufaklı, yelkenli kürekli, kimileri makineli tekneler, peşlerinde mutlaka martılar olmak üzere, muhtelif istikametlerde ve belli ki birer amaç doğrultusunda seyir halindeydi.</st></span></p>
			<p><span><st c="1728">Paşa, genç arkadaşının ameliyathanede sormuş olduğu soruyu cevaplamak üzere konuşmaya başladı.</st></span></p>
			<p><span><st c="1823">“93 Harbi’nde toprak kaybettik kaybetmesine ama Balkanlarda bağımsızlık isteyenler açısından sonuç tam istendiği gibi olmadı. </st><st c="1950">Sırp, Bulgar, Romen ve Karadağlılar imtiyazlı prenslikler halini alsalar da Osmanlı’ya bağlılıklarının sürdüğüne dair antlaşmayı imzalamak zorunda kaldılar. </st><st c="2107">Doğal olarak bunu hazmedemediler.”</st></span></p>
			<p><span><st c="2141">Doktor Orhan Abdi Bey hocasının ne demeye çalıştığını gayet iyi anlamıştı.</st></span></p>
			<p><span><st c="2216">“Fiilen kaybettiğimiz topraklarda, siyasi olarak varlığımızı sürdürdük demek istiyorsunuz. </st><st c="2308">Bu da ne orada kurulan prenslikleri ne de İngiltere, İtalya, Fransa, Rusya gibi ülkeleri mutlu etti.”</st></span></p>
			<p><span><st c="2409">“Tam söylediğin gibi genç dostum. </st><st c="2444">İki yolumuz vardı: Ya Balkanlarda fiilen daha kuvvetli hale dönüşecek herkesin sesini kısacaktık ya da o toprakları terk edecektik. </st><st c="2576">Biz tersini yaptık. </st><st c="2596">Çekilmediğimiz gibi askeri gücümüzü epey aşağılara indirdik. </st><st c="2657">İki önemli problem daha vardı. </st><st c="2688">Devletin kasası tamtakırdı ve ordumuz tepeden tırnağa siyasi tartışmanın içine girmişti. </st><st c="2777">Ve gelindi bugüne.”</st></span></p>
			<p><span><st c="2796">Ayrı kuşaktan iki doktorun memleket meselelerine dair konuşmasını “Acile gelmeniz lazım doktor bey!” diyen hemşire kesti.</st></span></p>
			<p><span></span></p>
			<p xml:lang="tr-TR"><st c="2918">***</st></p>
			<p><span></span></p>
			<p><span><st c="2922">Paşa’yı konağın kapısında Afife karşıladı.</st></span></p>
			<p><span><st c="2965">“Dedeciğim, Ziya’yla sana bir oyundan küçük bir sahne oynayacağız. </st><st c="3033">Bizi izler misin?”</st></span></p>
			<p><span><st c="3051">Yaşlı ve yorgun adam “Önce elimi yüzümü yıkayacağım. </st><st c="3105">Sonra yorgunluk kahvemi alıp, sahnenin karşısına geçeceğim” deyince, Afife’nin yüzünde güller açtı, Ziya’yı aramaya koyuldu.</st></span></p>
			<p><span><st c="3229">Konağın kapısı da tam o esnada çalındı. </st><st c="3270">Aşağıdan gürültüler ve kahkahalar gelince, Afife merakına yenildi ve merdivenlerden indi.</st></span></p>
			<p><span><st c="3359">Ablası ve eniştesi gelmişlerdi. </st><st c="3392">Anlaşılan, dedesine veda edeceklerdi. </st><st c="3430">Canı sıkıldı küçük kızın. </st><st c="3456">Bu hengâmede oyun oynayamazlardı.</st></span></p>
			<p><span><st c="3489">Behiye Hanım ve eşi, konağın emektarı tarafından salona buyur edildiler. </st><st c="3563">Birkaç dakika sonra da Paşa konuklarının yanına indi.</st></span></p>
			<p><span><st c="3616">“Hoş geldin Behiye. </st><st c="3637">Hoş geldiniz damat bey.”</st></span></p>
			<p><span><st c="3661">Yaşlı adam ve konukların karşılıklı hal hatır sormalarının hemen ardından, Paşa’nın en büyük torunu olan Behiye “Paşa dede, size veda etmeye geldik” dedi.</st></span></p>
			<p><span><st c="3816">Behiye Hanım ve eşinin bir süredir bekledikleri tayin emri çıkmıştı ve her ikisi de mutluydular.</st></span></p>
			<p><span><st c="3913">Bütün bu konuşmalar sürerken Afife gelip, dedesinin koltuğunda, kendisine minicik bir yer açtı.</st></span></p>
			<p><span><st c="4009">Laf uzayınca küçük kız sıkıldı, “Ben Ziya’yla oynamaya gidiyorum” deyip uzaklaştı.</st></span></p>
			<p><span></span></p>
			<p xml:lang="tr-TR"><st c="4092">***</st></p>
			<p><span></span></p>
			<p><span><st c="4096">“Yazıyor!... </st><st c="4110">Sadrazam Mahmud Şevket Paşa’nın öldürüldüğünü yazıyor!”</st></span></p>
			<p><span><st c="4165">Normalde akşamüstü basılan ve dağıtılan gazeteler, öğlen saatlerinde gerçekleşen suikastın haberini sıcağı sıcağına girmiş, İstanbullular acı haberi birkaç saat geçmeden öğrenmişlerdi.</st></span><span></span></p>
			<p><span><st c="4350">Suikast, 1913’ün 11 Haziran günü, Divanyolu’nun Beyazıt Meydanı’na açıldığı noktada gerçekleşmişti. </st><st c="4451">Sahte bir cenaze töreni için kapatılan yol Mahmud Şevket Paşa’nın arabasının duraklamasına yol açmış, saldırganlar üç yönden Sadrazam’a kurşun yağdırmışlardı.</st></span></p>
			<p><span><st c="4609">Doktor Sait Paşa gazetesini Kadıköy Meydanı’nda almış ve hemen oracıkta okumaya girişmişti:</st></span></p>
			<p><span></span></p>
			<p><st c="4701">“Mahmud Şevket Paşa kaldırıldığı hastaneye kadar yaşamaya devam etmiş, yaverlerinden İbrahim Bey olay yerinde hayatını kaybetmiştir. </st><st c="4835">Cinayet silahları olay yerinde bulunmuş, saldırganlardan bazıları ele geçirilmiştir.”</st></p>
			<p><span></span></p>
			<p><span></span></p>
			<p><span><st c="4920">“Vay, vay, vay!” diye düşündü Paşa ve iskelede kendisi gibi Karaköy tarafına geçmek için vapur bekleyen öteki yolcuların konuşmalarına kulak kabarttı.</st></span></p>
			<p><span><st c="5071">“31 Mart İsyanı’nı bastıran Hareket Ordusu’nun komutanıydı. </st><st c="5132">Yobazlar vurmuştur!”</st></span></p>
			<p><span><st c="5152">“Babıâli Baskını’ndan hemen sonra sadrazamlığa getirildi. </st><st c="5211">Üstelik Harbiye Nazırı da oldu. </st><st c="5243">Suikastın neden olduğunu anlamak isteyenler bunun arkasına bakmalı.”</st></span></p>
			<p><span><st c="5311">“İttihat ve Terakki’nin en has adamlarından biriydi. </st><st c="5365">İçi bir türlü durulmadı ki partinin. </st><st c="5402">Kim bilir ne tür ayak oyunları dönüyor tepelerde.”</st></span></p>
			<p><span><st c="5452">“Yahu adam daha beşinci ayını doldurmadı sadrazamlıkta.”</st></span></p>
			<p><span><st c="5509">“Büyük başın büyük derdi oluyor azizim.”</st></span></p>
			<p><span><st c="5550">“Bakalım cenazesini nereye defnedecekler?”</st></span></p>
			<p><span></span></p>
			<p xml:lang="tr-TR"><st c="5593">***</st></p>
			<p><span></span></p>
			<p><span><st c="5597">Beklendiği gibi oldu. </st><st c="5620">Mahmud Şevket Paşa’nın cenazesi büyük bir törenle Abide-i Hürriyet’teki</st><a id="footnote-252-30-backlink" href="#footnote-252-30"><st c="5691">30</st></a><st c="5694"> şehitliğe, 31 Mart olaylarında yobazlar tarafından katledilen İttihat ve Terakki yanlısı üçü subay, yetmiş bir askerin yanına defnedildi.</st></span></p>
			<p id="toc_marker-8" xml:lang="tr-TR"></p>
			<p id="toc_marker-9" xml:lang="tr-TR"><st c="5832">SEKİZ</st></p>
			<p><span><st c="5838">“Ne yazıyorsun dedeciğim?”</st></span></p>
			<p><span><st c="5865">Paşa günlüğünü yazarken Afife ve Ziya kapıyı çalmış, dedelerinden bir ricada bulunmaya gelmişlerdi. </st><st c="5966">Dedeleri onlardan önce davrandı.</st></span></p>
			<p><span><st c="5998">“Tifüs</st><a id="footnote-252-31-backlink" href="#footnote-252-31"><st c="6005">31</st></a><st c="6008"> hastalığına çare bulunmuş çocuklar. </st><st c="6045">Onunla ilgili bir makale okudum ve günlüğüme not düşeyim dedim.”</st></span></p>
			<p><span><st c="6109">“Tifüs nedir dede?”</st></span></p>
			<p><span><st c="6129">Ziya’nın sorduğu sorunun cevabını dikkatle ve anlaşılır bir şekilde vermeye çalıştı Paşa.</st></span></p>
			<p><span><st c="6219">“Bit nedir biliyorsunuz değil mi?”</st></span></p>
			<p><span><st c="6254">İki çocuk çok iyi biliyorlardı bu sorunun cevabını. </st><st c="6307">Her akşam okuldan döndüklerinde anneleri bit muayenesinden geçiriyor, evlerde her şey bite karşı dezenfekte ediliyordu.</st></span></p>
			<p><span><st c="6426">Paşa çocukların başlarını sallamaları üzerine masasında duran İngilizce bir mecmuayı gösterdi ve “İşte o bit denen manasız yaratığın yol açtığı hastalığa karşı bir aşı bulunmuş. </st><st c="6605">Arada bir gelen şu tıp mecmuasında konuyla ilgili bir haber var” dedi.</st></span></p>
			<p><span><st c="6675">Dedesinin verdiği haber Afife’nin ilgisini çekti ve “Aşı yapılınca ne olacak dede?” diye sordu.</st></span></p>
			<p><span><st c="6771">“Aşılanınca, yüksek ateşten ve vücutta oluşan lekelerden kurtulacağız. </st><st c="6843">Biliyorsunuz bu hastalığa yakalanınca iki hafta hasta yatılıyor ve hastalık başkalarına da bulaşıyor. </st><st c="6945">Bunun önüne de geçilmiş olacak.”</st></span></p>
			<p><span><st c="6977">Çocuklar, dedelerinin verdiği habere sevinseler mi üzülseler mi bilemediler.</st></span></p>
			<p><span><st c="7054">Paşa çocukların ne düşündüklerini anlayınca “Korkmayın, aşının bizde uygulanması zaman alır” diyerek yüreklerine su serpti ve “Siz ne soracaktınız?” dedi.</st></span></p>
			<p><span><st c="7209">Ziya, üzerine çok düşünmüş ama içinden çıkamamış gibi sordu.</st></span></p>
			<p><span><st c="7270">“Dede, alafranga saat ile alaturka saat arasında ne fark var?”</st></span></p>
			<p><span><st c="7333">Paşa’nın çok hoşuna gitti Ziya’nın sorusu.</st></span></p>
			<p><span><st c="7376">“Çocuklar, alaturka saatte gündüz imsak</st><a id="footnote-252-32-backlink" href="#footnote-252-32"><st c="7416">32</st></a><st c="7419"> vaktiyle başlar ve akşam ezanı ile sona erer. </st><st c="7466">Geceyse akşam ezanı ile başlar ve imsak vaktine kadar sürer. </st><st c="7527">Alafranga saatte ise güneşin doğuşundan öteki doğuşuna kadar geçen süre yirmi dörde bölünür ve her parça bir saat olarak düşünülür.”</st></span></p>
			<p><span><st c="7659">“Bunu biliyorum da dede...” dedi Ziya. </st><st c="7699">“Alaturka saati alafrangaya göre nasıl ayarlayacağımızı anlayamıyorum.”</st></span></p>
			<p><span><st c="7770">“Alaturka saatte, güneş battığında saat 12.00’yi gösterir. </st><st c="7830">Oysa alafranga saatte güneş tam tepedeyken saat 12.00’dir. </st><st c="7889">Bu kadarını bil yeter. </st><st c="7912">Namaz vakitlerini alafranga saate göre ayarlama işi, bırak müezzinlere ve beş vakit namaz kılanlara dert olsun, sana değil.”</st></span></p>
			<p><span><st c="8036">Haklıydı Paşa. </st><st c="8052">Batılılaşma çabası, başta İstanbul olmak üzere tüm Osmanlı coğrafyasında kafaların karışmasına yol açmıştı. </st><st c="8160">Eski günlerde herkes zamanını müezzinlerin okuduğu ezana göre ayarlarken, şimdilerde durum değişmiş, özellikle kent merkezlerinde yaşayanlar alafranga saat ve takvime uyumlu hale gelmeye çalışmaktan bitap düşmüşlerdi.</st></span></p>
			<p><span><st c="8377">Afife ve Ziya kendi aralarında konuşarak dedelerinin odasından çıkarken, yaşlı adam günlüğüne, bir başka deyişle tifüs mikrobuna karşı bulunan aşıya döndü.</st></span></p>
			<p><span></span></p>
			<p xml:lang="tr-TR"><st c="8533">***</st></p>
			<p><span></span></p>
			<p><span><st c="8537">Afife annesini görünce çok sevindi.</st></span></p>
			<p><span><st c="8573">Medhiye Hanım da kızını özlemişti, bağrına bastı. </st><st c="8624">El ele Paşa’nın çalışma odasına gittiler.</st></span></p>
			<p><span><st c="8665">“Afiyette misiniz Paşa Babacığım görüşmeyeli?”</st></span></p>
			<p><span><st c="8712">Hal hatır sorulduktan sonra Medhiye Hanım çantasına uzandı ve bir mektup çıkardı. </st><st c="8795">“İsterseniz size, Salah’ın gönderdiği mektubu okuyayım” dedi.</st></span></p>
			<p><span><st c="8856">Paşa çok sevindi.</st></span></p>
			<p><span><st c="8874">“Sevgili anneciğim ve kıymetli babacığım. </st><st c="8917">Önce mahsus</st><a id="footnote-252-33-backlink" href="#footnote-252-33"><st c="8928">33</st></a><st c="8931"> selam eder, ellerinizden öperim...”</st></span></p>
			<p><span><st c="8967">Özellikle mektubun sonunda, kendisiyle ilgili muhabbet dolu sözleri işitince yaşlı adamın gözleri yaşardı.</st></span></p>
			<p><span><st c="9074">Nasıl da kocaman adam olmuş, okulunu bitirmiş, iş bulmuş ve çalıştığı şirket tarafından seyahatlere gönderilir olmuştu Salah. </st><st c="9201">Çalışma odasında, salonda, merdivenlerde, bahçede koşturduğu günler dün gibiydi.</st></span></p>
			<p><span><st c="9281">Yaşlı adam döndü, Afife ve Ziya’ya baktı, “Onlar da büyüyecekler” diye düşündü.</st></span></p>
			<p><span><st c="9361">Önce Behiye uçmuştu evden, Salah da gitmişti işte...</st></span></p>
			<p><span></span></p>
			<p><span><st c="9414">“Sakın büyümeyin olur mu!” dedi önemli bir istekte bulunur gibi Doktor Sait Paşa Ziya ve Afife’ye. </st><st c="9514">Sonra Medhiye Hanım’a döndü, “Behiye ve Salah büyüdüler ve gittiler, neyse ki Afife ve Ziya bizimle” dedi kızına.</st></span></p>
			<p><span><st c="9627">Çok iyi anladı babasının ne demek istediğini Medhiye Hanım.</st></span><span></span></p>
			<p><span><st c="9687">“Bir pusula yazsam, Salah’a göndereceğin mektubun içine koyar mısın?” diye sordu yaşlı adam kızına.</st></span></p>
			<div>
				<div>
					<p xml:lang="tr-TR"><a id="footnote-252-29" href="#footnote-252-29-backlink"><st c="9787">29</st></a><st c="9790"> Doktor Orhan Abdi Kurtaran, 1877-1948. </st><st c="9830">Osmanlı’da Aseptik Cerrahi’nin ilk uygulayıcılarından.</st></p>
				</div>
				<div>
					<p xml:lang="tr-TR"><a id="footnote-252-30" href="#footnote-252-30-backlink"><st c="9884">30</st></a><st c="9887"> Yapımına İstanbul Şişli’de, 1909 yılında başlandı. </st><st c="9939">Meşrutiyet’in ilanının üçüncü yıldönümüne denk gelen 23 Temmuz 1911’de törenle ziyarete açıldı. </st><st c="10035">Sonradan Mithat, Talat ve Enver Paşa da buraya gömüldü. </st><st c="10091">Özgürlük hareketini sembolize etmek üzere, havaya atış yapan top şeklinde tasarlandı. </st><st c="10177">Altındaki mescit üçgen biçimindedir. </st><st c="10214">Osmanlı’nın ilk ulusal anıtıdır. </st><st c="10247">Mimar Muzaffer Bey tarafından tasarlandı. </st><st c="10289">1990’dan bu yana Şişli Belediyesi’nin logosu olarak kullanılıyor.</st></p>
				</div>
				<div>
					<p xml:lang="tr-TR"><a id="footnote-252-31" href="#footnote-252-31-backlink"><st c="10354">31</st></a><st c="10357"> Dr. </st><st c="10362">Harry Plotz tarafından, 14 Nisan 1913 tarihinde, New York’ta bulundu.</st></p>
				</div>
				<div>
					<p xml:lang="tr-TR"><a id="footnote-252-32" href="#footnote-252-32-backlink"><st c="10431">32</st></a><st c="10434"> Ufkun aydınlanmaya başladığı andan, güneşin doğduğu zamana kadar geçen süre. </st><st c="10512">Güneş etrafı tam olarak aydınlatmaya başladığında sabah vakti başlamış olur.</st></p>
				</div>
				<div>
					<p xml:lang="tr-TR"><a id="footnote-252-33" href="#footnote-252-33-backlink"><st c="10588">33</st></a><st c="10591"> Laf olsun diye değil, gerçekten.</st></p>
				</div>
			</div>
		</div>
	<div id="charCountTotal" value="10624"></div></body>
</html>
