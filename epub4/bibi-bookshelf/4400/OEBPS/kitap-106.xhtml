<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-106</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-104" xml:lang="tr-TR"><st c="0">YÜZ ON İKİ</st></p>
			<p><span><st c="11">Sanat camiası ve yazın dünyası tarafından unutulmuş olmayı kendine her geçen gün biraz daha dert etmeye başlamıştı Afife.</st></span></p>
			<p><span><st c="133">Annesinden, dadısından, kardeşlerinden, Ziya’sından ve hatta eşinden uzak kalmayı kendisi seçmişti ve sonuçlarına da katlanıyordu zaten.</st></span></p>
			<p><span><st c="270">Buna karşılık, sahneye çıkan ilk Müslüman kadın olmanın avantajını kullanmak şöyle dursun, sadece zorluklarına katlanmıştı ilk dakikadan itibaren. </st><st c="418">Ve her geçen gün büyük acı vermeye başlamıştı başından geçenler.</st></span></p>
			<p><span><st c="482">Özellikle de son birkaç aydır, haksızlığa uğramış olmaktan büyük elem duyuyordu Afife.</st></span></p>
			<p><span><st c="569">İğnesini olmaya her gittiğinde, hemşirelerin bulunduğu odadaki Saatli Maarif Takvimi’ne göz atıyor, ne kadar zamandır Bakırköy’de olduğunu hesaplamaya çalışıyordu.</st></span></p>
			<p><span><st c="733">O sabah yine bakmış ve 1939 yılının Eylül ayının 28’ini gösterdiğini zihninin bir köşesine yazmıştı.</st></span></p>
			<p><span><st c="834">İğnesi yapıldıktan sonra koğuşa geçtiğinde, 39’dan geriye doğru gitti Afife.</st></span></p>
			<p><span><st c="911">Kocasının evinden 1935 yılında, bir sonbahar günü, bavulunu alıp çıktığına göre, o günden bugüne neredeyse tam dört yıl geçmişti.</st></span></p>
			<p><span><st c="1041">“Koca dört yıl” diye söylendi.</st></span></p>
			<p><span><st c="1072">Ondan önceki on yılı da hesaba kattığında, tiyatro camiası tarafından on dört yıl süreyle ne aranmış ne de sorulmuş olduğunu hesapladı.</st></span></p>
			<p><span><st c="1208">O gün yüzlerce kez “Nasıl bir vefasızlık bu?” diye söylendi kendi kendine.</st></span></p>
			<p><span><st c="1283">Sonunda, bu konuyu, Selahattin’i dinlemek için kendisini odasında konuk eden genç doktorla konuşmaya karar verdi.</st></span></p>
			<p><span></span></p>
			<p xml:lang="tr-TR"><st c="1397">***</st></p>
			<p><span></span></p>
			<p><span><st c="1401">“Afife Jale kimdir biliyor musunuz efendim?”</st></span></p>
			<p><span><st c="1446">Şaşırmıştı genç doktor hastasının bu sorusu üzerine.</st></span></p>
			<p><span><st c="1499">“Bilmiyorum ama neden sordunuz?”</st></span></p>
			<p><span><st c="1532">Acı bir tebessüm belirdi Afife’nin yüzünde. </st><st c="1577">Doktorun yaşı otuz bile olmadığına göre, kendisini hatırlamaması normaldi.</st></span></p>
			<p><span><st c="1651">“Kim bilir belki anneniz babanız beni hatırlarlar...” dedi.</st></span></p>
			<p><span><st c="1711">Son sözleri dudaklarından biraz hüzünlü ve kararsız dökülmüştü Afife’nin.</st></span></p>
			<p><span><st c="1785">“Söylediğiniz şahıs siz misiniz?”</st></span></p>
			<p><span><st c="1819">Belliydi, az önce söylemiş olmasına rağmen unutmuştu işte genç doktor. </st><st c="1891">Bu nedenle “Söylediğiniz şahıs siz misiniz?” diye sormuştu.</st></span></p>
			<p><span><st c="1950">Hatırlatır gibi “Afife Jale efendim!” dedi.</st></span></p>
			<p><span></span></p>
			<p xml:lang="tr-TR"><st c="1994">***</st></p>
			<p><span></span></p>
			<p><span><st c="1998">Sadece otuz yedi yaşında olduğuna, artık kendi bile inanmıyordu.</st></span></p>
			<p><span><st c="2063">Bir deri bir kemik kalmış, koğuşta ve koridorlarda, birinin koluna girmeden yürüyemez hale gelmişti.</st></span></p>
			<p><span><st c="2164">Ne o bol saçlarından ne de parıldayan cildinden eser kalmıştı geriye.</st></span></p>
			<p><span><st c="2234">Hastalar kendilerine zarar vermesinler diye, ayna konulmuyordu neyse ki hastanenin hiçbir yerine.</st></span></p>
			<p><span><st c="2332">Bazı zamanlar hastaların kendilerine zarar vermesini engellemek için bir kol boyundan da uzağa konulmuş camlardan yansıyan suretine baksa da ne durumda olduğunu görebilmesi, anlayabilmesi mümkün olmuyordu.</st></span></p>
			<p><span><st c="2538">Çok az yemesi ve yine çok az içmesi, zayıflamasına ama aşırı derecede zayıflamasına yol açmıştı.</st></span></p>
			<p><span><st c="2635">Öte yandan dermansız da kalmıştı doğru dürüst beslenemediği için.</st></span></p>
			<p><span><st c="2701">Düzenli olarak aldığı morfinin de etkisiyle, tam bir canlı cenaze olmuştu.</st></span></p>
			<p><span></span></p>
			<p xml:lang="tr-TR"><st c="2776">***</st></p>
			<p><span></span></p>
			<p><span><st c="2780">Düşünceleri gayet yerindeydi buna karşılık.</st></span></p>
			<p><span><st c="2824">Genç doktora da bunun için “Afife Jale efendim” demişti.</st></span></p>
			<p><span><st c="2881">Doktor tekrar unutmaktan korkarak “Afife Jale” diye not aldı önündeki masa takvimine.</st></span></p>
		</div>
	<div id="charCountTotal" value="2967"></div></body>
</html>
