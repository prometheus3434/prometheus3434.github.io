<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-80</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-79" xml:lang="tr-TR"><st c="0">SEKSEN BEŞ</st></p>
			<p><span><st c="11">Çok geçmeden, bu kez de kızlarını istemek için çalacaktı evin kapısını Selahattin Bey.</st></span></p>
			<p><span><st c="98">Dünya kadar hazırlık yapmıştı o özel gün için Sophia ve Medhiye Hanım. </st><st c="170">Ayrıca, bayramlıklarını da giymişlerdi.</st></span></p>
			<p><span><st c="209">Afife de giyinmiş süslenmiş, defalarca “Güzel olmuş muyum?” diye sormuştu annesi ve dadısına.</st></span></p>
			<p><span><st c="303">Son bir kez daha soracaktı ki kapıya vuruldu.</st></span></p>
			<p><span><st c="349">Afife heyecan içinde gidip kapıyı açtı.</st></span></p>
			<p><span><st c="389">Gül buketini ve gümüş kaba konulmuş çikolataları alırken, küçük bir öpücük kondurdu müstakbel kocasının yanağına.</st></span></p>
			<p><span><st c="503">Utana sıkıla girdi salona genç adam. </st><st c="541">İki dizi birleşik, elleri kucağında, az önce kabahat işlemiş bir çocuk gibi oturdu iki kadının karşısına.</st></span></p>
			<p><span><st c="646">Neyse ki Afife gülleri vazoya koyup, çikolata paketini açtı ve sevgilisinin imdadına yetişti.</st></span></p>
			<p><span><st c="740">“Nestlé çikolatası getirmiş Selahattin. </st><st c="781">En sevdiğim” dedi hem genç adamın hem de annesi ve dadısının karşılıklı hallerine gülerek genç kadın.</st></span></p>
			<p><span><st c="882">Sonra “En sevdiğim” lafının yanlış anlaşılabileceğini, çikolata yerine Selahattin’e çekilebileceğini düşünerek bir kez daha güldü.</st></span></p>
			<p><span><st c="1013">Durumu toparlamak için “Kelimelerin başını gözünü yarmayı sürdürmeden, mutfağa gidip kahve yapsam iyi olacak” dedi utangaç bir edayla.</st></span></p>
			<p><span><st c="1148">Afife mutfağa dönünce “Rahmetli paşa babam, sık sık Nestlé alırdı Afife’ye. </st><st c="1225">Bayılırdı küçükken” dedi Medhiye Hanım.</st></span></p>
			<p><span><st c="1264">Doktor Sait Paşa’nın adı geçince Sophia hüzünlendi.</st></span></p>
			<p><span><st c="1316">Çok geçmeden Afife ilk kahveyle geldi ve içinde fincan bulunan tepsiyi genç adama uzattı.</st></span></p>
			<p><span><st c="1406">Sevgilisinin başında, bir tepki göstersin diye beklemeye başladı.</st></span></p>
			<p><span><st c="1472">Genç adamdan ne ses çıktı ne seda.</st></span></p>
			<p><span><st c="1507">Dayanamadı Afife ve “Nasıl içtin şeker yerine tuz konulmuş koca fincanı?” diye sordu.</st></span></p>
			<p><span><st c="1593">“Aşkla” demek isterdi Selahattin ama diyemedi. </st><st c="1641">Onun yerine “İçtim işte” dedi.</st></span></p>
			<p><span></span></p>
			<p xml:lang="tr-TR"><st c="1671">***</st></p>
			<p><span></span></p>
			<p><span><st c="1675">Selahattin, büyük aşkını Medhiye Hanım’dan ve tabii Sophia’dan “Allah’ın emri, Peygamber’in kavli ile” istemiş, kadınlar da “Hayırlısı olsun. </st><st c="1818">Allah tamamına erdirsin” gibi beylik laflar ederek konuyu elbirliğiyle kapatmışlardı.</st></span></p>
			<p><span><st c="1903">Afife sehpada duran vazoyu yemek masasına taşıyıp “Neden oturmuyoruz?” diye sordu.</st></span></p>
			<p><span><st c="1986">Medhiye Hanım ve Sophia konuşturmuşlardı yine bütün hünerlerini.</st></span></p>
			<p><span><st c="2051">Özellikle Sophia “Ye oğlum ye” diyerek tabağını tepeleme doldurdu Selahattin’in.</st></span></p>
			<p><span><st c="2132">Zayıf, incecikti genç adam.</st></span></p>
			<p><span><st c="2160">“Ben alışkın değilim efendim bu kadar yemeye” deyince, cevabını Medhiye Hanım’dan ve sanki özür gibi alacaktı.</st></span></p>
			<p><span><st c="2271">“Siz siz olun, çok alışmayın zaten Selahattin Bey. </st><st c="2323">Afife iyi bir oyuncu ama ne yazık ki iyi bir aşçı değil.”</st></span></p>
			<p><span><st c="2380">Hiç şaşırmadı annesinin uyarısı üzerine Afife ve “Söyledim anne. </st><st c="2446">Beni böyle kabul etti” dedi.</st></span></p>
			<p><span></span></p>
			<p xml:lang="tr-TR"><st c="2474">***</st></p>
			<p><span></span></p>
			<p><span><st c="2478">Medhiye Hanım ve Sophia henüz görmemişlerdi ama genç çift önce kısa bir süre için La Martin Caddesi’nde bulunan Selahattin’in küçük kiralık dairesinde oturacaklar, oradan da bakıp beğendikleri Fatih’te bulunan bahçeli iki katlı eve taşınacaklardı.</st></span></p>
			<p><span><st c="2726">Bu konu üzerine laflarlarken “Geçecek süre zarfında Darül sizde kalsa olur değil mi anne?” diye sordu Afife.</st></span></p>
			<p><span><st c="2835">Epeydir konuşuyorlardı bu konuyu. </st><st c="2870">Darül’ün Afife’ye düşkünlüğünü göz önünde bulundurup erkek kediyi ona vermeye Bediş’iyse yerinden yurdundan etmemeye karar vermişti üç kadın.</st></span></p>
			<p><span><st c="3011">Birbirlerinden ayrılacaklardı kardeşler ama nihayetinde, tanıdıkları insanlarla birlikte olacakları için kısa zamanda alışacaklardı bu duruma.</st></span></p>
			<p><span><st c="3154">“Biz nasıl alışacaksak, onlar da öyle alışacaklar” demişti, yine bu konu konuşulurken bir gün kestirmeden giderek Sophia.</st></span><span></span></p>
			<p><span><st c="3276">Kedilerle ilgili konuşulduktan sonra, sıra Selahattin ve Afife’nin eksiklerine geldi.</st></span></p>
			<p><span><st c="3362">Bu konu açılınca “Her şeyimiz var dua edin çok mutlu olalım” demişti Selahattin.</st></span></p>
			<p><span></span></p>
			<p xml:lang="tr-TR"><st c="3443">***</st></p>
			<p><span><st c="3447">İsteme işi ve nişan yüzüklerinin takılması aynı gün, dördünün arasında halledildi.</st></span></p>
			<p><span><st c="3530">Afife, Selahattin’in ailesiyle arasının açık olduğunu bahane gösterip, teyzesinin ve öteki yakınlarının çağrılmasına karşı çıkmış, “Kendi aramızda halledelim bu nişan faslını” demişti.</st></span></p>
			<p><span><st c="3715">Medhiye Hanım ve Sophia çaresiz kabullenmek durumunda kalmışlardı kızlarının bu isteğini.</st></span></p>
			<p><span><st c="3805">Buna karşılık onlar da resmi nikâha</st><a id="footnote-252-110-backlink" href="#footnote-252-110"><st c="3841">110</st></a><st c="3845"> en azından Salah ve ailesinin katılmasını kabul ettirmişlerdi genç kıza.</st></span></p>
			<p><span><st c="3918">Nikâh için gün alınmış, hatta kimlerin neler giyeceği, isteme ve nişanın bir arada gerçekleştiği günde konuşulmaya başlanmıştı.</st></span></p>
			<p><span><st c="4046">“Gelinlik istemiyorum, beyaz bir tayyör ve şapka giyerim” demişti her zamanki inatçılığıyla Afife.</st></span></p>
			<p><span><st c="4145">Damat ise tabiatıyla siyah bir takım elbise giyecekti.</st></span></p>
			<p><span><st c="4200">Medhiye Hanım ve Sophia’nın ne giyeceği, işin en zor kısmı olmuştu.</st></span></p>
			<p><span><st c="4268">Sonunda dayanamayıp “Gören sanki benim değil de sizin evlendiğinizi zanneder” diyerek kahkahayı patlattı Afife.</st></span></p>
			<p><span><st c="4380">“Öyle” dedi buna karşılık Sophia. </st><st c="4415">“Bir tanecik kızımız evleniyorsa, biz de evleniyoruz demektir.”</st></span></p>
			<p><span><st c="4478">Yenildi, içildi, tambur eşliğinde olmasa da şarkılar söylendi.</st></span></p>
			<p><span><st c="4541">Günün sonunda, Afife nişanlısı için bu kez içine tuz katmadan güzel bir kahve yaptı.</st></span></p>
			<div>
				<div>
					<p xml:lang="tr-TR"><a id="footnote-252-110" href="#footnote-252-110-backlink"><st c="4626">110</st></a><st c="4630"> Türkiye’de resmi nikâh 17 Şubat 1926’da kabul edildi. </st><st c="4685">İlk resmi nikâh 18 Şubat 1926’da gerçekleşti. </st><st c="4731">Zehra Hanım ve Fuat Bey (Say) bu nikâhla evlendiler.</st></p>
				</div>
			</div>
		</div>
	<div id="charCountTotal" value="4783"></div></body>
</html>
