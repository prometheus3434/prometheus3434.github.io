<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-81</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-80" xml:lang="tr-TR"><st c="0">SEKSEN ALTI</st></p>
			<p><span><st c="12">Son derece sade bir nikâh töreninin ardından, ailesiyle Kadıköy’de vedalaştı Afife.</st></span></p>
			<p><span><st c="96">Annesi ve dadısının gözyaşları arasında, kocasının koluna girdi ve el sallayarak ayrıldı yuvasından.</st></span></p>
			<p><span><st c="197">Selahattin evde bütün hazırlıkları tamamlamış, La Martin Caddesi’nde bulunan bekârlık sığınağını geçici olarak derleyip toparlamıştı.</st></span></p>
			<p><span><st c="331">Evinin ikinci anahtarını eşine uzatırken “Bu senin” dedi genç adam.</st></span></p>
			<p><span><st c="399">Ardından, sevgili eşini yatak odasına kucağında taşıdı.</st></span></p>
			<p><span><st c="455">İçinden “Ya Rabbim, ne olur acılarımı dindir!” diye dua etti kocası tarafından yatağa usulca bırakılırken Afife.</st></span></p>
			<p><span></span></p>
			<p xml:lang="tr-TR"><st c="568">***</st></p>
			<p><span></span></p>
			<p><span><st c="572">Sabahleyin, kendisi için özel olarak hazırlanmış bir kahvaltı masası bekliyordu güzel kadını.</st></span></p>
			<p><span><st c="666">Sevgili eşi masaya otururken “Acılar içinde geçti hayatım karıcığım” dedi.</st></span></p>
			<p><span><st c="741">Hakikaten de öyleydi. </st><st c="764">“Çalgıcı!” diye nitelenerek ailesi tarafından reddedilmiş, çocuk denilecek yaştan itibaren yalnız yaşamıştı. </st><st c="873">On yıldır, kendi ayaklarının üzerinde durmaya çalışıyordu.</st></span></p>
			<p><span><st c="931">Geçen süre zarfında, sevmeyi ve sevilmeyi özlemişti genç adam. </st><st c="995">Durmaksızın, sevgiye olan özlemini giderebilecek bir eş hayali kurmuş ve sonunda muradına ermişti.</st></span></p>
			<p><span><st c="1093">“Ben hep...” dedi kendi fincanını da doldurup eşinin karşısına otururken Selahattin. </st><st c="1179">“Her şeyi birlikte yapabileceğim bir eş hayal ettim Afife. </st><st c="1238">El ele çarşıya pazara gitmek, mutfakta yemek yapmak, birlikte çiçek yetiştirmek, güftelerimi ve bestelerimi ilk eşime dinletmek istedim. </st><st c="1375">Güzel, mutlu, sevgi dolu bir yuvam olsun hayaliyle yanıp tutuştum hep.”</st></span></p>
			<p><span><st c="1446">Gözpınarlarından iki damla yaş süzüldü genç adamın.</st></span></p>
			<p><span><st c="1498">Afife elini eşinin elinin üzerine koydu ve “Ben de çok acı çektim. </st><st c="1566">Birbirimize ilaç olabiliriz umarım” dedi temkinli bir ses tonuyla.</st></span></p>
			<p><span></span></p>
			<p xml:lang="tr-TR"><st c="1632">***</st></p>
			<p><span></span></p>
			<p><span><st c="1636">Fatih’te yaşayacakları ev için neler yapmaları gerektiği üzerine uzun uzun konuştular.</st></span></p>
			<p><span><st c="1723">“Perdeleri kendimiz halletmeye çalışmayalım, diktirelim. </st><st c="1781">Ben bugün gidip ölçülerini alırım” dedi Selahattin.</st></span></p>
			<p><span><st c="1832">“Ben de gelirim seninle” dedi Afife.</st></span></p>
			<p><span><st c="1869">Kahvaltıdan sonra birlikte çıktılar evden. </st><st c="1913">Kiraladıkları evde boya badana işleri sürüyordu.</st></span></p>
			<p><span><st c="1961">Tek tek, bütün odalar için planlar yaptılar. </st><st c="2007">Bahçe için Mısır Çarşısı’nın yanında bulunan çiçek satıcılarını ziyaret etmeye karar verdiler.</st></span></p>
			<p><span><st c="2101">Üstteki odalardan biri yatak odası, öteki çalışma odası olacaktı.</st></span></p>
			<p><span><st c="2167">Darül’ün minderini koyacakları yere kadar konuştular.</st></span></p>
			<p><span><st c="2221">Sonra Selahattin işine gitti, Afife de La Martin’e doğru yola koyuldu.</st></span></p>
			<p><span><st c="2292">Yol boyu yeni hayatının kendisine neler getireceğini düşündü Afife.</st></span></p>
			<p><span><st c="2360">En çok da, bir hayal âleminde yaşamaya başlayıp başlamadığını düşündü.</st></span></p>
			<p><span><st c="2431">Bir ara kolunu sıvadı ve sayısız miktardaki iğne izine baktı.</st></span></p>
			<p><span><st c="2493">Yaşayacağı mekânı, etrafındaki insanları değiştirmişti belki ama kolundaki izler aynıydı.</st></span></p>
			<p><span><st c="2583">“Ya Rabbim yardımcı ol!” diye dua etti güzel kadın.</st></span></p>
			<p><span><st c="2635">Bir yol ayrımındaydı Afife. </st><st c="2664">Ya Selahattin’in peşine takılıp, üzerinden uçurum görünen köprüyü geçecek, ya da...</st></span></p>
			<p><span><st c="2747">“Ya da”sını düşünmek bile istemedi güzel Afife.</st></span></p>
			<p><span><st c="2795">“Ya da’sı yok!” diye söylendi.</st></span></p>
			<p><span><st c="2826">En iyisi, galiba hiç düşünmemek olacaktı.</st></span></p>
			<p><span><st c="2868">Öyle yaptı.</st></span></p>
			<p><span><st c="2880">Otobüsün camından, sol yanında yükselen Zeyrek Camii’ne çevirdi gözlerini.</st></span></p>
		</div>
	<div id="charCountTotal" value="2955"></div></body>
</html>
