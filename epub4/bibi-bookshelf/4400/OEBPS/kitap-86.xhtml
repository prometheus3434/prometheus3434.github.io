<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-86</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-85" xml:lang="tr-TR"><st c="0">DOKSAN BİR</st></p>
			<p><span><st c="11">Mary Dugan</st></span><span><st c="22">’ı seyretmeye gittikleri akşam aldığı programı duvardaki bir çiviye astı Afife.</st></span></p>
			<p><span><st c="102">Oyunların tarihleri yaklaştıkça, Selahattin elinde bir çift biletle çıkagelmeyi alışkanlık haline getirdi.</st></span></p>
			<p><span><st c="209">Böyle olunca, gazetelerde çıkan haberlere daha alıcı gözle bakmaya başladı güzel kadın.</st></span></p>
			<p><span><st c="297">Darülbedayi, eskisinden farklı olarak basit komediler ve bulvar oyunlarından vazgeçmiş, bunların yerini tiyatronun büyük oyunları almıştı.</st></span></p>
			<p><span><st c="436">“Neredeyse...” diye düşünüyordu arada bir Afife. </st><st c="486">“Tıpkı Paris’te, Londra’da olduğu gibi bir repertuvar.”</st></span></p>
			<p><span><st c="541">Öyleydi. </st><st c="551">Afife bilmese de Ertuğrul Muhsin Bey Darülbedayi için bir içtüzük hazırlamış, kurumun çalışmalarına bir standart getirmişti.</st></span></p>
			<p><span><st c="675">Hedefi çok ama çok yüksekti ünlü tiyatrocunun.</st></span></p>
			<p><span><st c="722">Ona bu hakkı ve yetkiyi veren, ülkenin en zor zamanlarında sahne tozu yutmayı sürdürmüş, tiyatronun önem verildiği bütün ülkelerde neyin, nasıl yapıldığını oynayarak görmüş olmasıydı.</st></span></p>
			<p><span><st c="906">Zaman zaman Darülbedayi oyuncularını da yanına alıp Ankara’ya gidiyor, orada da oyunlarını sahneye koyuyordu Ertuğrul Muhsin.</st></span></p>
			<p><span><st c="1032">Afife bu gezileri gazetelerden ilgiyle takip ediyordu.</st></span></p>
			<p><span><st c="1087">Ertuğrul Muhsin Bey’in ülkenin kurucusu Gazi Mustafa Kemal tarafından kabul edildiğine dair haberler ve yorumlar, neredeyse bütün gazetelerin birinci sayfalarında yer alıyordu.</st></span></p>
			<p><span></span></p>
			<p xml:lang="tr-TR"><st c="1264">***</st></p>
			<p><span></span></p>
			<p><span><st c="1268">Darülbedayi’in bir numarasıyla, ülkenin bir numarası epeydir, İzmir’den bu yana tanışıyorlardı.</st></span></p>
			<p><span><st c="1364">İki yıl kadar önce, bir Ankara ziyaretinde, Gazi Paşa ünlü ve başarılı tiyatro adamına “Senin için ne yapabilirim?” diye sormuş, “Bir tiyatro mektebi istiyorum Paşam” cevabını almıştı.</st><a id="footnote-252-113-backlink" href="#footnote-252-113"><st c="1549">113</st></a></span><span></span></p>
			<p><span><st c="1553">Afife gazeteleri okurken “Bu konuyu pişiriyor olmalı Ertuğrul Muhsin Bey” diye düşünüyordu.</st></span></p>
			<p><span></span></p>
			<p xml:lang="tr-TR"><st c="1645">***</st></p>
			<p><span></span></p>
			<p><span><st c="1649">Bütün bunlar olup biterken, aslında zor günler geçiriyordu Afife.</st></span></p>
			<p><span><st c="1715">Arada bir annesi ve dadısını görüyor ama yalnızlığın girdabına her geçen gün biraz daha fazla kapılıyordu.</st></span></p>
			<p><span><st c="1822">Afife’yle Selahattin’in Kadıköy ziyaretleri giderek azalmış, Medhiye Hanım ile Sophia da kızı ve damadını Fatih’te rahatsız etmekten her geçen gün biraz daha çekinir olmuşlardı.</st></span></p>
			<p><span><st c="2000">Bütün karşılaşmalarında, hep keyifsiz görünmüştü Afife, Medhiye Hanım ve Sophia’ya.</st></span></p>
			<p><span><st c="2084">Bazen çocukları evlerinden çıkınca, bazen de kendileri onların evinden ayrılınca ama mutlaka acı içinde laflıyorlardı bu konuda iki kadın.</st></span></p>
			<p><span><st c="2223">Doluya koyuyorlar almıyor, boşa koyuyorlar dolmuyordu.</st></span></p>
			<p><span><st c="2278">Ne yazık ki, ellerinden hiçbir şey gelmiyordu iki yaşlı kadının.</st></span><span></span></p>
			<p><span><st c="2343">“Çekip bir kenara konuşsak Afife’yle” demişti bir keresinde biri.</st></span><span></span></p>
			<p><span><st c="2409">“Ne diyeceğiz ki?” diye karşı çıkmıştı öteki.</st></span></p>
			<p><span><st c="2455">“Acaba Selahattin’le mi konuşsak?” diye sormuştu bir ziyaret sonrasında biri.</st></span></p>
			<p><span><st c="2533">“Ne diyeceğiz elin adamına?” diye karşı çıkmıştı öteki.</st></span></p>
			<p><span><st c="2589">Yaşlı iki insan oldukları göz önünde bulundurulduğunda, yaşanılanın hakikaten zor bir durum olduğu açık seçik ortadaydı.</st></span></p>
			<p><span><st c="2710">Buna rağmen, kendilerinin açmazından ziyade kızlarının durumuna üzülüyorlardı Medhiye Hanım ve Sophia.</st></span></p>
			<p><span><st c="2813">“Bir ömür tükettik bu kızın peşinde!” diye sesini yükseltecek oluyordu ki arada bir Medhiye Hanım.</st></span></p>
			<p><span><st c="2912">“O nasıl söz öyle!” diye azarlanıyordu Sophia tarafından.</st></span></p>
			<p><span><st c="2970">Ya da tersi oluyordu pek tabii.</st></span></p>
			<div>
				<div>
					<p xml:lang="tr-TR"><a id="footnote-252-113" href="#footnote-252-113-backlink"><st c="3002">113</st></a><st c="3006"> Gazi Mustafa Kemal Paşa 1927 yılında, sofrasında bulunan Ertuğrul Muhsin’i işaret ederek “Efendiler, Hepiniz mebus olabilirsiniz, vekil olabilirsiniz, hatta Reis-i Cumhur olabilirsiniz. </st><st c="3193">Fakat sanatkâr olamazsınız. </st><st c="3221">Hayatlarını büyük bir sanata vakfeden bu çocukları sevelim” demişti.</st></p>
				</div>
			</div>
		</div>
	<div id="charCountTotal" value="3289"></div></body>
</html>
