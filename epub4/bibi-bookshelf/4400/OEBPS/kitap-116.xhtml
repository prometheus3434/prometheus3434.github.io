<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-116</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-114" xml:lang="tr-TR"><st c="0">YÜZ YİRMİ İKİ</st></p>
			<p><span><st c="14">Selahattin, daha Nusret Safa Bey’le telefonla konuşurken kalktı ayağa.</st></span></p>
			<p><span><st c="85">Gazetecinin “Gidebilecek misiniz?” diye sorması üzerine “Şimdi, hemen gidiyorum!” diye cevap verdi.</st></span></p>
			<p><span><st c="185">Yazdığı bütün şiirleri, bestelediği bütün güfteleri hüzün kokan, dünyanın belki de en duygusal adamıydı Afife’nin eski sevgilisi ve kocası.</st></span></p>
			<p><span><st c="325">Yaşadığı gibi yazar, yazdığı gibi yaşardı Selahattin Pınar.</st></span></p>
			<p><span><st c="385">Nusret Safa Bey’in telefonda az önce not ettirdiği adresi, bindiği taksinin şoförüne okurken ağzı kurudu.</st></span></p>
			<p><span></span></p>
			<p xml:lang="tr-TR"><st c="491">***</st></p>
			<p><span></span></p>
			<p><span><st c="495">Ve şimdi, üflense yıkılacakmış gibi duran ahşap evin önünde, Afife’ye sadece birkaç adım uzaklıktaydı Selahattin.</st></span></p>
			<p><span><st c="609">Arabadan indiğinde dizlerinin titrediğini hissetti.</st></span></p>
			<p><span><st c="661">“Titreyen dizlerin değil, kalbin Selahattin” dedi kendi kendine.</st></span></p>
			<p><span><st c="726">Zili çalarken, Nusret Safa Bey’in kendisini önceden hazırlamak için söylediği “Bir deri bir kemik. </st><st c="826">Görünce şaşırmayın” dediğini hatırladı.</st></span></p>
			<p><span><st c="865">Sahiden çok mu kötü durumdaydı acaba Afife?</st></span></p>
			<p><span><st c="909">Kapıyı açan kadına kendisini tanıtmasına gerek kalmadı.</st></span></p>
			<p><span><st c="965">Salah Bey’in eşi “Hoş geldiniz Selahattin Bey. </st><st c="1013">Ne iyi yaptınız da geldiniz” dedi ve yol verdi geçmesi için.</st></span></p>
			<p><span><st c="1073">İyi insanları severdi Selahattin.</st></span></p>
			<p><span><st c="1107">Gazetecinin “Afife Hanım ağabeyinin evinde. </st><st c="1152">Ailece göz kulak oluyorlar kendisine” dediğini duyunca “Allah razı olsun” demişti kendi kendine.</st></span></p>
			<p><span><st c="1248">Yol boyu hep “Allah razı olsun Salah Bey’den” diye tekrarlayıp durmuştu...</st></span></p>
			<p><span><st c="1323">Aynı sözleri, kapıdan girer girmez, Afife’nin yengesine de söyledi.</st></span></p>
			<p><span><st c="1391">“Allah razı olsun sizden!”</st></span></p>
			<p><span><st c="1418">Ve işte şimdi kapıyı açacak, hayatının kadınına “Merhaba Afife” diyecek, gözyaşları içinde boynuna sarılacaktı.</st></span></p>
			<p><span></span></p>
			<p xml:lang="tr-TR"><st c="1530">***</st></p>
			<p><span></span></p>
			<p><span><st c="1534">“Merhaba Afife!”</st></span></p>
			<p><span><st c="1551">Afife, Selahattin’i görünce gayriihtiyari eliyle yüzünü kapadı.</st></span><span></span></p>
			<p><span><st c="1615">Bu haliyle görmesini istememişti eski kocasının kendisini.</st></span></p>
			<p><span><st c="1674">Selahattin ne diyeceğini bilemedi, sandalyeye oturdu ve sustu.</st></span></p>
			<p><span><st c="1737">Afife ellerini yüzünden çekti, yanına koydu ve Selahattin’i seyretti bir süre.</st></span></p>
			<p><span><st c="1816">“Teşekkür ederim geldiğin için” dedi epey sonra.</st></span></p>
			<p><span><st c="1865">Selahattin o an ölebilirdi.</st></span></p>
			<p><span><st c="1893">“Bir insan nasıl bu hale gelebilir ki?” diye sordu kendi kendine defalarca.</st></span></p>
			<p><span><st c="1969">Geriye doğru gitti adam...</st></span></p>
			<p><span><st c="1996">Kuşdili çayırında ilk karşılaştıkları günle, elinde bavulu Fatih’teki evden çıktığı gün arasında bir mukayese yapmaya çalıştı.</st></span></p>
			<p><span><st c="2123">1941’den 1928’i çıkardı...</st></span></p>
			<p><span><st c="2150">On üç yıl az zaman değildi...</st></span></p>
			<p><span><st c="2180">Yine de, Afife’nin şu anda içinde bulunduğu durum on, yirmi, otuz, hatta kırk yılla izah edilemeyecek kadar başkaydı.</st></span></p>
			<p><span><st c="2298">Bir başka deyişle, zamana dair değildi Afife’nin hali.</st></span></p>
			<p><span><st c="2353">Selahattin, Afife’nin özelinde, söz konusu olanın zayıflık değil ölüm olduğunu düşündü.</st></span></p>
			<p><span><st c="2441">Eski eşinden ve biricik sevgilisinden geriye kaldığı tartışmasız olan bir çift göze ıstırap içinde baktı...</st></span></p>
			<p><span></span></p>
			<p xml:lang="tr-TR"><st c="2549">***</st></p>
			<p><span></span></p>
			<p><span><st c="2553">Selahattin’in mahvolduğunu görünce, konuşmanın üstünlüğünü eline almaya karar verdi Afife.</st></span></p>
			<p><span><st c="2644">“Üzülme Selahattin. </st><st c="2665">Zayıfladım işte. </st><st c="2682">İçimden yemek de içmek de gelmiyor. </st><st c="2718">Böyle olunca zayıflıyorsun...”</st></span></p>
			<p><span><st c="2748">Afife anlatırken “Ama bu zayıflamak değil ki Afife! </st><st c="2801">Bu ölmek!” diye geçirdi defalarca Selahattin.</st></span></p>
			<p><span><st c="2846">Az sonra “Sen nasılsın? </st><st c="2871">Neler yapıyorsun?” diye sordu, bitkin kadın.</st></span></p>
			<p><span><st c="2915">Gelişigüzel bir soru değildi belli ki Afife’nin sorduğu.</st></span></p>
			<p><span><st c="2972">Hayatına dair bu soruyu önce “Tahmin edebileceğin şeyler” diyerek geçiştirmeye çalıştı Selahattin.</st></span></p>
			<p><span><st c="3071">Sonra büyük bir haksızlık yapmış olacağını düşünerek “Evlendim” dedi.</st></span></p>
			<p><span><st c="3141">“Sevindim” diye cevapladı eski eşini Afife.</st></span></p>
			<p><span><st c="3185">Epeydir zihnini kurcalayan bir soruyu, sormakla sormamak arasında gidip geldi ve nihayetinde sormayı seçti. </st><st c="3294">Ama önce bir dilekte bulunacaktı eski eşinden.</st></span></p>
			<p><span><st c="3340">“Senin ‘Aylar geçiyor sen bana hâlâ geleceksin’ diye başlayan bir şarkın var. </st><st c="3419">Onu benim için mırıldanır mısın Selahattin?”</st></span><span></span></p>
			<p><span><st c="3463">Kırmadı eşini ve mırıldandı şarkıyı en hüzünlü haliyle ünlü sanatçı:</st></span></p>
			<p><span></span></p>
			<p><st c="3532">“Aylar geçiyor sen bana hâlâ geleceksin</st></p>
			<p><st c="3572">Yetmez mi bu hasret, daha yıllarca mı sürsün</st></p>
			<p><st c="3617">Hülyalarımda memba taze bir çiçeksin</st></p>
			<p><span><st c="3654">Bekletme yazık, sen de solar, bir gün sen de sürünürsün...”</st></span><span></span></p>
			<p><span></span></p>
			<p><span><st c="3714">Şarkısını bitirince mahcup bir edayla baktı eski eşinin yüzüne duygusal adam.</st></span></p>
			<p><span><st c="3792">“Bu şarkıyı beni düşünerek bestelemediğini hissetmiştim biliyor musun?”</st></span></p>
			<p><span><st c="3864">“Biliyorum Afife. </st><st c="3883">Ve benden ayrılmaya, bu şarkıyı besteledim diye karar verdiğini de biliyorum.”</st></span></p>
			<p><span></span></p>
			<p xml:lang="tr-TR"><st c="3961">***</st></p>
			<p><span></span></p>
			<p><span><st c="3965">Bir ara zor zahmet “Ne yapabilirim senin için Afife?” diye sordu Selahattin.</st></span></p>
			<p><span><st c="4042">“Esasen bir şey yapabilirsin” dedi korkarak Afife.</st></span></p>
			<p><span><st c="4093">Dikkat kesildi Selahattin.</st></span></p>
			<p><span><st c="4120">“Beni Bakırköy’deki hastaneye naklet Selahattin. </st><st c="4170">Bunu ağabeyimden istemeye yüzüm yok. </st><st c="4207">Nusret Safa Bey’e de söyleyemem. </st><st c="4240">Beni o kadar zor koşullar altında getirdiler ki buraya. </st><st c="4296">Emin ol herkes elinden gelenin en iyisini yapıyor burada benim için. </st><st c="4365">Ağabeyim ve ailesi insaniyet namına ellerinden gelen tüm gayreti gösteriyorlar. </st><st c="4445">Buna karşılık, onları haddinden fazla huzursuz ettiğim için rahat edemiyorum. </st><st c="4523">Benim mutlaka bir hastaneye nakledilmem, orada, kimsenin tadını kaçırmadığımı bilerek ölmem lazım. </st><st c="4622">Ne olur yap bunu benim için.”</st></span></p>
			<p><span><st c="4651">Selahattin ne diyeceğini şaşırdı ve “Tabii ki yardımcı olurum” dedi.</st></span></p>
			<p><span><st c="4720">Sonra toparlanıp “Yardım ne kelime” diye sözlerini düzeltmeye çalıştı.</st></span></p>
			<p><span><st c="4791">Afife tebessüm etti ve “Biliyordum” dedi.</st></span></p>
			<p><span><st c="4833">Selahattin’in dünyanın en iyi insanı olduğundan ve kendisini çok ama çok sevdiğinden emindi.</st></span></p>
			<p><span></span></p>
			<p xml:lang="tr-TR"><st c="4926">***</st></p>
			<p><span></span></p>
			<p><span><st c="4930">Afife, sevmişti Selahattin’i.</st></span></p>
			<p><span><st c="4960">Çok az insanı sevmemişti aslında.</st></span></p>
			<p><span><st c="4994">Saymaya kalksa, bir elinin beş parmağını geçmezdi.</st></span></p>
			<p><span><st c="5045">Babası geldi aklına önce, hemen vazgeçti. </st><st c="5088">Mutaassıp bir adamdı ve inancının esiriydi Hidayet Bey.</st></span></p>
			<p><span><st c="5143">Sonunda sadece iki insanı gerçekten affedemeyeceğine karar verdi.</st></span></p>
			<p><span><st c="5209">Birisi kendisine dünyayı zehir eden Kadıköy Emniyet Amiri, öteki de morfin belasını başına saran sözde doktor Suat Bey.</st></span></p>
			<p><span><st c="5329">Afife’nin düşüncelere daldığını görünce telaşlandı Selahattin ve “İyi misin?” diye sordu.</st></span></p>
			<p><span><st c="5419">“İyiyim” diye cevapladı eski eşini Afife ve ekledi: “En kısa zamanda ağabeyimle konuş olur mu Selahattin?” dedi ve artık gitmesini ister gibi gözlerini kapadı.</st></span></p>
		</div>
	<div id="charCountTotal" value="5579"></div></body>
</html>
