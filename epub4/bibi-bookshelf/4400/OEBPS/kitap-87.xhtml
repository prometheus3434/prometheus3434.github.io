<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-87</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-86" xml:lang="tr-TR"><st c="0">DOKSAN İKİ</st></p>
			<p><span><st c="11">“Ben...” dedi akşamüstü evden çıkarken Selahattin. </st><st c="63">“Kadıköy’de çalacağım bugün. </st><st c="92">İstersen sen de gel. </st><st c="113">Annenlere gidersin. </st><st c="133">Akşama iş çıkışı alırım seni, birlikte döneriz.”</st></span></p>
			<p><span><st c="181">Şöyle bir düşündü Afife. </st><st c="207">Hiç canı çekmedi.</st></span></p>
			<p><span><st c="224">Bir gün önce morfinin yardımıyla yattığı derin uykudan az önce kalkmıştı.</st></span></p>
			<p><span><st c="298">Ne kocasının gelip yanına yattığını duymuş ne de kalkıp kahvaltıyı hazırladığını fark etmişti.</st></span></p>
			<p><span><st c="393">Başucuna gelip uyandırmasa, kim bilir daha ne kadar uyurdu.</st></span></p>
			<p><span><st c="453">Ve işte biraz sonra eşi çıkacak, o yeniden morfinine kavuşacak, kendini düşünememenin huzuruna emanet edecekti.</st></span></p>
			<p><span><st c="565">Tekrar sordu cevap alamayınca Selahattin.</st></span></p>
			<p><span><st c="607">“Gitmek istemez misin Kadıköy’e? </st><st c="641">Haftalardır görmediler seni. </st><st c="670">Özlemişlerdir.”</st></span></p>
			<p><span><st c="685">Cevabı derinden geldi Afife’nin.</st></span></p>
			<p><span><st c="718">“Yok yok. </st><st c="729">Belki yarın ya da başka bir zaman.”</st></span></p>
			<p><span><st c="764">Üstüne varmadı eşinin Selahattin. </st><st c="799">Oluruna bıraktı.</st></span></p>
			<p><span></span></p>
			<p xml:lang="tr-TR"><st c="815">***</st></p>
			<p><span></span></p>
			<p><span><st c="819">Ertesi gün heyecan içinde uyandırdı yine öğlene doğru eşini genç adam.</st></span></p>
			<p><span><st c="890">“Kahvaltı hazır sevgilim. </st><st c="917">Hem bak sana anlatacaklarım var.”</st></span><span></span></p>
			<p><span><st c="950">Utandı her zamanki gibi eşinin kendisini uyandırmasına Afife. </st><st c="1013">Ama olmuyordu işte. </st><st c="1033">Hep aynı durum tekrarlanıyordu. </st><st c="1065">Eşi evden çıkınca uzunca bir süre kendisiyle mücadele ediyor, sonra her zaman olduğu gibi kendini morfinin “müşfik” kollarına teslim ediyordu.</st></span></p>
			<p><span><st c="1207">Kendinden geçme anında da, sanki bir ritüeli tekrar eder gibi, hep o lanet olasıca Doktor Suat geliyordu gözlerinin önüne.</st></span></p>
			<p><span><st c="1330">Kim bilir kaç saat sonra, gözlerini tekrar kocasının “Günaydın sevgilim!” demesiyle açıyordu.</st></span></p>
			<p><span><st c="1424">Böyle olunca ne alışverişe çıkıyor ne yemek yapıyordu Afife.</st></span></p>
			<p><span><st c="1485">Günde bir öğün ve kocasıyla birlikteyken atıştırdığı birkaç zeytin, biraz peynir ve bir dilim ekmekten başka hiçbir şey geçmiyordu boğazından.</st></span></p>
			<p><span></span></p>
			<p xml:lang="tr-TR"><st c="1628">***</st></p>
			<p><span></span></p>
			<p><span><st c="1632">Heyecan içinde “Ne oldu dün akşam biliyor musun Afife?” dedi Selahattin.</st></span></p>
			<p><span><st c="1705">Afife, eşinin heyecanlı hallerine hem çok seviniyor hem de çok üzülüyordu.</st></span></p>
			<p><span><st c="1780">Onun için seviniyordu kuşkusuz ama kendisinin karalar bağlamasına yol açıyordu bu tür heyecan veren durumlar. </st><st c="1891">Çünkü kendisini geride kalmış, mutluluktan uzaklaşmış, umudunu yitirmiş gibi hissettiriyordu.</st></span></p>
			<p><span><st c="1984">“Ne oldu?” diye sordu Selahattin kırılmasın diye ve sanki hakikaten ilgiliymiş gibi.</st></span></p>
			<p><span><st c="2069">“Bizim Nubar var ya, iki gün önce Dolmabahçe’de Gazi’nin huzuruna çıkmış. </st><st c="2144">Çok beğenmiş Gazi onun bestelerini. </st><st c="2180">‘Başka yok mu?’ diye sorunca Gazi, ‘Benim yok ama arkadaşım Selahattin’in çok güzel bir eseri var isterseniz onu okuyayım’ demiş ve okumuş. </st><st c="2320">Hangisi biliyor musun?”</st></span></p>
			<p><span><st c="2343">Tabii ki “Nereden bileyim?” diyerek azarlamadı iyilik abidesi adamı Afife. </st><st c="2419">Hatta içinden gelmese de ilgili gibi göründü ve “Hangisi?” diye sordu.</st></span></p>
			<p><span><st c="2489">“Dur bir dakika” dedi Selahattin ve üşenmeyip gitti tamburunu getirdi, kılıfından çıkardı ve başladı söylemeye:</st></span></p>
			<p><span></span></p>
			<p><st c="2601">“Anladım sevmeyeceksin beni sen nazlı çiçek</st></p>
			<p><st c="2645">Hasta kalbim yine hicranını yalnız çekecek</st></p>
			<p><st c="2688">Belki ruhum seni çılgınca severek ölecek</st></p>
			<p><span><st c="2729">Yine sensin beni bir lahza şifayab edecek...”</st></span><span></span></p>
			<p><span></span></p>
			<p><span><st c="2775">Selahattin tamburunu kucağından indirdi ve duvara dayarken tekrar sordu.</st></span></p>
			<p><span><st c="2848">“Nubar bu parçamı okuduktan sonra, Gazi ne demiş biliyor musun Afife?”</st></span></p>
			<p><span><st c="2919">“Ay, biliyor musun deyip durmasana Selahattin! </st><st c="2967">Sıkıldım! </st><st c="2977">Söyle işte, ne demiş?”</st></span></p>
			<p><span><st c="2999">Hiç belli etmedi genç adam alındığını. </st><st c="3039">Afife eşinin çok üzüldüğünü hissetti. </st><st c="3077">Kendini, yüzünde en ufak bir değişikliğe yol açmadan azarladı.</st></span></p>
			<p><span><st c="3139">İkisi de birbirlerinin beyinlerini okumuş, tatsızlığı lahzada aşmışlardı. </st><st c="3214">Selahattin kaldığı yerden devam etti konuşmaya.</st></span></p>
			<p><span><st c="3261">“Dün akşam çalıştığım yere telefon geldi. </st><st c="3304">Kılıç Ali Bey Dolmabahçe Sarayı’na davet etti. </st><st c="3351">Birazdan hazırlanıp çıkacağım. </st><st c="3382">Önce Taksim’de Panorama Gazinosu’nda</st><a id="footnote-252-114-backlink" href="#footnote-252-114"><st c="3418">114</st></a><st c="3422"> matinede Münir Nurettin’e eşlik edeceğim, sonra Florya’ya yeni yapılmış Deniz Köşkü’ne gideceğim.”</st></span></p>
			<p><span><st c="3521">Afife çok sevindi aldığı habere. </st><st c="3555">Yerinden kalktı, eşine sevgiyle sarıldı.</st></span></p>
			<p><span><st c="3595">Kuşkusuz bu kadar önemli bir haberi iki cümleyle vermezdi normal koşullarda Selahattin.</st></span></p>
			<p><span><st c="3683">Birkaç saat sonra tamburunu alıp evden çıkarken ve sonraki bütün zamanlarda bu tatsızlık üzerine düşünecekti.</st></span></p>
			<p><span></span></p>
			<p xml:lang="tr-TR"><st c="3793">***</st></p>
			<p><span></span></p>
			<p><span><st c="3797">Afife kendisini karanlık, kör bir kuyunun içinde hissetti eşi evden çıkıp gidince.</st></span></p>
			<p><span><st c="3880">Kulağında Selahattin’in az önce çaldığı ve söylediği parçanın ilk satırı vardı:</st></span></p>
			<p><span></span></p>
			<p><st c="3960">“Anladım, sevmeyeceksin beni sen nazlı çiçek...”</st></p>
			<p><span></span></p>
			<p><span><st c="4009">“Tersine, çok seviyorum seni Selahattin. </st><st c="4051">Sevmediğim biri varsa, o da kendimim. </st><st c="4089">Nasıl bu hale geldim ben sevgili Selahattin? </st><st c="4134">Senin gibi bir adamı incitecek ruh durumuna nasıl geldim?”</st></span></p>
			<p><span><st c="4192">Gözlerinden yaşlar boşalarak odasına koştu Afife.</st></span></p>
			<p><span><st c="4242">On üç yıl önce başı ağrıdığı için sarıldığı, sonra her şeyi halini alan morfinine sığındı.</st></span></p>
			<div>
				<div>
					<p xml:lang="tr-TR"><a id="footnote-252-114" href="#footnote-252-114-backlink"><st c="4333">114</st></a><st c="4337"> Mete Caddesi’ndeydi. </st><st c="4359">Gezi Parkı’na bakıyordu. </st><st c="4384">Taksim’in yeniden düzenlenmesi esnasında istimlak edildi.</st></p>
				</div>
			</div>
		</div>
	<div id="charCountTotal" value="4441"></div></body>
</html>
