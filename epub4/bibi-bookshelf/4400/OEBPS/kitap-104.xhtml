<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-104</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-102" xml:lang="tr-TR"><st c="0">YÜZ ON</st></p>
			<p><span><st c="7">Birkaç kez kışı ve yazı gördü Bakırköy Ruh ve Sinir Hastalıkları Hastanesi’nin görece sakin bir koğuşunda Afife.</st></span></p>
			<p><span><st c="120">Hastalarla, hastabakıcılarla, hemşirelerle, doktorlarla bir sorunu yoksa da severek bulunulacak bir yerde olmadığı aşikârdı.</st></span></p>
			<p><span><st c="245">“Öyle ya da böyle delilerle birlikteyim” diye düşünüyordu meseleler kafasını kurcaladığında.</st></span></p>
			<p><span><st c="338">Yemeye ve içmeye dair olumsuz alışkanlığı da geldiği gün nasılsa öyle devam ediyordu. </st><st c="425">Çok ama çok az yiyor, suyu da sadece ilaç alması gerektiğinde içiyordu.</st></span></p>
			<p><span><st c="496">Doktorların ve hastane yönetiminin nezdinde, kimsesiz bir morfin bağımlısıydı Afife.</st></span></p>
			<p><span><st c="581">Hastalar ise, pencerenin önünde gün boyu şarkılar söyleyip kendi kendine konuştuğu için, içlerinden biri sayıyorlardı onu.</st></span></p>
			<p><span><st c="704">Söylediklerinin ünlü sanatkâr Selahattin Pınar’ın şarkıları olduğunun kimse farkında değildi.</st></span></p>
			<p><span><st c="798">Kendi kendine konuştuğu zamanlarda, ülkesinin ya da yabancı ülke yazarlarının kalemlerinden dökülmüş en ünlü oyunlardan parçalar okuduğunu anlayacak ne yazık ki hiç kimse yoktu etrafında.</st></span></p>
			<p><span></span></p>
			<p xml:lang="tr-TR"><st c="986">***</st></p>
			<p><span><st c="990">Şimdi yine bir pencerenin önüne geçecek, bu kez de Cenap Şahabettin’in</st><a id="footnote-252-139-backlink" href="#footnote-252-139"><st c="1061">139</st></a> </span><span><st c="1065">Körebe</st></span><span><st c="1072">’sinden bir bölümü canlandıracaktı.</st></span></p>
			<p><span><st c="1108">Ama önce düşünmeliydi. </st><st c="1132">Gelişigüzel sahneye çıkamazdı ünlü oyuncu.</st></span></p>
			<p><span><st c="1174">Pencereden dışarıya bakarken, uzun uzun çerçevesini çizdi canlandıracağı oyunun.</st></span></p>
			<p><span><st c="1255">Körebe</st></span><span><st c="1262"> oyunu, kelimesi kelimesine aklındaydı. </st><st c="1302">Kaldı ki eserin felsefesine de alabildiğine vâkıftı. </st><st c="1355">Ve tıpkı dedesi rahmetli Doktor Sait Paşa’nın sıklıkla söylediği gibi, oyunun derinlerine inilmeden, kesinlikle sahneye çıkılmamalıydı. </st><st c="1491">Yoksa, sonuç tam bir fiyasko olurdu ki, rahmetli dedesi de Afife de asla istemezlerdi bunu.</st></span></p>
			<p><span><st c="1582">Dedesini hatırlayıp yâd ettikten sonra, oyunu gözden geçirmeye koyuldu Afife.</st></span></p>
			<p><span><st c="1660">Boşanma davalarında kazandığı başarılarla ünlü Avukat Yusuf Lemi Bey’i evlendirmek isteyen annesi ve kız kardeşi görücü olarak durmaksızın kız evlerini dolaşıyor ama bir türlü başarılı olamıyorlardı.</st></span></p>
			<p><span><st c="1860">Çünkü, Bay Lemi bu tür evliliğe karşıydı.</st></span></p>
			<p><span><st c="1902">Ona göre, </st></span><span><st c="1913">Körebe</st></span><span><st c="1919"> oynamanın âlemi yoktu.</st></span></p>
			<p><span><st c="1942">Günlerden bir gün, Bedia Hanım’a görücü gitti Lemi Bey’in annesi ve kız kardeşi. </st><st c="2024">Elinden kahve içtikleri gelin adayını çok beğendiler. </st><st c="2078">Üstelik, bu sefer gördükleri okuması yazması olan bir kızdı.</st></span></p>
			<p><span><st c="2138">Lemi Bey’in kız kardeşi, ağabeyinin fikri olsun diye, gelin adayının masasının üzerinde duran bir mektubu çaldı ve kanıt olarak getirdi.</st></span></p>
			<p><span><st c="2275">Mektupta, moda düşkünü bir genç kızın evlenebileceği ideal erkeği tasviri vardı.</st></span></p>
			<p><span><st c="2356">Lemi Bey mektupla halleşirken, avukatlık bürosunun kapısını iki genç kadın çaldı. </st><st c="2439">Sözde bir boşanma davası için kendisinden danışmanlık alacaklardı.</st></span></p>
			<p><span><st c="2505">Oysa gelen, Bedia Hanım’dan başkası değildi.</st></span></p>
			<p><span></span></p>
			<p xml:lang="tr-TR"><st c="2550">***</st></p>
			<p><span></span></p>
			<p><span><st c="2554">Körebe</st></span><span><st c="2561">’yi içinden de olsa bir kez daha hatmettikten sonra, sahneyi ve kostümleri gözünde canlandırdı Afife.</st></span></p>
			<p><span><st c="2663">Tabii ki Bedia’yı oynayacaktı.</st></span></p>
			<p><span><st c="2694">İlk repliğini söyledi.</st></span></p>
			<p><span><st c="2717">Gerisi çorap söküğüydü artık.</st></span></p>
			<p><span></span></p>
			<p xml:lang="tr-TR"><st c="2747">***</st></p>
			<p><span></span></p>
			<p><span><st c="2751">İğne zamanı geldiğinde kolunu hemşireye uzatacak, yemek zamanı geldiğindeyse tabağındakinin üçte birini zor yiyecekti.</st></span></p>
			<p><span><st c="2870">Her geçen gün biraz daha zayıfladığının farkındaydı ama hiç mi hiç dert etmiyordu bunu.</st></span></p>
			<p><span><st c="2958">Sadece arada bir, nasıl olup da bu kadar çaresiz kaldığına şaşırıyor, “Hey gidi Afife hey!” diyordu kendi kendine.</st></span></p>
			<p><span><st c="3073">Dört yıla yakın bir süre aranıp sorulmamak giderek daha da ağır gelmeye başladı ünlü tiyatrocuya.</st></span></p>
			<p><span><st c="3171">Çok üzüldüğünde, aklına nedense hep, sahneye sürüldüğü günler gelir oldu.</st></span></p>
			<p><span><st c="3245">Kuşkusuz kendisi de çok istemişti sahneye çıkmayı ama birileri önünü açmış, uygun koşulları hazırlamış, bir manada sahneye itmişlerdi Afife’yi.</st></span></p>
			<p><span><st c="3389">Bir başka deyişle, Afife’den bir Afife Jale yaratmışlardı.</st></span></p>
			<p><span><st c="3448">Peki neden arkasında durmamışlardı geçen yıllar içinde?</st></span></p>
			<p><span><st c="3504">İlk sahneye çıktığından bu yana, aşağı yukarı yirmi yıl geçmişti.</st></span><span></span></p>
			<p><span><st c="3570">O gün onu cesur bulup alkışlayan, pohpohlayan koca koca adamlar neredeydi şimdi?</st></span></p>
			<p><span><st c="3651">Afife Jale görevini yapmış, işi bitmişti. </st><st c="3694">O halde, tarihin çöplüğünde yerini alabilirdi.</st></span></p>
			<p><span><st c="3740">“Demek öyle!” diye söyleniyordu, düşüncelerinde tam da bu noktaya geldiğinde.</st></span></p>
			<p><span></span></p>
			<p xml:lang="tr-TR"><st c="3818">***</st></p>
			<p><span></span></p>
			<p><span><st c="3822">Pencerenin önünde, sadece kendi duyacağı yükseklikte oyunlarını oynarken, bir yandan da büyük bir haksızlığa uğramış olduğunu düşünmeye başlamıştı Afife.</st></span></p>
			<p><span><st c="3976">Her geçen gün biraz daha fazla, bu duygu halini başkalarıyla da paylaşması gerektiğini düşünür olmuştu.</st></span></p>
			<div>
				<div>
					<p xml:lang="tr-TR"><a id="footnote-252-139" href="#footnote-252-139-backlink"><st c="4080">139</st></a><st c="4084"> Cenap Şahabettin 1870-1934 yılları arasında yaşadı. </st><st c="4137">Şair, yazar ve doktordu. </st><span><st c="4162">Körebe</st></span><st c="4168"> isimli oyununu 1917 yılında yazdı.</st></p>
				</div>
			</div>
		</div>
	<div id="charCountTotal" value="4203"></div></body>
</html>
