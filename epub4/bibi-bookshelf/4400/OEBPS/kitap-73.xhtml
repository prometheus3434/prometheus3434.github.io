<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-73</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-72" xml:lang="tr-TR"><st c="0">YETMİŞ SEKİZ</st></p>
			<p><span><st c="13">“Bildiğimizi bilmiyor” demişti, kapıyı çekip can yoldaşının koluna girerken Medhiye Hanım.</st></span></p>
			<p><span><st c="104">Kızının kendi iğnesini kendisinin yaptığının epeydir farkındaydı.</st></span><span></span></p>
			<p><span><st c="170">“Kör olası Doktor Suat” diye homurdanmıştı Sophia, Medhiye Hanım’ın bu sözleri üzerine.</st></span></p>
			<p><span><st c="258">Annesi ve dadısı, Afife’nin baş ağrılarına morfin alarak çare bulmasına, hastalığın iyileştirilmesi olarak bakmışlardı uzun zaman.</st></span></p>
			<p><span><st c="389">“Keşke Trabzon’a göndermeseydik!” demişti acı çeker gibi Medhiye Hanım, Doktor Suat’ın lafı geçince. </st><st c="491">Göndermese, kızının “müptela” olmayabileceğini düşünmüştü yine.</st></span></p>
			<p><span><st c="554">“Nereden bilebilirdik böyle olacağını?” diye savunmuştu hem kendisini hem de can yoldaşını Sophia.</st></span></p>
			<p><span><st c="653">Bu lafı ederken bildiği bir şey daha vardı Sophia’nın.</st></span></p>
			<p><span><st c="708">“Keşke Trabzon’a göndermeseydik” diyen kendisi olsa, bu sefer mutlaka Medhiye Hanım “Nereden bilebilirdik böyle olacağını?” derdi.</st></span></p>
			<p><span><st c="839">Afife ve iki yaşlı kadının yaşamakta olduğu, esasen bir yanı “şöyle olsa böyle olurdu”lu öteki yanı “olan oldu”lu, otuz iki kısım tekmili birden büyük ama çok büyük bir dramdı, o kadar.</st></span></p>
			<p><span><st c="1025">Medhiye Hanım birkaç adım sonra filmi iyice başa sarıp “Hidayet Bey’in dediğini mi yapsaydık acaba?” diye sormuştu.</st></span></p>
			<p><span><st c="1141">“Yüz kere düşündük bunu. </st><st c="1167">Ya o zaman kendine kıysaydı? </st><st c="1196">Bugün ne halde olurduk ikimiz de? </st><st c="1230">Düşünme bile bunu.”</st></span></p>
			<p><span><st c="1249">Doğru söylemişti Sophia.</st></span></p>
			<p><span><st c="1274">Kaldı ki o zaman ve o zamandan bu zamana geçen süre zarfında milyon kere konuşmuş, düşünmüşlerdi bu konuyu.</st></span></p>
			<p><span></span></p>
			<p xml:lang="tr-TR"><st c="1382">***</st></p>
			<p><span></span></p>
			<p><span><st c="1386">Fileleri tıka basa dolu olsa da konuları Afife oldu, pazar dönüşünde iki kadının.</st></span></p>
			<p><span><st c="1468">“Ziya’ya evet deseydi, belki o zaman tiyatroyu hafife alır, böylece morfin illetinden uzak kalırdı.”</st></span></p>
			<p><span><st c="1569">Medhiye Hanım’ın bu sözleri Sophia’nın içini çekmesine yol açtı. </st><st c="1635">O da çok üzülüyordu Afife’nin Ziya’yı geri çevirmesine.</st></span></p>
			<p><span><st c="1690">Öte yandan, genç kız ne annesine ne de dadısına Ziya’nın teklifinden söz etmişti.</st></span></p>
			<p><span><st c="1772">Yine de haberdarlardı işte iki yaşlı kadın Ziya ile Afife arasında geçen konuşmalardan.</st></span></p>
			<p><span><st c="1860">Çünkü, genç adam Afife’den önce kendi annesiyle konuşmuştu bu konuyu.</st></span></p>
			<p><span><st c="1930">Annesi, oğlu Afife tarafından ikinci kez geriye çevrilince söz etmişti olup bitenden kardeşine.</st></span></p>
			<p><span><st c="2026">“Afife çok akıllıca davranmış ve reddetmiş Ziya’yı” demişti bir konuşmalarında Medhiye Hanım’ın kardeşi.</st></span></p>
			<p><span><st c="2131">Beklemişti bu davranışı hep Ziya’dan Medhiye Hanım ama iki çocuğun evlenmeleri için ne çaba göstermiş ne de tersini yapmıştı. </st><st c="2258">Konunun hep uzağında kalmayı tercih etmiş, ne olacaksa ya da olmayacaksa, çocukların kendi kararına bırakmıştı.</st></span></p>
			<p><span><st c="2369">“Ankara’ya bizim kız yüzünden gitmiş meğer Ziya” dedi, sanki Medhiye Hanım’la yeni bir haberi paylaşıyormuş gibi Sophia.</st></span></p>
			<p><span><st c="2490">Başını salladı, biliyorum manasında Medhiye Hanım, sanki tersi mümkün olabilirmiş gibi.</st></span></p>
			<p><span><st c="2578">Afife’ye yakın oturmak şöyle dursun, aynı şehirde olmak bile istememişti genç kız tarafından geri çevrilince Ziya.</st></span></p>
			<p><span><st c="2693">Kimseciklere haber vermeden, orada evlenmişti genç adam.</st></span></p>
			<p><span><st c="2750">Geçenlerde, Ankara’dan bir mektup ve içinde bir resim göndermişti teyzesine genç adam.</st></span></p>
			<p><span><st c="2837">İçinden, minik bir kız çocuğunun resmi de çıkmıştı.</st></span></p>
			<p><span><st c="2889">Aynen şöyle yazmıştı fotoğrafın arkasına inci gibi yazısıyla Ziya:</st></span></p>
			<p><span><st c="2956">“Minik Afife’den, Sevgili Büyük Teyzeleri Medhiye ve Sophia’ya ve Küçük Teyzesi Afife’ye kucak dolusu sevgi ve öpücük.”</st></span></p>
			<p><span><st c="3076">Gözyaşları içinde incelemişlerdi minik Afife’nin resmini üç kadın.</st></span></p>
			<p><span><st c="3143">İlerleyen günlerde fotoğrafı gümüş bir çerçevenin içine yerleştirip, aile resimlerinin yan yana durduğu etajerin üzerine koymuşlardı.</st></span></p>
			<p><span><st c="3277">Başta rahmetli Doktor Sait Paşa olmak üzere kimler yoktu ki fotoğrafların arasında.</st></span></p>
			<p><span></span></p>
			<p xml:lang="tr-TR"><st c="3361">***</st></p>
			<p><span></span></p>
			<p><span><st c="3365">Az sonra, tam da o fotoğrafların karşısında soyunup dökündü iki kadın.</st></span></p>
			<p><span><st c="3436">Yaptıkları gürültüyü kızlarının duymayacağından emindiler.</st></span></p>
			<p><span><st c="3495">Sophia bir koşu mutfağa, sürahiyi boşaltıp musluktan taze su doldurmaya gitti. </st><st c="3575">Geriye beraberinde iki de temiz bardak getirdi ve ortadaki masanın üstüne koydu.</st></span></p>
			<p><span><st c="3655">Kana kana içtiler sularını iki can yoldaşı.</st></span></p>
			<p><span><st c="3699">Sonra “Of, of!” diye içini çekti fotoğraflara bakarak Sophia.</st></span></p>
			<p><span><st c="3761">Medhiye Hanım onun bu sözleri üzerine “Ne hayatmış bizim ki değil mi?” diye sordu.</st></span></p>
			<p><span><st c="3844">Sophia sessiz kalınca, konuşmasını sürdürdü.</st></span></p>
			<p><span><st c="3889">“Seni de ortak ettik bütün dertlerimize, tasalarımıza.”</st></span></p>
			<p><span><st c="3945">Sesini çıkartmadı hiç Sophia.</st></span></p>
			<p><span><st c="3975">Cevap vermek yerine, yoksul bir ailenin kızı olarak Medhiye Hanım’ın yanına can yoldaşı olsun diye verildiği günlere geri döndü.</st></span></p>
			<p><span><st c="4104">Bugün kardeşi gibi gördüğü Medhiye Hanım, o zamanlar filiz gibi bir genç kızdı.</st></span></p>
			<p><span><st c="4184">Kendisi de ona keza.</st></span></p>
			<p><span><st c="4205">Behiye gelmişti dünyaya çok geçmeden. </st><st c="4244">Oyun oynama çağından gerçek hayata onunla birlikte geçmişlerdi.</st></span></p>
			<p><span><st c="4307">Medhiye Hanım’ın ilk doğurduğu çocuğun kırk yaşına yaklaştığını hesapladı zihninden Sophia.</st></span></p>
			<p><span><st c="4399">Behiye’den beş yıl kadar sonra da Salah gelmişti dünyaya.</st></span></p>
			<p><span><st c="4457">Gencecik ve gösterişli bir kadınken, hiç beklenmedik bir anda eşini kaybetmişti Medhiye Hanım...</st></span></p>
			<p><span><st c="4554">Daha önce hiç evlenmemiş olan Hidayet Bey’le evlendirilmişti bunun üzerine...</st></span></p>
			<p><span><st c="4632">Olup biten her şey hızla geçip gitti Sophia’nın gözünün önünden.</st></span></p>
			<p><span><st c="4697">Her karesinde var olduğu uzun filmi, birkaç saniye içinde baştan sona yeniden seyretti.</st></span></p>
		</div>
	<div id="charCountTotal" value="4785"></div></body>
</html>
