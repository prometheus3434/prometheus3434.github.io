<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-103</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-101" xml:lang="tr-TR"><st c="0">YÜZ DOKUZ</st></p>
			<p><span><st c="10">Yaptığı konuşma ve koğuş içindeki davranışları etkili olmuş olmalı ki birkaç gün içinde yeri değişti Afife’nin.</st></span></p>
			<p><span><st c="122">En azından, etraflarına daha az zarar veren hastalarla aynı koğuşu paylaşmaya başlamıştı.</st></span></p>
			<p><span><st c="212">Çevresine alıcı bir gözle baktığında, kendisi gibi bağımlı olanları hemen ayırt etti. </st><st c="299">Onlar da tıpkı kendisi gibi çok zayıftılar.</st></span></p>
			<p><span><st c="342">Evindeyken bile çok az yerken, hastaneye geldiği günden itibaren iyice az yemeye ve içmeye başladı Afife.</st></span></p>
			<p><span><st c="448">Önüne konulan yiyeceklerin büyük bir bölümünü arkadaşlarına veriyordu.</st></span></p>
			<p><span><st c="519">Bir konuşmalarında “Ama böyle yaşayamazsınız ki!” dedi genç doktor hastasına.</st></span></p>
			<p><span><st c="597">“Kimin umurunda efendim yaşamak?” diye cevapladı adamı.</st></span></p>
			<p><span><st c="653">Gayet iyi anlamıştı doktor hastasının ne demek istediğini.</st></span></p>
			<p><span><st c="712">Bir tür, ölüme doğru yürüme durumuydu Afife’ninki.</st></span></p>
			<p><span></span></p>
			<p xml:lang="tr-TR"><st c="763">***</st></p>
			<p><span></span></p>
			<p><span><st c="767">Teslim olursanız, zaman geçer.</st></span></p>
			<p><span><st c="798">Afife, farkında bile olmadan teslim oldu.</st></span></p>
			<p><span><st c="840">Bazen gözünün önünden sevdiği insanlar geçiyordu tek tek. </st><st c="899">Dedesi, annesi, dadısı ve Ziya’sı, üzerinde en çok düşündüğü insanlardı.</st></span></p>
			<p><span><st c="971">Acaba ne yapıyordu annesi ve dadısı?</st></span></p>
			<p><span><st c="1008">Kendisinden haber alamayınca öldüğünü düşünmüş olmalıydılar.</st></span></p>
			<p><span><st c="1069">Ziya’nın haberi olmuş muydu acaba kaybolduğundan?</st></span></p>
			<p><span><st c="1119">Selahattin ne yapıyordu peki?</st></span></p>
			<p><span><st c="1149">Annesi ve dadısı temas kurunca “Bırakıp gitti beni” demiş olmalıydı eski eşi.</st></span></p>
			<p><span><st c="1227">Ne hikmetse, Selahattin düşüncelerine şarkılarıyla geliyordu hep. </st><st c="1294">Böyle zamanlarda bir pencere kenarına geçiyor, kimseye duyurmadan, onun söylediği şarkıları mırıldanıyordu Afife.</st></span></p>
			<p><span><st c="1407">Tıpkı dedesi aklına geldiğinde, kendisini Üsküdar’daki konakta oyunlar oynarken hayal ettiği gibi.</st></span></p>
			<p><span><st c="1506">Ya da Ziya’sını, kendisine iki kez ve ciddiyetle evlenme teklif ederken düşündüğü gibi.</st></span></p>
			<p><span><st c="1594">“Ne olurdu acaba Ziya’yla evlenseydim?” diye düşünüyordu böyle zamanlarda ve hep aynı cevabı veriyordu kendine.</st></span></p>
			<p><span><st c="1706">“Ne olacak, tıpkı Selahattin gibi onun da hayatını berbat ederdim.”</st></span></p>
			<p><span><st c="1774">İşte yine aklındaydı Selahattin.</st></span></p>
			<p><span><st c="1807">Fatih’teki evlerinde, salondaki yuvarlak masaya yanaştırdığı sandalyede, rakısını yudumlayıp tamburunu çalıyordu eski eşi.</st></span><span></span></p>
			<p><span></span></p>
			<p><st c="1930">“Artık yetişir çektiğim insafsız elinden</st></p>
			<p><st c="1971">Geçmez bu gönül ölse bile son emelinden</st></p>
			<p><st c="2011">Bir damla şifa sun dudağından ve dilinden</st></p>
			<p><span><st c="2053">Geçmez bu gönül ölse bile son emelinden...”</st><a id="footnote-252-138-backlink" href="#footnote-252-138"><st c="2097">138</st></a></span><span></span></p>
			<p><span></span></p>
			<p><span><st c="2101">Afife, pencerenin kenarında bütün gün söyledi bu şarkıyı.</st></span></p>
			<p><span><st c="2159">Ne yemeğe çağrıldığında kalktı yerinden ne de bir yudum su içti.</st></span></p>
			<p><span><st c="2224">Akşamın karanlığı basıncaya kadar pencereden dışarıya baktı ve Selahattin’in bestelediği “Artık Yetişir Çektiğim İnsafsız Elinden” isimli şarkıyı tekrarladı.</st></span></p>
			<div>
				<div>
					<p xml:lang="tr-TR"><a id="footnote-252-138" href="#footnote-252-138-backlink"><st c="2382">138</st></a><st c="2386"> Selahattin Pınar’ın bayati makamında bestelediği bu parçanın sözlerini, bestekâr ve şair M. </st><st c="2479">Naf</st><span><st c="2482">i</st></span><st c="2484">z Irmak (1904-1975) yazdı.</st></p>
				</div>
			</div>
		</div>
	<div id="charCountTotal" value="2510"></div></body>
</html>
