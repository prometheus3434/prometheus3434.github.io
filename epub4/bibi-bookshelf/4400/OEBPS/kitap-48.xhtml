<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-48</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-48" xml:lang="tr-TR"><st c="0">ELLİ ÜÇ</st></p>
			<p><span><st c="8">Mudanya Antlaşması imzalandıktan sonra Trakya, Çorlu, Silivri teslim alındı. </st><st c="86">Çanakkale Boğazı’nda yeniden kontrol sağlandı.</st></span></p>
			<p><span><st c="132">Ve 19 Ekim 1922’de, Mudanya vapuru ile Refet Paşa, güzel ama hüzünlü İstanbul’a geldi, 469 yıl süreyle Osmanlı’ya payitaht olan kenti, Ankara Hükümeti adına teslim aldı.</st></span></p>
			<p><span><st c="302">Sophia, evine bayrak asan ilk İstanbullulardan biri oldu. </st><st c="361">O penceresine bayrağını bütün cevvaliyetiyle asarken, Afife ve Medhiye Hanım gözyaşlarına boğuldular.</st></span></p>
			<p><span><st c="462">Onların evinde ve tüm İstanbul’da, hayat adeta yeniden filizlenmeye başlıyor, bir başka deyişle muhteşem kent küllerinden yeniden doğuyordu.</st></span></p>
			<p><span><st c="603">Sonraki günlerde, saltanatın kaldırıldığı ilan edildi. </st><st c="659">Böylelikle, 1299 yılında başlayıp 1922 yılına kadar 623 yüz yirmi üç yıl hüküm süren Osmanlı hanedanı için yolun sonuna gelinmiş oldu.</st></span></p>
			<p><span><st c="793">5 Kasım 1922’de Refet Bey, İstanbul’da bulunan Osmanlı artığı devlet mekanizmasına “her türlü çalışmayı kesmelerini” buyurdu.</st></span></p>
			<p><span><st c="919">“O halde...” dedi gazeteden bu haberi okur okumaz Afife annesine. </st><st c="986">“Eski kanunların da hükmü kalktı, değil mi?”</st></span></p>
			<p><span><st c="1030">Afife Hanım da tıpkı onun gibi düşünüyordu.</st></span></p>
			<p><span><st c="1074">“Acaba gidip tiyatrocu arkadaşlarını ziyaret etsen mi yavrum?” dedi epeydir “sahne” lafını ağzına bile almayan biricik kızına.</st></span></p>
			<p><span><st c="1201">Güzel kız cevap vermek yerine derinlere daldı.</st></span></p>
			<p><span></span></p>
			<p xml:lang="tr-TR"><st c="1248">***</st></p>
			<p><span></span></p>
			<p><span><st c="1252">Tam da o günlerde ulaştı Behiye’nin mektubu ellerine. </st><st c="1307">Uzun uzun anlatmıştı Medhiye Hanım’ın ilk göz ağrısı Anadolu’da savaş boyunca çektikleri zorlukları. </st><st c="1408">Eşiyle birlikte, başlarda Osmanlı’nın sonra Anadolu ayaklanması başlayınca da Kuvayı Milliye’nin emrinde, görevden göreve koşmuşlardı.</st></span></p>
			<p><span><st c="1542">Behiye’nin yazdıklarının satır aralarında, kocasının işgal kuvvetlerine karşı gösterdiği direnişe dair belli belirsiz de olsa bir gurur okunuyordu.</st></span></p>
			<p><span><st c="1690">Afife yüksek sesle okuduğu mektubu annesine uzattı. </st><st c="1743">Medhiye Hanım gözlüklerini takıp bir kez daha okudu mektubu baştan sona. </st><st c="1816">Mektup daha sonra Sophia’ya geçecekti.</st></span></p>
			<p><span><st c="1854">Behiye’den gelen mektubu üçü de kana kana okuduktan sonra, ilk yorum Sophia’dan geldi.</st></span></p>
			<p><span><st c="1941">“Ankara Hükümeti önemli bir görev verecek galiba Fuat Bey’e.”</st></span></p>
			<p><span><st c="2003">Medhiye Hanım’ın yüzü güldü, “Mektubu okurken ben de öyle hissettim” dedi yaşlı kadın.</st></span></p>
			<p><span><st c="2090">Aslında yaşı gelmişti Fuat Bey’in. </st><st c="2126">Şöyle bir hesap yaptı yaşlı kadın ve “Otuz dokuz yaşına geldi damat bey” dedi.</st></span></p>
			<p><span><st c="2204">Araya şu lanet savaş girmemiş olsa, çoktan bir yerlere vali atanırdı Fuat Bey. </st><st c="2284">Anadolu’ya tayini çıktığında, gidişat öyleydi çünkü.</st></span></p>
			<p><span><st c="2336">Afife de “Kuvayı Milliye’nin yanında savaştığına göre, yakında çok iyi haberler gelir eniştemden ve ablamdan” diyerek konuşmaya katıldı.</st></span></p>
			<p><span><st c="2473">Peki Ziya nerelerdeydi acaba?</st></span></p>
			<p><span><st c="2503">Yine Ziya’nın adını telaffuz edemedi. </st><st c="2542">Onun yerine “Bir de Salah ağabeyimin iyi haberini alsak” dedi güzel kız.</st></span></p>
			<p><span><st c="2614">Sophia ve Medhiye Hanım hep bir ağızdan “İnşallah” dediler.</st></span></p>
		</div>
	<div id="charCountTotal" value="2674"></div></body>
</html>
