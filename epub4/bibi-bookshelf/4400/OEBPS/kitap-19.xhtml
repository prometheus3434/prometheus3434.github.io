<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-19</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-19" xml:lang="tr-TR"><st c="0">ON DOKUZ</st></p>
			<p><span><st c="9">Durum tam anlamıyla felaketti.</st></span></p>
			<p><span><st c="40">Afife eve geldiğinde annesini ağlamaktan gözleri şiş halde buldu. </st><st c="107">Sophia’nın ise ağzını bıçak açmıyordu.</st></span></p>
			<p><span><st c="145">“Ne yaptın kızım sen!” diyebildi epey sonra Medhiye Hanım ve olup biteni bütün açıklığıyla Afife’ye anlattı.</st></span></p>
			<p><span><st c="254">Babası “Bu işi derhal hallet. </st><st c="285">Kızını eve sok, bir daha da çıkartma. </st><st c="323">Ne okul ne başka bir şey! </st><st c="349">Ya da beni katil etmeden ikiniz de evimden defolup gidin!” demiş, kapıyı çarpıp çıkmıştı.</st></span></p>
			<p><span><st c="438">Medhiye Hanım ve Afife, bu kadar net bir yol ayrımındaydılar.</st></span></p>
			<p><span><st c="500">“Ne yaptın kızım sen?” diye soruyor ve “Paşa deden de yok ki başımızda, ondan yardım isteyeyim” diyor başka bir şey demiyordu kadıncağız.</st></span></p>
			<p><span><st c="638">Afife tam da o anda ne büyük bir felaketle karşı karşıya olduğunu fark etti.</st></span></p>
			<p><span><st c="715">Babasını tanıyordu ve tiyatrocu olmasına ne büyük bir tepki verebileceğini tahmin etmişti tabiatıyla ama meseleyi bu boyuta taşıyabileceğine katiyetle ihtimal vermemişti.</st></span></p>
			<p><span><st c="886">İki şık koymuştu muhafazakâr adam önlerine: Birincisi Afife eve kapanacak ve evlenene kadar bir daha sokağa çıkmayacak, ikincisi anne kız, Hidayet Bey’in tabiriyle, evden defolup gideceklerdi!</st></span></p>
			<p><span><st c="1079">Medhiye Hanım birkaç saat düşündükten sonra kızına “Babanın kabul edeceğini zannetmiyorum ama ona tiyatroyu bırakıp okuluna devam edeceğini söyleyeceğim” dedi.</st></span></p>
			<p><span><st c="1239">“Asla!” diye cevapladı Afife annesini ve “Ölürüm de tiyatroyu bırakmam!” diye sürdürdü sözlerini.</st></span></p>
			<p><span><st c="1337">Medhiye Hanım yeniden başladı ağlamaya.</st></span></p>
			<p><span><st c="1377">Kocasını da kızını da tanıyordu. </st><st c="1411">Aslında, epeydir kızının bu damarını kocasından aldığını düşünüyordu. </st><st c="1481">Doktor Sait Paşa’nın soyundan bu kadar inat, dediğim dedik başka biri çıkmamıştı. </st><st c="1563">Ne Behiye ve Salah ne de kardeşinin oğlu Ziya. </st><st c="1610">Hiçbiri inat açısından Afife’ye zerre kadar benzemiyorlardı.</st></span></p>
			<p><span><st c="1670">Düşüncelerinin bu noktasında ellerini açıp dua eder gibi yukarıya kaldırdı Medhiye Hanım ve “Allahım beni neyle imtihan ediyorsun?” dedi.</st></span></p>
			<p><span><st c="1808">Sophia işte tam da bu noktada bir can simidi gibi girdi devreye.</st></span><span></span></p>
			<p><span><st c="1873">“Hanımım, ben ne güne duruyorum? </st><st c="1907">Benim evim ne güne duruyor? </st><st c="1935">Ben de isterim evinin, yuvanın bozulmamasını ama unutma ki başımızı sokacak bir evimiz var.”</st></span></p>
			<p><span><st c="2027">Ne diyeceğini şaşırdı Medhiye Hanım.</st></span></p>
			<p><span><st c="2064">Dadısının bu sözleri üzerine Afife’nin kurumuş olan gözpınarlarından yaşlar boşaldı. </st><st c="2150">Ağlama sırası şimdi ondaydı.</st></span></p>
			<p><span></span></p>
			<p xml:lang="tr-TR"><st c="2178">***</st></p>
			<p><span></span></p>
			<p><span><st c="2182">Afife’nin ayak diremesi ve Sophia’nın teklifi üzerine Medhiye Hanım yeniden ve başka ihtimalleri de göz önünde bulundurarak düşünmeye koyuldu.</st></span></p>
			<p><span><st c="2325">Genç kız annesinin kendisine dert ettiği meselelerden birinin de maddiyat olduğunu gayet iyi tahmin ediyordu.</st></span></p>
			<p><span><st c="2435">Doktor Sait Paşa artık yoktu, yardım eli Medhiye Hanım’a ne yazık ki uzanamayacaktı.</st></span></p>
			<p><span><st c="2520">Şahane bir adamdı Paşa. </st><st c="2545">Zor zamanlarında kızlarını ve torunlarını her türlü dardan kurtarırdı. </st><st c="2616">Maddi imkânlarını kızlarından ve torunlarından asla esirgemezdi.</st></span></p>
			<p><span><st c="2680">Ne yazık ki artık yoktu Doktor Sait Paşa. </st><st c="2723">Medhiye Hanım evli olduğundan, babasından maaş almıyordu. </st><st c="2781">Yaşlı adamın geride bıraktığı üç beş kuruş cenaze masrafı olarak harcanmıştı. </st><st c="2859">Sahip olduğu konakta öteki kızı ailesiyle birlikte oturuyordu. </st><st c="2922">Tabii ki konağın yarısı Medhiye Hanım’a aitti ama kardeşini evlendiği günden itibaren yuva bellediği yerden söküp atamazdı. </st><st c="3046">Kızını ve Sophia’sını alıp, sığıntı gibi konağa da gidemezdi.</st></span></p>
			<p><span><st c="3107">Afife de, annesinin aklından geçmekte olan her şeyi, onunla birlikte bir bir düşünüyordu.</st></span></p>
			<p><span><st c="3197">Ana kız sanki paralel iki beyin olmuşlardı...</st></span></p>
			<p><span><st c="3243">Herkesin açık konuşması gerektiği bir noktada olduklarına karar verdi aniden Afife ve “Bak anneciğim, sana söylemek istediğim bir şey daha var!” dedi.</st></span></p>
			<p><span><st c="3394">Medhiye Hanım ve Sophia endişe ve merakla baktılar kızlarına. </st><st c="3457">Akıllarına bin bir ihtimalden en kötü olanlar geldi.</st></span></p>
			<p><span><st c="3509">Neyse ki güzel kız derhal anlatmaya koyuldu.</st></span></p>
			<p><span><st c="3554">“Geçen hafta Darülbedayi’in yönetim kurulu toplanmış ve bir karar almış. </st><st c="3628">Karar bana da tebliğ edildi. </st><st c="3657">Bana bu ay sonundan itibaren 500 kuruş aylık verilecek. </st><st c="3713">Demek istediğim, parasız kalmayacağız.”</st></span></p>
			<p><span><st c="3752">Doğru söylüyordu Afife. </st><st c="3777">Darülbedayi 10 Kasım 1918 tarihinde yaptığı toplantıda Beyza’ya 200 kuruş yol parası verme kararı almış, sonra 21 Ocak 1919’da sınav yapıp Afife’yi aktris kadrosuna dahil etmiş ve 500 kuruş maaşa bağlamıştı. </st><st c="3985">Aynı gün Refika’nın da 600 kuruş aylıkla ikinci suflör olarak ataması yapılmıştı.</st><a id="footnote-252-54-backlink" href="#footnote-252-54"><st c="4066">54</st></a></span></p>
			<p><span><st c="4069">Medhiye Hanım sevinsin mi üzülsün mü bilemedi. </st><st c="4117">Yeniden düşündü. </st><st c="4134">Sophia’nın teklifini kabul edip onun evine taşınırlarsa ev kirası vermez, Afife’nin kazanacağı parayla güçbela da olsa yaşayabilirlerdi.</st></span></p>
			<p><span><st c="4270">Sophia bıraksa daha da uzun uzun düşünecek, biraz daha muhasebe yapacaktı evin hanımı ama sevecen kadın bırakmadı.</st></span><span></span></p>
			<p><span><st c="4385">“Bak hanımım. </st><st c="4400">Afife benim de kızım. </st><st c="4422">Evimiz var diyorum sana. </st><st c="4447">Yıllar boyu, ne Paşam ne de sen, bana para harcattınız. </st><st c="4503">Her eksiğimi gediğimi kapattınız. </st><st c="4537">Paşa’mın bana verdiği maaşlar birikti. </st><st c="4576">Biliyorsun, bu paraları bırakacak çoluğum çocuğum yok. </st><st c="4631">Bundan sonra evlenecek çocuk sahibi olacak halim de yok. </st><st c="4688">Benim de senin gibi, bir tane kızım var şu dünyada. </st><st c="4740">O da Afife. </st><st c="4752">Demem o ki, yaptığın hesap kitabın içine bunları da koy ve Afife için en iyisine öyle karar ver.”</st></span></p>
			<p><span><st c="4849">Afife, hiç beklemediği bir anda dadısından gelen bu ikinci inanılmaz destek üzerine duygulandı. </st><st c="4946">Gözyaşlarına boğuldu. </st><st c="4968">“Sophiciğim” diyerek yaşlı kadına sarıldı.</st></span></p>
			<div>
				<div>
					<p xml:lang="tr-TR"><a id="footnote-252-54" href="#footnote-252-54-backlink"><st c="5010">54</st></a><st c="5013"> Darülbedayi İdare Meclisi’nin 1918 ve 1919 yılı karar defterlerinden.</st></p>
				</div>
			</div>
		</div>
	<div id="charCountTotal" value="5083"></div></body>
</html>
