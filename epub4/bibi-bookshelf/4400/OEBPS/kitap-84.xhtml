<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-84</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-83" xml:lang="tr-TR"><st c="0">SEKSEN DOKUZ</st></p>
			<p><span><st c="13">Arada bir Selahattin’in yaşama sevincine iştirak etmeye, onun estirdiği olumlu rüzgârlara kendini kaptırmaya çalışıyorsa da mutsuzdu Afife.</st></span></p>
			<p><span><st c="153">Evlenmeden önce biliyordu aslında mutsuz olacağını.</st></span></p>
			<p><span><st c="205">Söylemişti de bunu Selahattin’e. </st><st c="239">Şöyle seslendirmişti içinden geçenleri:</st></span></p>
			<p><span><st c="278">“Bak sevgilim, ben mutsuz olmak için yaratılmış bir kadınım. </st><st c="340">Seni de mutsuz ederim.”</st></span></p>
			<p><span><st c="363">Can kulağıyla dinlememişti genç adam bu sözleri. </st><st c="413">Gelir geçer zannetmiş, üstesinden gelebileceğini zannetmişti.</st></span></p>
			<p><span><st c="474">Öyle ya da böyle, Afife tam olarak anlamamıştı sevgilisine içinde bulunduğu açmazı.</st></span></p>
			<p><span><st c="558">Genç kadının bütün mutsuzluğunun sahneye çıkamamaktan, tiyatro çevrelerinden uzak düşmüş olmaktan kaynaklandığını düşünmüştü Selahattin. </st><st c="696">Afife’nin tutkusunu sıradan insanlarınkiyle karşılaştırmış, yanılmıştı.</st></span></p>
			<p><span><st c="767">Neler söylememişti ki genç adam her “Benden vazgeç!” dediğinde genç kadına.</st></span></p>
			<p><span><st c="843">“Sanatçı sanatçının halinden anlar Afife. </st><st c="886">Zannediyor musun ki kendimden hoşnut olduğum zamanlar mutsuz olduklarımdan fazladır? </st><st c="971">Hayır sevgilim. </st><st c="987">Ama göreceksin, birlikte yakalayacağız, mutluluk denilen o sihirli ruh halini. </st><st c="1066">İkimiz birbirimizi mutlu edeceğiz ve makûs talihimizi yıkacağız Afife.”</st></span></p>
			<p><span><st c="1137">Ve yüzlerce pozitif cümle daha...</st></span></p>
			<p><span><st c="1171">Aslında, sarf ettiği bu cümlelerin hakkını vermişti de genç Selahattin. </st><st c="1244">Evliliklerinin ikinci gününden itibaren evin içinde bahar rüzgârları estirmeye başlamıştı.</st></span></p>
			<p><span><st c="1334">Birlikte Mısır Çarşısı’na gitmiş, çiçek tohumları, fideleri, saksılar alıp gelmişlerdi güzel evlerine.</st></span></p>
			<p><span><st c="1437">Çiçekçiliği, bahçeyle uğraşmayı seviyordu Afife ama yetmiyordu içinde bulunduğu girdaptan çıkmasına.</st></span></p>
			<p><span><st c="1538">“İçimde beni yiyip bitiren bir şey var Selahattin, tam koşmak üzereyken bacaklarımdan tutan, durduran bir şey...”</st></span></p>
			<p><span><st c="1652">“Hayır Selahattin, bunun Darül ve Bediş’in kaybolmasıyla ilgisi yok. </st><st c="1722">Tabii ki üzüldüm kedilerin benim yüzümden kaybolmasına. </st><st c="1778">Ama içinde bulunduğum çıkmazın nedeni bu değil. </st><st c="1826">Hayır sevgilim... </st><st c="1844">Tarif edemiyorum Selahattin!”</st></span></p>
			<p><span><st c="1873">Afife’nin tarif edemediği, başarıyı yakalamışken ya da çok yakınındayken, bir nedenle bütün kapıların yüzüne kapanmış olmasıydı. </st><st c="2003">Sanatçılara dair o bildik, berbat ruh haliydi içinde bulunduğu.</st></span></p>
			<p><span><st c="2066">Mesleğinde zirveleri yakalamış olan Selahattin’in yapması gereken, kendisini Afife’nin yerine koymaktı o kadar.</st></span></p>
			<p><span><st c="2178">Kim bilir, belki başkası olsa becerebilirdi kendini ötekinin yerine koymayı ama aşk galip gelmişti bir kere.</st></span></p>
			<p><span><st c="2287">Aşk galip gelince, akla perde iner!</st></span></p>
			<p><span></span></p>
			<p xml:lang="tr-TR"><st c="2323">***</st></p>
			<p><span></span></p>
			<p><span><st c="2327">Yılmıyordu Selahattin. </st><st c="2351">Savaşıyordu Afife’nin ruh haliyle. </st><st c="2386">Ne olursa olsun, sürüklendiği girdaptan çekip çıkarmaya çalışıyordu güzel eşini.</st></span></p>
			<p><span><st c="2466">“Afife sen şiirler yaz, ben de o şiirler için besteler yapayım” dedi bir gün.</st></span></p>
			<p><span><st c="2544">Güzel kadın güldü. </st><st c="2564">Kocasının kendisini oyalamak için önüne işler koyduğunu anladı. </st><st c="2628">Yine de “Olur. </st><st c="2643">Ne güzel olur” dedi kırmamak için.</st></span></p>
			<p><span><st c="2677">Hatta uğraştı da şiirler yazmak için.</st></span></p>
			<p><span><st c="2715">Kocası beğense de kendisi beğenmedi şiirlerini.</st></span></p>
			<p><span><st c="2763">“Görüyorsun Selahattin, ‘Sepet sepet yumurta, sakın beni unutma’ kıvamında yazdığım şiirler. </st><st c="2857">Ben şair değilim ki sevgilim...”</st></span><span></span></p>
			<p><span><st c="2889">Devam edemedi sözlerine Afife.</st></span></p>
			<p><span><st c="2920">Edebilse, “Ben oyuncuyum, üstelik en iyisiyim” diyecekti.</st></span></p>
			<p><span><st c="2978">Selahattin’e söyleyemese de kendisine söyledi düşüncelerini güzel kadın.</st></span></p>
			<p><span><st c="3051">“Mesleğini ağzına yüzüne bulaştırmış, şahane bir oyuncuyum.”</st></span></p>
			<p><span><st c="3112">Esasen, hiç de mesleğini ağzına yüzüne bulaştırmış değildi Afife.</st></span></p>
			<p><span><st c="3178">Sadece ama sadece, yanlış zamanda ve yanlış yerde olmuştu, o kadar.</st></span></p>
			<p><span><st c="3246">Birkaç sene daha beklemiş olsa, kuşkusuz her şey çok farklı olurdu Afife Jale’nin hayatında.</st></span></p>
			<p><span></span></p>
			<p xml:lang="tr-TR"><st c="3339">***</st></p>
			<p><span></span></p>
			<p><span><st c="3343">1929’un sonbaharı erken gitmiş, kışı çabuk gelmişti.</st></span></p>
			<p><span><st c="3396">Eve gecenin bir yarısında dönmesine rağmen, eşinden erken uyandı her zamanki gibi Sabahattin.</st></span></p>
			<p><span><st c="3490">Kahvaltı masasını hazırladı ve Afife’yi hep olduğu gibi yanağından öperek uyandırdı nazik adam.</st></span></p>
			<p><span><st c="3586">“Bir sürprizim var” dedi her zaman olduğu gibi en enerjik haliyle.</st></span></p>
			<p><span><st c="3653">Severdi genç adam eşini şaşırtmayı.</st></span></p>
			<p><span><st c="3689">İlk lokmalardan sonra, gidip ceketinin cebinden iki bilet getirdi Selahattin, masanın üzerine koydu ve “Sezonun ilk piyesi!” dedi.</st></span></p>
			<p><span><st c="3820">Afife bir biletlere baktı bir eşine ve “Nasıl sevmezsin bu adamı?” diye düşündü.</st></span></p>
			<p><span><st c="3901">Seviyordu da zaten ama duygularını gösterecek, sevgisini, aşkını ifade edecek gücü, takati yoktu güzel kadının.</st></span></p>
			<p><span><st c="4013">Yine de biletleri eline aldı, oyunun ne olduğunu anlayınca çok sevindi ve bütün enerjisini kullanarak kalktı, kocasının yanağına bir teşekkür öpücüğü kondurdu.</st></span></p>
		</div>
	<div id="charCountTotal" value="4173"></div></body>
</html>
