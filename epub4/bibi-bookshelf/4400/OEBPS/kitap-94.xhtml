<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-94</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-92" xml:lang="tr-TR"><st c="0">YÜZ</st></p>
			<p><span><st c="4">Afife’yi sevse, onun için dertlense de Seyyare Hanım’la görüşüyordu Selahattin.</st></span></p>
			<p><span><st c="84">Daha ilk yalnız kalışlarında, birlikte Yeşilköy’e, Münir Nurettin Bey’le plak doldurmaya giderlerken dökmüştü genç kıza içini.</st></span></p>
			<p><span><st c="211">Sonra geriye dönmek üzere yola çıktıklarında, sahilde yürürlerken de “Mutsuzum, çok mutsuzum” demişti.</st></span></p>
			<p><span><st c="314">Yanındaki erkek kendisine bu sözleri söylediğinde henüz on dokuz yaşındaydı Seyyare.</st></span></p>
			<p><span><st c="399">O yaşlarda bulunan gençler için “mutluluk” ve “mutsuzluk” kavramları büyük anlamlar taşırmış gibi görünse de henüz içleri boştur.</st></span></p>
			<p><span><st c="529">“Nasıl yani?” diye sordu ikide bir genç kız kendisinden epey yaşlı olan Selahattin’e.</st></span></p>
			<p><span><st c="615">“Evliyim ama hayatımda senin gibi birisi yok” deyiverdi bu soru üzerine duyguların adamı.</st></span></p>
			<p><span><st c="705">Sözler ağzından çıktıktan uzun uzun düşündü.</st></span></p>
			<p><span><st c="750">Gerçekten de, hayatında neden Seyyare gibi bir kadın yoktu ya da olmasındı?</st></span></p>
			<p><span></span></p>
			<p xml:lang="tr-TR"><st c="826">***</st></p>
			<p><span></span></p>
			<p><st c="830">“Aylar geçiyor sen bana hâlâ geleceksin</st></p>
			<p><st c="870">Yetmez mi bu hasret, daha yıllarca mı sürsün</st></p>
			<p><st c="915">Hülyalarımda memba taze bir çiçeksin</st></p>
			<p><span><st c="952">Bekletme yazık, sen de solar, bir gün sen de sürünürsün...”</st></span><span><a id="footnote-252-128-backlink" href="#footnote-252-128"><st c="1012">128</st></a></span><span></span></p>
			<p><span></span></p>
			<p><span><st c="1016">Farkında değildi ama yüzlerce kez söylemişti bu şarkıyı Selahattin.</st></span></p>
			<p><span><st c="1084">O kadar ki, Afife’nin uyanmasına yol açmıştı.</st></span></p>
			<p><span><st c="1130">Yattığı yerde dinlemişti güzel kadın, sevgilisinin üzerinde çalıştığı yeni besteyi.</st></span></p>
			<p><span><st c="1214">“Benim için söylemiyor” diye düşündü.</st></span></p>
			<p><span><st c="1252">Zor zahmet de olsa yatağından kalktı ve sabahlığını sırtına geçirip salona indi.</st></span></p>
			<p><span><st c="1333">“Yeni bir beste mi?” diye sordu, elini Selahattin’in omzuna koyarak Afife.</st></span></p>
			<p><span><st c="1408">İrkildi Selahattin.</st></span></p>
			<p><span><st c="1428">“Evet” dedi sanki biraz mahcup olmuş gibi.</st></span></p>
			<p><span><st c="1471">“Sözlerini de sen mi yazdın?” diye sordu, alacağı cevabı çok da merak etmiyormuş gibi Afife.</st></span></p>
			<p><span><st c="1564">Selahattin “Hayır” deyince, bir nebze de olsa rahatladı.</st></span></p>
			<p><span><st c="1621">Eşinin bu soruyu neden sormuş olduğunu o dakika anladı Selahattin. </st><st c="1689">Epeydir bu kadar zevk alarak çalıp söylemediğini keşfetmiş olmalıydı.</st></span></p>
			<p><span><st c="1758">Afife kahve yapmak için mutfağa doğru giderken, Selahattin çalışmasına son verdi.</st></span></p>
			<div>
				<div>
					<p xml:lang="tr-TR"><a id="footnote-252-128" href="#footnote-252-128-backlink"><st c="1840">128</st></a><st c="1844"> Güftesi Burhan Bey’e ait olan bu şarkı rast makamındadır.</st></p>
				</div>
			</div>
		</div>
	<div id="charCountTotal" value="1902"></div></body>
</html>
