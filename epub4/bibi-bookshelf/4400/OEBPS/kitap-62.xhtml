<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-62</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-61" xml:lang="tr-TR"><st c="0">ALTMIŞ YEDİ</st></p>
			<p><span><st c="12">2 Ekim</st><a id="footnote-252-92-backlink" href="#footnote-252-92"><st c="19">92</st></a><st c="22"> sabahı, İstanbul her zamankinden daha erken uyandı.</st></span></p>
			<p><span><st c="74">Nefesler tutuldu, düşman kalıntısı asker ve subayların, kenti gerçek sahiplerine terk edeceği saate doğru son sayılmaya başlandı.</st></span></p>
			<p><span><st c="204">Bir başka güzel göründü İstanbulluların gözüne o gün, dünyanın en şahane kenti İstanbul.</st></span></p>
			<p><span><st c="293">Her yer bayraklarla donanmış, kentliler en güzel kıyafetlerine bürünmüşlerdi.</st></span></p>
			<p><span><st c="371">Afife, Medhiye Hanım ve Sophia evden ayrılırken cumbada dalgalanan yıkanmış ve ütülenmiş güzel bayrağa ve serenin tepesinde parıldayan aleme son bir kez baktılar.</st></span></p>
			<p><span><st c="534">Kadıköylüler, üçerli, beşerli, çocuk, genç, yaşlı, kadın, erkek, akın akın iskeleye yürüyordu...</st></span></p>
			<p><span><st c="631">İskele ana baba günüydü...</st></span></p>
			<p><span><st c="658">Memurlar, biletçiler, çımacılar, makine dairelerinde ya da güvertede görev yapan gemiciler, kaptanlar, herkes ama herkes gemilerin hareket saatlerini boş vermiş, iskelelere akın eden Kadıköylüleri, Karaköy’e geçirmek için delicesine gayret içindeydi.</st></span></p>
			<p><span></span></p>
			<p><span><st c="909">Afife, Karaköy’e doğru yol alan vapurun iskele baş omuzluğundan Eminönü ve Galata Köprüsü’nü işaret ederek “Anne, Sofi bakın, bakın!” dedi şaşkınlık içinde.</st></span></p>
			<p><span><st c="1066">Sadece annesi ve dadısı değil, etraftaki herkes kızın gösterdiği tarafa baktı.</st></span></p>
			<p><span><st c="1145">Sirkeci ve Eminönü’nden Karaköy’e, oradan da Galata ve Dolmabahçe’ye doğru insan seli olmuştu İstanbullular.</st></span></p>
			<p><span><st c="1254">Tramvaylar işgal kuvvetleri tarafından o gün için ve son olarak yasaklanmıştı yasaklanmasına ama İstanbullular bu büyük günü yerinde izlemekten caymamıştı.</st></span></p>
			<p><span><st c="1410">Tersine, sel olup akıyorlardı işte Dolmabahçe’ye!</st></span></p>
			<p><span><st c="1460">Az sonra Afife, Medhiye Hanım ve Sophia da o kalabalığa karışacak, büyük insan selinde birer damla olacaklardı.</st></span></p>
			<p><span></span></p>
			<p xml:lang="tr-TR"><st c="1572">***</st></p>
			<p><span></span></p>
			<p><span><st c="1576">Düşman karargâhı, devir teslim törenini önemsizleştirmek için Dolmabahçe’ye gazetecileri davet etmemiş, gelenleri de geri çevirmeye yeltenmişti ama durum ters tepmişti.</st></span></p>
			<p><span><st c="1745">Gazetecilerle yabancı subaylar arasında Dolmabahçe’de yer yer itişmeler başlamıştı bile.</st></span></p>
			<p><span><st c="1834">Üç kafadarlar Karaköy’de vapurdan indiklerinde “İngiliz karargâhı olarak kullanılan Mekteb-i Hayriye ve Sipahi Ocağı binalarının teslim alındığı” haberini aldılar.</st></span></p>
			<p><span><st c="1998">Karaköy “Hurra! </st><st c="2015">Hurra! </st><st c="2022">Hurra!” sesleriyle inliyordu.</st></span></p>
			<p><span><st c="2051">Saat tam 09.45’te, söz konusu binaların üzerinde dört yıldır dalgalanan işgal kuvvetleri bayrakları indirilmiş, yerlerine bandonun çaldığı İstiklal Marşı’nın eşliğinde Türk bayrağı çekilmişti.</st></span><span></span></p>
			<p><span><st c="2244">Bir saat kadar sonra Afife, Medhiye Hanım ve Sophia, Tophane’deki İmalat-ı Harbiye Taburu’nda</st><a id="footnote-252-93-backlink" href="#footnote-252-93"><st c="2338">93</st></a><st c="2341"> da eskisinden farklı olarak Türk bayraklarının dalgalandığını kendi gözleriyle görüp, gözyaşları içinde birbirlerine sarıldılar.</st></span></p>
			<p><span><st c="2470">Saat 10.20’de Dolmabahçe’de bir hareketlenme oldu. </st><st c="2522">Etrafta, İstanbul Kumandanı Selahaddin Adil Paşa ve Erkân-ı Harbiye Reisi Baki Bey’in tören alanına ulaştığı söylentisi dolaştı.</st></span></p>
			<p><span><st c="2650">Afife ayak parmakları üzerinde yükselip ileriye bakınca, Türk, Fransız, İtalyan ve İngiliz askerlerini bir arada gördü.</st></span></p>
			<p><span><st c="2770">“Bizimkiler boz, Fransızlar açık mavi, İtalyanlar lacivert, İngilizler sarı üniforma giymiş” dedi annesine ve dadısına.</st></span></p>
			<p><span><st c="2890">Saat 11.35’te “General Harrington geldi!” diye konuşulmaya başlandı kalabalığın içinde.</st></span></p>
			<p><span><st c="2978">“Evet” dedi Afife hemen arkasında duran annesine. </st><st c="3029">“Yanında Monpelli ve Charpy de var.”</st></span></p>
			<p><span><st c="3065">Üç general, Türk sancağının önüne geldiler ve selam verdiler. </st><st c="3128">Sonra tören alanındaki yerlerine geçip kendi bayraklarını da selamlayarak bekleme vaziyeti aldılar.</st></span></p>
			<p><span><st c="3227">Üç işgalci ülkenin milli marşları çalındı.</st></span></p>
			<p><span><st c="3270">Ardından, Türk bölüğünün bayrak müfrezesi sert bir emirle yürümeye başladı.</st></span></p>
			<p><span><st c="3346">Al bayrağı pırıl pırıl süngülerin arasında dalgalanırken gören İstanbullular galeyana geldi.</st></span></p>
			<p><span><st c="3439">“Hurra! </st><st c="3448">Yaşasın! </st><st c="3457">Hamt olsun! </st><st c="3469">Şükürler olsun!”</st></span></p>
			<p><span><st c="3485">Bayrak müfrezesi, Selahaddin Adil Paşa’nın tam karşısına geldi ve “Hazır ol!” komutuyla esas duruşa geçti.</st></span></p>
			<p><span><st c="3592">Harrington ve öteki generaller bayrağı selamladılar.</st></span></p>
			<p><span><st c="3645">Şimdi sıra İngiliz, Fransız ve İtalyan bayrak, komutan ve askerlerinin tören alanını terk etmesine gelmişti.</st></span></p>
			<p><span><st c="3754">Beklendiği gibi oldu, üç bayrak, başlarında üç general olmak üzere Dolmabahçe Rıhtımı’ndan motorlara binip kendilerini bekleyen Arabiç vapuruna doğru hareket ettiler.</st></span></p>
			<p><span><st c="3921">Afife, Medhiye Hanım ve Sophia da içlerinde olmak üzere, Dolmabahçe’de istisnasız herkes ağlıyordu.</st></span></p>
			<div>
				<div>
					<p xml:lang="tr-TR"><a id="footnote-252-92" href="#footnote-252-92-backlink"><st c="4021">92</st></a><st c="4024"> Türk Ordusu İstanbul’a 6 Ekim’de girdiği için, Kurtuluş Günü olarak bu tarih kabul edilir.</st></p>
				</div>
				<div>
					<p xml:lang="tr-TR"><a id="footnote-252-93" href="#footnote-252-93-backlink"><st c="4115">93</st></a><st c="4118"> 1862’de Tophane’ye yerleşen askeri birim. </st><st c="4161">Tophane-i Amire olarak bilinen binası, bugün Mimar Sinan Güzel Sanatlar Üniversitesi’nin Kültür Merkezi olarak hizmet veriyor.</st></p>
				</div>
			</div>
		</div>
	<div id="charCountTotal" value="4287"></div></body>
</html>
