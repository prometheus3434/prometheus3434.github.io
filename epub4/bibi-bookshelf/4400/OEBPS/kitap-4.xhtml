<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-2" xml:lang="tr-TR"><st c="0">BİR</st></p>
			<p><span><st c="4">Doktor Sait Paşa mürekkepli kaleminin kapağına uzanırken, yazdığı son cümleyi bir kez daha okudu:</st></span></p>
			<p><span></span></p>
			<p><span><st c="102">“Süregiden kötü günlerin, bugün Ayasofya Meydanı’nda kurulan son darağacı ile nihayete ermiş olmasını niyaz ederim. </st><st c="219">19 Temmuz 1909.”</st></span><span></span></p>
			<p><span></span></p>
			<p><span><st c="235">Yaşlı adam kaleminin kapağını kapatırken odasına bol saçlı, kara kaşlı, kocaman kara gözlü bir kız çocuğu girdi ve sitemkâr bir sesle “Dedeciğim, seni bekliyoruz!” diye seslendi.</st></span></p>
			<p><span><st c="414">Doktor Sait Paşa, sağ kaşının altına sıkıştırdığı monoklünü eline aldı, mahfazasına yerleştirdi. </st><st c="512">Tam karşısında bulunan duvara dayanmış, sarkacı muntazaman gidip gelen büyük saate baktı ve mahcup bir yüz ifadesi takınıp “Yine geç kaldım değil mi Afife?” dedi.</st></span></p>
			<p><span><st c="674">Afacan kız çocuğu başını birkaç kez aşağı yukarı indirip kaldırdıktan sonra, dedesini azar kokan bir tonlamayla cevapladı.</st></span></p>
			<p><span><st c="797">“Saat iki kere çalınca perde açılacak demiştik ya hani!”</st></span></p>
			<p><span><st c="854">İşini ciddiye alan herkese saygıyla yaklaşan Doktor Sait Paşa süratle ayağa kalktı, masanın üzerinde duran günlüğünü itinayla kapattı, yıllardır yazılıp tüketilmiş olan öteki ciltlerin en sonuna, özenle yerleştirdi.</st></span></p>
			<p><span><st c="1070">Şimdi, yeri geldiğinde “En önemli işim!” dediği torunlarına zaman ayırabilirdi.</st></span></p>
			<p><span></span></p>
			<p xml:lang="tr-TR"><st c="1150">***</st></p>
			<p><span></span></p>
			<p><st c="1154">“Bici bici leblebici</st></p>
			<p><st c="1175">Ah canım leblebici</st></p>
			<p><st c="1194">Tart yüz gram leblebi</st></p>
			<p><span><st c="1216">Ah canım leblebici.”</st><a id="footnote-252-1-backlink" href="#footnote-252-1"><st c="1237">1</st></a></span><span></span></p>
			<p><span></span></p>
			<p><span><st c="1239">Doktor Sait Paşa, dokuz yaşındaki Ziya’nın aksine, ondan iki yaş küçük Afife’nin kendisini Leblebici Horhor Ağa’nın kızı Fadime rolüne alabildiğine kaptırmış olmasını hiç yadırgamadı.</st></span></p>
			<p><span><st c="1422">Böyleydi işte minik torunu!</st></span></p>
			<p><span><st c="1450">Afife’nin dadısı Sophia</st><a id="footnote-252-2-backlink" href="#footnote-252-2"><st c="1474">2</st></a><st c="1476"> tarafından, Çamlıca’daki konağın üst kat salonuna kurulan sahne, sadece çocukların ve Doktor Sait Paşa’nın değil, tüm hane halkının en önemli eğlencelerinden biriydi.</st></span></p>
			<p><span><st c="1643">Afife son selamını verince, izleyiciler minik kızı alabildiğine alkışladı.</st></span></p>
			<p><span><st c="1718">Ziya “Bitti ve kurtulduk” der gibi bir edayla merdivenlere doğru yürürken, minik Afife koşarak dedesinin kucağına tırmandı ve her zaman olduğu gibi merak içinde sordu:</st></span></p>
			<p><span><st c="1886">“Nasıl oynadım dede?”</st></span></p>
			<p><span><st c="1908">“Biraz daha az abartabilirdin ama çok beğendim.”</st></span></p>
			<p><span><st c="1957">Afife, dedesinin kullandığı “abartma” kelimesini zihninde evirip çevirerek, az önce mirasyedi Hurşit Bey rolünü ıkına sıkına canlandırmış olan kuzeni Ziya’nın peşi sıra merdivenlere doğru koştu.</st></span></p>
			<p><span><st c="2152">Bu esnada Paşa yerinden kalktı ve tüm konak halkına “Afife’nin oyunları, bu kötü günlerde hepimize ne kadar iyi geliyor değil mi?” diye sordu.</st></span></p>
			<p><span><st c="2295">Oyun boyunca somurtarak oturan Afife’nin babası Hidayet Bey dışında herkes evin reisini onayladı.</st></span></p>
			<p><span></span></p>
			<p xml:lang="tr-TR"><st c="2393">***</st></p>
			<p><span></span></p>
			<p><span><st c="2397">Doktor Sait Paşa’nın öğleden hemen sonra günlüğüne yazdığı ve çocukların oynadığı oyunun sonunda ailesine de söylediği gibi, devasa büyüklükteki Osmanlı İmparatorluğu ve özellikle payitaht zor günlerden geçiyordu.</st></span></p>
			<p><span><st c="2611">Tarihe 31 Mart Vakası</st><a id="footnote-252-3-backlink" href="#footnote-252-3"><st c="2633">3</st></a><st c="2635"> olarak kazınan ve 13 Nisan 1909’da hükümete karşı başlayan gerici ayaklanma, Padişah 2. </st><st c="2724">Abdülhamit’in</st><a id="footnote-252-4-backlink" href="#footnote-252-4"><st c="2737">4</st></a><st c="2739"> “Kardeşi kardeşe kırdırmam” diyerek sessiz kalması üzerine büyümüştü. </st><st c="2810">Batılılaşma yanlısı Meşrutiyet yönetimine karşı şeriat isteklisi kesimler tarafından başlatılan olaylar, Selanik’te bulunan 3. </st><st c="2937">ve Edirne’de bulunan 2. </st><st c="2961">Ordu’nun, Hareket Ordusu </st><a id="footnote-252-5-backlink" href="#footnote-252-5"><st c="2986">5</st></a><st c="2987"> adıyla İstanbul’a gelip ayaklanmayı bastırmasıyla sona ermişti. </st><st c="3052">On üç gün süren ayaklanma bitirilince yargılamalara girişilmiş, yetmiş kişinin idamına karar verilmişti.</st></span></p>
			<p><span><st c="3156">Olayların çıkmasına yol açan bir numaralı isim Derviş Vahdeti yabancı bir ülkeye kaçmak için İzmir’e ulaşmaya çalışırken yakalanmış, bir ay süren yargılamanın sonucunda 19 Temmuz 1909’da Ayasofya Meydanı’nda idam edilmişti.</st></span></p>
			<p><span><st c="3380">Paşa’nın günlüğüne yazdığı satırların hemen dibine eklediği tarih, işte tam bu tarihti.</st></span></p>
			<p><span></span></p>
			<p xml:lang="tr-TR"><st c="3468">***</st></p>
			<p><span></span></p>
			<p><span><st c="3472">Konağının salonunda, torunlarının sahneye koyduğu </st></span><span><st c="3523">Leblebici Horhor</st></span><span><st c="3539">’u izledikten sonra, Doktor Sait Paşa kahve içmek için damadını, kapısı salona açılan çalışma odasına davet eti.</st></span></p>
			<p><span><st c="3652">Lafın lafı açacağı ve konunun dönüp dolaşıp o gün gerçekleşen idama geleceği belliydi.</st></span></p>
			<p><span><st c="3739">“Ne dersiniz Paşa Baba, bu idamla bu defter kapanır mı?”</st></span></p>
			<p><span><st c="3796">Yaşlı adam, damadı Hidayet Bey’in aynı soruyu başka koşullarda da benzer tonlamayla sorup sormayacağını tahmin etmeye çalıştı. </st><st c="3924">Düşünceleri olumsuzdu.</st></span></p>
			<p><span><st c="3946">Yedi, hatta sekiz yabancı dili anadili gibi konuşup yazan Hidayet Bey ne yazık ki son derece softa bir adamdı. </st><st c="4058">Konuştuğu diller nedeniyle dünya kadar yabancı, başka dinden ve görüşten insanla karşı karşıya gelmesine rağmen, dünya meselelerine ayırt etmeksizin dinsel açıdan yaklaşırdı. </st><st c="4233">Arada bir düşüncelerini taassup, bağnazlık sınırına kadar getirip dayadığı bile olurdu.</st></span></p>
			<p><span><st c="4320">Kayınpederinin düşüncelerini gayet iyi bildiği için dillendirmemişse de 31 Mart Vakası’na da şüphesiz “bir din meselesi” olarak yaklaşmış olmalıydı.</st></span></p>
			<p><span><st c="4469">Doktor Sait Paşa, bir tatsızlığa yol açmamak için o dakikaya kadar, damadıyla bu konuyu hiç konuşmamıştı.</st></span></p>
			<p><span><st c="4575">Ne hikmetse, tam da o gün açmıştı konuyu Hidayet Bey.</st></span></p>
			<p><span><st c="4629">Odasına girip koltuğuna oturana kadar Paşa’nın zihninden bir şimşek hızıyla geçti olup bitenler.</st></span></p>
			<p><span><st c="4726">Neyse ki hürriyetten yana olanlar, bir başka deyişle İttihat ve Terakkiciler, kendilerini padişahçı diye de tanımlayan softa takımına diz çöktürmüş, ülkenin her yerinde, özellikle de payitahtta, kardeş kavgasının kazanan tarafı olmuştu.</st></span></p>
			<p><span><st c="4963">Hürriyet karşıtlarının, aldıkları yenilgi nedeniyle uzunca bir süre sesini keseceği belli olmuştu. </st><st c="5063">Devasa Osmanlı coğrafyasında, tam da buna özellikle ihtiyaç vardı.</st></span></p>
			<p><span><st c="5129">Çünkü imparatorluğun bütün sınırlarından savaş, özellikle başka etnik ve dinsel toplulukların bulunduğu yerlerden ayaklanma söylentileri İstanbul’a kadar ulaşıyordu.</st></span></p>
			<p><span></span></p>
			<p xml:lang="tr-TR"><st c="5295">***</st></p>
			<p><span></span></p>
			<p><span><st c="5299">“Nerede kalmıştık?” diye sordu Doktor Sait Paşa, damadı karşısındaki koltuğa otururken.</st></span></p>
			<p><span><st c="5387">Hidayet Bey az önce sormuş olduğu soruyu tekrarladı.</st></span></p>
			<p><span><st c="5440">“Zat-ı âlinize, Derviş Vahdeti’yi kastederek ‘Bu idamla bu defter kapanır mı?’ diye sormuştum.”</st></span></p>
			<p><span><st c="5536">Gayet iyi hatırlıyordu damadının sorduğu soruyu Doktor Sait Paşa. </st><st c="5603">Hatta sorarken yaptığı tonlama bile aklındaydı.</st></span></p>
			<p><span><st c="5650">Güç dengesi kendilerinden yana olsa, Hidayet Bey’in ses tonu kuşkusuz az öncekinden çok farklı çıkardı.</st></span></p>
			<p><span><st c="5754">Sadece o değil, tüm padişah yanlıları, hatta Padişah’ın bizzat kendisi bile ses ayarını değiştirirdi.</st></span></p>
			<p><span><st c="5856">Bunu bilecek kadar çok yaşamış ve görmüştü Doktor Sait Paşa.</st></span></p>
			<p><span><st c="5917">İyisi, düşüncelerini damadına en sakin biçimde anlatmak olacaktı.</st></span></p>
			<p><span><st c="5983">“Hidayet Bey oğlum, bu uzun bir serüven. </st><st c="6025">Kimileri İkinci Meşrutiyet diyor ama ben ilk gününden bu yana aynı Meşrutiyet’in devam ettiği, daha doğrusu devam etmesi gerektiğini düşünüyorum. </st><st c="6171">Padişah II. </st><st c="6183">Abdülhamit, 93 Harbi’ni</st><a id="footnote-252-6-backlink" href="#footnote-252-6"><st c="6206">6</st></a><st c="6208"> bahane ederek otuz yıl önce kurulmuş Millet Meclisi’ni kapatmasaydı, geçen süre zarfında başımıza bunca berbat iş gelmeyecekti. </st><st c="6337">Padişahımız, meclisli hayatın ‘medeniyete ulaşma’ çabası olduğunu ne yazık ki bir türlü kabul edemedi. </st><st c="6440">İktidarını seçilmişlerle paylaşmaktan kaçındı. </st><st c="6487">Oysa dünyanın gidişatı bu yöndeydi. </st><st c="6523">Başta Fransa olmak üzere, dünyanın gelişmiş tüm ülkelerinde parlamentolar kuruldu, halk kendini, kendi seçtiği temsilciler eliyle yönetmeye başladı.”</st></span></p>
			<p><span><st c="6672">Doktor Sait Paşa, damadının gözlerine, ettiği lafları anlayıp anlamadığını kontrol eder gibi baktı.</st></span></p>
			<p><span><st c="6772">Ne yazık ki, donuk gözlerle bakıyordu Hidayet Bey.</st></span></p>
			<p><span><st c="6823">Başlamıştı artık bir kere ve bu yolla içini de dökmüş olacaktı üstelik yaşlı adam.</st></span></p>
			<p><span><st c="6906">Hidayet Bey anlamasa da, kabul etmese de, alttan alta burun kıvırsa da devam edecekti düşüncelerini ifade etmeye.</st></span></p>
			<p><span><st c="7020">“Durup dururken gerçekleşmedi o ıslahat hareketleri. </st><st c="7074">Tanzimat Fermanı, bir kişinin aklına gece gelip gündüz okuduğu bir manzume değildi. </st><st c="7158">Az kan dökülmedi, can yanmadı geçen süre zarfında. </st><st c="7209">Memleketimizin aydın evlatları, 1876’dan bu yana, medeni bir ülke olalım diye çaba gösteriyor. </st><st c="7304">Otuz yıl bir kuşaktır Hidayet Bey oğlum. </st><st c="7345">Bu yolda bir kuşak feda ettik. </st><st c="7376">Daha kaç kuşak feda ederiz bilemem.”</st></span></p>
			<p><span><st c="7412">Yaşlı adam konuşmasının bu noktasında derin bir nefes aldı. </st><st c="7473">Damadının ifadesiz bir yüzle bakıyor olmasına aldırmadı, devam etti.</st></span></p>
			<p><span><st c="7541">“Dünyada yaşanan gelişmelere gözlerimizi kapatamaz, yok sayamayız. </st><st c="7609">Avrupa ve Amerika’da, bir noktadan ötekine süratle gidilmesini sağlayan otomobiller yapıldı. </st><st c="7702">Hayat hızlandı. </st><st c="7718">Buna karşılık, padişahımız kendisine hediye olarak gönderilen iki otomobili, bir kez olsun denemedi bile.”</st></span></p>
			<p><span><st c="7824">Paşa duraksadı, eliyle etajerin üzerinde durmakta olan telefonu gösterdi.</st></span></p>
			<p><span><st c="7898">“Doktor olduğum için bana verilen telefonu</st><a id="footnote-252-7-backlink" href="#footnote-252-7"><st c="7941">7</st></a><st c="7943"> görüyorsun. </st><st c="7956">Saraydan ya da kışladan çağrıldığımda, atlı arabama biniyor gidiyorum. </st><st c="8027">Keşke otomobil kullanarak hastalarıma daha hızlı ulaşabilseydim. </st><st c="8092">Ama göreceksin, yarın bu telefon ve sözünü ettiğim otomobiller herkeste olacak. </st><st c="8172">Küçümsenerek karşı çıkılan işte bu Hidayet Bey oğlum. </st><st c="8226">Bugün idam edilen Derviş Vahdeti, neye karşı durduğunu bilecek kadar ilim irfan sahibi olsaydı, şimdi bizim çocuklarımız da Batılılar gibi müreffeh bir hayat yaşıyor olurdu.”</st></span></p>
			<div>
				<div>
					<p xml:lang="tr-TR"><a id="footnote-252-1" href="#footnote-252-1-backlink"><st c="8400">1</st></a><span><st c="8402"> İlk Türkçe operet </st></span><span><st c="8421">Leblebici Horhor Ağa</st></span><span><st c="8441">’dan. </st><st c="8448">Librettosu Takvor Nalyan, müziği Dikran Çuhacıyan’a ait. </st><st c="8505">Üç perdelik. </st><st c="8518">İlk kez 11 Ocak 1876’da sahnelendi.</st></span></p>
				</div>
				<div>
					<p xml:lang="tr-TR"><a id="footnote-252-2" href="#footnote-252-2-backlink"><st c="8553">2</st></a><st c="8555"> Türkçeye “Bilge” olarak çevirebiliriz. </st><st c="8595">Rum nüfusun sıkça kullandığı isimlerden biridir. </st><st c="8644">Kısaltılmışı “Sof</st><span><st c="8661">i</st></span><st c="8663">”dir.</st></p>
				</div>
				<div>
					<p xml:lang="tr-TR"><a id="footnote-252-3" href="#footnote-252-3-backlink"><st c="8668">3</st></a><st c="8670"> Hicri takvimle 31 Mart 1325.</st></p>
				</div>
				<div>
					<p xml:lang="tr-TR"><a id="footnote-252-4" href="#footnote-252-4-backlink"><st c="8699">4</st></a><st c="8701"> 2. </st><st c="8705">Abdülhamit bu olayların sonucunda tahtan indirildi, yerine 5.  </st><st c="8767">Mehmet geçti.</st></p>
				</div>
				<div>
					<p xml:lang="tr-TR"><a id="footnote-252-5" href="#footnote-252-5-backlink"><st c="8780">5</st></a><st c="8782"> Mahmut Şevket Paşa’nın komutasında, Mustafa Kemal’in kurmay başkanlığında 31 Mart Vakası’nı bastırmak üzere İstanbul’a gelen ordu.</st></p>
				</div>
				<div>
					<p xml:lang="tr-TR"><a id="footnote-252-6" href="#footnote-252-6-backlink"><st c="8913">6</st></a><st c="8915"> 1877-1878 yılları arasında, başta Rusya olmak üzere Ortodoks koalisyona karşı verilen savaş.</st></p>
				</div>
				<div>
					<p xml:lang="tr-TR"><a id="footnote-252-7" href="#footnote-252-7-backlink"><st c="9008">7</st></a><st c="9010"> Telefon 1800’lü yılların ortasında kullanılmaya başlandı. </st><st c="9069">Osmanlı’ya on beş yıl kadar gecikmeli geldi.</st></p>
				</div>
			</div>
		</div>
	<div id="charCountTotal" value="9113"></div></body>
</html>
