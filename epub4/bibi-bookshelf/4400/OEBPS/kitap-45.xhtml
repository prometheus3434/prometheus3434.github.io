<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-45</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-45" xml:lang="tr-TR"><st c="0">ELLİ</st></p>
			<p><span><st c="5">Beyninde taşıyor olmaktan bıktığı hançer, Afife’ye bu sefer de tebligat kisvesinde hissettirdi varlığını.</st></span></p>
			<p><span><st c="111">Annesi ve dadısı, acılar içinde kıvranan güzel kızı eve ancak kollarına girerek götürebildiler.</st></span></p>
			<p><span><st c="207">Gece boyu acılar içinde kıvrandı Afife. </st><st c="248">Sabahın ilk ışıklarıyla, annesi Doktor Suat Bey’e gitti ve adamı yalvarıp yakararak kızına iğne yapmak için getirdi.</st></span></p>
			<p><span><st c="364">Doktor müsveddesi, morfini koluna zerk ederken “Yarın bir ara uğrayın da sizi muayene edeyim Afife Hanım” diye fısıldadı.</st></span><span></span></p>
			<p><span><st c="486">Tabii ki anladı kendisi de morfinman olan adamın ne demek istediğini Afife ama aldırmadı. </st><st c="577">Acıları dinmişti ya, gerisi umurunda bile değildi. </st><st c="628">Doktor daha evden çıkmadan, o uykuya dalmıştı bile.</st></span></p>
			<p><span><st c="679">Cebine vizite ücretini koyarken “Doktor Bey oğlum, acaba bize bıraksan o şişeyi, bir enjektörle iğne de satın alsak da sizi yormasak her defasında, olmaz mı?” diye sordu Medhiye Hanım.</st></span></p>
			<p><span><st c="864">Güldü Doktor Suat Bey, “Olmaz anneciğim” dedi ve biraz alaycı bir ses tonuyla ekledi: “Bu ilacın mutlaka doktor kontrolünde verilmesi gerekiyor.”</st></span></p>
			<p><span></span></p>
			<p xml:lang="tr-TR"><st c="1010">***</st></p>
			<p><span></span></p>
			<p><span><st c="1014">Birkaç gün odasından çıkmadı Afife.</st></span></p>
			<p><span><st c="1050">Annesi ve dadısı, yatağında zorla beslediler yavrularını.</st></span></p>
			<p><span><st c="1108">Sonra zor zahmet aşağıya inmeye, hatta dışarıya çıkmaya da başladı.</st></span></p>
			<p><span><st c="1176">Yazla birlikte ağzının tadı da gitmişti güzel kızın.</st></span></p>
			<p><span><st c="1229">Karanlık sonbahar günlerinin kasveti mutsuzluğunu daha da artıracaktı.</st></span></p>
			<p><span><st c="1300">Sonra birden sokaklardan “İzmir kurtulmuş!” diye yüksek perdeden konuşmalar duyulmaya başlandı.</st></span></p>
			<p><span><st c="1396">Annesi ve dadısı onu da alıp Kadıköy Meydanı’na neler olduğunu anlamaya gittiler.</st></span></p>
			<p><span><st c="1478">Takvimler 10 Eylül 1922’yi gösteriyordu.</st></span></p>
			<p><span><st c="1519">Herkes kulaktan kulağa “İzmir kurtulmuş!” diyordu birbirine sevinç içinde. </st><st c="1595">Sarılıp öpüşerek tebrikleşenler bile vardı.</st></span></p>
			<p><span><st c="1638">Medhiye Hanım “Gidip benim gazete müvezziine bakalım!” dedi.</st></span></p>
			<p><span><st c="1699">Üç kadın nefes nefese ulaştılar gazete satıcısının tezgâhına ve hep birlikte “Ne olmuş? </st><st c="1788">İzmir mi kurtulmuş?” diye sordular.</st></span></p>
			<p><span><st c="1823">Adam gözleri ışıldayarak ve gururla başını aşağı yukarı salladı ve kocaman bir “Evet!” dedi.</st></span></p>
			<p><span><st c="1916">Hiç kimseden korkmuyormuş gibi yüksek sesle devam etti adam:</st></span></p>
			<p><span><st c="1977">“İstanbul gazeteleri ayrıntıya giremiyor ama gelen haberler öyle. </st><st c="2044">Müthiş bir zafer kazanmış Kuvayı Milliye. </st><st c="2086">Denize dökmüş aslanlar Yunan’ı.”</st></span></p>
			<p><span><st c="2118">Sonra tekrar fısıldar gibi konuştu gazete satıcısı.</st></span></p>
			<p><span><st c="2170">“Yarın yine gelin. </st><st c="2190">Gece </st></span><span><st c="2195">Hâkimiyet</st></span><span><st c="2204">-</st></span><span><st c="2206">i Milliye</st></span><span><st c="2215"> gelecek. </st><st c="2225">Sizin için bir tane ayıracağım!”</st></span></p>
			<p><span></span></p>
			<p xml:lang="tr-TR"><st c="2257">***</st></p>
			<p><span></span></p>
			<p><span><st c="2261">Sözünü tuttu müvezzi. </st><st c="2284">10 Eylül günü yayımlanmış </st></span><span><st c="2310">Hâkimiyet</st></span><span><st c="2319">-</st></span><span><st c="2321">i Milliye</st></span><span><st c="2330">’yi, baskı tarihinden sadece iki gün sonra, 12 Eylül’de Medhiye Hanım’ın eline tutuşturdu.</st></span></p>
			<p><span><st c="2421">Esasen, 11 Eylül’de yayımlanan </st></span><span><st c="2453">Varlık</st></span><span><st c="2459"> gazetesinden de anlaşılmıştı mesele. </st><st c="2497">Gazete, Fransız temsilcilerin Başbakan Hüseyin Rauf Bey’i ziyaret ederek tebrik ettiğini yazmıştı.</st></span></p>
			<p><span><st c="2595">Ayrıca, İzmir’in kurtuluşu nedeniyle İstanbul’da gerçekleşen bazı etkinliklere Fransız subay ve askerleri de katılmıştı.</st></span></p>
			<p><span><st c="2716">Bütün bunlardan haberdardı Medhiye Hanım, Sophia ve Afife ama olup biten her şeyi asıl </st></span><span><st c="2804">Hâkimiyet</st></span><span><st c="2813">-</st></span><span><st c="2815">i Milliye</st></span><span><st c="2824">’den okuyunca derin bir oh çektiler.</st></span></p>
			<p><span><st c="2861">Sonraki günlerde, İstanbul’da yayımlanan gazeteler de detaylara girmeye başladılar.</st></span></p>
			<p><span><st c="2945">Önce İzmir Metropoliti Hristomos’un linç edildiği yazıldı gazetelerde, ilerleyen günlerde “linç” lafı “idam” olarak değiştirildi.</st></span><span></span></p>
			<p><span><st c="3075">Linçi ve yumuşatılmış hali olan idamı öğrendiğinde, aynı şekilde “Oh olsun!” dedi Sophia ve “Hain!” diye ilavede bulunmayı ihmal etmedi.</st></span></p>
			<p><span><st c="3212">Afife “Neden böyle söylüyorsun?” diye çıkışınca, öfkeyle cevapladı yavrusunu Sophia.</st></span></p>
			<p><span><st c="3297">“O değil miydi, Müslümanların adedi çoğaldıkça Allah’ın mağfiretinin azaldığını haykıran? </st><st c="3388">Türklerin önce öldürülüp, sonra camilere konularak yakılmasını telkin eden kimdi? </st><st c="3470">Sana bir şey söyleyeyim mi kızım? </st><st c="3504">Metropolit kisvesi içinde, hayduttan başka bir şey değildi o adam. </st><st c="3571">Onun için, oh olsun!”</st></span></p>
			<p><span><st c="3592">Hiç düşünememişti Hıristiyan olan dadısının Türkleri, Müslümanları bu kadar çok sevebileceğini Afife.</st></span></p>
			<p><span></span></p>
			<p><span><st c="3694">16 Eylül tarihli </st></span><span><st c="3712">İkdam</st></span><span><st c="3717"> gazetesinde de ilginç bir şekilde verildi Metropolit Hristomos’un idamı:</st></span></p>
			<p><span></span></p>
			<p><st c="3790">“İzmir Metropoliti İdam Edilmiş!”</st></p>
			<p><span></span></p>
			<p><span><st c="3824">Hâkimiyet</st></span><span><st c="3834">-</st></span><span><st c="3836">i Milliye</st></span><span><st c="3845">’nin 27 Eylül 1922 tarihli sayısı ise şunları yazmıştı din adamının öldürülmesiyle ilgili olarak:</st></span></p>
			<p><span></span></p>
			<p><st c="3943">“İzmir Metropoliti Hristomos, Yunanlıların İzmir’i işgal ederken Fethi Bey’i öldürdükleri yerde, halk tarafından idam edilmiştir.”</st></p>
			<p><span></span></p>
			<p><span><st c="4074">İzmir’in kurtuluşuyla birlikte, Afife’nin aktüalitesi değişmiş oldu. </st><st c="4144">Güzel kız kendi derdine üzülmeyi bırakıp, ülkede esmeye başlayan meltem rüzgârlarına kaptırdı kendini.</st></span></p>
			<p><span><st c="4246">“Kim bilir belki İstanbul da kurtulur, hatta belki Müslüman kadınlar da sahneye çıkabilir bu kurtuluşla birlikte” diye umutlanmaya başladı.</st></span></p>
		</div>
	<div id="charCountTotal" value="4386"></div></body>
</html>
