<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-82</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-81" xml:lang="tr-TR"><st c="0">SEKSEN YEDİ</st></p>
			<p><span><st c="12">Birkaç hafta içinde, yeni çift Fatih’e taşındı.</st></span></p>
			<p><span><st c="60">Perdeler takılıp eşyalar yerli yerine konulunca, iki katlı bahçeli ev şipşirin olmuştu.</st></span></p>
			<p><span><st c="148">“Bugün gidip annem ve dadımı görmek istiyorum” dedi kahvaltıda Afife.</st></span></p>
			<p><span><st c="218">Annesi ve dadısıyla da öyle konuşmuşlardı zaten. </st><st c="268">Fatih’teki ev tamamlanınca, gelip alacaktı onları.</st></span></p>
			<p><span><st c="318">“Biz de yardımcı olalım kızım” demelerine aldırış etmemiş, “Tamamlanınca ben gelip sizi alacağım” diyerek kestirip atmıştı.</st></span></p>
			<p><span><st c="442">Gün işte o gündü.</st></span></p>
			<p><span></span></p>
			<p xml:lang="tr-TR"><st c="460">***</st></p>
			<p><span></span></p>
			<p><span><st c="464">Çok sevindi Medhiye Hanım ve Sophia Afife’yi görünce.</st></span></p>
			<p><span><st c="518">Boynuna sarıldılar ve uzun uzun ağladılar.</st></span></p>
			<p><span><st c="561">Sophia bir koşu yorgunluk kahvesi yapmaya gitti.</st></span></p>
			<p><span><st c="610">O gidince “Kediler nerede?” diye sordu Afife.</st></span></p>
			<p><span><st c="656">Medhiye Hanım cevap vermek yerine “Ben Sophia’ya bakayım” diyerek kalktı.</st></span></p>
			<p><span><st c="730">Evin içini baştan sona aradı Afife. </st><st c="767">Bahçeye çıkıp baktı. </st><st c="788">Sonra kahveyle geri dönmüş olan Sophia’nın ve annesinin yanına salona geçti.</st></span></p>
			<p><span><st c="864">“Bulamadım Darül Bey ile Bediş Hanım’ı” dedi.</st></span></p>
			<p><span><st c="910">İki kadın önlerine baktılar. </st><st c="940">Afife kötü bir şey olduğunu anladı.</st></span><span></span></p>
			<p><span><st c="975">“Ne oldu?” diye sordu.</st></span></p>
			<p><span><st c="998">“Yoklar” dedi Sophia.</st></span></p>
			<p><span><st c="1020">“Ne demek yoklar?”</st></span></p>
			<p><span><st c="1039">“Yoklar işte” diye cevapladı kızını Medhiye Hanım.</st></span></p>
			<p><span><st c="1090">İki kadın, her şeyi tam da olup bittiği gibi anlattılar.</st></span></p>
			<p><span><st c="1147">Nikâhın olduğu gün, evlendirme dairesinden geri dönmüşler ve evde bulamamışlardı kedileri. </st><st c="1239">Bir aydır, bakmadıkları yer kalmamıştı. </st><st c="1279">Geceleri de dahil olmak üzere sokak sokak dolaşmışlar, bütün çöplükleri bir bir aramışlar, sormadık kimse bırakmamışlar ama yine de bulamamışlardı Darül ile Bediş’i.</st></span></p>
			<p><span><st c="1444">Ağlamaya başladı Sophia.</st></span></p>
			<p><span><st c="1469">İki kadın da ona uydular.</st></span></p>
			<p><span><st c="1495">Epey sonra Medhiye Hanım “Biz kedileri ararken, komşular kendi başlarından geçenlerden örnekler verdiler” dedi ve kendisini en çok etkileyeni bir çırpıda anlatıverdi.</st></span></p>
			<p><span><st c="1662">“Evin erkek tekir bir kedisi varmış, herkes tarafından çok ama çok sevilirmiş. </st><st c="1742">Günlerden bir gün, evin gelini hamile kalmış ve dünyaya bir erkek evlat getirmiş. </st><st c="1824">Tekir, bebeği gördüğü gün çıkıp gitmiş evden ve bir daha geri dönmemiş.”</st></span></p>
			<p><span><st c="1896">Şaşırdı annesinin komşudan duyarak naklettiği yaşanmışlığa Afife.</st></span></p>
			<p><span><st c="1962">“Yani, kediler ben evden çıktım diye mi gittiler?”</st></span></p>
			<p><span><st c="2013">“Doğrusunu söyleyeyim mi kızım?” dedi Afife’nin bu sorusu üzerine Sophia.</st></span></p>
			<p><span><st c="2087">Merak içinde baktı Afife hem Sophia’ya hem de Medhiye Hanım’a.</st></span></p>
			<p><span><st c="2150">“Darül var ya, o seni çok seviyordu. </st><st c="2188">Aşk gibi bir şey. </st><st c="2206">Bence olup biteni anladı. </st><st c="2232">Senin Selahattin’le evleneceğini hissetti. </st><st c="2275">Sen evden çıkınca o da kendini sokaklara vurdu. </st><st c="2323">Bediş var ya o da yalnız bırakmadı kardeşini. </st><st c="2369">Acısına ortak olmak için peşi sıra gitti.”</st></span></p>
			<p><span><st c="2411">Afife uzun uzun dadısının söylediklerini düşündü.</st></span></p>
			<p><span><st c="2461">Büyük bir ihtimalle haklıydı yaşlı kadın. </st><st c="2504">Darül’ün kendisine olan düşkünlüğünün gayet iyi farkındaydı.</st></span></p>
			<p><span><st c="2564">Aslında, Ziya’ydı Darül.</st></span></p>
			<p><span><st c="2589">Bir anlamda, Ziya’nın ruhu gizliydi erkek kedide.</st></span></p>
			<p><span><st c="2639">Afife de zaten, uzun yıllar Ziya’yı sever gibi sevmişti Darül’ü. </st><st c="2705">Selahattin’i görünce ihanet etmişti Afife Ziya’ya. </st><st c="2756">Bir başka deyişle Darül’e. </st><st c="2783">O da bunu hissetmiş, çekip gitmiş olmalıydı.</st></span></p>
			<p><span><st c="2827">Afife “Doğru söylüyorsun” demedi tabiatıyla dadısına.</st></span></p>
			<p><span><st c="2881">Darül’ü Ziya’nın yerine koyduğu, kendisiyle erkek kedi arasında, mezara götürülecek bir sırdı.</st></span></p>
			<p><span><st c="2976">Ziya’nın bile bilmediği, büyük sır!</st></span></p>
			<p><span><st c="3012">“Demek...” diye düşündü gözyaşlarını boşaltmak için bahçeye çıkarken Afife. </st><st c="3089">“Selahattin’le evlenir evlenmez terk edildim. </st><st c="3135">Hem Darül hem de Ziya tarafından.”</st></span></p>
		</div>
	<div id="charCountTotal" value="3169"></div></body>
</html>
