<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-3" xml:lang="tr-TR"><st c="0">İKİ</st></p>
			<p><span><st c="4">Afife “Bugün dedemle Haydarpaşa’ya </st></span><span><st c="40">Vatan yahut Silistre</st></span><span><st c="60">’yi</st><a id="footnote-252-8-backlink" href="#footnote-252-8"><st c="64">8</st></a><st c="66"> seyretmeye gideceğiz!” diyerek fırladı yataktan.</st></span></p>
			<p><span><st c="115">Bir koşu gitti, odasında uyumakta olan Ziya’yı dürttü.</st></span></p>
			<p><span><st c="170">“Kalksana Ziya. </st><st c="187">Tiyatroya gideceğiz. </st><st c="208">Unuttun mu?”</st></span></p>
			<p><span><st c="220">Minik kız, dadısının uyarması üzerine, evden çıkmalarına daha epey zaman olduğunu anladı, enikonu mutsuz oldu.</st></span></p>
			<p><span><st c="331">“Geçmek bilmez ki ama şimdi o kadar saat.”</st></span></p>
			<p><span></span></p>
			<p xml:lang="tr-TR"><st c="374">***</st></p>
			<p><span></span></p>
			<p><span><st c="378">31 Mart Vakası savuşturulup suçlulara cezaları verildikten sonra, İstanbul yine bayram yerine dönmüştü. </st><st c="483">Kentin her yanında, her köşesinde sahneler kuruluyor, tiyatrocular, öğrenciler sahnelere çıkıp “eşitliğe, özgürlüğe ve kardeşliğe” dair oyunlar oynuyorlardı.</st></span></p>
			<p><span><st c="640">Doktor Sait Paşa, yaşanmakta olan bayramın rüzgârından torunlarının da mümkün olduğunca yararlanmasını sağlamaya çalışıyordu.</st></span></p>
			<p><span></span></p>
			<p><span><st c="766">O gün Afife ve Ziya’yla Haydarpaşa’da bulunan Tıp Mektebi’ne gidecek, öğrencilerin sahneye koyacakları oyunu seyredeceklerdi.</st></span></p>
			<p><span><st c="892">Haydarpaşa Tıp Fakültesi,</st><a id="footnote-252-9-backlink" href="#footnote-252-9"><st c="918">9</st></a><st c="920"> Paşa’nın mezun olduğu okuldu. </st><st c="951">Bir süre hocalık yaptığı fakülteyi görmek kendisine de iyi gelecekti.</st></span></p>
			<p><span><st c="1020">Yaşlı adam, kahvaltısını ettikten sonra odasına çekildi. </st><st c="1078">Birkaç gündür ihmal ettiği günlüğünü raftan aldı, mahfazasından çıkardığı monoklünü sağ kaşının altına yerleştirdi, mürekkepli kalemini özenle açtı ve yazmaya koyuldu:</st></span></p>
			<p><span></span></p>
			<p><st c="1245">“Zor günlerdi... </st><st c="1263">Bugün torunlarım Ziya ve Afife’yle okuluma, Mekteb-i Tıbbiye-i Şahane’ye gideceğiz. </st><st c="1347">Meslektaşım olma yolunda çaba gösteren öğrenciler ‘Vatan yahut Silistre’yi oynayarak Namık Kemal’in ruhunu şad edecekler. </st><st c="1469">Bu oyunu seyretmek için hepimiz can atıyoruz. </st><st c="1515">Özellikle de Afife!”</st></p>
			<p><span></span></p>
			<p><span><st c="1535">Gerçekten de öyleydi. </st><st c="1558">Afife konağın içinde bir aşağı bir yukarı koşturuyor, herkesi heyecanına ortak etmeye çalışıyordu.</st></span></p>
			<p><span><st c="1656">Paşa, ilerleyen satırlarda, Namık Kemal’in kendisinden sadece on sekiz yaş büyük olduğunu yazacak, onu “Büyük bir vatanperver!” olarak niteleyecekti.</st></span></p>
			<p><span><st c="1806">Öyleydi. </st><st c="1816">Namık Kemal gerçek bir vatansever, aynı zamanda hürriyet sevdalısı bir aydındı. </st><st c="1896">Bu nedenle “Vatan Şairi” ve “Hürriyet Şairi” diye anılıyordu.</st></span></p>
			<p><span></span></p>
			<p><span><st c="1957">Paşa, büyük şairin ilk Türk romanı sayılan </st></span><span><st c="2001">İntibah</st></span><span><st c="2008">’ını</st><a id="footnote-252-10-backlink" href="#footnote-252-10"><st c="2013">10</st></a><st c="2016"> defalarca okumuş, Batılı anlamda bir tiyatro oyunu kabul edilen </st></span><span><st c="2081">Vatan yahut Silistre</st></span><span><st c="2101">’sini de defalarca izlemişti. </st><st c="2132">Edebiyata ve özellikle de tiyatroya çok düşkün olmasında, Namık Kemal’in rolü kuşkusuz büyüktü.</st></span></p>
			<p><span></span></p>
			<p xml:lang="tr-TR"><st c="2227">***</st></p>
			<p><span></span></p>
			<p><span><st c="2231">Arabaya ilk atlayan Afife oldu. </st><st c="2264">Onu Ziya izledi.</st></span></p>
			<p><span><st c="2280">Doktor Sait Paşa, konağın kapısından çıkarken “Çok sıcak bir gün olacak!” diye düşündü. </st><st c="2369">Her zaman yaptığı gibi, arabaya binmeden önce iki atın da başlarını okşadı, arabacının hatırını sordu.</st></span><span></span></p>
			<p><span><st c="2471">Araba, arnavutkaldırımı yollardan hoplaya zıplaya ilerledi, sağında Ahmet Ratip Paşa Konağı’nı</st><a id="footnote-252-11-backlink" href="#footnote-252-11"><st c="2566">11</st></a><st c="2569"> bıraktı ve çok geçmeden görkemli tıp mektebinin kapısında durdu.</st></span></p>
			<p><span><st c="2634">Öğrencilerin yanı sıra çeşitli yaşlardan ve mesleklerden İstanbullular da okulun kapısından giriyordu.</st></span></p>
			<p><span><st c="2737">“Çabuk dede! </st><st c="2751">Bak herkes içeriye giriyor. </st><st c="2779">Oturacak yer bulamayacağız!”</st></span></p>
			<p><span><st c="2807">Küçük kızın heyecanla elinden çekiştirmesi yaşlı adamın hoşuna gitti, adımlarını sıklaştırdı.</st></span></p>
			<p><span><st c="2901">Öğrencileri, Doktor Sait Paşa ve torunlarını en önde, sahneyi tam ortadan görebilecek koltuklara oturttular. </st><st c="3011">Afife’nin keyfine diyecek yoktu.</st></span></p>
			<p><span><st c="3043">Perde açıldı ve tezahürat eşliğinde oyun başladı.</st></span></p>
			<p><span><st c="3093">Afife, özellikle de oyuncuların sesleri yükseldiğinde oturduğu yerde hareketleniyor, ezbere bildiği bazı replikleri onlarla birlikte söylüyordu:</st></span></p>
			<p><span></span></p>
			<p><st c="3238">Sıdkı Bey: Kaleyi kurtarmanın daha güzel bir çaresi var. </st><st c="3296">Gerçekten ölecek adam ister.</st></p>
			<p><st c="3324">İslam Bey: Ben daha ölmedim.</st></p>
			<p><st c="3353">Sıdkı Bey: Ölmedin, ama hastasın.</st></p>
			<p><st c="3387">İslam Bey: Hasta olan ölemez mi? </st><st c="3421">Beyim siz düşüncenizi söyleyin. </st><st c="3453">Ben vatanım için hastayken de ölürüm, sağken de. </st><st c="3502">Bir kere ölsem, dirilsem yine ölürüm.</st></p>
			<p><st c="3539">Sıdkı Bey: Bu gece düşman ordusuna girer, cephanesini ateşleyebilir misin?</st></p>
			<p><st c="3614">İslam Bey: Ateşleyebilirim. </st><st c="3643">Hatta gerekirse üzerine oturur, öyle ateşlerim.</st></p>
			<p><span></span></p>
			<p><span><st c="3690">İslam Bey’in bu sözleri üzerine, salonda bulunan tüm öğrenci ve misafirlerle birlikte Afife de minik ellerini acıtana kadar alkışladı.</st></span></p>
			<p><span><st c="3825">Doktor Sait Paşa’ysa torunlarına ve etrafındaki gençlere sezdirmeden, parmaklarının ucuyla gözlerinin ucundan akmaya çabalayan yaşları sildi.</st></span></p>
			<p><span></span></p>
			<p xml:lang="tr-TR"><st c="3967">***</st></p>
			<p><span></span></p>
			<p><span><st c="3971">Oyun alkışlar ve tezahürat arasında sona erdiğinde, iki öğrenci Doktor Sait Paşa’nın yanına gelip müsaitse baştabibin kendisini kahve içmeye davet ettiğini söyledi.</st></span></p>
			<p><span><st c="4136">Her ikisi de tabip olan iki paşa konuşurken, Ziya ve Afife kâh önlerine konulan mecmuaları karıştırdılar kâh büyükleri dinlediler.</st></span></p>
			<p><span><st c="4267">“Ne diyorsunuz Sait Paşam, bu kalkışma son olur mu?”</st></span></p>
			<p><span><st c="4320">“Vallahi azizim, bana olur gibi geliyor. </st><st c="4362">İttihat ve Terakki Partisi sadece İstanbul’da değil, ülkenin her yanında, her türlü kalkışmayı, gerekirse şiddet kullanarak bastıracağını ve fena halde cezalandıracağını göstermiş oldu.”</st></span></p>
			<p><span><st c="4548">“Halkın bu cezalandırmaya hak verdiğini düşünüyor musunuz?”</st></span><span></span></p>
			<p><span><st c="4608">“19 Temmuz’dan bu yana, yani yaklaşık on gündür şehrin her yanında bayram hali hüküm sürüyor. </st><st c="4703">Her köşe başında bir gösteri, her meydanda bir sahne var. </st><st c="4761">Bugün de sizin sayenizde burada çok güzel bir oyun seyrettik. </st><st c="4823">Hepsine ilgi büyük. </st><st c="4843">Bütün bunlar, İttihat ve Terakki Partisi’nin halkın desteğini kazandığını gösteriyor.”</st></span></p>
			<p><span><st c="4929">Doktor Sait Paşa arkadaşıyla vedalaştı, eve dönmek üzere torunlarıyla birlikte arabanın yolunu tuttu.</st></span></p>
			<p><span><st c="5031">“Dede, İttihat ve Terakki Partisi ne demek?”</st></span></p>
			<p><span><st c="5076">Ziya, dedesinin cevap vermesini beklemeden ileriye atıldı ve “Paşa dedem kaç kere anlattı. </st><st c="5168">Hâlâ anlamadın mı? </st><st c="5187">Ülkeyi onlar yönetiyor akıllım!” dedi.</st></span></p>
			<p><span><st c="5225">Yaşlı adam iki torunuyla iftihar etti.</st></span></p>
			<p><span></span></p>
			<p xml:lang="tr-TR"><st c="5264">***</st></p>
			<p><span></span></p>
			<p><span><st c="5268">Eve döner dönmez, Afife bir koşu odasına gitti, çiçekli </st></span><span><st c="5325">çerçeveyle süslenmiş, pembe kâğıda basılmış bir oyun ilanıyla</st></span><span><st c="5386"> geri döndü. </st><st c="5399">İlan konağın posta kutusuna, birkaç gün önce bırakılmıştı.</st></span></p>
			<p><span><st c="5457">“Dedeciğim, Şemseddin Sami Bey’in </st></span><span><st c="5492">Besa</st></span><span><st c="5496"> piyesini izlemeye gideceğiz değil mi?”</st></span></p>
			<p><span><st c="5535">Herkesle birlikte yaşlı adam da güldü.</st></span></p>
			<p><span><st c="5574">Medhiye Hanım biraz utangaç bir edayla “Doymuyor bu çocuk oyuna Paşa Baba!” dedi ve hemen ardından kızına dönüp “Daha yeni döndün oyundan kızım!” diyerek azarlarmış gibi yaptı.</st></span></p>
			<p><span><st c="5751">Paşa, kızının sözlerine hak vermedi, tersine gülümseyerek Afife’ye döndü ve candan ses tonuyla “Okuyabiliyor musun ilanda neler yazdığını bakalım?” diye sordu.</st></span></p>
			<p><span><st c="5911">Afife büyük bir heyecanla harflerle heceler, hecelerle kelimeler, kelimelerle cümleler oluşturarak ilanı okumaya koyuldu:</st></span><span></span></p>
			<p><span><st c="6033">‘‘</st></span><span><st c="6036">Besa</st></span><span><st c="6041"> yahut </st></span><span><st c="6048">Ahde Vefa</st></span><span><st c="6057">. Milli oyun, 6 perde. </st><st c="6080">Yazarı: Şemseddin Sami Bey. </st><st c="6108">Kadıköy’de, Zambaoğlu Bahçesi’nde,</st><a id="footnote-252-12-backlink" href="#footnote-252-12"><st c="6142">12</st></a><st c="6145"> Osmanlı Tiyatrosu. </st><st c="6165">Mınak Efendi idaresinde. </st><st c="6190">Yalnız kadınlara mahsus. </st><st c="6215">Ağustos’un 3. </st><st c="6229">günü, Pazar gündüz saat...’’</st></span><span> </span><span></span></p>
			<p><span><st c="6257">Sözünü bitirememişti Afife. </st><st c="6286">“Zambaoğlu Bahçesi” derken gözleri ışıldadı Afife’nin. </st><st c="6341">Son iki cümleyi ise üzülerek okudu.</st></span></p>
			<p><span><st c="6376">Paşa, güzel kızın “Zambaoğlu Bahçesi”ni okurken gözlerinin ışımasını evlerine yakın olmasına yordu. </st><st c="6477">Sevgili torunu “Yalnız kadınlara mahsus” kelimelerini ise belli ki kendisiyle birlikte gidemeyeceği için üzgün okumuştu.</st></span></p>
			<p><span><st c="6597">“Ne güzel değil mi Afife, evinize çok yakındaymış. </st><st c="6649">Sadece kadınlaraymış. </st><st c="6671">Bu durumda ben gelemem. </st><st c="6695">Ama üzülme, rica edersen, belki annen ve teyzen, seni ve Ziya’yı bu oyuna götürebilirler.”</st></span><span></span></p>
			<p><span><st c="6785">Afife bu kez de heyecan içinde annesine döndü.</st></span></p>
			<p><span><st c="6832">“Götürür müsünüz anne? </st><st c="6856">Ne olur!”</st></span></p>
			<div>
				<div>
					<p xml:lang="tr-TR"><a id="footnote-252-8" href="#footnote-252-8-backlink"><st c="6865">8</st></a><span><st c="6867"> Namık Kemal oyununu, </st></span><span><st c="6889">Sirac</st></span><span><st c="6894"> isimli gazetenin editörüne gönderirken, isim olarak “Vatan” yahut “Silistre” yazdı. </st><st c="6979">İki isimden birinin seçilmesini kastetmişti. </st><st c="7024">Editör oyunu </st></span><span><st c="7037">Vatan yahut Silistre</st></span><span><st c="7057"> olarak tefrika etti. </st><st c="7079">Oyun ilk kez 1 Nisan 1873 gecesi Güllü Agop’un Gedikpaşa’da bulunan tiyatrosunda sahnelendi. </st><st c="7172">Halkı coşturdu, olaylar çıkmasına yol açtı. </st><st c="7216">Namık Kemal Mağusa’ya sürgüne gönderildi.</st></span></p>
				</div>
				<div>
					<p xml:lang="tr-TR"><a id="footnote-252-9" href="#footnote-252-9-backlink"><st c="7257">9</st></a><st c="7259"> Mekteb-i Tıbbiye-i Şahane. </st><st c="7287">Padişah 2. </st><st c="7298">Mahmut tarafından yaptırıldı. </st><st c="7328">1827 yılında eğitime açıldı. </st><st c="7357">Osmanlı’nın ilk tıp fakültesidir. </st><st c="7391">İlk mezunlarını 1843 yılında verdi.</st></p>
				</div>
				<div>
					<p xml:lang="tr-TR"><a id="footnote-252-10" href="#footnote-252-10-backlink"><st c="7426">10</st></a><span><st c="7429"> Öteki adı </st></span><span><st c="7440">Sergüzeşt</st></span><span><st c="7449">-</st></span><span><st c="7451">i Ali Bey</st></span><span><st c="7460">’dir. </st><st c="7467">1876’da “gerçekçi bir roman” olarak yayımlandı. </st><st c="7515">Aşırı korumacı bir aile tarafından yetiştirilen bir delikanlının yaşadığı zorlukları konu alır.</st></span></p>
				</div>
				<div>
					<p xml:lang="tr-TR"><a id="footnote-252-11" href="#footnote-252-11-backlink"><st c="7610">11</st></a><st c="7613"> Art Nouveau tarzda inşa edilmiş olan konak, 1913’ten itibaren İnas Sultanisi olarak faaliyet göstermeye başladı. </st><st c="7727">Birinci Dünya Savaşı süresince kapalı kaldı, açılınca Çamlıca Ortaokulu oldu (1923-1934). </st><st c="7817">Sonra Çamlıca Kız Lisesi’ne dönüştü. </st><st c="7854">Türkiye’nin ve İstanbul’un ilk yatılı kız okuludur.</st></p>
				</div>
				<div>
					<p xml:lang="tr-TR"><a id="footnote-252-12" href="#footnote-252-12-backlink"><st c="7905">12</st></a><st c="7908"> 1920’li yıllardan önce, Kadıköy’de, Bayramyeri Sokağı’nın Halitağa Caddesi’yle birleştiği noktada, birbirine benzeyen ve adı Zambaoğlu Akareti olan beş ya da altı adet bina vardı. </st><st c="8089">Bunlara birleşik, etrafı demir parmaklıklarla çevrili, salata ve çiçek yetiştirilen bir de bahçe bulunurdu. </st><st c="8197">Buraya Zambaoğlu Bahçesi denilirdi.</st></p>
				</div>
			</div>
		</div>
	<div id="charCountTotal" value="8232"></div></body>
</html>
