<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-29</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-29" xml:lang="tr-TR"><st c="0">OTUZ</st></p>
			<p><span><st c="5">Genç, eli yüzü düzgün, otuzlu yaşlarının ortalarında, çok ama çok zayıftı doktor.</st></span></p>
			<p><span><st c="87">Sophia, “Üflensen uçacakmış gibi görünüyor. </st><st c="132">Ne kadar zayıf!” diye düşündü.</st></span></p>
			<p><span><st c="162">Medhiye Hanım kızının mantosunu çıkarmasına yardım eden genç adama “Adınız neydi yavrum sizin?” diye sordu.</st></span></p>
			<p><span><st c="270">“Suat efendim.”</st></span></p>
			<p><span><st c="286">Genç doktor Medhiye Hanım’ın sorusunu cevapladıktan sonra Afife’ye döndü ve “Neyiniz var?” diye sordu.</st></span></p>
			<p><span><st c="389">Afife, Sophia ve Medhiye Hanım hep bir ağızdan güzel kızın baş ağrısının ne kadar katlanılamaz olduğunu anlattılar.</st></span></p>
			<p><span><st c="505">“Daha önce hiçbir şeyi yoktu. </st><st c="536">Ne zaman ki o lanet olasıca komiser karşısına dikildi, işte bu hale geldi kızcağızım” dedi Sophia.</st></span></p>
			<p><span><st c="634">Medhiye Hanım da “Bir tek kere başının ağrıdığını söylemiş değildir o tatsız olayın öncesinde doktor bey” dedi can yoldaşının sözlerini doğrulamak istercesine.</st></span></p>
			<p><span><st c="794">Afife annesinin bıraktığı yerden devam etti.</st></span></p>
			<p><span><st c="839">“Beni tımarhaneye göndermek istediler. </st><st c="879">Siz de görüyorsunuz, ruhsal sorunu olan birine benziyor muyum Suat Bey?”</st></span></p>
			<p><span><st c="951">Doktor güzel kızın tansiyonunu ölçtü, sırtını dinledi, gözbebeklerine baktı ve reflekslerini test etti. </st><st c="1056">Sonra biraz düşündü ve çekingen bir ses tonuyla konuştu.</st></span></p>
			<p><span><st c="1112">“Gözle görülür hiçbir hastalığınız yok. </st><st c="1153">Morfinin dışında her şeyi denemişsiniz zaten.”</st></span></p>
			<p><span><st c="1199">Sonra biraz daha düşündü ve “Psikiyatrik bir çözüme de yakınlık duymuyorsunuz anladığım kadarıyla” dedi.</st></span></p>
			<p><span><st c="1304">Konuşmasının bu noktasında durdu, üç kadının gözlerine bir şey söylemelerini bekler gibi ayrı ayrı baktı.</st></span></p>
			<p><span><st c="1410">“Peki, doktor bey...” dedi “Şimdi ne olacak?” der gibi Medhiye Hanım.</st></span></p>
			<p><span><st c="1480">Ayıp bir kelimeyi telaffuz ediyormuş gibi “Morfin” dedi doktor.</st></span></p>
			<p><span><st c="1544">Biraz duraksadı ve devam etti.</st></span></p>
			<p><span><st c="1575">“Morfin vereceğim, eğer isterseniz.”</st></span></p>
			<p><span><st c="1612">“Bir sakıncası var mı morfin almamın?” diye sordu Afife.</st></span></p>
			<p><span><st c="1669">“Küçük dozlar halinde alınması halinde yok. </st><st c="1714">İhtiyacım oldukça ben de alıyorum.”</st></span></p>
			<p><span><st c="1749">Medhiye Hanım tedirgin oldu.</st></span></p>
			<p><span><st c="1778">Doktor kızıydı ve “morfinmanlık” kelimesini elbette duymuştu. </st><st c="1841">Öte yandan, bu kelimenin bir ilaç ismi olduğunun da farkındaydı.</st></span></p>
			<p><span><st c="1905">“Biraz açıklar mısınız, morfinin nasıl bir etki yapacağını doktor bey oğlum?”</st></span></p>
			<p><span><st c="1983">Doktor Suat Bey uzun uzun anlattı morfinin öteki ağrıkesicilerden farkını.</st></span></p>
			<p><span><st c="2058">O anlatınca, Afife ve yaşlı iki kadına, morfinin öteki ilaçlardan tek farkı, ağızdan değil de iğne yoluyla alınacak olması gibi göründü.</st></span></p>
			<p><span><st c="2195">Medhiye Hanım korkarak “Zararlı bir etkisi olmaz mı?” diye sordu.</st></span></p>
			<p><span></span></p>
			<p><span><st c="2261">Doktor Suat Bey biraz düşündü, “Sık kullanılması halinde alışkanlık yapar” dedi ve derin bir nefes alarak devam etti.</st></span></p>
			<p><span><st c="2379">“Öte yandan sihirli bir ilaçtır. </st><st c="2413">Şıp diye keser ağrıyı. </st><st c="2436">Öteki hiçbir ağrıkesicinin yapamadığını yapar.”</st></span></p>
			<p><span><st c="2483">Genç doktor sözlerini tamamlayınca, karar sizin der gibi Afife’nin gözlerine baktı.</st></span></p>
			<p><span><st c="2567">Başı çatlıyordu güzel kızın. </st><st c="2597">Tiyatroyu polisin bastığı, Ziya’yla güçbela kaçtığı günden bu yana, dur durak bilmemişti lanet olasıca ağrı. </st><st c="2706">Kadıköy’ün neredeyse bütün doktorlarına gitmiş, eczanelerinde kullanmadık ağrıkesici bırakmamıştı. </st><st c="2805">Önerilip de denemediği tek çözüm, psikiyatri kliniğine yatmaktı ki bunu asla istemiyordu güzel kız.</st></span></p>
			<p><span><st c="2904">Biraz çaresiz bir ses tonuyla “Yapalım o zaman” dedi Afife.</st></span></p>
			<p><span><st c="2964">Medhiye Hanım ve Sophia sessiz kaldılar. </st><st c="3006">Her ikisi de kızlarının çektiği acılara kendi gözleriyle tanık olmuş, sabahlara kadar onunla birlikte ağlamışlardı.</st></span></p>
			<p><span><st c="3121">Bu “morfin” denilen ilaç her neyse, huzura kavuşturacaktı çocuklarını. </st><st c="3193">Başlarını eğip “İyi madem...” dediler.</st></span></p>
			<p><span><st c="3231">Doktor Suat Bey pantolonunun cebinden çıkardığı küçük bir anahtarla üzerinde kırmızı bir ay resmi bulunan beyaz boyalı, camlı dolabın kapısını açtı, içinden küçük bir şişe aldı, masasının üzerine koydu.</st></span></p>
			<p><span><st c="3434">Bu arada bir ispirto ocağının üzerine metal bir kutu yerleştirdi, içine bir sıvı döktü ve bir iğne ile şırıngayı kaynattı.</st></span></p>
			<p><span><st c="3557">Az sonra iğneyi şırınganın ucuna taktı ve masasının üzerinde duran küçük şişeden morfin çekti. </st><st c="3653">Şırıngada hava kalmasın diye ilacın birazını dışarıya fışkırttı ve kolunu sıvamış olarak beklemekte olan Afife’nin yanına yaklaştı.</st></span></p>
			<p><span></span></p>
			<p><span><st c="3784">Doktor Suat Bey gözlerinin içine bakarak, şırınganın içindeki morfini güzel kızın damarına zerk etti.</st></span></p>
			<p><span><st c="3886">Morfin Afife’nin vücuduyla buluşur buluşmaz etkisini gösterdi.</st></span><span></span></p>
			<p><span><st c="3949">Daha muayenehaneden çıkarken “Geçti anneciğim. </st><st c="3997">Bütün baş ağrım geçti” dedi Afife.</st></span></p>
			<p><span><st c="4031">Mehdiye Hanım ve Sophia kızlarının yüzünün yeniden güldüğüne çok sevindiler.</st></span></p>
			<p><span><st c="4108">Eve ulaşır ulaşmaz Afife kendini yatağa attı ve uzunca bir süredir ilk kez rahat bir uyku uyudu.</st></span></p>
			<p><span></span></p>
			<p xml:lang="tr-TR"><st c="4205">***</st></p>
			<p><span></span></p>
			<p><span><st c="4209">Sabahleyin uyandığında ilk işi rahmetli Paşa dedesinin günlüğünü önüne koymak oldu:</st></span></p>
			<p><span></span></p>
			<p><span><st c="4293">“Sevgili Paşa Dedemin Günlüğü, çok mutluyum, baş ağrım dindi ve yeni bir oyun için çalışmalarımı sürdürüyorum... </st><st c="4407">Oynayacağım oyunun ismi Odalık. </st><st c="4439">Tabii ki berbat bir durum odalık olarak hizmet vermek...”</st></span><span></span></p>
			<p><span></span></p>
			<p><span><st c="4496">Uzun uzun yazdı günlüğüne Afife...</st></span></p>
			<p><span><st c="4531">Odalığın saraydaki adının “cariyelik” olduğunu anlattı mesela.</st></span><span></span></p>
			<p><span><st c="4594">İsmi daha süslü olsa da “odalık” ile aynı kapıya çıktığından söz etti.</st></span></p>
			<p><span><st c="4665">Osmanlı’ya Araplardan geçen “odalık kullanma” geleneği hakikaten de iğrençti ve toplumun kanayan yaralarının en önemlilerindendi.</st></span></p>
			<p><span><st c="4795">Bu berbat gelenek 1908’de, İkinci Meşrutiyet’le resmen kaldırılmıştı. </st><st c="4866">Buna karşılık, fiilen önünün alındığı tabii ki söylenemezdi.</st></span></p>
			<p><span><st c="4926">Zengin, seçkin aile reisleri bazen konaklarına, yalılarına, köşklerine birden fazla odalık alıyor, ev halkı bu konuda en ufak bir itirazda bile bulunamıyordu.</st></span></p>
			<p><span><st c="5085">Afife’nin günlüğüne yazdığı gibi, kadınların, özellikle de evlerin hanımlarının bu durumu nasıl olup da kabul edebildiği zinhar anlaşılır bir durum değildi.</st></span></p>
			<p><span><st c="5242">Haydi odalık denilen zavallı kadın bir esir tüccarından parayla satın alınmış zavallı bir insandı. </st><st c="5342">Ve haydi hizmetçiler, çalışanlar filan da para kazandıkları için bu duruma göz yumuyordu. </st><st c="5432">Ama evin hanımının bu durumu nasıl olup da kabul ettiğini anlamak kuşkusuz mümkün olamazdı.</st></span></p>
			<p><span><st c="5523">1857’ye kadar sokak ortasında kurulan esir pazarlarında, “devlet utandığı için” olsa gerek sonraki yıllarda arka sokaklarda alınıp satılan güzelim kızların başına gelenlere bir Allah’ın kulunun “Yahu ayıptır, günahtır!” diyerek karşı çıkmaması, kuşkusuz sadece dinin, devletin filan değil, bizatihi toplumun da ayıbıydı.</st></span></p>
			<p><span><st c="5844">Odalık ya da cariye denilen bu zavallı kız çocuklarından tek beklenilen, evin erkeğini cinsel doyuma ulaştırmaktı, o kadar.</st></span></p>
			<p><span><st c="5968">Onlu yaşlarda yatağa koşulan kız çocukları, yaşları biraz ilerleyince kıymetten düşerdi üstelik.</st></span></p>
			<p><span><st c="6065">Böyle olunca yıpranma payları düşülerek satılır, yerlerini yenilerine bırakırlardı.</st></span></p>
			<p><span><st c="6149">Bazen de satılmaz, yataktan uzaklaştırılıp bir binek hayvanı gibi evin ağır hizmetlerine koşulurlardı.</st></span></p>
			<p><span><st c="6252">“Esir işte! </st><st c="6265">Başka ne olacak!” diye söylendi Afife günlüğüne yazmayı sürdürürken.</st></span></p>
			<p><span><st c="6333">Yazısını tamamlayınca günlüğünü kapattı, anahtarlı kutusuna koydu.</st></span></p>
			<p><span><st c="6400">Sonra elinde </st></span><span><st c="6414">Odalık</st></span><span><st c="6420"> isimli oyunun metniyle kahvaltıya indi.</st></span></p>
			<p><span><st c="6460">Yüzü gülüyordu güzel kızın.</st></span></p>
			<p><span><st c="6488">“Günaydın” bile demeden, sabah kahvesini bile içmeden işe koyuldu Afife.</st></span></p>
			<p><span><st c="6561">“Şimdi dadıcığım, ben anneme karşı rolümü canlandırırken, sen bir seyirci gibi, yüzüme odalık müessesesine olan kızgınlığımın yansıyıp yansımadığını kontrol edeceksin. </st><st c="6730">Yansımaması lazım. </st><st c="6749">Çok normal bir durummuş gibi davranmam gerekiyor. </st><st c="6799">Anlaştık mı?”</st></span></p>
			<p><span><st c="6812">Çünkü, tam da Sevgili Paşa Dedesinin Günlüğü’ne yazarken o şahane adamın sözleri gelmişti hatırına:</st></span></p>
			<p><span><st c="6912">“Gülerken ağlamak ya da ağlarken gülmek. </st><st c="6954">Üstelik ağladığına ya da güldüğüne karşındakileri yüzde yüz inandırmak kaydıyla.”</st></span></p>
			<p><span></span></p>
			<p xml:lang="tr-TR"><st c="7035">***</st></p>
			<p><span></span></p>
			<p><span><st c="7039">İnsanlık dışı bir geleneği eleştiren </st></span><span><st c="7077">Odalık</st></span><span><st c="7083"> oyununa, birkaç gün içinde hazır hale gelmişti Afife Jale.</st></span></p>
			<p><span><st c="7142">İbn-ür Refik Ahmet Nuri Bey’in son derece eleştirel yaklaştığı oyuna, kendi ruhunu katacaktı güzel yıldız.</st></span></p>
			<p><span><st c="7249">Bu yolla, içinde yaşadığı toplumun aydınlanmasına katkıda bulunacaktı.</st></span></p>
		</div>
	<div id="charCountTotal" value="7320"></div></body>
</html>
