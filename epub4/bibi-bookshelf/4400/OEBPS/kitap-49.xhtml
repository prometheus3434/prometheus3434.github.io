<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-49</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-49" xml:lang="tr-TR"><st c="0">ELLİ DÖRT</st></p>
			<p><span><st c="10">Gece yarısı, kapıya vuruldu.</st></span></p>
			<p><span><st c="39">Uykusu kuş gibi hafif olduğu için, ilk Medhiye Hanım uyandı ve “Hayırdır inşallah!” dedi kendi kendine. </st><st c="144">Sabahlığını sırtına geçirdi, merdivenleri inmeye başladı.</st></span></p>
			<p><span><st c="201">Sophia biraz da onun çıkarttığı seslere uyandı, sonra bir kez daha vurulan kapının sesini duydu. </st><st c="299">Başını dışarıya uzattı ve “Neler oluyor?” diye sordu.</st></span></p>
			<p><span><st c="352">Merdivenleri ortalamış Medhiye Hanım, “Bilmem...” diyerek durakladı heyecan ve korku içinde.</st></span></p>
			<p><span><st c="445">“Dur bekle beni, beraber gidelim” dedi Sophia ve geceliği üzerinde Medhiye Hanım’ın peşine takıldı.</st></span></p>
			<p><span><st c="545">Korkarak “Kim o?” diye seslendi kapının arkasından Medhiye Hanım.</st></span></p>
			<p><span><st c="611">“Ziya! </st><st c="619">Benim teyze. </st><st c="632">Ziya!”</st></span></p>
			<p><span><st c="638">Derhal kapıyı açtı Medhiye Hanım ve oğlu gibi sevdiği yeğeninin boynuna sarıldı.</st></span></p>
			<p><span><st c="719">“Oğlum. </st><st c="728">Nerelerdeydin sen?”</st></span></p>
			<p><span><st c="747">Sophia “Bırak çocuğu da içeriye girsin. </st><st c="788">Görmüyor musun halini?” demese, bırakmazdı teyzesi Ziya’yı.</st></span></p>
			<p><span><st c="847">Kuvayı Milliye kalpağının ve yedek subay kaputunun içinde görkemli ama berbat görünüyordu genç adam. </st><st c="949">Kan, ter, toz, pislik içindeydi. </st><st c="982">Üzerindeki elbiseleri aylardır çıkartmadığı, banyo yapmadığı ilk bakışta anlaşılıyordu.</st></span></p>
			<p><span><st c="1069">“Hem konağa kadar gitmeye gücüm kalmadığı hem de annemi telaşa vermemek için sizi rahatsız ettim teyze” dedi Ziya.</st></span></p>
			<p><span><st c="1184">“O nasıl söz? </st><st c="1199">İyi yaptın. </st><st c="1211">Çok iyi yaptın” dedi şaşkınlıkla Medhiye Hanım.</st></span></p>
			<p><span><st c="1258">“Müsaade ederseniz postallarımla gireceğim” dedi yorgun bir sesle genç adam. </st><st c="1336">Bu arada, üzerindeki asker kaputunu ve şapkasını çıkarıp Sophia’ya uzattı.</st></span></p>
			<p><span><st c="1410">“Kir pas düşünülecek zaman mı şimdi? </st><st c="1448">Tabii gir oğlum!” diye cevapladı Ziya’yı Sophia.</st></span></p>
			<p><span><st c="1496">Kendisini kanepeye zor attı Ziya.</st></span></p>
			<p><span><st c="1530">Belindeki tabancadan rahatsız olunca çıkardı ve kılıfıyla birlikte masanın üzerine koydu.</st></span></p>
			<p><span><st c="1620">“Rahmetli dedemin tabancası!” dedi kırık bir sesle.</st></span></p>
			<p><span><st c="1672">Medhiye Hanım karşısında diz çöktü genç adamın ve hüngür hüngür ağlamaya başladı.</st></span></p>
			<p><span><st c="1754">İlk şaşkınlığı geçince, gördüğü tablo fena halde içerlemesine yol açmıştı.</st></span></p>
			<p><span><st c="1829">Perişan haldeydi, Medhiye Hanım’ın zavallı yeğeni.</st></span></p>
			<p><span><st c="1880">“Ne oldu oğlum sana?” diyebildi güçbela yaşlı kadın.</st></span></p>
			<p><span><st c="1933">Ziya, teyzesinin bu sözlerini duymadı bile. </st><st c="1978">Oturduğu kanepenin üzerinde uykuya daldı.</st></span></p>
			<p><span><st c="2019">İki kadın uzun boylu genç adamı güçbela yatar vaziyete getirdiler, başının altına bir yastık üzerine birkaç battaniye örttüler.</st></span><span></span></p>
			<p><span><st c="2147">Afife, annesi ve dadısının yüklükten battaniye alırken çıkarttıkları sesler üzerine uyandı ve merdivenlerden indi.</st></span></p>
			<p><span></span></p>
			<p><span><st c="2262">İki kadın aynı anda sağ ellerinin işaretparmaklarını dudaklarına götürüp “sus” işareti yaptılar uyumakta olan Ziya’yı göstererek.</st></span><span></span></p>
			<p><span></span></p>
			<p xml:lang="tr-TR"><st c="2392">***</st></p>
			<p><span></span></p>
			<p><span><st c="2396">Otuz saate yakın uyudu genç adam.</st></span></p>
			<p><span><st c="2430">Sonunda, uykudan değil de ölümden uyanmış gibi açtı gözlerini.</st></span><span></span></p>
			<p><span><st c="2493">Üç kadın başında bekliyordu.</st></span></p>
			<p><span><st c="2522">Utandı ve “Ne olur kusura bakmayın” diyerek kalkmaya yeltendi. </st><st c="2586">Başaramadı.</st></span></p>
			<p><span><st c="2597">“Yavaş ol oğlum. </st><st c="2615">Yavaş yavaş” dedi Medhiye Hanım ve korkarak “Yaran var mı?” diye sordu.</st></span></p>
			<p><span><st c="2686">Ziya “Ehemmiyetsiz birkaç sıyrık var” diyerek teyzesinin yüreğine su serpmeye çalıştıysa da tersi oldu.</st></span></p>
			<p><span><st c="2790">“Ne demekmiş ehemmiyetsiz?”</st></span></p>
			<p><span><st c="2818">Bu esnada doğruldu genç adam ve üzerindeki battaniyelerden sıyrıldı. </st><st c="2888">Yedek subay üniforması ve postallarının üzerinde olduğunu görünce “Hiçbirini çıkartamamışım anlaşılan” dedi ve güldü.</st></span></p>
			<p><span><st c="3005">“Postalları istesem de çıkartamazdım zaten!”</st></span></p>
			<p><span><st c="3050">“Nedenmiş o?” diye sordu gayriihtiyari Afife.</st></span></p>
			<p><span><st c="3096">İlk kez bir şey söylemişti sevgili Ziya’sına yönelik olarak güzel kız.</st></span></p>
			<p><span><st c="3167">Canının sesi, merhem gibi geldi genç adama.</st></span></p>
			<p><span><st c="3211">“Çünkü neredeyse üç aydır çıkarmadım postallarımı ayağımdan. </st><st c="3273">Son olarak 15 Eylül’de düşmanı Edremit’ten kovduktan sonra banyo yaptım, elbiselerim yıkandı ve postallarım temizlendi. </st><st c="3393">O günden bugüne, hiç soyunmadım.”</st></span></p>
			<p><span><st c="3426">Doğru söylüyordu Kahraman Ziya!</st></span></p>
			<p><span><st c="3458">Sadece o değil binlerce vatan evladı, önlerine kattıkları düşmanı Anadolu’nun içlerinden Akdeniz’in, Ege’nin, Marmara’nın ve Meriç’in sularına dökene kadar kovalamışlardı.</st></span><span></span></p>
			<p><span><st c="3630">Erdek’te yıkandıktan sonra, Biga’yı arındırmıştı düşmandan Ziya’lar. </st><st c="3700">Ardından Fransızları sıkıştırmış, Çanakkale’den kovmuşlardı.</st></span></p>
			<p><span><st c="3760">Kuvayı Milliye kuvvetleri İsmet Paşa’nın Mudanya’da elini güçlendirmek için Trakya’ya da sızmış, vatanın Avrupa’da kalan topraklarını da düşmana dar etmişti.</st></span></p>
			<p><span><st c="3918">“15 Ekim’de Yunan Trakya’yı boşaltmaya başlayınca adım adım takip ettik onları. </st><st c="3999">Boşaltma kararına rağmen, Meriç civarında çatışmalar devam etti. </st><st c="4064">Sonra geri döndük. </st><st c="4083">Çorlu’ya, Silivri’ye geldik... </st><st c="4114">Neyse, işte şimdi buradayım.”</st></span></p>
			<p><span><st c="4143">“Ya yaraların?” diye sordu Medhiye Hanım.</st></span></p>
			<p><span><st c="4185">“Biga’da bir kurşun sağ ayağımı sıyırıp geçti. </st><st c="4233">Sonraki günlerde pansuman yaptıracak imkân olmadı ben de üzerinde durmadım. </st><st c="4309">Onun için kan, ter birbirine yapıştı. </st><st c="4347">Çıkartmam biraz zor olacak.”</st></span></p>
			<p><span><st c="4375">Daha fazla dayanamadı bu sözlere Sophia, “Bakalım ne varmış ayağında” diyerek genç adamın postallarına hamle yaptı.</st></span></p>
			<p><span></span></p>
			<p xml:lang="tr-TR"><st c="4491">***</st></p>
			<p><span></span></p>
			<p><span><st c="4495">Saatlerdir, istemese de avaz avaz bağırıyordu Ziya. </st><st c="4548">Özellikle de sağ postalını ayağından ayırmak mümkün olacak gibi görünmüyordu.</st></span></p>
			<p><span><st c="4625">“Çıkmadı da çıkmadı lanet olası!” dedi Medhiye Hanım.</st></span></p>
			<p><span><st c="4679">Mutfaktan en keskin bıçağı, dikiş kutusundan en dayanıklı makası almış, lime lime yapmıştı postalı ama yine de ayıramamıştı ne çoraptan ne ayaktan.</st></span></p>
			<p><span><st c="4827">Genç adamın ayağında deri namına bir şey kalmayıp, kırmızı eti görünmeye başlayınca, Afife’nin aklına eczacıyı getirmek geldi.</st></span></p>
			<p><span><st c="4954">Bir koşu gitti ve eczanenin yaşlı kalfasıyla geri döndü güzel kız.</st></span></p>
			<p><span><st c="5021">Pamuklar, oksijenler, gazlı bezler, tentürdiyotlarla saatlerce uğraştı eczacı.</st></span></p>
			<p><span><st c="5100">“Delikanlı önce ayaklarına çok su değdirmeden bir banyo yap. </st><st c="5162">Leş gibi kokuyorsun zira. </st><st c="5188">Sonra bıraktığım pomatları ayaklarına sür. </st><st c="5231">Üstüne filan basmaya kalkma. </st><st c="5260">Enfeksiyon için yaptığım iğnelere bir hafta süreyle devam etmemiz lazım. </st><st c="5333">Ha bu arada, ilk söylemem gerekeni en sona sakladım.”</st></span></p>
			<p><span><st c="5386">Son sözlerini söylerken ayağa kalktı yaşlı eczacı ve eliyle asker selamı verdi.</st></span></p>
			<p><span><st c="5466">“Vatan sana minnettardır evladım!”</st></span></p>
			<p><span><st c="5501">Üç kadın da gözyaşlarına boğuldular adamın bu davranışı karşısında.</st></span></p>
			<p><span><st c="5569">Eczacı kalfası kapıdan çıkarken, hanımlar gerçekleştirdiği tedavi ve kullandığı malzemeler için kaç para ödemeleri gerektiğini cesaret edip soramadılar.</st></span></p>
		</div>
	<div id="charCountTotal" value="5722"></div></body>
</html>
