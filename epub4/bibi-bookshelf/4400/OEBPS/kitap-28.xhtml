<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-28</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-28" xml:lang="tr-TR"><st c="0">YİRMİ DOKUZ</st></p>
			<p><span><st c="12">Dadısıyla birlikte, </st></span><span><st c="33">Odalık</st></span><span><st c="39"> oyunu için çalışmayı sürdürüyordu Afife.</st></span></p>
			<p><span><st c="80">Darülbedayi’in bir görevlisi Ahmet Nuri Bey’in yazdığı oyunun kopyasını getirmiş, kapıdan teslim etmişti.</st></span></p>
			<p><span><st c="186">Bir de sözlü not iletmesi istenmişti görevliden.</st></span></p>
			<p><span><st c="235">“Önümüzdeki haftaya hazır olmanız gerekiyormuş Afife Jale Hanım. </st><st c="301">Çarşamba günü Apollon’da oynayacakmışsınız.”</st></span></p>
			<p><span><st c="345">Kapıda kalakalmıştı bu lafları duyunca, elinde senaryo olmak üzere genç yıldız.</st></span></p>
			<p><span><st c="425">Polisin tiyatroyu bastığı akşam başına giren ağrıyı, o an unutmuştu.</st></span></p>
			<p><span><st c="494">Aklı başına gelince koşarak mutfağa gitmiş, yemek hazırlamakta olan dadısına elindeki metni göstererek “Soficiğim, önümüzdeki hafta sahnedeyim!” demişti.</st></span></p>
			<p><span><st c="648">Dadısı çok sevinmişti bu habere. </st><st c="682">Güzel kızın yanağına bir öpücük kondurmuş, “Ben dememiş miydim sana?” diye çığlığı basmıştı.</st></span></p>
			<p><span><st c="774">Aslında yeni bir senaryo metnine ihtiyacı yoktu Afife’nin. </st><st c="834">Ezbere biliyordu rolü. </st><st c="857">Aylarca çalışmıştı </st></span><span><st c="876">Odalık</st></span><span><st c="882"> üstüne.</st></span></p>
			<p><span><st c="890">“Şimdi çık oyna deseler, bir kelime şaşırmadan oynarım” diye düşünmüştü, görevlinin arkasından kapıyı kapatır kapatmaz.</st></span></p>
			<p><span><st c="1010">Sonra mutfağa koşmuş, durumu anlattıktan sonra gazocağının altını kıstırmış, öpücüğü aldıktan sonra dadısını mutfaktan çıkartıp karşısına oturtmuş, çalışmaya başlamıştı.</st></span></p>
			<p><span></span></p>
			<p xml:lang="tr-TR"><st c="1180">***</st></p>
			<p><span></span></p>
			<p><span><st c="1184">Arada bir oyun üzerine Sophia’yla laflıyordu da Afife.</st></span></p>
			<p><span><st c="1239">“Dadıcığım, ne kötü bir şey şu odalık olmak değil mi?”</st></span></p>
			<p><span><st c="1294">Sophia de aynı şekilde düşünüyordu. </st><st c="1331">Onun da aklı almıyordu odalık olma ya da alma işini.</st></span></p>
			<p><span><st c="1383">Evde hanım, hizmetçi filan değil de odalık olmak, efendiye yatakta bedenini sunmaktı o kadar.</st></span></p>
			<p><span><st c="1477">Genç oyuncu arada muhtelif ağrıkesiciler de alarak dadısıyla çalışmasını sürdürürken, Medhiye Hanım alışveriş yapmış olarak geri döndü.</st></span></p>
			<p><span><st c="1613">Daha giriş kapısında aldı iyi haberi Sophia’dan. </st><st c="1663">Bir koşu salona geçti ve kızını kucakladı.</st></span></p>
			<p><span><st c="1705">“Benim de size bir haberim var” dedi Medhiye Hanım, mantosunu ve örtüsünü çıkarırken.</st></span></p>
			<p><span><st c="1791">Sonra bir koltuğa oturdu ve pazaryerinde karşılaştığı bir ahbabından Kadıköy’de muayenehanesi olan genç bir doktorun adresini aldığını söyledi.</st></span></p>
			<p><span><st c="1935">Afife de Sophia de sevindiler habere.</st></span></p>
			<p><span><st c="1973">“Peki, hiç baş ağrısını geçirdiği biri var mıymış bu doktorun anneciğim?” diye sordu.</st></span></p>
			<p><span><st c="2059">Ses tonundan da anlaşılacağı üzere, Afife’nin esasen dayanacak dermanı kalmamıştı.</st></span></p>
			<p><span></span></p>
			<p><span><st c="2142">Güzel kız, ağzından çıkan her kelimeyle, sanki beyninin orta yerine saplanmış gibi duran bir bıçağı hareket ettiriyor, bu da canının alabildiğine yanmasına yol açıyordu.</st></span></p>
			<p><span><st c="2312">Afife’den sonra Sophia da “En azından gidip konuşalım, bir görsün” dedi.</st></span></p>
			<p><span><st c="2385">Geçen süre zarfında birkaç doktor dolaşmışlar, kimi ağrıkesici vermiş bazıları da çözüm olarak Topbaşı Bimarhanesi’ni</st><a id="footnote-252-67-backlink" href="#footnote-252-67"><st c="2503">67</st></a><st c="2506"> işaret etmişti.</st></span></p>
			<p><span><st c="2522">Bu tür önerileri duyduğunda “Ben deli değilim ki! </st><st c="2573">Orası da hastane değil, tımarhane”</st><a id="footnote-252-68-backlink" href="#footnote-252-68"><st c="2607">68</st></a><st c="2610"> demiş, gitmemekte ayak diremişti Afife.</st></span></p>
			<p><span><st c="2650">İki kadın “Peki şimdi ne yapıyoruz o zaman?” der gibi Afife’ye baktılar.</st></span></p>
			<p><span><st c="2723">Afife çok kesin konuştu.</st></span></p>
			<p><span><st c="2748">“Adam deli doktoru değilmiş. </st><st c="2778">Neden gitmeyeyim? </st><st c="2796">Hemen gidelim. </st><st c="2811">Belki önümüzdeki hafta oynayacağım oyuna da faydası olur.”</st></span></p>
			<div>
				<div>
					<p xml:lang="tr-TR"><a id="footnote-252-67" href="#footnote-252-67-backlink"><st c="2869">67</st></a><st c="2872"> Önceleri Süleymaniye Camii’nin içinde bulunan külliyede bir bölüm olarak hizmet veren Bimarhane, bir salgın hastalık üzerine 1873’te Üsküdar’a, Toptaşı’na taşındı. </st><st c="3037">1924 yılında Bakırköy’e naklolmasına karar verildi.</st></p>
				</div>
				<div>
					<p xml:lang="tr-TR"><a id="footnote-252-68" href="#footnote-252-68-backlink"><st c="3088">68</st></a><st c="3091"> Bimar “hasta” demektir. </st><st c="3116">Bimarhane deyince de akla hastane gelmesi gerekir. </st><st c="3167">Psikiyatri ile ilgili hastanelere halk “bimarhane” yerine “tımarhane” demeyi tercih etti ve kelime gündelik dilde anlam değiştirmiş olarak kullanılır oldu.</st></p>
				</div>
			</div>
		</div>
	<div id="charCountTotal" value="3322"></div></body>
</html>
