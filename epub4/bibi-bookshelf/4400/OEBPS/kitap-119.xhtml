<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-119</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-117" xml:lang="tr-TR"><st c="0">YÜZ YİRMİ BEŞ</st></p>
			<p><span><st c="14">Son olarak haziran ayında, kapağında Cahide Sonku’nun fotoğrafı olan sayıyla ziyaret etmişti Nusret Safa Bey Afife’yi.</st></span></p>
			<p><span><st c="133">Geçen süre zarfında kendisinden birkaç mektup almış, istediği birkaç romanı postalamıştı.</st></span></p>
			<p><span><st c="223">Mektuplarında, aynı koğuşu paylaştığı arkadaşlarından yakınıyordu sıkça:</st></span></p>
			<p><span></span></p>
			<p><st c="296">“Yirmi dört tane deli. </st><st c="320">Kimisi karşıma geçiyor kıvıra kıvıra çiftetelli oynuyor, kimi yatağının içinde perende atıyor, kimi garip sayhalar çıkartarak koğuşu çın çın öttürüyor...”</st></p>
			<p><span></span></p>
			<p><span><st c="474">Bunları yazarken, hepsinin de kendisini sevdiğini eklemeden edemiyordu Afife:</st></span></p>
			<p><span></span></p>
			<p><st c="552">“Koğuşun Afife Abla’sıyım ne de olsa...”</st></p>
			<p><span></span></p>
			<p><span><st c="593">Bir mektubunda da insanlığa lanetler yağdırmış, canını almayan Allah’a olan kızgınlığını dile getirmişti.</st></span></p>
			<p><span><st c="699">Nusret Safa, işlerini kolayladığı bir tarihte ziyaret etmeyi koymuştu kafasına ki bir mektup daha geldi Afife’den:</st></span></p>
			<p><span></span></p>
			<p><st c="814">“Nusret Sefa Bey, imdadıma yetişiniz, beni buradan çıkarıyorlar. </st><st c="880">İyi olmayacak bir hastanın beyhude yatak işgal etmesi manasız diyorlar. </st><st c="952">Beni Darülaceze’ye göndereceklermiş. </st><st c="989">Yalvarırım buna mâni olun! </st><st c="1016">İstemiyorum, istemiyorum, Afife Darülaceze köşesinde öldü demesinler. </st><st c="1086">Nihayet burasının ismi hastane. </st><st c="1118">Kaç gün yaşayacağım, bıraksınlar burada öleyim!”</st></p>
			<p><span></span></p>
			<p xml:lang="tr-TR"><st c="1166">***</st></p>
			<p><span></span></p>
			<p><span><st c="1170">Derhal telefona sarıldı Nusret Safa.</st></span></p>
			<p><span><st c="1207">Elindeki mektubu artık dost haline geldikleri başhekime okudu.</st></span></p>
			<p><span><st c="1270">Mazhar Osman Bey’in babacan sesiyle verdiği cevap, kısmen de olsa içini ferahlattı genç gazetecinin.</st></span></p>
			<p><span><st c="1371">“Merak buyurmayın efendim. </st><st c="1399">Gözünüz arkada kalmasın. </st><st c="1424">Afife Hanım’ın dileği neyse, o olacaktır.”</st></span></p>
			<p><span><st c="1466">Nihayetinde, ensesinde Azrail beklerken bile sanatkâr haysiyetiyle nefes alan, ardından “Darülaceze’de öldü!” denilmesini istemeyen, bedbaht bir kadındı söz konusu olan ve bu değerli insanın son arzusunu kimse kırmamalıydı.</st></span></p>
			<p><span></span></p>
			<p xml:lang="tr-TR"><st c="1690">***</st></p>
			<p><span></span></p>
			<p><span><st c="1694">Araya işleri girdiği için, Nusret Safa Bey bir müddet daha ziyaret edemedi Afife’yi.</st></span></p>
			<p><span><st c="1779">Yazısını yetiştirmek için kan ter içinde çalıştığı 24 Temmuz 1941</st><a id="footnote-252-154-backlink" href="#footnote-252-154"><st c="1845">154</st></a><st c="1849"> günü, masasının üzerindeki telefon çaldı.</st></span></p>
			<p><span><st c="1891">Telefonun ahizesini kaldırırken, epeydir ihmal ettiği Afife’yle ilgili olabileceği hiç aklına gelmedi Nusret Safa Coşkun’un.</st></span></p>
			<p><span><st c="2016">“Ben Selahattin Pınar” dedi telefonun öteki ucundaki ses.</st></span></p>
			<p><span><st c="2074">“Nasılsınız efendim?” diye sordu genç gazeteci.</st></span></p>
			<p><span><st c="2122">“Nusret Safa Bey, size üzücü bir haber vereceğim. </st><st c="2173">Hastaneden aradılar, Afife’yi kaybetmişiz. </st><st c="2216">Bilmek istersiniz diye düşündüm.”</st></span><span></span></p>
			<p><span><st c="2249">Sadece “Hay Allah!” diyebildi aldığı haber karşısında genç gazeteci.</st></span></p>
			<p><span><st c="2318">“Bir de ağabeyi Salah Bey’e haber vereceğim, cenaze törenine katılmak isterse diye.”</st></span></p>
			<p><span><st c="2403">Nusret Safa derhal toparladı kendisini ve “Şimdi, hemen yola çıkıyorum. </st><st c="2476">Hastaneye mi geleyim?” diye sordu.</st></span></p>
			<p><span><st c="2510">“Ben de şu anda evden çıkıyorum, orada buluşalım isterseniz” dedi Selahattin Bey.</st></span></p>
			<p><span></span></p>
			<p xml:lang="tr-TR"><st c="2592">***</st></p>
			<p><span></span></p>
			<p><span><st c="2596">Üç adam</st><a id="footnote-252-155-backlink" href="#footnote-252-155"><st c="2604">155</st></a><st c="2608"> hastanenin kapısında buluştu.</st></span></p>
			<p><span><st c="2638">Üçünün de konuşmaya mecali yoktu.</st></span></p>
			<p><span><st c="2672">Başhekim Mazhar Osman Bey’in tavsiyesiyle, önce Bakırköy Mezarlığı’na gidip yatacağı mezarı hazırlattılar Afife için.</st></span></p>
			<p><span><st c="2790">Sonra geriye dönüp, cenazenin hastanenin gusülhanesinde yıkanmasını sağladılar.</st></span></p>
			<p><span><st c="2870">Cenaze namazı en yakın camide kılındı.</st></span></p>
			<p><span><st c="2909">Şoför olmasa, Afife Jale’nin tabutunun mezara taşınması için, dördüncü birinin bulunması gerekecekti.</st></span></p>
			<div>
				<div>
					<p xml:lang="tr-TR"><a id="footnote-252-154" href="#footnote-252-154-backlink"><st c="3011">154</st></a><span><st c="3015"> Özdemir Nutku’nun </st></span><span><st c="3034">Darülbedayi’den Şehir Tiyatrosu</st></span><span><st c="3065">’na isimli kitabında, Behiye Baturay “A</st></span><st c="3105">f</st><span><st c="3107">i</st></span><span><st c="3108">fe’den 15-16 yaş kadar büyüğüm. </st><st c="3140">84 yaşındayım ve 66 yıldır evliyim. </st><st c="3176">Zannedersem 1906 yılında doğdu, öldüğünde otuz beş yaşındaydı” diyor. </st><st c="3246">Buna karşılık ben, A</st></span><st c="3266">f</st><span><st c="3268">i</st></span><span><st c="3269">fe’nin doğum tarihinin sıkça zikredildiği gibi 1902 olduğunu düşünüyorum. </st><st c="3343">(O.B.)</st></span></p>
				</div>
				<div>
					<p xml:lang="tr-TR"><a id="footnote-252-155" href="#footnote-252-155-backlink"><st c="3349">155</st></a><st c="3353"> Tamburi Sadun Aksüt (1932) bir konuşmasında Selahattin Pınar’dan aktararak, Af</st><span><st c="3432">i</st></span><st c="3434">fe Hanım’ın cenazesine üç kişinin katılmış olduğunu, bunların Sait Köknar, oğlu Ergun Köknar (o tarihte 10 yaşında) ve Behzat Butak olduğundan bahsediyor.</st></p>
				</div>
			</div>
		</div>
		<div>
			<p></p>
		</div>
	<div id="charCountTotal" value="3588"></div></body>
</html>
