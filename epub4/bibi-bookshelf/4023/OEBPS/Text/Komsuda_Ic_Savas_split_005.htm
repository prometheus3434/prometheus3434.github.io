<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="wordsection2">
    <h1 class="calibre22" id="calibre_pb_6"><a class="calibre1 pcalibre pcalibre1" id="bookmark5"><span class="balk1"><b class="calibre24"><span class="calibre25">Kimi</span></b></span> yansımalar</a></h1>

    <p class="gvdemetnia"><span class="calibre5">Aleka Papariga konuşmasında, YKP’nin Yunanistan Demokratik Ordusu’nun 60'ıncı kuruluş yıldönümünü anma kararı İle ilgili sorulardan bahsetti: “Neden geçmişi 'kurcalıyoruz'? Neden kimilerinin 'eşkıya savaşı’ kimilerinin ise kardeşin kardeşi katlettiği iç savaş dediği bu mücadeleyi tekrar tekrar gündeme getiriyoruz?”</span></p>

    <p class="gvdemetnia"><span class="calibre5">Şüphesiz öncelik, DSE saflarında savaşan</span> <span class="gvdemetnicorbel85ptkaln"><span class="calibre26">militan</span></span><span class="gvdemetnicorbel85ptkaln1"><span class="calibre27">ların</span></span> <span class="calibre5">onurlandırılmasıdır. İç savaş ve ardından gelen yıllarda öldürülen, cezaevine konan, işkence gören ve sürgüne giden militanların, bu sıradan kadın ve erkeklerin demokrasi, ulusal bağımsızlık ve sosyalizm mücadelesi için yaptığı fedakarlıkların altını çizmek için... Ve diğer taraftan Anglo-Amerikan emperyalist müdahalesini, onların kukla hükümetini, Makronissos gibi hapishane adalarını, egemen sınıfın şiddet ve uzlaşmazlığını hatırlamak için... Bu kendi başına yeterlidir, ancak tüm bunların sonucunda ortaya dökülen ve bugünün dünyasında kritik önem taşıyan çok sayıda başka konu da vardır.</span></p>

    <p class="gvdemetnia"><span class="calibre5">Bu, 60 yıldır süren bu mücadelede egemen sınıfın hakim söylemini karakterize eden karalama ve yalanlara karşı tarihin yeniden yazılması için bir olanaktır. Sağ kesimin kullandığı dil, öğreticidir. Başka birçok şeyin yanı sıra DSE’nin “yabancı mihrak”, “Bulgar maşası”, “çete” olduğunu söylemektedirler. Bu açık ideolojik saldırı, DSE ve YKP’nin gerçek ve sözde hatalarını çarpıtan oportünistlerin ve sosyal demokratların tarihçiliğiyle kolkola gitmektedir. Bunlar Yunanistan’a dönük emperyalist müdahaleyi ve halk hareketine yöneltilen şiddetin seviyesini önemsizleştirmeye çalışmaktadırlar. Bu yaklaşım, ilerici halkın zihnini bulandırma ve onları radikal bir dönüşüm arayışından uzaklaştırma peşindedir. DSE’nin mücadele gerçeğini, bunun EAM’ın faşist işgale —bu defa Anglo-Amerikan emperyalizmi ve onun içerdeki işbirlikçilerine— karşı demokratik ve anti-emperyatist mücadelesinin devamı olduğunu yeniden vurgulamak, insanlara iç savaşın gerçek nedenlerini açıklamak acil bir ihtiyaçtır. Özellikle de, bir örneği Avrupa Konseyi Parlamenter Meclisi’ne, (AKPM) yakın dönemde sunulan önerge olan, bugünkü anti-komünist saldırılar düşünüldüğünde, bunu yapmak gereklidir.</span></p>

    <p class="gvdemetnia"><span class="calibre5">Yunan tarihinde hâlâ sınıf mücadelelerinin en yoğun olduğu dönemi olarak bilinen Yunan iç savaşının dersleri ve deneyimlerini incelemek bugünün halk hareketi için paha biçilmez önemdedir. Ancak bu şekilde karşı devrimciliğin ve emperyalizmin gerçek doğası, ihtiyaç duyulan mücadele biçimleri, kurtarılmış bölgelerde halk iktidarının kurumlarının geliştirilmesi, savaşçıların saflarında yürütülen ideolojik çalışmalar... Tüm bunlarda yapılan hatalar kendi tarihi bağlamı içinde hakkıyla analiz edilebilir.</span></p>

    <p class="gvdemetnia"><span class="calibre5">SSCB ve Doğu Avrupa’daki sosyalist ülkelerde yaşanan karşı devrimlerin ardından emperyalizm yeni ve daha saldırgan bir evreye girdi. Önceki yılların uzlaşmaları, sosyalist blokun sınırlayıcı etkisi olmayınca ortadan kalktı. Bu, yeni sömürge savaşları ve her yerde işçi sınıfının toplumsal ve demokratik haklarına dönük vahşi saldırılar anlamına geliyordu. Halklar kuşkusuz ki direndi, direniyor. Lübnan, Filistin ve Irak’ta işgale karşı mücadele, Venezuela gibi demokratik ve anti-emperyalist yönetimler, Küba’nın kendi sosyalist kalkınmasını devam ettirmesi ve her yerde kapitalist yeniden yapılanmaya karşı işçi sınıfı mücadelelerinde olduğu gibi... Emperyalist güçler, hâlâ başarı sağlama konusunda az yol alsalar da, direnişi bastırmak İçin gerekli her türlü diplomatik ve askeri aracı kullanıyorlar. Buna, direnen ve savaşanların “teröristler” olarak suçlu duruma düşürüldüğü ve diğerlerinin mücadele yoluna girme cesaretinin kırıldığı bir ideolojik mücadele eşlik ediyor.</span></p>

    <p class="gvdemetnia"><span class="calibre5">Daha da ileri giderek, artık “aşırı fikirler ve örgütlerle savaşma ihtiyacı”ndan bahsediyorlar, işçi sınıfı ve halk hareketleri, ulusal kurtuluş mücadeleleri karalanıyor ve onların militanları “pervasız teröristler ve katiller” olarak gösterilerek riyakar bir “hümanizm” yardıma çağırılıyor. Kapitalist devletler politik, diplomatik ve askeri tüm araçları kullanarak hem içeride kendi işçi sınıflarına hem de diğer ülke ve halklara karşı kullandıkları devlet terörizmini yoğunlaştırıyor. Bu, emperyalist şiddetin benzersiz düzeyini ve yeni s<span class="gvdemetni6"><span class="calibre21">ını</span></span>f karakterini ortaya koyuyor.</span></p>

    <p class="gvdemetnia"><span class="calibre5">Burjuva propaganda, sınıf mücadelesini ısrarlı ve tutarlı bir şekilde karşısına <span class="gvdemetni6"><span class="calibre21">alır</span></span>. Onu, alacağı olası biçimlere bakmaksızın, modası geçmiş ve halkın çıkarına zarar veren bir şey olarak gösterir. Bunun yanında insanlığın gördüğü en yüksek ve asil fikirler olan komünist fikir ve hedefleri karalamaya çalışır. Onların sözde “sosyal ortaklar” arasındaki “sosyal diyalogu”, “sınıf uzlaşmacılığını” destekleyen argümanlarının hiçbir değeri yoktur. Sınıf işbirliği, toplumsal ilerlemenin önünü açacak ve “çağdaş tehditlerin” üstesinden gelecek bir yol olarak sunuluyor. İşçi sınıfı ve müttefiklerinin şiddet kullanma hakkını savunmanın aşırılık olduğu, burjuvazinin kullanageldiği genel bir iddiadır. Bir yandan halk hareketinin, şiddeti, egemen sınıfın şiddetine karşı savunma amaçlı olarak kullandığı gerçeğini gizlerken, aynı zamanda burjuva devlet kurumlarının ve mekanizmalarının uyguladığı şiddeti de perdelemeye çalışırlar. Aynı şey, kapitalistlerin işyerinde işçiler üzerinde uyguladığı çok yönlü şiddet sözkonusu olduğunda da doğrudur. Emperyalist ordular ülkeleri işgal ettiğinde ya da grev gözcülerinin üzerine çevik kuvvet güçlerini gönderdiğinde halk hareketi nasıl yanıt vermelidir? İnsanların dikkatini Bertolt Brecht’in özlü bir şekilde ifade ettiği temel iktidar sorunundan uzaklaştırmayı istemektedirler: “Yarın kimin yarınıdır-Bu dünya kimin dünyasıdır?” “Şiddet karşıtlığı” üzerine yürütülen tartışmalarda da olduğu gibi, reformist ve oportünist yaklaşımlar emperyalist ideoloji ile yan yana düşer. Özellikle “Avrupa Sol Partisi” çevresindeki bazı güçler, sadece silahlı mücadelenin modasının geçtiği sonucuna varmakla yetinmeyip, bu mücadele tarzının meşruluğunu da tartışmaktadır. Yalnızca içerideki sınıf mücadelelerinde güç kullanımını gözardı etmiyorlar, açıkça emperyalist askeri saldırılara direnen halkları da eleştiriyorlar. Emperyalizmin bugün artan saldırganlığı düşünüldüğünde, kitle hareketlerini olası her türlü mücadele yöntemini kullanmaktan kaçınmaya çağırmak, gerçekte emperyalizme verilen bir ödündür. Bu da oportünizmin temel bir özelliğidir. Bu kesimlerin Afganistan’a birliklerin konuşlandırılması ya da Lübnan’da konuşlandırılacak yeni BM işgal gücünde ülkelerinin katılımı konularında aldıkları tutumda da bu açıkça görülmektedir.</span></p>

    <p class="gvdemetnia"><span class="calibre5">“Silahlı mücadelenin son başvurulacak uğrak” olduğunu savunmak da benzer bir argümandır. Bu ilk bakışta akılcı görünebilir, ancak hem deneyim hem de gerçeklik bunu yalanlamaktadır. Bu konumun savunucuları, şiddet kullanmamanın moral üstünlüğünü öne sürerek, diyalektik olmayan bir şekilde barışçıl kitle çalışması ile seçilmiş partizan grupların silahlı mücadelesini karşı karşıya getirirler. Sorun, ahlaki bir sorun olarak ortaya konduğunda şu noktaya varılır: Eğer biri bir gösteriyi başarılı bir şekilde organize edebiliyorsa, bu durumda silahlı eyleme başvurması yanlıştır. Aslında sınıf mücadelelerinin yükseldiği dönemlerde, grevlerden gerilla savaşına kadar mücadelenin tüm biçimleri kullanılabilir. Yunan iç savaşı da dahil, İkinci Dünya Savaşı’nda Avrupa’daki direniş hareketlerinin deneyimleri bunun örneklerini oluşturur. Bu gibi durumlarda kaçamak cevaplar vermek tehlikelidir. Halk hareketi, iyi bir sonuç elde etmek için egemen sınıfın şiddetine karşılık verme konusunda kararlı hareket etmek dışında bir seçeneğe sahip değildir. Bu çizgi, aynı zamanda ister kendi ülkesinde isterse başka bir ülkeyi işgal ettiğinde burjuva sınıfın iktidarı kendi rızasıyla halk hareketine teslim edeceği yanılsamasını beslemektedir. Ne iktidarın burjuvaziyle “paylaşımı” ne de halkın çıkarları lehine bir “orta” ya da “üçüncü” yol mümkündür. Bu yaklaşımlar, yalnızca 20. yüzyılın komünist ve ulusal kurtuluş hareketlerinin tecrübelerinden ibaret değildir. YKP’nin 1944-47 arasındaki dönemde kendi faaliyetlerini eleştirel bir şekilde değerlendirirken çıkardığı temel sonuçların bazıları tam da bu noktalarla ilgilidir. Hareketimizin tarihi, malum merkez-sol projelerde olduğu gibi sadece bir hayal kırıklığı, şartlı teslimiyet ve işbirliğiyle sonuçlanan sahte beklentiler değil, yararlı dersler de doğurmuştur.</span></p>

    <p class="gvdemetnia"><span class="calibre5">Bugün Yunanistan Demokratik Ordusu'nun mücadelesini hatırlarken halkların emperyalizme direnme ve kendi geleceklerine karar verme hakkını öne çıkarıyoruz. Lübnan halkının ABD destekli İsrail saldırısına kahramanca direnmesi ve komünistlerin burada oynadığı rol, yükselen büyük dayanışma hareketi, bu sözde “Yeni Dünya Düzeni”ne karşı direnişin mümkün ve gerekli olduğunu göstermiştir.</span></p>

    <p class="gvdemetnia"><span class="calibre5">Bununla birlikte, ayrı bir komünist hareketin güçlü bir şekilde ortaya çıkmadığı ve stratejik bir karşı-saldırı gerçekleştiremediği durumda, güçlenen ilerici radikal güçler ve halk hareketleri kafa karışıklığına ve sapmalara açık olacaktır.</span></p>

    <p class="gvdemetnia"><span class="calibre5">Gelişmeler “tarihin sonu”, marksizm-leninizmin ve komünist partilerin “nihai ölümü” konusundaki iddiaları yalanlamıştır. Aksine, bizzat gerçekler komünist partilerin vazgeçilmez rolünün ve sosyalizmin kapitalist barbarlığın tek alternatifi olduğunun altını çizmektedir.<br class="calibre18"/>
    <!--[if !supportLineBreakNewLine]--><br class="calibre18"/></span></p>

    <p class="gvdemetni5"><span class="calibre5">Yunanistan Komünist Partisi Merkez Komitesi</span> <span class="gvdemetni105pttalik"><span class="calibre28">-</span></span> <span class="calibre5">Uluslararası İlişkiler Bürosu</span></p>
  </div>
</body>
</html>