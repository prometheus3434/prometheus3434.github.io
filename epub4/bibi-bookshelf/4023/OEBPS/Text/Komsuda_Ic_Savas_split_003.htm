<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="wordsection2">
    <h1 class="calibre15" id="calibre_pb_4"><a class="calibre1 pcalibre pcalibre1" id="bookmark3">Yunan İç Savaşı üzerine notlar</a></h1>

    <p class="gvdemetnia"><span class="calibre5">2 Temmuz 2006’da KKE<a class="pcalibre pcalibre1" href="Komsuda_Ic_Savas_split_015.htm#_edn2" id="_ednref2" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre16">[2]</span></span></span></span></a> ve KNE’nin<a class="pcalibre pcalibre1" href="Komsuda_Ic_Savas_split_015.htm#_edn3" id="_ednref3" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre16">[3]</span></span></span></span></a> binlerce üye ve sempatizanı, Grammos dağlarının derinlerindeki Likoraki köyünde, Yunanistan Demokratik Ordusu’nun (DSE) kuruluşunun 60'ıncı yıldönümü anısına dikilen bir anıtın açılış töreni için toplandı. Anıt, üç yıl süren iç savaş döneminde (1946-1949), ülkedeki karşı-devrimcilere ve Anglo-Amerikan emperyalizmine karşı mücadelede yaşamını yitiren binlerce militanın anısına adanmıştı. Anıtın dikildiği yer de kendi başına hayli sembolikti. 1948 ve 1949’da iç savaşın en vahşi çatışmalarının yaşandığı sıradağların arasına, Demokratik Ordu’nun eski bir mitralyöz mevzisine yerleştirilmişti. 60’ıncı yıldönümü anısına yaptığı açıklamada KKE Merkez Komitesi, iç savaşın “Yunanistan’da 20. yüzyılın en keskin sınıf mücadelelerinin yaşandığı dönem” olduğuna işaret ediyordu. Bu dönem, yozlaşmış monarko-faşist egemen sınıfa ve onun emperyalist destekçilerine karşı halk demokrasisi için mücadele dönemiydi.</span></p>

    <p class="gvdemetnia"><span class="calibre5">Yunan komünistlerinin ve diğer ilericilerin DSE militanlarını onurlandırma hakkı, üye ve sempatizanlarının her türlü zulme uğradığı iç savaştan yıllar sonra, büyük zorluklarla kazanılmış bir haktır. Yunan parlamentosu ancak 1989’da DSE partizanlarının haydut olmadığını teslim eden bir yasa tasarısını kabul etti.</span></p>

    <p class="gvdemetnia"><span class="calibre5">Tarihin bu dönemi, Yunanistan’ın içinde ve dışında propagandistler, gazeteciler ve tarihçiler tarafından özellikle çarpıtılmaktadır. Amaçları halk hareketini karalamak ve sosyalizmi Sovyet destekli kötü bir diktatörlük kurma girişimi, komünist saldırganlık ve fanatizmin bir örneği olarak göstererek geçmişteki, bugünkü ve gelecekteki mücadelelerin altını oymaktır.</span></p>

    <p class="gvdemetnia"><span class="calibre5">Yunan İç savaşı kuşkusuz ki gökten inmedi; İkinci Dünya Savaşı ve öncesine uzanan halk hareketindeki gelişmelerin ve buna dönük bir dizi emperyalist müdahalelerin sonucuydu. Burada iç savaşa yol açan süreçlerin kısa ve oldukça şematik bir aktarımı yer alıyor. 1940’ta İtalyan faşist rejimi Yunanistan’ı istila ettiğinde, KKE’nin tüm faaliyetlerini büyük baskı altında ve illegal yürütmek zorunda kalmasına ve binlerce insanın cezaevlerinde tutsak edilmesine rağmen, Yunan komünistleri ve ilericileri muzaffer direnişin en ön saflarındaydılar. KKE Genel Sekreteri Nikos Zahariyadis Yunan halkına hitaben yazdığı açık mektupta, halkı İtalyan saldırganlığına karşı direnişe çağırıyor, yeni bir Yunanistan’ın ancak böyle bir halk direnişinin desteğiyle yaratılabileceğini söylüyordu.</span> <span class="calibre5" xml:lang="DE">Wehrmacht</span> <span class="calibre5">köhnemiş korkak rejimi teslim aldıktan hemen sonra Yunan ilericileri direnişi örgütlemeye başladı. Bu doğrultudaki faaliyetler, KKE’nin bir Ulusal Kurtuluş Cephesi (EAM) ihtiyacını ortaya koyduğu Temmuz 1941 tarihli 6. Kongresi ile birlikte hızlandı. Böylece efsanevi EAM ve onun askeri kanadı E<span class="gvdemetni6"><span class="calibre21">LA</span></span>S (Ulusal Halk Kurtuluş Ordusu), daha sonra da gençlik örgütü EPON kuruldu. Sonraki üç yılda bu örgütler, Nazi işgaline karşı kahramanca mücadeleleriyle çağdaş Yunan tarihinin en şanlı sayfalarını yazacaktı. Bu örgütlerin gücü, Nisan 1944’te Yunan anakarasının yüzde 90’ını kurtarmış oldukları gerçeğinden anlaşılabilir. EAM’ın denetimindeki bölgelerde kadınlara ilk kez oy kullanma hakkı verildi, demokratik halk konseyleri ve mahkemeleri kuruldu. İşgale karşı mücadele KKE’nin öncülüğünde sürerken, halkın demokratik Yunanistan’ının kurumları yaratılıyordu.</span></p>

    <p class="gvdemetnia"><span class="calibre5">Bu durum, İngiliz egemen sınıfının gözünden kaçmamıştı. KKE’nin öncü bir konumda olduğu halkçı bir EAM yönetimi, İngiltere’nin Yunanistan ve Doğu Akdeniz’deki tarihsel çıkarları için açık bir tehdit anlamına gelecekti. Bu yüzden, bir yandan işgal devam ederken, diğer yandan EAM/ELAS’ın altını oymak için her türlü girişimde bulunuldu. Bunun için, esas olarak ELAS’a karşı Nazi işgalcilerle sık sık işbirliği yapmakla ünlenen, küçük ve anti-komünist EDES örgütüne destek verildi.</span></p>

    <p class="gvdemetnia"><span class="calibre5">Alman işgalciler Yunanistan’dan çıkmak zorunda kaldığında, bu yöndeki çabalar da yoğunlaştı. Bunların artık sadece Yunan halkının direniş organlarına yönelik sistemli bir saldırının hazırlığı olduğu görülebiliyordu. Nisan 1944’te Churchill BBC’ye, EAM/ELAS'ın etkin<span class="gvdemetni6"><span class="calibre21">likl</span></span>erine sempati yaratan haberler vermeyi kesmesini emretti.</span></p>

    <p class="gvdemetnia"><span class="calibre5">Bir dizi iyi planlanmış provokasyonla İngilizler Kuzey Afrika’da Yunan ordusunu sol kanat askerlerden arındırdılar. Bunun sonucu, 18 bin 500 kadar askerin Kuzey Afrika’daki toplama kamplarında esir edilmesi oldu. Buna Yunan ordusu içinde, dağcı birlikleri gibi, halk hareketine karşı kullanılacak aşırı kralcı taburların kurulması eşlik etti. Bir yandan Grivas’ın X taburları gibi kralcı ölüm mangalarının oluşumuna ve işbirlikçi çetelerin istedikleri gibi at koşturmasına izin veren Churchill, diğer yandan Yorgo Papandreu gibi savaş öncesi Yunan siyasetçilerini “ilk ekümenik yönetim” olarak pazarlama manevraları yapıyordu.</span></p>

    <p class="gvdemetnia"><span class="calibre5">Halk hareketine ve temsilcilerine yönelik bir dizi saldırı, EAM’lı bakanların hükümetten istifasıyla sonuçlandı. 3 Aralık Pazar günü için dev bir protesto gösterisi çağrısı yapıldı. Kalabalık Anayasa Meydanı’na girerken polis ateş açtı ve 15 gösterici öldü, 100’ü yaralandı. Bu katliamın ardından EAM Genel Sekreteri Dimitris Partsalidis, “maliyeti ne olursa olsun halkın özgürlüğü için savaşacağını” İlan etti. Ve böylece ELAS ile İngiliz ordusu ve işbirlikçi güvenlik güçleri arasında gerçekleşen Atina savaşları başladı. EAM bir ateşkes görüşmesi için defalarca girişimde bulundu; ancak İngilizler Churchill’in “Temel hedef EAM’ın ezilmesidir” şeklinde ifade ettiği çerçeveye göre hareket ediyordu. İngiliz emperyalizmi, halk hareketini ezmek için Nazilerle işbirliği yapan birliklerin yanı sıra, 60 bin asker, 200 tank, uçak vs. konuşlandırdı. 44 gün süren vahşi savaşın ardından ELAS birlikleri Atina’dan çekildi, bir hafta sonra ateşkes ilan edildi. Şubat'ın 12’sinde EAM, maddeleri arasında durumu normalleştirmeyi garanti altına alacak diğer önlemlerin yanı sıra ELAS'ın ve güvenlik taburlarının silah bırakması da bulunan Varkiza Anlaşması’nı imzaladı. Yalnızca EAM ve KKE’nin anlaşmaya sadık kalacağı çok kısa sürede ortaya çıktı. Güvenlik aygıtının suç ortaklığı yaptığı paramiliter çeteler ve İngiliz ordusu bir terör saldırısı başlattılar. ELAS partizanları katledildi, işkence gördü, tutuklandı ve “suçlu” bulunarak mahkum edildi. Nazi işbirlikçileri, yargılandıklarında, “şaka gibi” cezalar aldılar. Kimi istatistikler, “Beyaz Terör”ün boyutlarına dair fikir vermektedir. Varkiza Anlaşması’nın imzalanması ile 31 Mart 1946 tarihleri arasında 1289 direniş savaşçısı katledildi, 6671’i yaralandı, 31.632’si işkence gördü, 84.931’i tutuklandı, 8624’ü hüküm giydi. Direniş hareketinin 677 binası saldırıya uğradı, EAM’ın kadın üyelerinden 165’ine tecavüz edildi. Tüm bu donem boyunca İngilizler, burjuva partilerinin farklı bileşenleriyle monarşiyi restore etme ve Yunan demokratik halk hareketini ezme girişimlerine asla ara vermediler. Burada, İşçi Partisi’nin yönetime gelmesinin bu politika üzerinde hiçbir etkisi olmadığını belirtmek gerekir. Bu durum, genel olarak uluslararası alanda sosyal demokrasinin ve özelde İngiltere’deki İşçi Partisi’nin emperyalizm yandaşı doğasıyla tutarlıydı. Bu terör ikliminde, 31 Mart 1946’da tümüyle hileli seçimler yapıldı. Durumu protesto eden KKE ve EAM, seçimlere katılmadı.</span></p>

    <p class="gvdemetnia"><span class="calibre5">1946’nın başından itibaren küçük partizan birlikleri savunma amaçlı olarak kentlerden ayrılıp dağlara, çıkmaya başladı. Gerçekleştirilen ilk önemli operasyon, seçim günü olan 31 Mart’ta Litoçoro kentindeki polis istasyonunu hedef alan baskındı. Orada hükümet güçleriyle paramiliter ölüm mangaları arasında bir dizi uyuşmazlık başladı. 28 Ekim 1946’da Yunanistan Demokratik Ordusu (DSE) kuruldu. Bu dönemde terör yoğunlaştı ve nihayet 17 Haziran'da Yunan parlamentosu, bireysel ve siyasi hakları büyük ölçüde lağveden “acil önlemleri” oylayarak sıkıyönetim ilan etti</span></p>

    <p class="gvdemetnia"><span class="calibre5">DSE’nin iç savaş sırasındaki sayısız operasyonunu aktarmak, bu makalenin kapsamını aşıyor. Bununla birlikte DSE’nin yapısı, geçici hükümet ve monarko-faşistlerin kullandığı taktikler gibi kimi konulara değinilmesi gerekiyor. Emperyalistlerin ve onların yerli müttefiklerinin uyguladığı terör daha önce anlatılmıştı. Bu, tüm iç savaş boyunca devam etti. Bu eylemlerin barbarlığının bir örneği, 1947 Temmuzu’nda Fiorina kentinde öldürülen partizanların kesik kafalarının sergilenmesi oldu. Tüm bunlar, DSE’nin desteğini kesmek İçin kırların sistemli bir şekilde boşaltılması ve tahmini olarak 700 bin kadar insanın köylerinden göçertilerek ülkenin kent ve kasabalarına sürülmesiyle paralel gelişti. Esir adaları ve toplama kampları genişletildi, şüpheli görülen solcular, aileleri, sol kanat askerler (1947-50 arasındaki dönemde esir kamplarına 28 bin 800 kişinin gönderildiği tahmin ediliyor) adı kötüye çıkmış Makronissos, Yioura gibi zindanlara gönderildiler, işkence ve aşağılamaların her türlüsüne maruz kaldılar. Truman Doktrini çerçevesinde Amerikalılar Yaunanistan’ın sorumluluğunu İngilizlerden aldıktan sonra, Yunan hükümetine yapılan askeri yardım miktarında ve çeşitliliğinde çarpıcı bir artış gözlendi. Pek bilinmez; Vietnam’ı yerle bir eden Napalm ilk kez Yunanistan’da denendi. 1949’da Grammos-Vitsi dağlarındaki çatışmalarda 388 tane Napalm bombası kullanıldı.</span></p>

    <p class="gvdemetnia"><span class="calibre5">DSE tam bir demokratik halk ordusuydu. Her askerin kendi görüşünü dile getirdiği, müfrezeler düzeyinde toplantılar yapılırdı. Her militanın halkın yanında nasıl davranacağının ve DSE’nin ideallerinin altını çizen bir sadakat yemini vardı. Her birim için atanmış politik yetkililer tarafından sistemli olarak politik eğitim verilirdi. Kadınlar: DSE’nin savaş gücünün yüzde 30’unu, sağlık ve diğer destek personelinin ise yüzde 70’ini oluşturuyor ve mücadelede önemli bir rol oynuyordu. Bu, kadınlar için Yunan egemen sınıfının kafasındaki tasavvurla taban tabana zıttı (yalnızca demokratik güçler tarafından kontrol edilen bölgelerde ka<span class="gvdemetni6"><span class="calibre21">dınların</span></span> oy verme hakkı vardı). Eğitim veren ve hastaneleri olan bir sağlık hizmeti birimi kurulmuştu. Burada 125 sağlık çalışanı eğitim görüyordu. Malzeme eksikliğine rağmen, KKE Genel Sekreteri Aleka Papariga’nın dediği gibi, “gerekli tüm ameliyatlar gerçekleştiriliyordu”.</span></p>

    <p class="gvdemetnia"><span class="calibre5">Yunanistan’ın kurtarılmış bölgelerinde 23 Aralık 1947’de Geçici Demokratik Hükümet (GDH) kuruldu. GDH, 12 ilke üzerine inşa edilmişti. Bunlar arasında kadınların ve azınlıkların haklarının tanınmasının yanı sıra, Yunanistan’ın yabancı ülkelerden bağımsızlığı gibi ilkeler yer alıyordu.</span></p>

    <p class="gvdemetnia"><span class="calibre5">Köylerde Halk Konseyleri ve kentlerde Halk Temsilciler Meclisi kuruldu. Bunlar, geri çağırma hakkına da sahip olarak, kendi yönetim kurullarını seçiyorlardı. 1948’de Kuzey Yunanistan’da 300 beldede, Peleponnese’de 323 köyde seçimler yapıldı. Halk mahkemeleri, yetkililerini geri çağırma hakkı ile yeniden seçildi. Temyiz mahkemeleri de seçimle göreve getirildi. GDH, halk Yunancasını resmi dil ve öğrenim dili haline getirdi, azınlıklar da kendi dillerinde eğitim görüyordu. Eğitim parasız ve zorunluydu. Her köyde bir okul bulunuyordu. Toprak sahipliği yeniden düzenlendi ve toprak yeniden dağıtıldı. Her çiftçiye verilmek üzere asgari ve azami bir toprak miktarı belirlenmişti. Demokratik Halkın Yunanistanı’nın inşasında, EAM döneminin başarıları yaygınlaşıyor ve derinleşiyordu. Üç yıllık savaş (ve özellikle 1948 sonrası Amerikan müdahalesi) ertesi güçler dengesindeki değişimin ve Vitsi ile Grammos dağlarında 1949 Ağustos ayında gerçekleşen çetin çatışmaların ardından DSE, Arnavutluk’a çekilmek zorunda kaldı. Buna karşın direniş 1950'lere kadar Lesbos gibi bazı bölgelerde devam ediyordu. DSE’nin Girit’teki son iki partizanı Yorgos Tzompanakis ve Spiros Blazakis, 24 Şubat 1975’te diktatörlüğün devrilmesinin ardından dağlardan inmişti.</span></p>

    <p class="gvdemetnia"><span class="calibre5">İç savaş sırasında öldürülen İnsan sayısı 150 bine yakındı.</span></p>

    <p class="gvdemetnia"><span class="calibre5">Yunan ordusu genelkurmayının resmi verilerine göre, 38 bin 839 DSE partizanı öldürülmüş ya da yaralanmış, 20 bin 128’i esir alınmıştı. Resmi rakamlara göre, hükümet ordusunun kayıpları 55 bin 528 idi. 65 binden fazla komünist, EAM ve DSE destekçisi ve diğer militanlar Yunanistan’ı terk etmeye ve sosyalist ülkelere sığınmaya zorlandı (20 bin kadarı vatandaşlıktan çıkarıldı). Bunların 40 bin kadarı Makronisos gibi toplama kamplarına ve cezaevlerine gönderildi. Direniş savaşçılarının öldürülmeleri 1955’e kadar sürdü (KKE Politbüro üyesi Nikos Belogiannis’in ünlü davası dahil, en az 5 bin kişi idam edildi). Politik ve kültürel iflası, ekonominin kötü yönetimi, sola dönük baskıları ve Anglo-Amerikan emperyalizmine uşaklığıyla dikkat çeken bir karşı devrimci sistem olarak monarşi yeniden kuruldu. ABD’nin desteklediği 7 yıllık ünlü Albaylar Cuntası ile doruğa ulaştı (1967-1974).</span></p>

    <p class="gvdemetnia"><span class="calibre5">İç savaş ve EAM döneminde halk hareketini biçimlendiren en önemli şey direniş oldu. KKE ve müttefikleri</span> <span class="calibre5" xml:lang="FR">illegalite</span> <span class="calibre5">koşullarında da demokrasi ve sosyalizm için mücadelelerine asla ara vermediler. 50 ve 60’ların kısır burjuva dogmalarını yıkan canlı bir halk kültürü, ulusal bağımsızlık ve Kıbrıs sorunu, eğitim, tutsak hakları gibi başlıklarda Birleşik Demokratik Sol’un (EDA) sol cephesi aracılığıyla da olsa, mücadelesini sürdürdü. Bu mücadelenin mirası, cuntanın düşüşünden sonra da, Yugoslavya ve Irak’taki emperyalist savaşlara karşı, ABD ve AB emperyalizmine karşı, işçilerin haklarını ve kazanımlarını savunurken de sürdürüldü. Aleka Papariga Likoraki’deki konuşmasında bu mirası şöyle özetliyordu: “DSE, komünistlere, Direniş’in militanlarına yönelik terörizm ve şiddete karşı sadece bir savunma ol<span class="gvdemetni6"><span class="calibre21">arak</span></span> değil, Ulusal Direniş’in gerçekleşmesini sağlayan kahramanca bir hamle olarak hayat buldu. Maddi koşullar komünistlerin, anti-kapitalist ve anti-emperyalistlerin önüne 'karşı saldırı mı, teslimiyet mi?’ sorusunu koyduğunda yanıt tekti: karşı saldırı!”</span></p>
  </div>
</body>
</html>