<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="wordsection1">
    <h1 class="calibre15" id="calibre_pb_2"><a class="calibre1 pcalibre pcalibre1" id="bookmark2">Yurtsever savaştan iç savaşa...</a></h1>

    <p class="gvdemetnia"><span class="gvdemetni105pttalik"><span class="calibre5">Yazılama Yayınevi, Balkan Araştırmaları</span></span> <span class="calibre5">adı altında, ülkemiz ile tarihsel, kültürel bir yakınlığın yanı sıra, bugünkü siyasal gelişmeler açısından benzer sorunlara ve dış etkilere açık olan Avrupa tarafındaki komşu ülkelerle ilişkili çalışmaların yayınlanacağı bir dizi hazırlıyor. Ne yazık ki, Balkanlar, Türkiye’de kitap dünyasının ilgi alanının oldukça dışına düşmüş durumda. Konuya ilişkin, belli bir sistematiğin parçası olarak değerlendirmekte güçlük çekeceğimiz az sayıda çalışma çıkıyor okurun karşısına<a class="pcalibre pcalibre1" href="Komsuda_Ic_Savas_split_015.htm#_edn1" id="_ednref1" title=""><span class="msoendnotereference"><span><!--[if !supportFootnotes]--><span class="msoendnotereference"><span class="calibre16">[1]</span></span></span></span></a>. Sanki Balkanlar “burnumuzun dibi” değilmiş gibi... Oysa bu bölgede Türkiye fazlasıyla önemseniyor, yalnız aydınlar değil, okuma alışkanlığı olmayan kesimlerde dahi, Türkiye’ye İlişkin ilgi ve hatta malumat olduğu gözleniyor.</span></p>

    <p class="gvdemetnia1"><span class="calibre5">Bu asimetri, “Türkiye büyük ülke” ile açıklanmamalı. Balkanlar’da değil, öte taraftaki İran da büyüktür ve ne yazık ki, bu ülke de çok geniş bir kesim için tam anlamıyla bir muammadır.</span></p>

    <p class="gvdemetnia"><span class="calibre5">Bu bağlamda İkinci Cumhuriyetçilerin “geçmişimizden kopardılar” yakınmasına kısmen ve üzülerek hak vermek durumundayız. Ülkemizde Osmanlıcı'dan geçilmez. Şimdilerde liberal-dinci ittifakının bize biçtikleri bunun yenisidir. Yeni Osmanlıcılık yaygındır ama İmparatorluğun hüküm sürdüğü topraklara ve hemen yanı başımızdakilere ilişkin bilgi neredeyse sıfırlanmıştır.</span></p>

    <p class="gvdemetnia"><span class="gvdemetnitalik"><span class="calibre5">Yazılama</span></span><span class="calibre5">, kendi kulvarında bu bilgi açığını kapatmaya dönük bir yayıncılık yapacak. Belki ağır bir tempoda ama kritik noktalara dokunarak, özenle seçerek...</span></p>

    <p class="gvdemetnia"><span class="calibre5">Bunları söyledikten sonra, diziye bir kitaptan çok broşür olarak değerlendirilebilecek, ayrıca bir siyasi partinin yetkililerinin imzasını taşıyan bir kitapla başlamanın isabetli olup olmadığı sorusuna yanıt vermemiz gerekiyor.</span></p>

    <p class="gvdemetnia"><span class="calibre5">Olağan koşullarda, <span class="gvdemetnitalik"><span class="calibre17">Yazılama Yayınevi</span></span>, bir siyasi oluşumu doğrudan ifade eden bir metni baskı planına dahil etmez. Ancak bir tarihsel değer taşıması ya da Türkiyeli okur açısından başka kaynaklarla telafisi güç ya da imkansız bir bilgi içermesi durumunda bu kuralı bozmak mümkündür.</span></p>

    <p class="gvdemetnia"><span class="calibre5">Elinizdeki broşür, komşu Yunanistan’da komünist partisinin 2006 yılında yürüttüğü bir kampanyanın parçası olarak yayınlanan bir deklarasyon ve partinin genel sekreterinin iki konuşmasından oluşmakla birlikte, tamamen tarihsel bir olaya ilişkin kurgulanmıştır. İkinci Dünya Savaşı sırasında İtalyan ve Alman işgaline karşı mücadele eden yurtsever güçlerin en örgütlü ve önemli parçası olan komünistlerin Hitler faşizmi yenilgiye uğradıktan sonra bu kez İngiliz işgaline ve onlarla işbirliği yapan gerici Yunan egemenlerine karşı sürdürdükleri silahlı mücadele, çok daha kapsamlı ve farklı bakış açılarını da içerecek biçimde incelenmeli, Türkçede okura az sayıda kitap aracılığıyla uzanan bu önemli tarihsel kesitin hakkını veren bir külliyat oluşmalı.</span></p>

    <p class="gvdemetnia"><span class="calibre5">Ancak herhalde bu olayın kahramanları, onca çarpıtma ve susturma girişiminden sonra bir ilk sözü hak ediyor. Kısa, özlü ama şaşırtıcı dürüstlükteki bu belgeler İkinci Dünya Savaşı'nın hemen ertesinde yanı başımızda süren kavganın tarihsel anlamını ve boyutlarını gözler önüne sermek için yetiyor.</span></p>

    <p class="gvdemetnia"><span class="calibre5">Alman işgaline karşı mücadelede partizan birliklerinin 1944’te ülkenin yüzde 90’ını özgürleştirmesi ve halk iktidarının kurumlarını yaratmaya başlaması, yanı başımızda, çok değil birkaç yıl sonra bizim ülkemizle birlikte Marshall planının "himayesi"nde ABD denetimine girecek olan Yunanistan tarihinin bir gerçeğidir de bizi yakından ilgilendirmemekte midir?</span></p>

    <p class="gvdemetnia"><span class="calibre5">Henüz daha Almanya teslim olmamışken, İngilizlerin Nazilerle ve onların Yunan ülküdaşlarıyla işbirliği yaparak ilerici yurtsever güçlere karşı savaş ilan etmesi, Yunan sermaye sınıfının da buna canla başla destek vermesi, emperyalizmin ikiyüzlü politikalarının yanı sıra, uygarlığın çağdaş yüzünü oynamakta bir sakınca görmeyen burjuvazinin tarihsel olarak yurtsuz ve kimliksiz olduğunun yakın bir kanıtı değil midir?</span></p>

    <p class="gvdemetnia"><span class="calibre5">Kısa bir kitap, daha çok bir kitapçıktır elinizdeki ama belki de yaşananlara sayfalar biribirine eklendikçe yabancılaşmamak için böylesi daha iyidir! Broşürün basılmasını az bilinen, piyasanın unutturmaya çalıştığı, marksist solun bitip tükenmeyen iç tartışmalarında şiddeti azalan Yunanistan İç Savaşı’na daha yakından bakmak için yeni bir başlangıç olarak görebiliriz. Devamının geleceğini, <span class="gvdemetnitalik"><span class="calibre17">Yazılama’nın</span></span> da buna katkı koyacağını umarak...</span></p>

    <p class="gvdemetnia"><span class="calibre5">Marksist solun iç tartışmalarından söz ettim. Tartışmadan şikayet anlamında değil. Tartışmanın eksen kaydırması anlamında. Nerede hata yapıldı, Yunan devrimciler neden yenildi, onca yıkıma değer miydi, Sovyetler Birliği komünistleri satmadı mı, Zaharyadis neden öyle değil de böyle davrandı, Markos’un görevden alınması yanlış değil miydi, 1946’da seçimleri boykot kararı hangi gerekçelerle alındı?</span></p>

    <p class="gvdemetnia"><span class="calibre5">Sorular uzayıp gidiyor. Bu sorulara yanıt vermek, bu sorular etrafında tartışmak elbette önem taşıyor. Ama, Yunanistan’da devrimci bir gücün yabancı işgale ve sonrasında biçim değiştiren işgali destekleyen kralcılara, işbirlikçilere, faşistlere karşı savaşma hakkını kullanmaya karar vermesi, bu hakkı kullanarak yalnızca bir devrimci görevi yerine getirmeyip, bir ülkenin onurunu da kurtarması, Yunanistan’da daha sonra Amerikancılığın ve ardından gelen AB üyeliğinin hızlandırdığı çürümeye karşın toplumda biraz olsun bir boyun eğmeme alışkanlığı varsa, bunun temellerinin Ulusal Kurtuluş Cephesi’nde (EAM), Yunanistan Demokratik Ordusunda (DSE) atılması, komünistlerin yurtseverlik bayrağını büyük bedeller ödeyerek yükseltmeleri de önem taşıyor.</span></p>

    <p class="gvdemetnia"><span class="calibre5">Bu bedeli ödeyenlerin söz hakkına saygı gösterelim...</span></p>

    <p class="gvdemetni5"><span class="calibre5">Fuat Göktürk<br class="calibre18"/>
    Mayıs 2008</span></p>
  </div>
</body>
</html>