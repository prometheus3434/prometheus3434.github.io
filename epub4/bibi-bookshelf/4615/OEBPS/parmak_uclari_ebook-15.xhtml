<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-15</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-16" xml:lang="en-US"><st c="0">15 </st><br /><st c="4">OYUN</st></p>
			<p></p>
			<p></p>
			<p><st c="8">Işık boy aynasının karşısındaydı. </st><st c="43">Yüzüne bakıyordu; ancak bu defa amacı başkaydı. </st><st c="91">Mimiklerini nasıl kullandığını inceliyordu. </st><st c="135">Yaz aylarını nefes çalışmalarıyla, sesini eğitmekle, ufak tefek piyesleri tek başına, aynaya bakarak canlandırmakla geçirmişti.</st></p>
			<p><st c="262">Mert ile hocasının stüdyosunda müzik yaptıkları gün sesinin güzelliğini kendisi de fark etmişti. </st><st c="360">Sahi, oyuncu olmak istiyordu da neden bunun için çabalamıyordu? </st><st c="424">Şarkı söylemeye başlamasıyla birlikte, aslında sesini kullanmayı öğrenmesi gerektiğini idrak etti. </st><st c="523">O günden itibaren her gün, bir internet sitesinde bulduğu ders notlarını okuyarak çalışmalarına devam etti. </st><st c="631">Nefes alıp veriyor, diyaframını geliştiriyordu. </st><st c="679">Basit egzersizlerle vücudunu esnetiyordu. </st><st c="721">Ruhunu anlamanın yolunun sesini, bedenini kullanmaktan geçtiğini de düşünmeye başlamıştı bu esnada.</st></p>
			<p><st c="820">Yelda, Işık’ın odasında saatlerce ne yaptığını bilmese de anladığı şey disiplinli olarak bir şeylerle uğraşmakta olduğuydu. </st><st c="945">Sabah odasına girmek için kapıyı çaldığında, Işık’ın çoktan uyanmış olduğunu görmek bile sevindiriyordu Yelda’yı. </st><st c="1059">Kahvaltıdan sonra da, Mert ile dışarı çıkmadığı zamanlarda, genelde odasında zaman geçiriyordu.</st></p>
			<p><st c="1154">Okul başladığından bu zamana, Işık yine sabahları uyanıyor, Yelda odasına girene kadar genellikle giyinip hazırlanmış oluyordu. </st><st c="1283">Kahvaltı etmemesine rağmen erken kalkıyordu. </st><st c="1328">Çünkü okula kadar yaptığı sabah yürüyüşünün kendisine iyi geldiğini düşünmekteydi.</st></p>
			<p><st c="1410">Başladığı lise evinin yakınlarındaydı. </st><st c="1450">İlk haftadan tiyatro kulübüne ismini yazdırmış, toplantılarına katılmış, oradan tanıştığı kızlarla arkadaşlık kurmuştu bile.</st></p>
			<p><st c="1574">Şimdilik her şey yolundaydı. </st><st c="1604">Provalar ve akşam okulda kalmaya başladığında babasına durumu nasıl açıklayacağını henüz düşünmüyordu tabii. </st><st c="1713">Eninde sonunda evde bir yüzleşme yaşanacaktı, herkes eteğindeki taşları dökecekti. </st><st c="1796">Şimdilik yolundaydı her şey, kimsenin kimseden haberi yokken.</st></p>
			<p><st c="1857">Işık boy aynasının karşısındaydı, ancak gözleri kapalıydı. </st><st c="1917">İçini nefesiyle doldurmaya başlamıştı. </st><st c="1956">İçinde nefesini tutarken saniyeleri sayıyordu, telefonun çalışını umursamadı. </st><st c="2034">Nefesini yavaşça ağzından bırakırken, telefonun sesini umursar oldu; normalde nefes verirken geçirmesi gereken sürenin yarısı kadar bir zamanda ‘puf’ diye bırakıvermeyi tercih etti ve telefona yöneldi.</st></p>
			<p><st c="2235">Telefon konuşması kısa ve basitti. </st><st c="2271">Doğan’ı okullar açıldığından beri görmemişti ve artık birbirlerine anlatacakları epey şeyleri vardı. </st><st c="2372">Daha fazla arayı açmanın alemi yoktu. </st><st c="2410">Hafta sonunu Doğanlarda geçireceklerdi. </st><st c="2450">Işık gidip hemen iznini almalıydı annesinden.</st></p>
			<p><st c="2495">“Yelda?”</st></p>
			<p><st c="2504">Bulaşıkları elinde yıkayan kadın, kendisine seslenildiğini duymadı suyun sesinden. </st><st c="2588">Işık hoplaya zıplaya mutfaktan içeri daldığında ise korkuyla sıçradı.</st></p>
			<p><st c="2657">“Ödümü kopardın!”</st></p>
			<p><st c="2675">“Hiç bu kadar kendini vererek bulaşık yıkadığını görmemiştim.”</st></p>
			<p><st c="2738">“Dalga geçme de yardım et.”</st></p>
			<p><st c="2766">“Tamam, ederim.”</st></p>
			<p><st c="2783">Yelda şaşırmıştı. </st><st c="2802">Mutfak işlerinden nefret eden kızının yardım çağrısını karşılıksız bırakmamasının altında gizli bir şey olmalıydı. </st><st c="2917">Merakla kafasını Işık’a çevirdiğinde beklediği açıklama geldi:</st></p>
			<p><st c="2979">“Hafta sonu Doğan, Mert ile ikimizi evine davet etti de… Gidebilirim değil mi Yelda abla?”</st></p>
			<p><st c="3070">Yelda bir anda ciddileşmişti. </st><st c="3101">İşini yarım bırakıp duruladı ellerini. </st><st c="3140">Havluya üstünkörü sildiği ellerini masanın üzerinde birbirleriyle kavuşturduğunda, ifadesinden anlaşılıyordu önemli bir konuşmaya başlayacağı.</st></p>
			<p><st c="3282">“Işık seninle bir şey konuşmamız lazım. </st><st c="3323">Aslında bunu baban şimdiye kadar sana anlatmalıydı ama… Babanı bilirsin, konuşmayı beceremez; hele ki kendisini de duygulandıran, üzen bir konuda anlatacağını içine atar durur.”</st></p>
			<p><st c="3500">Yelda düşünceli, Işık şaşkındı</st></p>
			<p><st c="3531">“Ne demek istiyorsun ki? </st><st c="3557">Ne alakası var şimdi bunun?”</st></p>
			<p><st c="3585">“Doğan’ın bize ilk geldiği günü hatırlıyor musun?”</st></p>
			<p><st c="3636">“Evet. </st><st c="3644">Seni </st><span xml:lang="tr-TR"><st c="3649">annem</st></span><st c="3654"> diye tanıştırmıştım. </st><st c="3676">Hâlâ da annem olduğunu sanıyor.”</st></p>
			<p><st c="3708">Yelda gülümsedi.</st></p>
			<p><st c="3725">“Çok mutlu olmuştum. </st><st c="3747">Ama baban hiç mutlu değildi o akşam, çıkıp gitmişti. </st><st c="3800">Nedenini biliyor musun?”</st></p>
			<p><st c="3824">“Yoo, farkında bile değilim. </st><st c="3854">İşi vardı gitti, diye düşündüm.” Bir an duraksadı Işık. </st><st c="3910">Aklına başka bir şey gelmişti: “Yoksa Doğan’la aramızda bir şey olduğunu zannetti de sinirlendi mi?”</st></p>
			<p><st c="4010">“Hayır, hayır. </st><st c="4026">Bu öyle tahmin edilecek şey değil. </st><st c="4061">Nasıl anlatsam? </st><st c="4077">Doğan’ın görmemesi ona bir şey hatırlattı. </st><st c="4120">Üzücü bir şey.”</st></p>
			<p><st c="4135">“Ne hatırlattı? </st><st c="4152">Bunda üzücü bir şey yok ki hem.”</st></p>
			<p><st c="4184">“Haklısın. </st><st c="4196">Tabii ki üzücü bir şey yok. </st><st c="4224">Hatırladığı şey üzdü babanı.”</st></p>
			<p><st c="4253">Yelda nasıl anlatacağını bilemiyordu. </st><st c="4292">Kelimeleri kafasında eviriyor çeviriyor, neresinden söylemesinin daha doğru olacağını kestiremiyordu. </st><st c="4394">Yıllar evvel kendisi öğrendiğinde o kadar da etkilenmemişti bu hikâyeden. </st><st c="4468">Sadece Sabri’nin üzüntüsünü paylaşmış, zor zamanlarını iyi geçirmesi için elinden geleni yapmıştı. </st><st c="4567">Zaman zaman kendini suçladığı olduğunda, onunla olabildiğince özverili ve anlayışlı şekillerde konuşmaya çalışmıştı.</st></p>
			<p><st c="4683">Sabri’nin yaşadıkları, Yelda’nın yaşayacaklarını kolayca göğüslemesi için bir tür ön hazırlık gibiydi. </st><st c="4787">Sabri’nin anlattıklarından öğrenmişti insan psikolojisinin ne olduğunu, kimin hangi olaya nasıl tepkiler verdiğini. </st><st c="4903">Herkesin ağrı/acı eşiği nasıl farklıysa, aynı olaya verdiği tepkiler de bambaşkaydı. </st><st c="4988">Bir kaza gelirdi insanın başına, bir sakatlık geçirebilirdi; bu durumu kolayca atlatmak mümkündü elbet, içinde bulunulan yeni koşullara alışmak. </st><st c="5133">Fakat bazı insanlar, bazı durumlar karşısında büyük travmalar yaşar, hayatı kendine zindan ederdi. </st><st c="5232">Hatta bazen kendini hayatından ederdi. </st></p>
			<p><st c="5271">Tıpkı Işık’ın annesi Selma’nın yaptığı gibi…</st></p>
			<p><st c="5315">“Yelda, bir lafa başladın, devamını getirmedin bir türlü. </st><st c="5374">Ne oldu babama? </st><st c="5390">Anlatsana.”</st></p>
			<p><st c="5401">Yelda kararını vermişti. </st><st c="5427">En zor kısmını en başta söyleyecekti. </st><st c="5465">Sonrasını anlatması daha kolay olurdu böylece. </st><st c="5512">Yoksa ya susup kalmayı sürdürecekti ya da esas anlatacağını anlatana kadar kıvranıp duracaktı, cümleler arasında dolanırken gereksiz yere. </st><st c="5651">Ne kendini ne kızını yormak istiyordu. </st><st c="5690">Dosdoğru girişti cümleye:</st></p>
			<p><st c="5715">“Işık, annen Selma, senin sandığın gibi hastalık geçirip ölmedi. </st><st c="5781">İntihar etti.”</st></p>
			<p><st c="5795">Işık hiçbir şey söylemeden öylece bakıyordu. </st><st c="5841">Şaşıp kalmıştı. </st><st c="5857">Bunun bir oyun olduğunu düşündü. </st><st c="5890">Şu an karşısındaki kadın aslında rol arkadaşıydı. </st><st c="5940">Prova yapıyorlardı. </st><st c="5960">Sevdikleri bir oyunun ilk perdesiydi bu, hatta ilk sahnesi. </st><st c="6020">Mutfakta, kahvaltı masasının etrafında geçen iki kişilik bir oyundu bu. </st><st c="6092">Ortak tanıdıkları Selma’dan bahsediyorlardı. </st><st c="6137">Selma arkadaşlarıydı. </st><st c="6159">İntihar etmiş olsundu. </st><st c="6182">Öldükten sonra nasıl öldüğünün önemi var mıydı hem!</st></p>
			<p><st c="6233">Işık yerinden kalktı. </st><st c="6256">Rolü gereği su içmeliydi. </st><st c="6282">Boğazı kurumuştu. </st><st c="6300">Bedeninden bütün su bir anda çekilmişti sanki. </st><st c="6347">Karnının ağrıdığını hissetti. </st><st c="6377">Gazı vardı herhalde. </st><st c="6398">Tüh, prova yarım kalacaktı. </st><st c="6426">Suyu içer de bağırsaklarının çalışmasına yardımcı olursa, tuvalete gitmesi gerekirdi.</st></p>
			<p><st c="6511">İnsan oyunun ortasında kalkıp tuvalete gidebilir miydi? </st><st c="6568">Heyecandan sahnede ishal olup da oyunu bırakıp giden olmuş muydu acaba hiç? </st><st c="6644">Muhakkak böyle traji-komik şeyler olurdu hayatta.</st></p>
			<p><st c="6693">Işık ayaktaydı ancak su almaya gidemiyordu. </st><st c="6738">Kafasında düşünceler dolanıp duruyor, gözü öylece pencereden dışarıya bakıyordu. </st><st c="6819">Yelda bir anda telaşla fırladı.</st></p>
			<p><st c="6850">“Yavrum iyi misin?”</st></p>
			<p><st c="6870">Işık kendine geldi. </st><st c="6891">Gidip bardak aldı dolaptan. </st><st c="6919">Sürahiden su doldurdu bardağına, yudum yudum içti suyu, yavaşça. </st><st c="6984">Oturdu. </st><st c="6992">Ses tonu sakindi. </st><st c="7010">Bu karakteri böyle oynamayı seviyordu.</st></p>
			<p><st c="7048">“Şaşırdım da biraz. </st><st c="7069">Beklemiyordum.”</st></p>
			<p><st c="7084">“Kusura bakma Işık. </st><st c="7105">Bunları seninle babanın konuşmuş olmasını gerçekten isterdim ama…”</st></p>
			<p><st c="7171">“Neden peki? </st><st c="7185">Bir anne kendini neden öldürmek ister? </st><st c="7224">Benim annem… İnsan çocuğunu bırakıp da gider mi ya!”</st></p>
			<p><st c="7276">Yelda bir an anlattığına pişman oldu ama geri dönüşü yoktu. </st><st c="7337">Hem eninde sonunda öğrenecekti. </st><st c="7369">Belki böyle sakin sakin anlatması iyiydi. </st><st c="7411">Çünkü Sabri’nin Işık ve Mert arasındaki yakınlığı fark ettiğinden beri bu konuyu gündeme getirmesi tedirgin etmişti Yelda’yı. </st><st c="7537">Sabri rahatsızdı. </st><st c="7555">Bu rahatsızlık Mert ile ölen karısı arasında kurduğu bağlantıdan kaynaklanıyordu. </st><st c="7637">Bir gün Işık’a ters bir şey söyleyerek, kızcağızı bilmediği geçmişle yüzleştirmesi ihtimali çok daha fena olurdu. </st><st c="7751">Evet, Yelda’nın yaptığı doğruydu. </st><st c="7785">Kendini rahatlattıktan sonra kızını rahatlatmak istedi:</st></p>
			<p><st c="7840">“İnsanın kendini öldürmesi savunulmaz ama… Annen dayanamamış Işık. </st><st c="7908">Gözlerini kaybetmiş o da, Mert gibi sonradan. </st><st c="7954">Yapamamış işte, o halde yaşamayı becerememiş, canına kıymış.”</st></p>
			<p><st c="8015">Yelda kendini hiçbir zaman Selma’nın yerine koymayı denememişti. </st><st c="8081">Sonuçta sevdiği adamın eski karısıydı, çocuklarından birinin esas annesi. </st><st c="8155">Dolayısıyla zaten onun ‘yerini aldığı’ gerçeği dururken yanı başında ve Işık devamlı bunu olumsuz biçimlerde hatırlatırken kadıncağıza; o sadece Selma’yı hiç tanımadığı gibi, tamamen hafızasından çıkarmak istiyordu. </st><st c="8371">Onunla ilgili öğrendiği her ayrıntıyı dahi.</st></p>
			<p><st c="8414">Sabri zaten hayatına sahip çıkamayan güçsüz bir insan olarak görürdü onu ve hatırlamak istemezdi. </st><st c="8513">Hiçbir şey anlatmazdı eski karısıyla ilgili. </st><st c="8558">İlk zamanlarda geceleri ağladığı olurdu gizlice. </st><st c="8607">Tabii o gizli sanırdı, Yelda hep farkında olurdu yatağından kalkıp balkona çıkan kocasının hıçkırık seslerinin.</st></p>
			<p><st c="8718">Kısacası bu evde Selma hiç yaşamamış gibiydi. </st><st c="8765">Işık’a duydukları sevgi nedeniyle anlatmaları gerektiğinde iyi birkaç özelliği sıralanırdı peş peşe. </st><st c="8866">Ölüm sebebi de ‘hastalık işte’ denir geçiştirilirdi. </st><st c="8919">Işık’ın bir anneannesi vardı annesinden kalan, o da yaşlılar yurdundaydı ve rahatsızlığı nedeniyle sürekli tedavi altındaydı. </st><st c="9045">Zaten pek bir şey hatırlamazdı. </st><st c="9077">Kızının intiharından sonra bir kriz geçirmiş, o gün bugündür hafızasında gelgitler başlamıştı.</st></p>
			<p></p>
			<p><st c="9171">Yelda ilk defa bugün kendini Selma’nın yerine koymaya çalıştı. </st><st c="9235">Işık’ın annesi olarak değil, Işık-bebeğin gözlerini kaybeden annesi olarak. </st><st c="9311">Işık haklıydı. </st><st c="9326">Bir anne nasıl kıyardı canına? </st><st c="9357">İnsanın insana ihtiyacı olduğunu biliyordu, insansız kalmış birisinin kendini öldürmesi pek o kadar olmayacak şey değildi ama…</st></p>
			<p><st c="9483">Kendini seven bir kocası, dünya tatlısı bir bebeği olan Selma’nınki güçsüzlük, dayanıksızlık denilip geçilmeyecek kadar acıydı. </st><st c="9612">Sabri’nin üzülmekten çok, eski karısına kızdığını düşünürdü Yelda hep. </st><st c="9683">İlk defa bu konuda kocasına hak veriyordu.</st></p>
			<p><st c="9725">Yelda kendini Selma’nın yerine koyamadı. </st><st c="9767">Bu nedenle çok da iyi hissediyordu. </st><st c="9803">Kafasında kurduğu denklemi hemen kızıyla paylaşmalıydı. </st><st c="9859">Onları Sabri ile girmelerine ramak kalan çıkmazdan kurtaracak olan Yelda’nın kafasından geçenler olabilirdi.</st></p>
			<p><st c="9967">“Bak, bu öğrendiklerini hazmetmenin zor olduğunu biliyorum. </st><st c="10028">Büyük bir yük bu. </st><st c="10046">Bazen bazı şeyleri öğrenmek insanın hayatına yük olur sadece. </st><st c="10108">Bunu sana şimdiye kadar söylememiş olmamız bundan. </st><st c="10159">Şimdi söylemem ise… Mert’le aranızdaki ilişki...”</st></p>
			<p><st c="10208">Işık kafasını kaldırdı. </st><st c="10233">Uzun zamandır Yelda’nın görmediği o ters bakışlardan biriydi bu. </st><st c="10298">Bu defa haklıydı nispeten kızcağız. </st></p>
			<p><st c="10334">“Bakma öyle yavrum. </st><st c="10354">Mert’le ilişkinizle benim bir sorunum yok. </st><st c="10397">Çok iyi bir çocuk ve güzel bir şey yaşıyorsunuz, belli. </st><st c="10453">Mesele babanla ilgili. </st><st c="10476">Baban, Doğan’ı gördüğünde başladı ilk, unutmaya çalıştığı annenle yüzleşmeye. </st><st c="10554">Fakat Mert çok daha farklı, sen de biliyorsun. </st><st c="10601">Hem sonradan yaşadı bu durumu, annen gibi. </st><st c="10644">Hem de seninle yakınlığı başka…”</st></p>
			<p><st c="10676">“Babam bunu da biliyor mu?” </st></p>
			<p><st c="10705">“Çaktırmasa da pek çok şeyi biliyor. </st><st c="10742">Benim babam da aynen böyleydi. </st><st c="10773">Hiçbir şeyden haberi yok gibi gözükürdü ama kimseye anlatmadıklarımın bile hep o farkında olurdu.”</st></p>
			<p><st c="10871">“Yaa.”</st></p>
			<p><st c="10878">Işık’ın aklından geçen tek şey tiyatro hevesiydi. </st><st c="10929">Şu an annesini de, Mert’i de unutmuştu bir anlığına. </st><st c="10982">Yelda da aklını okurcasına konuştu:</st></p>
			<p><st c="11017">“Bakma sen, baban senin mühendis filan olmayacağını da biliyor.”</st></p>
			<p><st c="11082">“Yok artık.”</st></p>
			<p><st c="11095">“Işık, anne babalar çocuklarının </st><span xml:lang="tr-TR"><st c="11129">en iyi</st></span><st c="11135"> olmasını isterler. </st><st c="11155">Baban çalıştığı fabrikalarda, kendisinden üstün gördüğü pek çok mühendisle bir arada. </st><st c="11241">O mühendislerin tasarladığı makinelerle çalışıyor, onlarla oturup kalkarken, kimi zaman onların yerinde olmanın hayalini kuruyor belki de. </st><st c="11380">Babanın yapmak isteyip yapamadığı, kendini yetersiz gördüğü bu noktada, imdadına senin yetişmeni istiyor. </st><st c="11486">Bu çok normal.”</st></p>
			<p><st c="11501">“Sen de bu yüzden öğretmen olmamı mı istiyorsun? </st><st c="11551">Öğretmen okuluna gitmediğine pişman olduğun için?”</st></p>
			<p><st c="11601">“Öyle herhalde. </st><st c="11618">Başkası hakkında ahkâm kesmek kolay ama sen sorunca şimdi, kendime itiraf edemiyorum. </st><st c="11704">İnsan ne acayip varlık.”</st></p>
			<p><st c="11728">Sustular. </st><st c="11739">Işık annesini düşünüyordu. </st><st c="11766">Tanımadığı annesi üzerine şimdiye kadar düşünmemişti. </st><st c="11820">Sadece onu sevip özlemişti. </st><st c="11848">Fakat şimdi ilk defa annesinin nasıl bir insan olduğunu merak etmeye başlamıştı. </st><st c="11929">Doğal olarak babasını düşünüyordu bir yandan. </st><st c="11975">Annesinin ölümü sonrası neler yaşadığını, Yelda ile nasıl bir araya geldiklerini… Işık ailesinin geçmişiyle, onların neler yaşayıp hissettiğinin empatisiyle devam etmesi gerektiğini düşünüyordu.</st></p>
			<p><st c="12169">Okuduğu kitaplar, oyunlar gibiydi tıpkı. </st><st c="12211">Tanımadığı annesinin bilmediği geçmişi, tanıdığını sandığı babasının eskiden duyduğu hisler, hikâyeye eklemlenen genç Yelda ve kızı Kardelen… Bütün bunların arasında kendisi ve dahası olayların meydana çıkmasına önayak olmuş Mert…</st></p>
			<p><st c="12441">Yelda, Selma ve Sabri’den uzağa, kendi çocukluğuna gitmişti. </st><st c="12503">Işık’ı kendi çocukluğuna benzetiyordu. </st><st c="12542">Hayallerini gerçekleştirememiş kendisine benzememeliydi ama Işık. </st><st c="12608">Yelda’nın hayatı etrafındakilerin yönlendirmesiyle, biraz da rüzgârın savurmasıyla şekillenip bu halini almıştı. </st><st c="12721">Işık ise daha akıllıydı. </st><st c="12746">Neyin ne olduğunun farkındaydı, yolunu çizmeliydi.</st></p>
			<p><st c="12796">Sabri’ye karşı Işık’ın yanında olmaya kararlıydı bu meslek seçimi meselesinde. </st><st c="12876">Diğer meseleyi ise Işık bizzat çözmeliydi.</st></p>
			<p><st c="12918">“Babanla konuşmalısın kızım. </st><st c="12948">Mert’in ne kadar güçlü ve akıllı bir çocuk olduğuna babanı ikna etmelisin. </st><st c="13023">Ancak o zaman içi rahat edecek.”</st></p>
			<p><st c="13055">Gerçekten öyleydi. </st><st c="13075">Sabri’nin tek endişesi bu olmuştu son zamanlarda. </st><st c="13125">Mert’in saçma sapan bir şekilde Işık’ın hayatını mahvetmesi olasılığı. </st><st c="13196">Zamanında gözüne uyku sokmayan Selma’nın yerini bu velet alıvermişti seneler sonra. </st><st c="13280">Kızının bir erkek arkadaşı olmasına tepki gösteremiyordu bile.</st></p>
			<p><st c="13342">***</st></p>
			<p><st c="13346">Işık aynanın karşısındaki yerini aldı yeniden. </st><st c="13394">Görmek kıymetliydi elbette. </st><st c="13422">Aynadaki yansımasıyla karşı karşıya olmaktan hoşnuttu. </st><st c="13477">Sonra gözlerini kapadı. </st><st c="13501">Neredeyse bir yıldır en yakınındaki Doğan’ı düşünmüyordu bile, o zaten aynadaki yansımasıyla karşılaşmamıştı. </st><st c="13611">Mert’i düşünüyordu, çoğu zaman yaptığı gibi. </st><st c="13656">Mert aynada kendini görmüyordu artık. </st><st c="13694">Işık da bakmadı aynada kendisine. </st><st c="13728">Görmedi mimiklerini.</st></p>
			<p><st c="13748">Nefes aldı, nefes verdi.</st></p>
			<p><st c="13773">Nefes alıp verirken göze de, kulağa da yoktu ihtiyacı. </st><st c="13829">Aldığı nefes yaşaması için yeterliydi. </st><st c="13868">Aldığı nefes içine doluyordu, ruhu nefesiydi sanki, kâinatı soluyordu. </st><st c="13939">Mert ile nefeslerinin birbirine geçişi vardı sonra… Sevgiyi soluduğu anları hatırladı.</st></p>
			<p><st c="14025">İnsan yaşamaktan vazgeçer miydi? </st></p>
			<p><st c="14059">Görmek için illa göz mü gerekirdi? </st></p>
			<p><st c="14094">Mert’ten öğrendiklerini düşündü, birlikte ormanın içine dalıp gittiklerinden bu yana. </st><st c="14180">Onun yarattığı seslerin zihnine etkilerini düşündü.</st></p>
			<p><st c="14231">Gözü kapalıyken de düşünebiliyordu, görebiliyordu Mert’in müziğini. </st><st c="14300">Hayallerinde bir sahnede görüyordu kendini. </st><st c="14344">Oyununu oynuyordu. </st><st c="14363">Annesini canlandırıyordu. </st><st c="14389">Ancak bir oyunda ölmeyi getirirdi aklına.</st></p>
			<p><st c="14430">Son nefesine kadar duyarak ve hissederek devam edecekti. </st><st c="14488">Babasının içini mi rahatlatması gerekiyordu? </st><st c="14533">Hiç sorun değildi. </st><st c="14552">Babasıyla yüzleşmelere bir yerden başlaması gerektiğini düşünüyordu zaten uzun zamandır. </st><st c="14641">Konu bu olsundu. </st><st c="14658">Annesi hakkında öğrendikleri işin bahanesi olurdu ancak. </st><st c="14715">Öyle ya da böyle, bugün veya yarın, babasıyla konuşmayı öğrenmelilerdi.</st></p>
			<p><st c="14786">Nasıl ki Yelda ve Kardelen’le kurduğu yakınlık onu rahatlatmış, evinde ‘nefes almasını’ sağlamıştı; babasıyla kuracağı yakınlık onu tam manasıyla yaşadığı yere ait kılacaktı. </st><st c="14962">İnsanın evi kalesiydi, sığınağıydı. </st><st c="14998">Bunu geç kalmadan öğrendiğine seviniyordu Işık. </st><st c="15046">Tam olarak ne zaman ve nasıl idrak ettiğini bilmiyorsa da, bu konuda gerçekten aydınlanmıştı. </st><st c="15140">Aydınlığı bilmeyen arkadaşı tarafından aydınlatılmış olması da muhtemeldi.</st></p>
			<p><st c="15214">İşte bunlardan bahsetmeliydi babasına. </st><st c="15254">Annesinin yaşadığının kendi zayıflığı olduğunu, Mert’in böyle bir yanılgıya düşmek bir yana, hayatına nasıl yön verdiğini, istediği gibi yaşamak adına seçtiği okulu, yaptıklarını anlatmalıydı. </st><st c="15447">Oradan da kendine, kendi hayalini kurduklarına bir geçiş yaparak konuşmasına devam etmeliydi.</st></p>
			<p><st c="15540">Kafasında senaryolar çevirmeye, metinler üretmeye başladı Işık. </st><st c="15605">Eline kâğıt kalem alıp yazsa mıydı? </st><st c="15641">Yok, öyle samimi olmayabilirdi. </st><st c="15673">Bu oyun sayılmazdı sonuçta. </st><st c="15701">İlk performansıydı ancak son derece gerçekti ve bundan sonraki oyunların varlığını kökten etkileyecek olan esas oyunu olacaktı. </st><st c="15829">İyi kurmalıydı kafasında. </st><st c="15855">Omurgayı sağlam oluşturmalı ama diyalogun kendisinden şekillenmesine izin vermeliydi. </st><st c="15941">Babasının vereceği karşılıklara bağlı olarak doğaçlama yapabilmeliydi. </st><st c="16012">Zihnini serbest bırakmalı, içinden geçenleri yerli yerince söyleyebilmeliydi.</st></p>
			<p></p>
			<p><st c="16089">Babasıyla konuşmalıydı Işık. </st><st c="16119">Kararlı olduğu anda kapının zilini duydu. </st></p>
			<p><st c="16161">Gözleri hâlâ kapalıydı. </st><st c="16185">Odasının dışından gelen seslere odaklandı. </st><st c="16228">Babası koltuğa geçtiği anda Işık da harekete geçecekti.</st></p>
			<p><st c="16283">Sesleri dinlemeyi sürdürdü. </st><st c="16312">Babası koltuğa oturup da televizyonu açmadan evvel davranmalıydı.</st></p>
			<p><st c="16377">Ve zamanı gelmişti.</st></p>
			<p></p>
			<p><st c="16397">Işık gözlerini açtı.</st></p>
		</div>
	<div id="charCountTotal" value="16418"></div></body>
</html>
