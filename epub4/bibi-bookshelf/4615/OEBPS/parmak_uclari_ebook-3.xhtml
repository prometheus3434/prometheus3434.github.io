<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-4" xml:lang="en-US"><st c="0">3 </st><br /><st c="3">HASTANEDE</st></p>
			<p></p>
			<p></p>
			<p><st c="12">Mert uyanmasıyla beraber çığlık atmaya başladı. </st><st c="61">Haykırıyordu. </st><st c="75">Anlaşılmaz kelimeler, heceler sıralıyor, içinde bulunduğu durumdan kurtulmak için haykırıyordu.</st></p>
			<p><st c="170">Annesi, babası, hemşireler başına üşüştüklerinde Mert’in ancak dışarıdan müdahale ile sakinleşeceği kanısına varıldı. </st><st c="289">Hemşirelerden biri sakinleştirici bir iğne yaptı. </st><st c="339">Aynı iğneye Mert’in annesi de gereksinim duymaktaydı.</st></p>
			<p><st c="392">Üç kişilik sorunsuz çekirdek aile Mert’in beynindeki tümör haberiyle sarsılalı birkaç ay olmuştu. </st><st c="491">Bu tümör kötü huyluydu ve tehlikesi büyüktü. </st><st c="536">Vücuda yayılırken, sadece Mert’in beynindeki görme merkezini değil, bütün hayatını riske sokacaktı. </st><st c="636">Ameliyat olur ve tedavi sürecine girerse hayatı kurtulacaktı. </st><st c="698">Burası kesindi. </st><st c="714">Ancak risk büyüktü: Kalıcı körlük.</st></p>
			<p><st c="748">Ailenin üçte ikisini oluşturan anne ve babanın korktukları başlarına gelmişti. </st><st c="828">Mert’in ise böyle bir korkusu yoktu; çünkü bu ihtimalden haberi dahi yoktu. </st><st c="904">Ameliyatın zorunlu olduğunu biliyor ve sonucunda iyileşeceğini zannediyordu.</st></p>
			<p><st c="980">İyileşmişti de…</st></p>
			<p></p>
			<p><st c="996">Aslında uyanır uyanmaz tepki vermemişti. </st><st c="1038">Gözünü ilk açtığında kimseyi göremedi. </st><st c="1077">Sonra sadece kimseyi değil, herhangi bir şeyi göremediğini fark etti. </st><st c="1147">Bunun ameliyat sonrası yaşanabilen bir durum olduğunu düşünüp gözlerini kapadı. </st><st c="1227">Gözünü açtığında ve kapadığında pek değişen bir şey olmaması onu biraz endişelendirdi. </st><st c="1314">Baygınlık yaşadığını düşündü. </st><st c="1344">Narkozun etkisiyle yaşadığı bir halsizlikti belki de. </st><st c="1398">Büyütmedi.</st></p>
			<p><st c="1408">Üçüncü uyanışında yeniden karanlığın içinde bulunca kendini bağırmaya başladı işte. </st><st c="1493">Şimdiyse sakinleştiriciler tepki vermesine engel oluyorsa da içinden bağırmaya devam ediyordu.</st></p>
			<p><st c="1587">Artık hep bu karanlığın içinde mi kalacaktı?</st></p>
			<p><st c="1632">Gerçi odada duyduğu seslerle, yanındakileri hayal edebiliyordu. </st><st c="1697">Gözünün önünde annesini babasını gördüğünü varsayıyordu. </st><st c="1754">Doktorun da yüzünü hatırlıyordu. </st><st c="1787">Annesinin ağladığını duyunca onu gözü yaşlı görüyordu.</st></p>
			<p><st c="1841">Peki, bu böyle ne kadar sürecekti?</st></p>
			<p><st c="1876">***</st></p>
			<p><st c="1880">Mert hastanedeyken, dışarıdaki hayat normal seyrinde devam ediyordu. </st><st c="1950">Arkadaşları okula gidip gelirken, Mert’i merak edenler oluyordu elbette. </st><st c="2023">Hiç devamsızlık yapmayan bu öğrencinin neden devamsızlık yaptığını bilen öğretmenleri vardı. </st><st c="2116">Fakat kendi aralarında dahi konuşmuyorlardı. </st><st c="2161">Aldıkları haber onları da Mert’in ailesi kadar sarsmıştı çünkü. </st></p>
			<p><st c="2225">Arkadaşını en çok merak edenlerden biri tabii ki Işık’tı. </st><st c="2283">Hoşlandığı çocuğun en yakın arkadaşı olan Hasan’dan pek hoşlanmasa da ondan başkasından net bir bilgi alamayacağını biliyordu. </st><st c="2410">Bu nedenle teneffüste Hasan ile konuşmaya karar verdi:</st></p>
			<p><st c="2464">“Mert neden okula gelmiyor?”</st></p>
			<p><st c="2493">Normalde çok geveze olan, her şeye durmadan gülen dalgacı Hasan, ilk defa bir soru karşısında sessiz kalıyordu. </st><st c="2606">Işık telaşlanmıştı.</st></p>
			<p><st c="2625">“Hasan?.. </st><st c="2636">Bir şey mi oldu?”</st></p>
			<p><st c="2653">“Şey… Mert bir ameliyat geçirdi.”</st></p>
			<p><st c="2687">Ameliyat? </st><st c="2698">Ciddi bir hastalığı vardı demek ki. </st><st c="2734">Peki, şimdi iyi miydi? </st><st c="2757">Bir daha ne zaman okula gelecekti? </st><st c="2792">Yoksa Mert’i bundan sonra göremeyecek miydi? </st></p>
			<p><st c="2837">“Bir müddet daha hastanede kalacak. </st><st c="2873">Ama ne zaman okula gelir, bilmiyorum.”</st></p>
			<p><st c="2911">Sınavlar, dersler… Mert’in kaldığı yerden devam etmesi zor olacaktı. </st><st c="2981">Hele bu sene… Bu senenin sonunda ayrılacağı arkadaşından, daha evvel ayrılmak zorunda kalacağını hiç düşünmemişti Işık. </st><st c="3101">Bir anda dünyası kararmıştı. </st><st c="3130">Dünyası kararan asıl insanın, sevdiği çocuk olduğunu henüz bilmiyordu.</st></p>
			<p><st c="3200">“Ziyaretine gidebilir miyiz?”</st></p>
			<p><st c="3230">Hasan şaşırmıştı. </st><st c="3249">Onun aklına gelmeyen şeyin, bu kimseyle iyi geçinemeyen kızın aklına gelmiş olması tuhaftı. </st><st c="3341">Ne diyeceğini bilemedi. </st><st c="3365">En iyisi arayıp Mert’in annesine sormaktı.</st></p>
			<p><st c="3407">Mert’in annesiyle yaptıkları telefon konuşması beklediklerinden çok daha zor olmuştu. </st><st c="3494">Hem anne, hem çocuklar açısından…</st></p>
			<p><st c="3527">Hiç beklemedikleri gerçeği öğrenmişlerdi çünkü. </st><st c="3576">Ertesi gün okuldan birkaç arkadaş, apar topar Mert’i görmeye gittiler. </st><st c="3647">Durum okulda yayılmıştı. </st><st c="3672">Öğretmenler, öğleden evvelki derslere girmeyen öğrencileri izinli sayacaklarını söylemişlerdi. </st><st c="3767">Sınav haftaları olmasına rağmen.</st></p>
			<p><st c="3799">Hayatta sınavlardan çok daha önemli şeyler olabiliyordu işte.</st></p>
			<p><st c="3861">Arkadaşları bıraktıkları gibiydi. </st><st c="3896">Yakışıklı, sevimli, sağlıklı…</st></p>
			<p><st c="3925">Öte taraftan hiç bilmedikleri bir haldeydi. </st><st c="3970">Mutsuz, sessiz, kör…</st></p>
			<p><st c="3990">“Sanırım bundan sonra sizinle aynı okulda olamayacağım.”</st></p>
			<p><st c="4047">Annesi söze karıştı:</st></p>
			<p><st c="4068">“Daha buna karar vermedik Mert. </st><st c="4101">Bu son senen. </st><st c="4115">İdare edebilirsin.”</st></p>
			<p><st c="4134">İdare edebilirdi. </st><st c="4153">Sonuçta körler için ilköğretim okulları varsa da liseler yoktu. </st><st c="4217">Dolayısıyla eninde sonunda kör haliyle normal bir okula gitmesi gerekecekti. </st><st c="4294">Aslında durumuna bu şekilde daha kolay alışabilirdi.</st></p>
			<p><st c="4346">“Karar vermek için erken.”</st></p>
			<p><st c="4373">“İyi de daha ne kadar burada kalacağım. </st><st c="4414">Çok sıkıldım anne. </st><st c="4433">Her şeyden çok sıkıldım.”</st></p>
			<p><st c="4458">Ağlamaya başladı. </st><st c="4477">Onu bu halde gören arkadaşları çok üzülmüşlerdi. </st><st c="4526">Hele Işık… ‘Keşke sadece beni hiç görmese. </st><st c="4569">Ama bu halde de olmasa’ diye düşünüyordu. </st><st c="4611">Onun kör olduğunu düşünmüş olduğu zamanları hatırlayıp kendisini suçlu hissetti.</st></p>
			<p><st c="4691">Öğleden sonra çoğu, okula gitti. </st><st c="4725">Okulda Mert hakkında fısıltılar yayıldı sınıflardan koridorlara, koridorlardan öğretmen odalarına… Kimsenin yüksek sesle konuşacak cesareti yok gibiydi.</st></p>
			<p><st c="4877">Hastanede ise yüksek sesle konuşan bir psikiyatrist vardı. </st><st c="4937">Mert’in fiziksel tedavisi ilaçlarla evde devam edecekti. </st><st c="4994">Esas gerekli olan ruhsal tedavisiydi. </st><st c="5032">Hatta anne ve babası için de gerekliydi bu tedavi. </st><st c="5083">Hep birlikte yeni hayatlarına kolayca alışmaları gerekiyordu.</st></p>
			<p><st c="5144">“İnsan hayatta her şeye alışıyor. </st><st c="5179">Mert’in hayatına devam ediyor olması sizin tutunacağınız en büyük şey. </st><st c="5250">Poliyannacılık oynamanızı istemiyorum sizden. </st><st c="5296">Zor bir süreç olacağı kesin. </st><st c="5325">Fakat olumlu yanları düşünerek, oğlunuza destek olmalısınız. </st><st c="5386">Onun durumuna üzüldüğünüzü, acıdığınızı hissederse, daha kötü olur. </st><st c="5454">Alışması çok daha zaman alır.”</st></p>
			<p><st c="5484">Psikiyatrist bu gibi şeyler söylüyordu. </st><st c="5525">Anne sabırsızdı, baba metanetli. </st><st c="5558">Baba duruma alışmaları gerektiği konusunu kabullenmişti. </st><st c="5615">Anne ise başka bir çözüm arayışındaydı.</st></p>
			<p><st c="5654">“Geçici bir şey olamaz mı bu? </st><st c="5685">Çözülemez mi? </st><st c="5699">Gözü için yeniden ameliyat olamaz mı? </st><st c="5737">Tekrar göremez mi?”</st></p>
			<p><st c="5756">Kadın art arda sorular soruyor, arada kendini tutamayıp gözyaşı döküyordu. </st></p>
			<p><st c="5832">Doktor soruların hepsine olumsuz yanıt vermişti. </st><st c="5881">Durumu, çözülmesi gereken bir sorun değil, hayatlarındaki yeni bir başlangıcın nedeni olarak görmelerini söyledi. </st><st c="5995">Mert’in annesi duyduklarını kabullenmekte zorlanıyordu, istediği tek şey kendi gözlerini çıkarıp oğluna verebilmekti. </st><st c="6113">Bunun mümkün olmasını o an yürekten diledi. </st><st c="6157">Fakat her zaman insanın istedikleri gerçekleşemezdi.</st></p>
			<p><st c="6209">“Oğlunuzun hayatını kolaylaştırmak istiyorsanız, bu durumu kabullenin ve hayatınıza kaldığınız yerden devam edin. </st><st c="6324">O da, siz de bu yeni hayatı öğreneceksiniz.”</st></p>
			<p><st c="6368">Mert’in ilk yaşlarını yaşadığı, ilk adımlarını attığı günler böylece başladı. </st><st c="6447">Annesi ve babası yeniden anne ve baba oluyorlardı. </st><st c="6498">Ergenlikte değil de bebeklikte bir oğulları vardı sanki. </st><st c="6555">Aynı anda hem ergenliğini, hem bebekliğini yaşayan bir çocuğa nasıl yaklaşacaklarını bilemez oluyorlardı bazen.</st></p>
			<p><st c="6666">Zor bir dönemdi, evet. </st><st c="6690">Fakat birbirlerine kenetlenmeyi, gerçek bir aile olmayı deneyimliyorlardı aslında. </st><st c="6773">Seneler sonra bugünleri tebessümle hatırlamayı diliyorlardı. </st><st c="6834">Şu an tadını çıkarabilecekleri hiçbir şey yoktu zira. </st><st c="6888">En güzel anları bile acımsı bir tat bırakıyordu damaklarında.</st></p>
			<p><st c="6949">Mert yürümeyi, yemek yemeyi, okumayı, yazmayı en baştan öğreniyordu.</st></p>
			<p></p>
			<p><st c="7018">Önce kendi okuluna gitmişti. </st><st c="7048">Dersleri ses kayıt cihazıyla kaydedip evde dinleyerek sınavlarına hazırlanıyordu. </st><st c="7130">Sınavlara arkadaşlarından ayrı bir yerde giriyordu. </st><st c="7182">Genellikle boş sınıf bulamadıklarından, müdür yardımcısının odası oluyordu bu yer. </st><st c="7265">Müdür yardımcıları Neriman Hanım ona soruları okuyor, cevaplarını yazıyordu. </st><st c="7342">Sayısal derslerde bazı çizimlerin tarifini yapması epey zor oluyordu. </st><st c="7412">Bunun için branş öğretmenlerinden yardım almaları gerekiyordu.</st></p>
			<p><st c="7474">Tabii bunlar olup biterken, gidebileceği diğer okulu da araştırıyorlardı bir yandan. </st><st c="7560">Işık bu konuda bildiklerini Mert’in ailesine aktarmakta gecikmemişti. </st></p>
			<p><st c="7630">Doğan ile tanışmasının böyle bir işe yarayacağını nereden bilebilirdi ki?</st></p>
		</div>
	<div id="charCountTotal" value="7703"></div></body>
</html>
