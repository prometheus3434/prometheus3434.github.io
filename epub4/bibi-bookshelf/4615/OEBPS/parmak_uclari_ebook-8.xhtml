<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-9" xml:lang="en-US"><st c="0">8 </st><br /><st c="3">İLİŞKİLER</st></p>
			<p></p>
			<p></p>
			<p><st c="12">Kerem ile Mehmet kendi aralarında konuşuyorlardı:</st></p>
			<p><st c="62">“Bu gece de bizde mi kalacak?”</st></p>
			<p><st c="93">“Tabii bizde kalacak oğlum.”</st></p>
			<p><st c="122">“İyi de, bu böyle devam eder, ben sana söyleyeyim. </st><st c="174">Baştan konuşalım, eğer yerleşecekse ona göre masrafa ortak olsun.”</st></p>
			<p><st c="240">“Dur be oğlum, hemen düşündüğün şeye bak!”</st></p>
			<p><st c="283">“Valla Kerem, düşünmek zorundayım. </st><st c="319">Babamdan gelen para, burs murs kıt kanaat yetiyor zaten…”</st></p>
			<p><st c="376">“Duyan da adama harçlık veriyorsun sanacak.”</st></p>
			<p><st c="421">“Dalga geçme be! </st><st c="439">Şimdi böyle diyorsun ama yarın öbür gün sen de şikâyete başlarsın. </st><st c="506">Elektriği var, suyu var bunun.”</st></p>
			<p><st c="537">“Şşş, geliyor.”</st></p>
			<p><st c="553">Mehmet sustu. </st><st c="568">Ona kalsa yüksek sesle bunları bir an evvel söylemek isterdi; ancak Kerem ile Deniz’in yakın arkadaş olduklarını bildiğinden sesini çıkaramıyordu şimdilik. </st><st c="724">Onun yüzünden araları bozulsun istemezdi.</st></p>
			<p><st c="765">Konuşulanlardan haberi olmayan Deniz, yüzünde kocaman tebessümüyle arkadaşlarının yanına geldi.</st></p>
			<p><st c="861">“Bir planınız var mı bu akşam?” </st></p>
			<p><st c="894">“Bende para yok zaten, ay sonuna kadar çıkamam bir yere.”</st></p>
			<p><st c="951">Kerem, Mehmet’e ters ters baktı. </st><st c="985">Bir şeyler ima etmeye çalışmasından hoşlanmadığı belliydi. </st><st c="1044">Mehmet omuz silkti.</st></p>
			<p><st c="1063">“Yalan mı? </st><st c="1075">Paralar suyunu çekti. </st><st c="1097">Her akşam çıkarsak, yemeği dışarda yersek olacağı bu. </st><st c="1151">En azından evde yemek yapmamız lazım.”</st></p>
			<p><st c="1189">“Makarnaya talim, diyorsun.”</st></p>
			<p><st c="1218">“Aman Kerem, aman sen yapma da!”</st></p>
			<p><st c="1251">Gülüştüler. </st><st c="1264">Kerem’in son yaptığı makarna hamur kıvamında bile değildi zira; oyun hamuru gibi bir yakıştırma yapılabilirdi, çünkü yenilebilir bir şey değildi! </st><st c="1410">Sos yapacağım diye üzerine döktüğü şey hele, Mehmet’in Kerem’i mutfağa yanaştırmaması için yeterli sebepti.</st></p>
			<p><st c="1517">Deniz bir şey söylemedi. </st><st c="1543">Durumun farkına varmış gibiydi. </st><st c="1575">Sonsuza kadar Keremlerde kalamayacağı kesindi. </st><st c="1622">Eve çıkabileceği kimse yoktu. </st><st c="1652">Keremlere üçüncü olmaya kalksa… Masrafların altından kalkabilir miydi, bilemiyordu. </st><st c="1736">Dönemin ortasında yurda da çıkamazdı. </st><st c="1774">Babasından para istemek yerine zaten eve dönerdi. </st><st c="1824">Ne yapacağını düşünüp taşınmadan hareket etmiş olduğunun yeni yeni farkına varıyordu.</st></p>
			<p><st c="1909">Sahi, neden kapıyı vurup çıkmıştı? </st><st c="1945">Sinirlendiği için. </st><st c="1964">Babasının her zamanki gibi kör kardeşini koruması artık iyice sinirine dokunduğu için. </st><st c="2051">Kendisine söylenen cümleleri çoktan unutmuştu bile. </st><st c="2103">Hem babası, hem kardeşi bir sürü şey sıralamışlardı. </st><st c="2156">Hiçbiri aklında değil. </st><st c="2179">Demek ki büyütülecek bir şey yoktu.</st></p>
			<p><st c="2214">Ama Doğan… O başlı başına koca bir sorundu. </st><st c="2259">Bütün hayatı boyunca kardeşinin hassas durumunu </st><span xml:lang="tr-TR"><st c="2307">idare etmek</st></span><st c="2318"> zorunda kalmış, hiçbir zaman kendi çocukluğunu yaşayamamıştı.</st></p>
			<p><st c="2380">En azından o böyle hissediyordu. </st><st c="2414">Kardeşi, dünyada bir başına hissetmesinin temel nedeniydi ona göre. </st><st c="2482">Ailesinin bütün sevgisi, ilgisi hep Doğan’ın üzerindeydi, kendisini kimse umursamadı, görmedi sanki. </st><st c="2583">Doğan’ın varlığı ailesinin de gözlerini kör etmiş gibiydi.</st></p>
			<p><st c="2641">Deniz kendi dünyasına, kendi duygularına o kadar gömmüştü ki kafasını; kabuğundan çıkmayan bir kaplumbağa gibiydi adeta. </st><st c="2763">Sadece kendi kendisini sarıp sarmalıyor, hiçbir şekilde empati kurmayı denemiyordu. </st><st c="2847">Ona söylenen sözleri hatırlamadığı gibi, kendi söylediklerini de hatırlamıyordu.</st></p>
			<p><st c="2927">Kardeşinin gönlünü nasıl kırdığının hiç farkında değildi. </st><st c="2986">Tek düşündüğü bu geceyi nerede nasıl geçireceğiydi. </st><st c="3038">Bir de para meselesinin çözümü için acil bir plan yapmalıydı.</st></p>
			<p><st c="3099">Ya hemen bir iş bulacaktı ya da anne desteğine başvuracaktı. </st><st c="3161">Hele bu gece geçsin. </st><st c="3182">Geceye daha vardı zaten, arkadaşlarına bilardoya gitmeyi teklif etti.</st></p>
			<p><st c="3251">***</st></p>
			<p><st c="3255">Neredeyse akşam olmuştu, hâlâ Mertler gelememişlerdi. </st><st c="3310">Doğan merak etmeye başlamıştı. </st><st c="3341">Saatlerdir okulun kütüphanesinde bir şeyler okuyordu. </st><st c="3395">Ahmet abi gitmeden işlerini halletmeleri gerekiyordu. </st><st c="3449">Telefonunu çıkardı.</st></p>
			<p><st c="3468">Tam da son arananlardan Mert’in ismine gelmişti ki, mekanik sesin lafı yarıda kaldı, kafası karışmış gibi duraksadı, tekrar bir şeyler söyledi.</st></p>
			<p><st c="3612">“Mert – sıfır – beş yüz… Gelen arama – Mert.”</st></p>
			<p><st c="3658">Mert, Doğan’dan önce davranmıştı.</st></p>
			<p><st c="3692">“Doğan, neredesin?”</st></p>
			<p><st c="3712">“Kütüphanedeyim, direkt buraya çıkın isterseniz. </st><st c="3762">Ahmet abi burada, o halledecek senin işini.”</st></p>
			<p><st c="3806">“Tamam. </st><st c="3815">Geliyoruz.”</st></p>
			<p><st c="3826">“Görüşürüz.”</st></p>
			<p><st c="3839">Mert de, Işık da kabartma yazı baskısı için tasarlanmış bu cihazın varlığını ilk defa öğreniyorlardı. </st><st c="3942">Işık hayretle inceliyor ve yorumlar yapıyordu. </st><st c="3989">Ahmet abi ile gördükleri bir cisim üzerine konuşuyorlardı. </st><st c="4048">Mert ise göremediği nesneyi anlamanın yolunu bilmiyordu.</st></p>
			<p><st c="4104">Doğan, Mert’in uzayan sessizliğini fark etmişti. </st><st c="4154">Yanına geldi. </st><st c="4168">Mert’in elini tuttu. </st><st c="4189">Mert şaşırmıştı. </st><st c="4206">Elini tutanın kim olduğunu dahi anlamış değildi. </st><st c="4255">Ani bir refleksle geri çekildi. </st><st c="4287">Doğan ise, Mert’in parmaklarını alıp yavaşça kendine doğru çekti tekrardan. </st><st c="4363">Bir eliyle, kendisi baskı makinesine dokunuyor, diğer eliyle Mert’in parmaklarını, dokunduğu kısımlara doğru taşıyordu. </st><st c="4483">Yavaş hareketlerle Mert’in parmaklarının cihaz üzerinde gezinmesini sağlarken konuştu:</st></p>
			<p><st c="4569">“Merak ettiğin şeylere dokunman gerekiyor. </st><st c="4613">Parmak uçlarınla... </st><st c="4633">Yavaşça... </st><st c="4644">Böylece nesnelerin şekillerini anlayabilirsin. </st><st c="4691">Soğuk veya sıcak malzemeleri, pürüzlü pürüzsüz yüzeyleri… Artık parmak uçlarınla görmeyi öğrenmen lazım.”</st></p>
			<p><st c="4796">Mert, yeni hayatıyla ilgili en mühim bilgilerden birini öğrenmenin heyecanıyla gülümsüyordu. </st><st c="4890">Ahmet abi işine dalmıştı. </st><st c="4916">Işık ise Mert’in yüzündeki tebessüme hayranlıkla, ilgiyle bakıyordu.</st></p>
			<p><st c="4984">Sonra kendi parmak uçlarına baktı. </st><st c="5020">Baskı makinesinin üzerine dokundu, gözlerini kapadı. </st><st c="5073">Hiçbir şey hissetmiyor gibiydi. </st><st c="5105">Herhangi bir yüzeye temas ediyordu sadece. </st><st c="5148">Doğan’ın senelerdir bu şekilde yaşıyor olmasını garipsedi. </st><st c="5207">Hayatında hiç bardak görmemişti. </st><st c="5240">Burnunun neye benzediğini nereden biliyordu? </st><st c="5285">Ya çay kaşığını? </st><st c="5302">Bütün o içbükey dışbükey cisimleri, kıvrımları, girintileri çıkıntıları… Her şeyi, sadece dokunarak kendisi kadar iyi bilebilir miydi?</st></p>
			<p><st c="5436">Çıkmaz sokakta olduklarını fark edişini hatırladı. </st><st c="5488">Doğan’ın kafası başka türlü çalışıyordu. </st><st c="5529">Tabii bu hatıra, ona Doğan’ın kazandığı iddiayı da hatırlattı. </st><st c="5592">Nesine girmişlerdi sahi? </st><st c="5617">Bunu sormanın sırası değildi.</st></p>
			<p><st c="5646">Şimdi Mert’in sırasıydı…</st></p>
			<p></p>
			<p><st c="5671">Mert kabartma notalarını aldıktan sonra eve sevinçten uçarak gitti. </st><st c="5740">Annesi ve babası onu ameliyat sonrasında hiç böyle sevinçli görmemişlerdi. </st><st c="5815">Mert’i mutlu eden şeyler sadece kabartma notalarla çalışabilecek olması veya parmaklarıyla dokunarak cisimleri tanımak üzerine alıştırmalara başlayacak olması değildi aslında; fazlası vardı. </st><st c="6006">Ama bu fazlalığın ne olduğunu keşfetmesi zaman alacaktı. </st><st c="6063">Mert’in yaşlarında erkekler, kızlar kadar çabuk tanıyamazdı duygularını. </st><st c="6136">En azından Işık böyle olduğunu düşünüyordu.</st></p>
			<p><st c="6179">Tabii Işık bunu düşünmeden evvel, Doğan’a duyduğu şüphelerden bahsetmeyi de ihmal etmemişti.</st></p>
			<p><st c="6272">“Sen Mert’e benim hakkımda bir şey mi söyledin?”</st></p>
			<p><st c="6321">“Yoo, ne ilgisi var?”</st></p>
			<p><st c="6343">“Bugün bana tuhaf bir şekilde iyi davrandı. </st><st c="6388">Beni bugün o çağırdı hem.” Kısa bir an duraksadı. </st><st c="6438">Sonra yine heyecanla sordu: “Sen mi istedin çağırmasını?”</st></p>
			<p><st c="6495">“Hayır Işık, senin geleceğinden haberim yoktu.”</st></p>
			<p><st c="6543">İkisi de sustu. </st><st c="6560">Işık kendi kendine gülümsüyordu. </st><st c="6593">Gerçi gülümsemek hafif bir tabirdi bunun için. </st><st c="6640">Neredeyse ağzı kulaklarına varmıştı.</st></p>
			<p><st c="6676">“Ne oldu ki? </st><st c="6690">Mert’in seni çağırması normal değil mi?”</st></p>
			<p><st c="6730">“Değil. </st><st c="6739">Hem de hiç!”</st></p>
			<p><st c="6751">Doğan nihayet tahminlerindeki haklılığını kendine ispat edecek fırsatı bulmuş gibiydi. </st><st c="6839">Işık’ın ağzındaki baklayı çıkaracağı yoktu. </st><st c="6883">Arkadaşının duygularını itirafına yardım etmeliydi.</st></p>
			<p><st c="6934">“Ondan hoşlanıyor musun?”</st></p>
			<p><st c="6960">Işık ne diyeceğini bilemedi. </st><st c="6990">Utandı. </st><st c="6998">Yanaklarındaki kırmızılığı fark etmesi için görmeye ihtiyacı olmayan arkadaşı, sabırla cevap bekliyordu.</st></p>
			<p><st c="7102">“Mert’ten mi?”</st></p>
			<p><st c="7117">Soruya soruyla karşılık vermesinden ziyade, aptala yatması Doğan’ın ses tonunu değiştirdi.</st></p>
			<p><st c="7208">“Kimden bahsediyoruz biz?”</st></p>
			<p><st c="7235">“Mert’ten…”</st></p>
			<p><st c="7247">“Eee? </st><st c="7254">Niye soruyorsun o zaman?”</st></p>
			<p><st c="7279">“Evet.”</st></p>
			<p><st c="7287">“Ne evet?”</st></p>
			<p><st c="7298">“Evet Doğan, Mert’ten hoşlanıyorum!” </st></p>
			<p><st c="7336">Doğan sırıttı. </st><st c="7351">Işık’ın yanakları daha da kızarmıştı. </st><st c="7389">Yol boyunca başka şey konuşmadılar. </st><st c="7425">Vedalaşırken Doğan tek bir cümle kurdu. </st><st c="7465">Işık’ı umutlandıran bir cümle:</st></p>
			<p><st c="7495">“Bence o da senden hoşlanıyor.”</st></p>
			<p><st c="7527">Doğan arkasını dönüp uzaklaştı. </st><st c="7560">Işık apartmandan içeri girdiğinde heyecanlıydı. </st><st c="7608">Apartmanın kapısına yaslanıp sakinleşmeyi bekledi. </st><st c="7659">Ne olmuştu böyle hemen heyecanlanacak? </st><st c="7698">Doğan’ınki sadece bir varsayımdı. </st><st c="7732">Yoksa bildiği bir şey mi vardı? </st><st c="7764">Mert ile böyle bir konuyu konuşacak kadar samimileşmiş olamazlardı. </st><st c="7832">Ama… Arkadaşının hislerine güveniyordu. </st><st c="7872">Ya da söylediklerinin gerçek olmasını istediğinden, güvenmek istiyordu. </st><st c="7944">Apartmanın merdivenlerine yöneldi.</st></p>
			<p><st c="7978">***</st></p>
			<p><st c="7982">Yelda bir yandan sofrayı kurarken, bir yandan Kardelen’in matematik ödevine yardım etmeye çalışıyordu. </st><st c="8086">Kafası iyice allak bullak olmuştu. </st><st c="8121">Ocaktaki yemeklerle ilgilenip sofra kurmak başlı başına meseleyken, aynı esnada basit dahi olsa matematik problemi çözmek, hiç de o kadar basit olmuyordu. </st><st c="8276">Televizyon seyreden kocasına doğru bağırdı:</st></p>
			<p><st c="8319">“Sabri, ne olur çocuğun ödevine yardımcı olsan?”</st></p>
			<p><st c="8368">Sabri’den gelecek cevaplar tabii ki gergin bir akşamı başlatmaya yetmişti.</st></p>
			<p><st c="8443">“Bütün gün ne yaptın, yoruldun mu diyen yok tabii! </st><st c="8495">Siz evde bacak bacak üstüne atarken, biz bütün gün çalışıyoruz Yelda Hanım!”</st></p>
			<p><st c="8571">“Ha ben bütün gün evde oturuyorum çünkü değil mi! </st><st c="8622">Bu yemekler kendi kendine pişiyor, çamaşırları da makine yıkıyor zaten… Ben hiçbir şey yapmıyorum! </st><st c="8721">Kardelen de sadece benim kızım, ona da benim yardım etmem lazım!”</st></p>
			<p><st c="8786">Kardelen gerginlikten uzaklaşmak istediği için kitabını defterini toplayıp odasına yöneldi ki Yelda onu kolundan tuttuğu gibi sandalyeye oturttu tekrar.</st></p>
			<p><st c="8939">“Hiçbir yere gitmiyorsun. </st><st c="8966">O ödevleri beraber yapacağız. </st><st c="8996">Sonra da yemek yenecek zaten.”</st></p>
			<p><st c="9026">Sabri de mutfağa gelmişti bu arada. </st><st c="9063">Yelda’ya söylenmek yetmemiş olacaktı ki, Kardelen’e de söylenmeye başladı:</st></p>
			<p><st c="9137">“Akşamın bu saatine niye kalıyor bu ödevler? </st><st c="9183">Okuldan geleli kaç saat oldu, niye hâlâ bitmedi?”</st></p>
			<p><st c="9232">Yelda araya girip kızını savunuyordu. </st><st c="9271">Annelerin baba ile çocuklar arası gerilimi kontrol etmeleri de görevlerinin başlıcaları arasında sayılmaktaydı ne de olsa.</st></p>
			<p><st c="9393">“Çocuk belli ki tek başına yapamamış, yardım istiyor.”</st></p>
			<p><st c="9448">Zilin çalmasıyla dikkatler dağılmış, konu değişmişti.</st></p>
			<p><st c="9502">“Hah, bir tanesi de ancak bu saatte gelebiliyor eve. </st><st c="9556">Bak bu kıza da fazla yüz vermeye başladın sen!”</st></p>
			<p><st c="9603">Yelda, Sabri’ye ters ters bakarak, kapıyı açmak üzere mutfaktan çıktı. </st><st c="9675">Kapıya daha yakın olan Sabri değil, evin kadını açmalıydı çünkü kapıyı. </st><st c="9747">Sabri bütün gün çalıştığı için evde dinlenmeliydi. </st><st c="9798">Lakin Yelda’nın bütün gün evde çalışmış olması çalışmak yerine konmuyordu kiminin gözünde!</st></p>
			<p><st c="9888">“Hoş geldin kızım.”</st></p>
			<p><st c="9908">Ağzı kulaklarındaki Işık, Yelda’nın yüzündeki buruk ifadeden, tebessümü dudağında donup kalmış halinden anlamıştı içeride durumların pek de parlak olmadığını. </st><st c="10068">Telaşla girdi. </st><st c="10083">Bütün neşesi, aşkı, hayalleri; kapının eşiğinde kalmayı tercih etmişlerdi.</st></p>
			<p><st c="10157">Huzursuz akşam yemekleri başladı.</st></p>
			<p><st c="10191">Işık, babasının Yelda ablası üzerindeki baskısını gördükçe, Kardelen’in gitgide daha içine kapalı bir hale dönüştüğünü ayrımsadıkça taraf değiştiriyordu. </st><st c="10346">Artık babası üveydi ona göre. </st><st c="10376">Yelda’yı annesi yerine koyuyor, onun için üzülüyordu. </st><st c="10430">İçten içe babasından nefret ediyordu.</st></p>
			<p><st c="10467">Kaşları çatık, yemeğini yedi. </st><st c="10498">Yelda’nın bin bir emekle hazırladığı güzelim yiyeceklerin lezzetini hiçbirinin anladığı yoktu. </st><st c="10593">Özellikle de Yelda’nın…</st></p>
			<p><st c="10616">Yemekten sonra, Işık </st><span xml:lang="tr-TR"><st c="10638">kardeşinin</st></span><st c="10648"> ödevlerine yardım etmek üzere odasına girdi. </st><st c="10694">Matematik problemlerinden daha acil problemleri vardı ikisinin de.</st></p>
			<p></p>
			<p><st c="10760">“Babam beni hiç sevmiyor.”</st></p>
			<p><st c="10787">Kardelen’in cümlesi, ablasının içini acıtmıştı. </st><st c="10836">‘Beni de sevmiyor’ demek geliyordu içinden; fakat böyle söylerse bu küçük kıza daha kötü hissettireceği kesindi. </st><st c="10949">Gerçek bir abla gibi davranmaya çalıştı, hatta bir yetişkin gibi.</st></p>
			<p><st c="11014">“Olur mu hiç? </st><st c="11029">Anne babalar çocuklarını severler tabii ki. </st><st c="11073">Babam, sadece… pek sevgisini göstermeyi beceremiyor. </st><st c="11126">O öyle görmüş ailesinden, öyle yetişmiş.”</st></p>
			<p><st c="11167">“Seni seviyor ama. </st><st c="11187">Beni fazlalık olarak görüyor.”</st></p>
			<p><st c="11217">“Off, Kardelen ne ilgisi var! </st><st c="11248">Sahip olduklarının kıymetini bilsene. </st><st c="11286">Senin hem annen hem de baban var. </st><st c="11320">Benim…”</st></p>
			<p><st c="11327">“Özür dilerim.”</st></p>
			<p><st c="11343">Kardelen, ablasını üzdüğü için üzülmüştü. </st><st c="11386">Işık ise söylediği şey ne kadar doğru da olsa, aslında sorunun bu olmadığını biliyordu. </st><st c="11474">Yelda’nın bugüne kadar kendisine anne gibi yaklaştığını, ancak kendisinin ördüğü buz gibi duvarlar yüzünden hep bu anne sevgisinden mahrum kaldığını biliyordu. </st><st c="11634">Tabii ki annesinin yerini tutmazdı ama… Sonuçta eğer izin verseydi, daha mutlu bir çocukluk geçirirdi belki. </st><st c="11743">Yelda’nın attığı adımın onda birini atabilmiş olsaydı… Şimdiye kadar babasının bütün huysuzluğunun, huzursuzluğunun sorumlusunu da Yelda olarak görmüştü. </st><st c="11897">Yeni yeni fark ediyordu, babasının karakterinin bu olduğunu. </st><st c="11958">İkisine de tarafsız bir gözle bakmayı henüz öğreniyordu.</st><a id="x.79505"></a></p>
			<p><st c="12014">Kardelen’e ise ne diyeceğini bilmiyordu. </st><st c="12056">Şimdiye kadar hiç konuşmamıştı ki onunla. </st><st c="12098">Değil kardeş, insan yerine koymamıştı neredeyse. </st><st c="12147">Evdeki bir canavardı ona göre Kardelen. </st><st c="12187">Olmaması gereken bir şeydi, bir fazlalıktı.</st></p>
			<p><st c="12230">Fakat şimdi görüyordu ki… Kardelen de kendisi kadar yalnız, kendisi kadar babasının sevgisinden, şefkatinden mahrum, küçücük bir çocuktu. </st><st c="12369">Kendi çocukluğundan daha neşeli, daha sıcak bir çocukluğu hak ediyordu küçük kardeşi. </st><st c="12455">Bundan sonra onun için elinden geleni yapacaktı.</st></p>
			<p><st c="12503">Ağzını açtı. </st><st c="12517">Bir şeyler söylemek istedi. </st><st c="12545">Olmadı, söyleyemedi. </st><st c="12566">Bazen konuşmaktan daha güçlü şeyler gerekirdi. </st><st c="12613">Sarıldı kardeşine.</st></p>
			<p><st c="12631">Kardelen ablasının daha evvel kendisine sarıldığını hiç hatırlamıyordu. </st><st c="12704">Neredeyse sevinçten ağlayacaktı.</st></p>
			<p><st c="12736">Kapı eşiğinden onları gören Yelda ise, kızlarının arasının iyileştiğini fark etmesiyle birlikte ağlamıştı bile. </st><st c="12849">Gözleri dolu dolu, umutla gülümsüyordu. </st><st c="12889">Eğer Işık yanında olursa, her şeyin üstesinden gelecekti; biliyordu.</st></p>
			<p><st c="12957">Sabri televizyonun karşısında uyuyakalmış, gürültüyle horluyordu.</st></p>
			<p><st c="13023">***</st></p>
			<p><st c="13027">Doğan odasındaydı. </st><st c="13047">Ağabeyini deli gibi merak etse de kimseye bir şey soramıyordu. </st><st c="13110">İçten içe suçluluk duyuyordu çünkü. </st><st c="13146">Elbette görmemesinin kendi suçu olmadığını, hatta bunun olumsuz bir durum, bir eksiklik bile olmadığını biliyordu, böyle düşünüyordu. </st><st c="13280">Öte taraftan, Deniz’in öfkesi aklına geldikçe, kendini suçlu hissetmeye başlamıştı.</st></p>
			<p><st c="13363">Aynı suçluluk duygusu, Doğan’da da haklı sayılabilir bir öfke yaratıyordu bir yandan. </st><st c="13450">Deniz’in hırçınlığı, bencilliği akıl alır gibi değildi. </st><st c="13506">Hem bir an evvel eve dönsün, araları düzelsin istiyor; hem de onu hiçbir zaman affedemeyeceğini düşünüyordu. </st><st c="13615">Duyguları karmakarışıktı. </st><st c="13641">Zaman geçtikçe dinmesi, yerli yerine oturması gerekirken daha çetrefilleşiyor, daha birbirine geçip anlaşılmaz hal alıyordu.</st></p>
			<p><st c="13765">İnsanları anlamak ne zordu. </st><st c="13794">İnsanın kendisini anlaması, hatta kendisini tanıyıp bilmesi bile ne zordu.</st></p>
			<p><st c="13868">Doğan kadar hayata bağlı bir insan bile, bazen boşa yaşadığını, aslında geçip giden zaman içerisinde bir arpa boyu yol kat edemediğini düşünüyordu bazen.</st></p>
			<p></p>
			<p><st c="14022">Aynı esnada Deniz de benzer şeyler düşünüyordu. </st><st c="14071">Keremlerin evindeydi ve arkadaşlarının sandığı kadar can ciğer olmadığını, o yanlarında değilken aralarında fısır fısır konuştuklarını fark etmişti.</st></p>
			<p><st c="14219">Aile zorunluluktu. </st><st c="14239">Arkadaşlarını ise insan kendisi seçerdi. </st><st c="14280">Kan bağının, akrabalık ilişkilerinin hiçbir önemi yoktu ona göre. </st><st c="14346">Fakat bir yandan düşünüyordu da… Birkaç gün sonra parasız kaldığında, Keremlerin yanında kalabilecek miydi? </st><st c="14454">Gerçekten bir şeye ihtiyaç duyduğunda ona annesinden başka kim yardım ederdi ki? </st><st c="14535">Kim karşılık beklemeden her şeyini ortaya koyabilirdi kendisi için?</st></p>
			<p><st c="14602">Aile bağı başka bir şeydi. </st><st c="14630">Bunu biliyordu. </st><st c="14646">‘Bilmek’ doğru bir tabir değildi belki. </st><st c="14686">Çünkü öğrendiği her bilgi, onu aileden biraz daha uzaklaştırmıştı şimdiye kadar. </st><st c="14767">‘Hissetmek’ daha uygun düşebilirdi. </st><st c="14803">Annesinin ona duyduğu sevginin çok daha doğal, katıksız, kendiliğinden bir samimiyete sahip olduğunun farkındaydı.</st></p>
			<p><st c="14917">Hatta babasının, Duru’nun, Doğan’ın bile… Doğan’a davrandığı gibi herhangi bir arkadaşına davranamazdı ki! </st><st c="15025">Herhangi birisi Doğan kadar sineye çeker miydi söylediklerini? </st><st c="15088">Veya kendisi, Doğan’ı idare ettiği kadar bir başkasını idare edebilir miydi?</st></p>
			<p><st c="15164">Başta ailesine duyduğu sevginin bir sebep-sonuç ilişkisine dayandığını düşünüyordu. </st><st c="15249">Ailesinin ona verdiği öneme karşılık sevgisini veriyordu sanki. </st><st c="15313">Bu düşünce suçlu hissetmesine yol açmıştı. </st><st c="15356">Düşündükçe, ailesine duyduğu sevginin de, en az ailesinin kendisine duyduğu kadar, olağan ve gerçek olduğunu fark etti. </st><st c="15476">Sevgi, doğası gereği, doğrudan ve samimiydi.</st></p>
			<p><st c="15520">Kısa hayatında henüz böyle dostluklar, beraberlikler yaşamamıştı. </st><st c="15587">Yaşamayı umuyordu. </st><st c="15606">Annesi Sophie ve babası Erkan’ınki gibi bir birlikteliği olsun isterdi özellikle. </st><st c="15688">Lise yıllarında birkaç kız arkadaşı olmuştu ama öylesine şeylerdi. </st><st c="15755">Gerçek ilişkilerin, gerçek aşkların zamanı kendisi için de gelecekti elbet. </st><st c="15831">Bunu enine boyuna düşünmek için erkense dahi, böyle bir zamanın geleceğini ve kendisini gerçekten ruhen doyuran bir birliktelik yaşayacağını düşünüyordu.</st></p>
			<p><st c="15984">Fakat bütün bunlardan evvel… Şimdilik elindeki tek gerçek sevginin somutlaştığı yer olan evine, yuvasına dönmeliydi.</st></p>
			<p><st c="16101">Doğan’ın gönlünü alması gerektiği düşüncesini taşımıyordu; yine de içten içe onun kırıldığının farkındaydı. </st><st c="16210">Özür dilemeyi becerebilen bir insan değildi Deniz. </st><st c="16261">Eve dönüp hiçbir şey olmamış gibi devam etmek en mantıklısıydı.</st></p>
			<p><st c="16324">Tabii Erkan’ın ‘Parası bitince döndü işte kerata, demiştim ben’ cümlesini sineye çekmesi gerekecekti bu durumda. </st><st c="16438">Bazen insanın katlanması gereken şeyler oluyordu. </st><st c="16488">Bazen bazı cümleleri duymazdan gelmek gerekirdi.</st></p>
			<p><st c="16536">Deniz, babasına; Doğan, ağabeyine kulak tıkasa iyi olacaktı.</st></p>
			<p></p>
			<p><st c="16597">Deniz ertesi sabah önce eve uğrama planı yaparken, Doğan kartonu üzerine yerleştirdiği tablet yardımıyla günlüğüne yazı yazıyordu. </st><st c="16729">Uyumadan evvel yazdığı son cümle şöyleydi:</st></p>
			<p><st c="16771">“Umarım en kısa zamanda Deniz eve döner.”</st></p>
			<p><st c="16813">Okuldan gelip Deniz’i evde bulduğunda ise, başka bir şey istemiş olmayı dileyecekti.</st></p>
		</div>
	<div id="charCountTotal" value="16898"></div></body>
</html>
