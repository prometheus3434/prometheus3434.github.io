<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-3" xml:lang="en-US"><st c="0">2 </st><br /><st c="3">SOKAKTA</st></p>
			<p></p>
			<p></p>
			<p><st c="10">Kaldırımda yürümekte olan Doğan, kendisini görmüyordu. </st><st c="66">Karşısında bir ayna olmadığı için değil. </st><st c="107">O kendisini şimdiye kadar hiç görmemiş olan biriydi. </st><st c="160">Gözleri ne renk, saçları nasıl… Nasıl birine benzediği hakkında en ufak bir fikri yoktu. </st><st c="249">Ağabeyi Deniz ve kız kardeşi Duru’yu da hiç görmemişti. </st><st c="305">Annesi ve babasını da öyle... </st><st c="335">Kendi varlığının ne kadar farkındaysa, ailesinin varlığının da o kadar farkındaydı.</st></p>
			<p><st c="418">Onların varlığını da tıpkı kendi varlığı gibi, görmüyor da biliyordu. </st><st c="489">Seslerini duyuyor, dokunuyordu onlara. </st><st c="528">Ağabeyine sesini yükseltiyordu bazen; sinirlendiğinde kız kardeşinin saçını çektiği oluyordu. </st><st c="622">Duru’nun çekilecek uzunluktaki saçı ile kendi kısa saçını kıyaslayabiliyordu böylece.</st></p>
			<p><st c="707">Önemli bir şey miydi bilmiyordu ama hiç saç görmemişti. </st><st c="764">Kendi saçlarının kahverengi, gözlerinin ela olduğunu biliyordu. </st><st c="828">Kahverenginin sıcak ve hoş olduğunu düşünüyordu Doğan; çünkü kahve sıcak bir içecekti. </st><st c="915">Saçlarındaki rengin kahvenin acı tadından nasibini almadığını düşünmekteydi ama. </st><st c="996">Renklerin tadı olmazdı herhalde. </st><st c="1029">Ela ise nazik bir renk olmalıydı, içinde geçen ‘la’ hecesindeki incelik ona bunu hissettiriyordu en azından. </st></p>
			<p><st c="1138">***</st></p>
			<p><st c="1141">Kaldırımda yürümekte olan Işık, karşısından gelen çocuğa pürdikkat bakıyordu. </st><st c="1220">Elindeki beyaz renkli baston ilgisini çekmişti. </st><st c="1268">Daha evvel görme engelli insanlar gördüğü için bu bastonun ne işe yaradığını biliyordu. </st><st c="1356">Fakat ilk defa kendi yaşlarında bir çocuğun böyle bir bastonla sokakta dolaştığını görüyordu. </st><st c="1450">Garipsemişti. </st></p>
			<p><st c="1464">Kendisine doğru ilerlemekte olan çocuğa adım adım yaklaştıkça bir çeşit heyecan duymaya başladı. </st><st c="1561">Kalp atışları hızlandı, avuçlarının içi terledi… Hatta neredeyse karnı sancılanıyordu. </st><st c="1648">Sanki bir sınava girecek veya öğretmenlerinden birine suçlu olduğu bir konu ile ilgili açıklamayı yapacaktı. </st><st c="1757">Kendisini bu gözü görmeyen çocukla dünyada bir başına kalmış gibi hissediyordu. </st><st c="1837">Bir yandan onun kendisine ihtiyacı olabileceğini düşünüp gözlerini hareketlerinden ayırmıyordu; bir yandan ise ona duyduğu ‘acıma’ hissi nedeniyle kendisini kötü hissediyordu.</st></p>
			<p><st c="2012">Ne vardı ki yani bunda? </st><st c="2037">Gözü görmeyen kendisi de olabilirdi. </st><st c="2074">Hem eğer bu çocuk şimdiye kadar hiçbir şey görmediyse, görmenin ne anlama geldiğini bilemezdi ki. </st><st c="2172">Dolayısıyla eksikliğini de bilmezdi. </st><st c="2209">Öyleyse acınacak hiçbir yanı yoktu halinin. </st><st c="2253">Yardıma da ihtiyacı yoktu demek ki!</st></p>
			<p><st c="2288">Işık yolunu değiştirmeye karar verdi.</st></p>
			<p><st c="2326">Karşıdan karşıya geçmek üzere sağ yanına doğru dönmesiyle birlikte duyduğu mekanik ses, yerinden sıçramasına neden oldu. </st><st c="2448">Korkusunu sesli bir ünlemle de dışa vurmuş olmalıydı ki, kendisine yaklaşmakta olan bastonlu gencin sesini duydu:</st></p>
			<p><st c="2561">“Özür dilerim hanımefendi, korkuttum sanırım.”</st></p>
			<p><st c="2608">Işık, bu genç ‘beyefendi’nin fazla nazik tavrı karşısında kıkırdamaya başladı. </st><st c="2688">Doğan, bir noktaya kilitlenmiş gözlerinin aksine, tam da Işık’ın sesinin geldiği noktaya uzatmış olduğu başıyla şaşkınca bakıyordu. </st><st c="2820">Gerçekten şaşkınlığı mimiklerine yansımış gibiydi. </st><st c="2871">Şimdiye kadar hiç mimik görmemiş birisi dahi, böyle şaşırtıcı durumlarda ifadesini yüzüne yansıtabiliyordu. </st><st c="2979">Işık da şaşırılacak insandı doğrusu.</st></p>
			<p><st c="3015">“Neden gülüyorsunuz acaba?”</st></p>
			<p><st c="3043">“Çünkü böyle sizli bizli konuşman çok komik! </st><st c="3089">Biz aynı yaştayız. </st><st c="3108">Tabii sen beni görmüyorsun.” Son cümlesine kadar kıkırdamaya devam eden Işık, bir anda söylediği cümlenin ayırdına varıp duraksadı. </st><st c="3240">Kıkırdayan ifadesinin yerini bir mahcubiyet almıştı. </st><st c="3293">“Şeey…” diyebildi sadece.</st></p>
			<p><st c="3318">Doğan ise hiç oralı olmadı. </st><st c="3347">Gayet kendinden emin bir şekilde verdi cevabını:</st></p>
			<p><st c="3395">“Sesinden değilse de boyunun kısalığından anlamalıydım tabii.”</st></p>
			<p><st c="3458">Hemen hemen aynı boyda olmalarına rağmen, Işık deliye dönmüştü. </st><st c="3523">Kafasının içinde babasının sözleri yankılanıyordu: ‘Sen daha süt içme, peynir yeme bakalım. </st><st c="3615">Boyum niye uzamıyor dersin sonra.’ Tabii ki hayalindeki Sabri Bey’e Yelda Hanım’ın sesi de eşlik etmekte gecikmiyordu:</st><span xml:lang="tr-TR"><st c="3733"> ‘Kendini erkek arkadaşlarınla bir tutma, onlar bir anda boylanırlar. </st><st c="3803">Ama sen? </st><st c="3812">Senin gelişimin yavaşça ilerler ve bir anda kesiliverir.’</st></span></p>
			<p><st c="3869">Kafasındaki sesler, karşısındaki çocuğun ona gülümsemesi… Aslında iyi niyetli olan gülümsemeyi de alaycı bir gülümseme olarak algılamasıyla beraber iyice sinirlenen Işık, Doğan’ın kendisini görebildiğini ve alay ettiğini düşündü bir anda. </st><st c="4109">Yoksa boyunun uzunluğunu kısalığını nereden bilecekti ki?</st></p>
			<p><st c="4166">“Sen beni görüyorsun aslında değil mi? </st><st c="4206">Yani tam olarak seçemesen de, bir karaltı olarak mesela…”</st></p>
			<p><st c="4263">Doğan bir anda ciddileşti. </st><st c="4291">Bu sırada Işık’ı korkudan sıçratmış olan mekanik ses yeniden duyuldu. </st><st c="4361">Bu defa kimse sese bir tepki vermedi. </st><st c="4399">Doğan da, Işık da konuşmadılar. </st><st c="4431">Işık karşısındakinin sessizliğinden, sorusuna cevabı almış gibiydi. </st><st c="4499">Bu çocuk hayatı boyunca hiçbir şey görmemişti. </st><st c="4546">Tam da düşündüğü gibi... </st><st c="4571">Onun başka bir dünyası olmalıydı. </st><st c="4605">Işık ne demesi, ne yapması gerektiğini bilemediği zamanlarda bir şey bulur ve konuyu değiştiriverirdi. </st><st c="4708">Yine bulmuştu işte; o mekanik ses neydi?</st></p>
			<p><st c="4748">“Bir çeşit yönlendirme cihazı bu. </st><st c="4783">Arabalarda kullanılan navigasyon cihazlarının seslisi olduğunu düşün. </st><st c="4853">Ama sadece yön bulmaya yaramıyor. </st><st c="4887">Başka bazı özellikleri de var.”</st></p>
			<p><st c="4918">Işık, yeni bir arkadaş edinmenin heyecanını yaşadı bir an. </st><st c="4978">Uzun zamandır kimseyle tanışmadığını, tanımakta olduğu insanlarla da upuzun bir zamandır keyifli vakit geçirmediğini hatırladı. </st><st c="5106">Gerçi bencilce bir tarafı oluyordu hep bu arkadaşlıkların. </st><st c="5165">Yine öyle başlıyordu. </st><st c="5187">Bir taraftan kendi yalnızlığına eşlik edecek birini aradığı için aslında tanımak istiyordu karşısındakini. </st><st c="5294">Diğer taraftan… Bu çok daha kötü hissettiriyordu, ancak en azından kendine itiraf edebilecek cesareti vardı; tam da kör olduğu için, bu çocukla arkadaş olmak istiyordu Işık. </st><st c="5468">Farklı bir dünyanın kapısını onun sayesinde aralayacaktı.</st></p>
			<p><st c="5525">Belki onun eksikliği, Işık’a kendisini eksiksiz hissettirecekti. </st><st c="5591">Ne fena! </st><st c="5600">Aklından geçenleri bilse, Doğan’ın kendisiyle asla konuşmayacağından emindi kötü kalpli kız. </st><st c="5693">Fakat neyse ki, henüz kimse kimsenin düşüncelerini okuyamıyordu. </st><st c="5758">Ya da Işık, öyle olduğunu umuyordu.</st></p>
			<p><st c="5793">Doğan kimsenin düşüncelerini okuyamasa da Işık’ın kendisine nasıl yaklaştığını bilecek kadar insanları tanıyordu. </st><st c="5908">Şimdi de Işık’ı tanıyacaktı.</st></p>
			<p><st c="5936">“Memnun oldum.”</st></p>
			<p><st c="5952">“Ben de...”</st></p>
			<p><st c="5964">El sıkıştılar. </st><st c="5980">El sıkışmalarının ardından, Doğan bastonunu tekrar sağ eline alırken, dayanamayıp gülmeye başladı.</st></p>
			<p><st c="6078">“Ne oldu?” diye sordu Işık.</st></p>
			<p><st c="6106">“İsmine gülüyordum… Herkesin çok hoşuna gidiyor olmalı. </st><st c="6163">Ama benim için hiçbir anlam ifade etmiyor, ne tuhaf.”</st></p>
			<p><st c="6216">Işık da gülümsedi.</st></p>
			<p><st c="6235">“Nereye gidiyoruz peki?”</st></p>
			<p><st c="6260">“Kütüphaneye...”</st></p>
			<p><st c="6277">Işık şaşırmıştı. </st><st c="6295">Okullarının küçük kitaplıkları dışında şimdiye kadar hiç kütüphane görmemişti. </st><st c="6374">Kör bir çocukla ilk defa kütüphaneye gidiyor olmak onu bir an çok utandırdı. </st><st c="6451">Tabii ki bunu itiraf etmeyecekti.</st></p>
			<p><st c="6484">“Koluma girmek ister misin?”</st></p>
			<p><st c="6513">Doğan, güzel olduğundan emin olduğu bu yeni arkadaşının koluna girdi ve birlikte ilerlemeye başladılar. </st><st c="6618">Yönlendirme cihazı çalışıyordu hâlâ; çünkü Işık mahallesindeki bu kütüphanenin yerini bilmiyordu. </st><st c="6716">Mahallesindeki görme engelliler okulunun yerini de bilmediği gibi.</st></p>
			<p><st c="6782">İnsan, ihtiyaç duymadığı şeyler hakkında nerdeyse hiç fikir sahibi olmuyordu aslında. </st><st c="6869">Herkes, kendi bulunduğu sosyal çevrede, kendi etrafında yer alan insanlar ve onların ortaya koyduklarıyla yetiniyordu. </st><st c="6988">Yeni insanlar, yeni mekânlar, farklı deneyimler… Hatta başlı başına </st><span xml:lang="tr-TR"><st c="7056">‘farklılığın’</st></span><st c="7069">, farklı olmanın kendisi insanı ürkütüyordu.</st></p>
			<p><st c="7113">Işık farklılıklardan korkmasının olumsuz bir yanı olduğunu düşünüyorsa da, bunun sorumluluğunu başkalarına yıkmaya çalışıyordu. </st><st c="7242">Tabii ki başta ailesine... </st><st c="7269">Ailesine duyduğu öfkeyi artırmaya yer arıyor gibiydi. </st><st c="7323">Babasının her şeye karışmasına, üzerinde kurduğu baskı ve hâkimiyete kızıp sinirlenecek yeni sebepler üretiyordu. </st><st c="7437">Fakat aslında insanın karakterini ailesi, arkadaşları, çevresi, uğraşları belirlese de… Belki aile haricindekilerin tamamını belirleyen de yine insanın kendisiydi. </st><st c="7601">Işık, şu an nefret ettiğini düşündüğü arkadaşlarını kendisi seçip yaşamına dahil etmişti. </st><st c="7691">Uğraştığı veya uğraşmadığı her şeyin sebebi kendisiydi.</st></p>
			<p><st c="7746">Bugüne kadar hiç kütüphaneye gitmemiş olması, bunun eksikliğini duymamasındandı. </st><st c="7828">Kütüphanelerin neye benzediğinden bile emin olamadı bir an. </st><st c="7888">Raf dolusu kitaplarla dolu sessiz bir oda! </st><st c="7931">Bundan fazlasını tahayyül edemezdi. </st><st c="7967">Bu rafların konumlarını, kitapların çeşitlerine göre farklı raflarda yer alıyor olmalarını, okumak/çalışmak/araştırma yapmak için yer alan masaların konumlarını, süreli yayınlar için ayrı bir kısım olmasını, bazı kütüphanelerde grup halinde çalışmak için farklı odalara ihtiyaç duyulmasını, dünyadaki kimi kütüphanelerin artık görsel ve işitsel başka alanlara da yer verdiğini, bilgisayar ve teknolojinin kitaplarla dolu mekânlara nasıl nüfuz ettiğini… Bunların hiçbirini tahayyül edemezdi Işık. </st><st c="8463">Çünkü hiç ilgilenmemişti. </st></p>
			<p><st c="8489">Ayna karşısında vakit geçirmek, kızlarla toplanıp dedikodu yapmak, alışverişe çıkmak dururken kitap okumaya pek zaman ayırmamıştı. </st><st c="8620">Bir an düşündü de, kitap okumak yalnız kalmasını gerektiriyordu. </st><st c="8685">O ise yalnız kalmaktan nefret ederdi! </st><st c="8723">Hatta belki hayattaki en büyük korkusuydu yalnız kalmak. </st><st c="8780">Bu yüzden olmadık insanlarla zaman geçiriyor, Nazlı’nın muhabbetlerine katlanıyordu. </st><st c="8865">Aslında hiç kimseyi gerçekten sevmediğini, kimseyi kendisine yakın hissetmediğini düşündü. </st><st c="8956">Daha fenası da vardı: Aslında kendisini tanımıyordu Işık. </st><st c="9014">Kendisinin nelerden hoşlandığını, ne yapmak istediğini, onu diğer insanlardan ayıran özelliklerinin ne olduğunu bilmiyordu.</st></p>
			<p><st c="9137">Durum bu olunca, kendine yakın olabilecek insanın nasıl biri olduğunu bilememesi normaldi. </st><st c="9229">Bir an ruhundaki eksiklikleri fark etti. </st><st c="9270">Yanındaki bu gözü görmeyen arkadaşından bile daha eksik yanları vardı belki de… Doğan’ın </st><span xml:lang="tr-TR"><st c="9359">‘eksik’</st></span><st c="9366"> yanları olduğunu düşünmüş olması bile yüzünü kızartmıştı şimdiden. </st><st c="9434">Hissettiği utanç, onun için yeni bir duyguydu. </st><st c="9481">Yeni duygu ve düşüncelerle hayatının yeni bir dönemi başlıyordu. </st><st c="9546">Ruhundaki eksiklikleri tanıyacağı, tamamlayacağı bir dönem…</st></p>
			<p><st c="9605">***</st></p>
			<p><st c="9609">Doğan, ilk defa sokakta karşılaştığı birisiyle tanışmıştı. </st><st c="9669">Işık… İsmiyle dahi kendisini dışlayan, konuşmasından anladığı kadarıyla biraz da kibirli sayılabilecek bir kızla hem de. </st><st c="9790">Ama Doğan hemen herkesle doğrudan iletişim kuracak bir beceriye sahipti. </st><st c="9863">Dış görünüşlerin yarattığı önyargıları yoktu çünkü onun. </st><st c="9920">İnsanların hepsine tanıştığında aynı şekilde, aynı mesafede yaklaşabiliyordu. </st><st c="9998">Böylece gerçekten kiminle ne kadar yakınlık kurması veya kime ne kadar değer vermesi gerektiğini daha iyi kestirebiliyordu.</st></p>
			<p><st c="10121">Saçlarına çiçek kokulu parfüm sıkmış olan bu güzel kızın koluna girmiş, kitaplarla dolu dünyasına gidecek olması şu an iyi hissettiriyordu. </st><st c="10262">Ötesini düşünmeye, sormaya lüzum yoktu.</st></p>
			<p><st c="10301">Kütüphanenin sokağına gelince, yeni arkadaşının kolundan çıkmıştı bile. </st><st c="10374">Sanki önden ilerleyip ona yol göstermek ister gibiydi. </st><st c="10429">Ne de olsa bu sokak, bu bina onun mekânıydı. </st><st c="10474">Bir kütüphanede ev sahipliği yapacak olma fikri onu heyecanlandırmıştı. </st><st c="10546">Bu yeni arkadaşına bildiği her şeyi göstermek istiyordu. </st><st c="10603">Hem belki okuyamadığı kitapları, bilgisayar programından değil de arkadaşının sesinden dinleme şansı olurdu.</st></p>
			<p><st c="10711">Doğan, Işık’ın aksine arkadaş canlısıydı. </st><st c="10754">Okulundaki hemen herkesle arası iyiydi. </st><st c="10794">Öğretmenleriyle, arkadaşlarıyla gayet huzurlu, keyifli bir şekilde zaman geçirdiğini söyleyebilirdi. </st><st c="10895">Fakat kendi yaşındaki bütün diğer arkadaşları, kendisi gibi görme duyusundan yoksundu. </st><st c="10982">Belki ilk defa gören bir arkadaşı olacaktı. </st><st c="11026">Şimdiye kadar gören arkadaşlarının kendisinden sıkıldıklarını, onlarla bir türlü iyi zaman geçiremediğini düşünüyordu. </st><st c="11145">Bu düşünce bir anda keyfini kaçırmıştı.</st></p>
			<p><st c="11184">En azından kardeşleri vardı. </st><st c="11214">Ağabeyi Deniz 19 yaşındaydı, onunla gayet iyi anlaşırlardı. </st><st c="11274">Ancak o da üniversiteye başladığından beri dünyası değişmiş gibiydi. </st><st c="11343">Eskisi kadar zaman geçirmiyorlardı. </st><st c="11379">Hâlâ aynı evde yaşıyorlardı; fakat daha başka bir eve taşınmadan, başka eve taşınma fikriyle o kadar haşır neşirdi ki Deniz, sanki çoktan taşınıp gitmiş gibiydi. </st><st c="11541">Bedeni evdeyse de kafası hep başka yerlerdeydi. </st><st c="11589">Hatta bedeni de pek evde sayılmazdı. </st><st c="11626">Yeni arkadaşlarıyla dışarıda zaman geçiriyor, gece eve Doğan uyuduktan saatler sonra ancak dönüyordu. </st><st c="11728">Babaları Erkan bu durum karşısında sinirden kudursa da anneleri Sophie fazla anlayışlı davranıyordu.</st></p>
			<p><st c="11828">Sophie Alman asıllıydı. </st><st c="11853">Almanya’da doğup büyümüştü; fakat annesi Türk, babası Alman olduğundan iki dil de anadiliydi. </st><st c="11947">Buraya evlendikten sonra yerleşmişti ve özel bir lisede Almanca öğretmenliği yapıyordu. </st><st c="12035">Başka diller de vardı anadili gibi konuştuğu; çok yetenekli bir kadındı, iyi bir anneydi ve melek gibi bir insandı. </st><st c="12151">Üç çocuğuna da ilgisini, sevgisini gösterir, onlara olabildiğince anlayışlı davranırdı. </st><st c="12239">Tabii kocasına da…</st></p>
			<p><st c="12257">Doğan’ın </st><span xml:lang="tr-TR"><st c="12267">‘kusur’</st></span><st c="12274">unu fark ettiklerinde, Erkan’ın dünyası yıkılmıştı. </st><st c="12327">Sophie ise oğluna sevgisini vermekle, onun için en iyisini yapmaya gayret etmekle kalmamış; aynı zamanda eşine de bu durumu kabullenmesi için destek olmuştu.</st></p>
			<p><st c="12484">Erkan aradan seneler geçmesine rağmen, aslında hâlâ küçük oğluna karşı mesafeliydi. </st><st c="12569">Onunla dışarı çıkmazdı mesela. </st><st c="12600">Bir yere gitmeleri gerekse, Doğan’ın yanında bastonuyla yürümesinden utanırdı. </st><st c="12679">Sophie’nin defalarca onu bu konuda uyarmasına rağmen, elinde değildi işte… Az tartışmamışlardı bu yüzden.</st></p>
			<p><st c="12784">“Deniz bu yaşlardayken onun elinden mi tutuyordun sanki? </st><st c="12842">Doğan’ın neden hâlâ elini tutuyorsun? </st><st c="12880">Kaç yaşına geldi!”</st></p>
			<p><st c="12898">“Deniz ile Doğan bir değiller, bunu sen de biliyorsun.”</st></p>
			<p><st c="12954">“Hiçbir farkları yok ikisinin. </st><st c="12986">İkisi de kendi işlerini görebilecek durumdalar. </st><st c="13034">Doğan da yeterince büyüdü. </st><st c="13061">Bırak da kendi işini görsün.”</st></p>
			<p><st c="13090">Erkan anlamıyordu Sophie’nin ısrarını. </st><st c="13130">Elinden tutarak oğluna iyilik ettiğini sanıyordu. </st><st c="13180">Sophie en sevecen ses tonuyla, bütün samimiyetiyle, sakin bir şekilde izah etmeye çalışıyordu:</st></p>
			<p><st c="13274">“Hayatım, böyle davranırsan onu kendine, bize bağımlı yetiştirmiş olursun. </st><st c="13350">Evet, bizim gibi değil, bir farkı var. </st><st c="13389">Ama bu bir eksik değil. </st><st c="13413">Gözüyle görmediğini kulağıyla duyacak, parmaklarıyla tanıyacak. </st><st c="13477">Bir yere gitmesi gerektiğinde bastonu ona yardımcı olacak, sen değil. </st><st c="13547">Sen ona istemediği halde yardım etmeye çalışırsan, sadece zarar verirsin.”</st></p>
			<p><st c="13621">Erkan anlamaya çalışıyordu. </st><st c="13650">Sophie kadar anlayışlı olabilmek isterdi. </st><st c="13692">Kendisini oğlunun yerine koymak isterdi. </st><st c="13733">Onun için gerçekten neyin iyi olduğunu bilmek… Aslında en çok da, ondan utanmamak isterdi. </st><st c="13824">Ama utanıyordu işte. </st><st c="13845">Ne zaman Doğan ile dışarıda olsalar, herkesin kendilerine baktığını düşünürdü. </st><st c="13924">Sanki herkes parmağıyla işaret edip aralarında fısıldaşırdı: ‘Bakın işte o kör çocuk ve babası!’ Keşke oğlu kör olmasıydı. </st><st c="14047">Ona kör denmesi kendisini öyle rahatsız ederdi ki! </st><st c="14098">‘Görme engelli’ tanımını bulan kimse ona teşekkür etmek isterdi. </st><st c="14163">Sophie’nin ise bununla ilgili de söyleyecekleri olmuştu elbette:</st></p>
			<p><st c="14227">“Aynı anlama geliyor sonuçta. </st><st c="14258">Kör göremeyen demek değil mi? </st><st c="14288">Bu bir hakaret değil, Erkan. </st><st c="14317">Oğlumuz kör ama bu kötü bir şey değil! </st><st c="14356">Bırak da o ruhu körelmiş insanlar kendilerine üzülsünler, bizim çocuğumuza değil!”</st></p>
			<p><st c="14438">Erkan, Sophie gibi bir kadınla evlendiği için çok şanslıydı. </st><st c="14500">Aslında şans da denmezdi buna. </st><st c="14531">Sonuçta tanışmış, birbirlerini sevmiş ve evlenmek konusunda ortak bir karar almışlardı. </st><st c="14619">Verdiği en doğru karar diyebilirdi Sophie ile evliliği için.</st></p>
			<p><st c="14679">Doğan’ın bir de küçük kız kardeşi vardı: 11 yaşındaki Duru. </st><st c="14740">Onun duru güzelliğini, capcanlı, meraklı bakışlarını görmesine gerek yoktu Doğan’ın; ses tonunun heyecanından, yerinde duramamasından anlardı bu hisleri. </st><st c="14894">Zaten bir bakışı bir diğerinden ayırt edecek veri yoktu zihninde. </st><st c="14960">Ama duyguları seslerle, güzellikleri dokularla ayırt etme yetisine sahipti.</st></p>
			<p><st c="15035">Dalıp gittiği düşüncelerden yeni arkadaşı Işık’ın sesiyle sıyrıldı:</st></p>
			<p><st c="15103">“İlk defa kabartma yazı görüyorum!”</st></p>
			<p><st c="15139">Kütüphanenin içinde, gerçek zamana dönen genç, espri yapmaktan da geri kalmadı: </st></p>
			<p><st c="15220">“Şahsen ben hiç görmedim.”</st></p>
			<p><st c="15246">Gülmeye başladılar. </st><st c="15267">Sessiz olmaları gerektiğini hatırlayarak sustular. </st><st c="15318">Fakat sırıtkan ifadeleri yüzlerinde kalmıştı. </st><st c="15364">Işık karşısındakinin bu kendisiyle barışık halini görünce mutlu olmuştu. </st><st c="15437">Kendisi pireyi deve yapmaya alışkın olduğundan, bu çocuğun kendisi üzerine şaka yapabiliyor olması pek güzeldi.</st></p>
			<p><st c="15548">Doğan seçtiği kitabı okumaya başlamıştı bile. </st><st c="15595">Işık ne yapmak istediğine karar veremiyordu. </st><st c="15640">Bir yandan kitapların arasına karışmak, bir şeyler okuyarak arkadaşına eşlik etmek istiyor, diğer yandansa yanında kalıp Doğan’ın nasıl okuduğunu seyredebileceğini düşünüyordu. </st><st c="15817">Şimdilik burada kalmak ona daha doğru geldi. </st><st c="15862">Çünkü nasıl kitaplar okumayı sevdiğinden bile emin değildi. </st><st c="15922">Kütüphaneciye rezil olacağı düşüncesiyle olduğu yerde oturmaya devam etmeye karar verdi. </st><st c="16011">‘Nasıl olsa yine geliriz’ diye düşünmesi ise onu bir anda gülümsetmişti. </st><st c="16084">Doğan ile gerçekten arkadaş olmuştu ve kütüphaneye gelmeyi tekrarlayacağını düşünüyordu. </st><st c="16173">Ne tuhaf bir gündü! </st></p>
			<p><st c="16193">Herhangi bir akranıyla kütüphaneye gelmişti alt tarafı. </st><st c="16249">Ama şu ana kadar yaşadıkları Işık için ne kadar sıra dışıydı! </st><st c="16311">Bir anda hayatını çok boş yaşadığını düşündü. </st><st c="16357">Okul-ev, gezmek-tozmak… Yelda’ya sinirlenmek, babasına öfkelenmek, arkadaşlarını kıskanmak… Hep kötü duygularla yüklüydü. </st><st c="16479">Hep istemediği yerlerde istemediği insanlarlaydı.</st></p>
			<p><st c="16528">Halbuki hayat vardı sokakta. </st><st c="16558">İnsanlar, mekânlar… Keşfedecek ne çok şey vardı. </st></p>
			<p><st c="16607">Bir yerden başlayabilmiş olduğu düşüncesi onu sevindirdi.</st></p>
		</div>
	<div id="charCountTotal" value="16664"></div></body>
</html>
