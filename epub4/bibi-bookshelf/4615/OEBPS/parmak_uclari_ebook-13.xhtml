<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-13</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-14" xml:lang="en-US"><st c="0">13 </st><br /><st c="4">GEÇİŞ</st></p>
			<p></p>
			<p></p>
			<p><st c="9">Her gün yeni bir başlangıçtı. </st><st c="40">Bugünse, her günden daha fazla hak ediyordu bu ‘yeni başlangıç’ tabirini. </st><st c="114">Okulun ilk günüydü çünkü. </st><st c="140">Yeni bir okulun, yeni insanlarla bir arada olmanın ilk günü. </st><st c="201">Yeni insanlarla tanışacak; ancak bakışından duruşundan nasıl insanlar olduğunu bilemeyecekti.</st></p>
			<p><st c="294">Yeni hayatında yeni bir adım atacağı ilk gündü.</st></p>
			<p><st c="342">Aslında yaz tatilinde tanıştığı insanlar olmuştu. </st><st c="393">Tanıdıklarını dokunarak, duyarak ayırt etmeyi öğrenme çalışmaları da fena gitmiyordu. </st></p>
			<p><st c="479">Yine de tedirgindi. </st><st c="499">Kendisi gibi müzikle ilgili, müzikle uğraşmak üzere okula gelmiş olan kendi yaşındaki bu insanlar arasında gözleri görmeyen bir tek o olacaktı. </st><st c="643">Eski okuluna nazaran kulağa daha iyi geliyordu bir yandan. </st><st c="702">Sonuçta en azından bu insanlarla arasındaki yegâne fark bu olacaktı belki de. </st><st c="780">Öyle ya da böyle, sınıfındaki insanlarla ilgi alanları ortak olacaktı; hemen hepsi benzer amaçlar için çalışıp çabalayacak, birlikte müzik yapacaklardı.</st></p>
			<p><st c="932">İçine girdiği durumun olumlu yanlarını görmeye çalışırken, annesinin sesi düşüncelerinin sesini bastırdı:</st></p>
			<p><st c="1038">“Haydi oğlum, baban aşağıda seni bekliyor.”</st></p>
			<p><st c="1082">Babası bırakacaktı okula. </st><st c="1109">Bu iyiydi. </st><st c="1120">Ayakkabılarıyla birlikte bastonunu da almıştı. </st><st c="1167">Mert’in yeni gözleri bu bastonlar sayılırdı bir yerde.</st></p>
			<p></p>
			<p><st c="1221">“Heyecanlısın.”</st></p>
			<p><st c="1237">“Okulun ilk günü.”</st></p>
			<p><st c="1256">“Rahat ol. </st><st c="1268">Her şey iyi gidecek. </st><st c="1289">Sınavları başardın ve okula alındın. </st><st c="1326">Bundan sonrası daha kolay.”</st></p>
			<p><st c="1353">“Demesi kolay baba.”</st></p>
			<p><st c="1374">“Ben boş konuşmam, biliyorsun.”</st></p>
			<p><st c="1406">Evet, boş konuşmazdı. </st><st c="1429">Kendini bildi bileli sadece inandığı şeyleri söylerdi. </st><st c="1484">Ağzından çıkan her cümle, gerçekten çıkmaları gerektiğinde, sahiden içinden geçtiğinde çıkıverirdi.</st></p>
			<p><st c="1583">Mert babasının bu halinden çok hoşlanırdı. </st><st c="1627">Annesinin her şeye telaşlanan, vesvese yapan tavrının yanında babasının bu kendinden emin hali, dinginliği… Hep içini rahatlatırdı. </st><st c="1759">Babası, yaşadığı hayat gereği öyle müzikle, sanatla içli dışlı bir adam değildi. </st><st c="1840">Fakat bir diğer bakış açısıyla, sanat değilse de zanaatın tam da içinde yer alıyordu. </st><st c="1926">Usta-çırak ilişkisiyle yetişmiş marangozların son neslinden sayılırdı; en azından büyük şehirdeki son nesillerden.</st></p>
			<p><st c="2040">Mert, müziğe yatkınlığının, becerisinin babasından geçtiğini düşünürdü hep. </st><st c="2117">Sadece yaptığı işle değil, genel olarak hayattaki tavrının, sükûnetinin etkisiydi bu düşüncenin temelini oluşturan. </st><st c="2233">Hem ahşapla, ağaçlarla birlikteliği temassal ve tınısal bir zenginlik katmış olmalıydı hayatına hem de bütün çalışma eyleminde gerçek bir ritim duygusu, bir süreklilik vardı.</st></p>
			<p><st c="2407">Müzik gibi… İnişlerle, çıkışlarla, melodilerin uyumla birbirinin ardına takılıp ilerlemeleriyle, yükselmeleriyle, yoğunlaşmalarıyla, gidecekleri yön konusunda çatışmalarıyla, birlikte hareket etmek konusunda aldıkları kararla; sürekli ve istikrarlı, bitmek tükenmez bir arzuyla… Mert aşıktı müziğe! </st><st c="2707">Arabada giderken radyoyu açmamıştı; fakat bu müziği duymasına engel değildi. </st><st c="2784">Müzik içindeydi; aracın sarsıntısında, açık pencereden yüzüne vuran rüzgârda, babasının nefes alışındaydı.</st></p>
			<p><st c="2890">Derin bir nefes aldı Mert. </st><st c="2918">Gelmişti. </st><st c="2928">Aracın yavaşlamasından anladığı bu durum heyecanının artmasına yol açtığı için nefesini kontrol etmeye çabalamıştı. </st><st c="3044">Aldığı koca nefesi yavaşça bıraktı. </st><st c="3080">İçindeki nefesin tamamını arabaya yaydığında, babası da tamamen durdurmuştu aracı. </st><st c="3163">Babasının frene basış süresiyle nefesini veriş süresinin eşitliğine gülümsedi Mert. </st><st c="3247">Hesaplamamıştı bunu; ancak bir yerde uyum kendiliğinden meydana çıkıyorsa, takdir etmeliydi.</st></p>
			<p><st c="3339">Babasına teşekkür edip indi arabadan. </st><st c="3378">Onu okula bırakmasından ziyade, frene basış hızına teşekkür ettiğini babası hiçbir zaman bilmeyecekti. </st><st c="3481">İnsanın gündelik hayatta böyle tatlı küçük gizlerinin olması pek hoştu. </st><st c="3553">Mert bunun keyfini çıkarırken, kendisini daha keyiflendirecek bir ses duydu.</st></p>
			<p><st c="3629">“Mert!?”</st></p>
			<p><st c="3638">Bir kelime veya cümle değil de, ünlem gibiydi Mert deyişi. </st><st c="3698">Bastonuyla müzik okuluna gelmiş Mert’ten başka kim olabilir ki düşüncesiyle çıkıvermişti bu ünlem ağzından. </st><st c="3806">Sesi ‘Sen gerçekten Mert misin?’ sorusunu sorar gibiydi. </st><st c="3863">Okula sınavlara geldiğinde karşılaşmamışlardı, bütün yaz görüşüp konuşmamışlardı. </st><st c="3945">Arkadaşından hiç haber almadığı için kendini suçlu hissetti bir an. </st><st c="4013">Gerçi o ne kadar Mert’i arayıp sormamışsa, Mert de o kadar kendisini arayıp sormamış demekti. </st><st c="4107">Dolayısıyla suçlu hissetmesine gerek yoktu. </st></p>
			<p><st c="4151">Düşünce akışının sonunda, içini rahatlatmış olan kızı sesinden tanımıştı bile Mert. </st><st c="4235">Adımlarını hızlandırarak sesin geldiği yöne doğru yürümeye başladı. </st><st c="4303">Bir yandan konuşuyordu:</st></p>
			<p><st c="4326">“Aslı, sen de mi bu okula başladın? </st><st c="4363">Çok sevindim!”</st></p>
			<p><st c="4377">Gerçekten yalnız olmaması ne büyük şanstı. </st><st c="4421">Birlikte yürüdüler sınıflarına. </st><st c="4453">Aslı ister istemez tedirginlik duyuyordu Mert ile yürümekten. </st><st c="4515">Onun tek başınayken de yürüyebileceği aşikârdı, elinde bastonu da varken bir yere çarpıp sakatlanacak değildi; ancak yine de Aslı başta pek rahat edemedi. </st><st c="4670">Sohbet ettikçe Mert onun için de normalleşiyor, herhangi bir arkadaşıyla yürür gibi elini kolunu sallayarak yürüyebiliyordu.</st></p>
			<p><st c="4794">Eski bir arkadaşının, aynı zamanda hayatındaki yeni birisinin verdiği yabancılık hissini vermesi tuhaftı. </st><st c="4901">Zamanla daha da alışacaktı. </st><st c="4929">Mert ile ne kadar çok zaman geçirirse, o kadar önemini yitirecekti onun farklılığı. </st><st c="5013">Bütün farklılıklar önce korkutucu olur, sonra etkisi yiter giderdi. </st><st c="5081">Hatta bazen kimi kıymete binerdi.</st></p>
			<p><st c="5114">Aslı ile Mert önlerindeki seneler boyunca ne kadar yakın arkadaş olurlar, birlikte sık müzik yaparlar mı bilinmezdi; ama her ikisi de birlikte gittikleri okul gezisinde yaptıkları müziği unutmuş değillerdi. </st><st c="5322">Hatta aynı anda hatırlattılar birbirlerine bu büyük hatıralarını:</st></p>
			<p><st c="5387">“Ne güzel çalmıştık, değil mi?”</st></p>
			<p><st c="5419">“O günden sonra hiç beraber çalmadık.”</st></p>
			<p><st c="5458">Güldüler ve aynı şeyi söyleme ifadelerindeki farklılık üzerinde durmak istedi her ikisi de. </st><st c="5551">İnsanlar farklı oldukları kadar, aynı konulara temas etme isteği noktasında büyük benzerlikler içine de girebiliyorlardı demek ki.</st></p>
			<p><st c="5681">“Sen birlikte çalmamızın güzelliğinden bahsediyorsun, bense çalmadığımız zamanı yüzümüze vuruyorum. </st><st c="5782">Ne kötüyüm ya!”</st></p>
			<p><st c="5797">“İki bakış açısı da doğru sonuçta.”</st></p>
			<p><st c="5833">Öyleydi. </st><st c="5843">Bu arada sınıfta kendilerinden başka konuşan olmadığını fark ettiler bir anda. </st><st c="5922">Yaşadıkları farkındalık esnasında onların da sesi çıkmadığı için, sınıfta uzun bir sessizlik oldu. </st><st c="6021">Sessizliği fırsat bilen öğretmen sınıfa girdi ve yeni okuldaki yeni okul dönemleri böylece başladı.</st></p>
			<p><st c="6120">***</st></p>
			<p><st c="6124">Mert’in ailesi yaz ayları geldiğinde tatile de, memlekete de gitmezdi. </st><st c="6196">Annesi de, babası da memleketlerinden göçüp geleli uzun zaman olmuştu ve pek akrabaları kalmamıştı oralarda gidip görecek. </st><st c="6319">Babasının anne babası da yoktu zaten; küçük yaştan beri dayısıyla yengesi bakmıştı ona. </st><st c="6407">Marangozluğu öğrendiği ustasıydı dayısı aynı zamanda.</st></p>
			<p><st c="6460">Anneanne ve dedesiyse zaten yakın otururlardı Mertlere ve sık sık görüşürlerdi. </st><st c="6541">Öyle yazdan yaza görüşülen, tatile yanına gidilen, uzakta olup da hasret çekilen tek bir üyesi vardı bu pek geniş olmayan ailenin: Mert’in teyzesi Feyza.</st></p>
			<p><st c="6694">Feyza Kaş’ta otururdu, üniversiteyi Mersin’de okuduğu senelerde sıcak iklime fena alışmış, oralardan geri gelmek istememişti. </st><st c="6821">Bir süre sonra Antalya’nın Kaş ilçesine taşındı. </st><st c="6870">Aşığı olmuştu doğasının. </st><st c="6895">Senelerdir de yaşadığı yerden uzaklaşmamıştı. </st><st c="6941">Uzun yıllar çalışmış, şimdi emekliydi. </st><st c="6980">Kendi yaptırdığı küçük ahşap evinde emekli maaşıyla yaşıyor, yaz kış denize giriyor, balık tutuyordu. </st><st c="7082">Keyfine düşkün, tatlı bir kadıncağızdı Feyza teyze. </st><st c="7134">Mert’in babasına kalırsa, biraz kaçıktı da. </st><st c="7178">Deli dolu demek daha doğruydu belki, bütün aile takılırdı ona. </st><st c="7241">Hiç evlenmemişti, çocuğu yoktu; nispeten özgür ve doğaya düşkün halini pek kimse anlamlandıramadığından, </st><span xml:lang="tr-TR"><st c="7346">başka</st></span><st c="7351"> gelirdi insanlara.</st></p>
			<p><st c="7370">Mert kendisinin bu yeni ve başka haline iyi gelebilecek yegâne insanın teyzesi olduğunu düşünüyordu. </st><st c="7472">Dahası, babası söz vermişti: Hem lise sınavını, hem de girmek istediği okulun yaptığı özel sınavı kazandığı takdirde bütün yazı dilediği şekilde geçirebilirdi. </st></p>
			<p><st c="7632">Çünkü normal şartlar altında Mert ve annesi, Kaş’ta Feyza’nın evinde yaptıkları bir haftalık tatillerinden sonra dönerlerdi. </st><st c="7757">Annesi hayatına devam eder, Mert de atölyede babasının işlerine yardım ederdi. </st><st c="7836">Ama ne yardım! </st><st c="7851">Ona sorulsa ağır işçi olarak zorla çalıştırıldığını söylerdi.</st></p>
			<p><st c="7912">Bu defa öyle olmayacaktı. </st><st c="7939">Işık’ı, konu komşuyu seferber ediyordu Mert çalışabilmek için. </st><st c="8002">Derslerin notlarını yüksek sesle bulduğu insana okutuyordu. </st><st c="8062">Özellikle Işık çok yardımcı olmuştu ona.</st></p>
			<p><st c="8102">Sınavların ilki açıklanmıştı, Mert’in başarısı bununla beraber de taçlandırılmıştı. </st><st c="8187">Çünkü babasının hesaba katmadığı şey, esas okulun sınavının yazın sonunda açıklanacak olmasıydı!</st></p>
			<p><st c="8283">“Şanslısın yine kerata, kaç bakalım teyzenin yanına!”</st></p>
			<p><st c="8337">Müzik sınavını başarmış olduğuna zaten emindi babası, hesaba katmamış sayılmazdı. </st><st c="8420">Fakat bunu Mert’e söyleyip de oğlunu şımartmayacaktı elbette.</st></p>
			<p><st c="8481">Mert son yolculuğunu dünya güzeli Işık ile yaptıktan sonra, bu yeni yolculuğa da onunla çıkmayı çok istiyordu. </st><st c="8593">Fakat bu mümkün değildi. </st><st c="8618">Işık asla babasından böyle bir şey için izin alamazdı. </st><st c="8673">Yaz aylarını ayrı geçirecekleri kesindi.</st></p>
			<p><st c="8713">Tatil başlayınca, ilk aşkını unutmadıysa da, ona duyduğu özlemin yoğunluğu bir miktar azalmıştı. </st><st c="8811">Hem teyzesi vardı burada, hem de yaz tatiliydi en nihayetinde; deniz, güneş, kumsal… Sevdiği kızı düşünmeye zamanı bile olmayacaktı.</st></p>
			<p><st c="8943">Hesaba katmadığı şeyse özlemini duyduğu deniz, güneş ve kumsalla hasret gidermek yerine, yeniden tanışacak olmasıydı.</st></p>
			<p><st c="9061">Güneşin ışıklarından rahatsız olmuyordu, bu iyiydi. </st><st c="9114">Kum tanelerinin ışıltısından çok, dokunma hissiyle haşır neşir olmak da güzeldi. </st><st c="9195">Denizin de serinliğiyle bedenine temasının muhteşem olacağına emindi. </st><st c="9265">Emindi ya; denize girmeye bir türlü cesaret edemiyordu.</st></p>
			<p><st c="9320">“Yavrum yüzerken gözlerini kullanmıyorsun ki. </st><st c="9367">Normal kulaç atacaksın işte. </st><st c="9396">Bir gir bak.”</st></p>
			<p><st c="9409">“Yapamam teyze. </st><st c="9426">Denize giremem.” </st></p>
			<p><st c="9443">“Saçmalıyorsun ama. </st><st c="9463">Gel el ele tutuşalım kıyısına kadar girelim birlikte. </st><st c="9517">Sonra açılırız yavaş yavaş.”</st></p>
			<p><st c="9545">Açılmanın bahsi bile ürkütmüştü Mert’i. </st><st c="9586">Açılmak. </st><st c="9595">Ne gözü, ne kendisi; açılamazlardı. </st><st c="9631">O sayfa kapanmıştı.</st></p>
			<p><st c="9650">“E Mert sıkılıyorum ama ben. </st><st c="9680">Sen takıl o zaman bütün gün, güneşin altında piş. </st><st c="9730">Ben gidip yüzüyorum valla serin serin.” İyice imrendirmeye çalıştı teyzesi: “Oooh, su da buz gibidir şimdi!”</st></p>
			<p><st c="9838">Mert duymazdan gelip, havlunun üzerindeki güneş kremini aramaya koyuldu. </st><st c="9912">Çaktırmadan elinin yakınına güneş kremini yaklaştıran Feyza, terliklerini ayağına geçirip deniz kenarına doğru yürümeye başladı.</st></p>
			<p><st c="10040">Güneş kremini süren Mert havlunun üzerine uzandı. </st><st c="10091">Güneşin sıcaklığını teninde hissedip dalgaların sesini dinlese kâfiydi.</st></p>
			<p><st c="10162">Denizin dibinden, derinliklerinden bir tehlikenin gelmesi ihtimaliydi Mert’i bu kadar korkutmakta olan. </st><st c="10267">İlk zamanlarda karanlığın içinde yaşadığı korkuya, her an arkasından birinin yaklaşıp yaklaşmadığını bilememe durumuna benzer bir haldi muhtemelen. </st><st c="10415">Deniz de yeni bir karanlıktı onun için. </st><st c="10455">Karadaki hayatına ancak alışmışken, kendisini suya bırakamıyordu. </st><st c="10521">Düşününce mantıksız buluyordu yaptığını/yapamadığını. </st><st c="10575">Teyzesinin konuşmalarını haklı görüyor, cesaretini toplayıp denizin kıyısına doğru yaklaşıyor; fakat dalgaların sesi artınca geri dönüyordu.</st></p>
			<p><st c="10715">Deniz dalgalı bile sayılmazdı ya, Mert’in kulakları gitgide keskinleşiyordu. </st><st c="10793">O her ne kadar farkında değilse de yavaş yavaş bedenini daha verimli kullanmaya başlıyordu. </st></p>
			<p><st c="10885">Hep denizden tehlike bekleyip de denize yanaşmadığı günler içinde, tehlike ummadığı yerden gelmişti: kumdan. </st><st c="10994">Kumun içindeki farklı büyüklükteki tanelere dokunuyor, kum taneleri arasındaki doku farklarını hissediyordu parmaklarıyla. </st><st c="11117">Öyle ki, kum tanecikleriyle kabartma yazı yazmaya çalışıyordu bazen. </st><st c="11186">Bütün kumsal ona aitti sanki. </st><st c="11216">Denizin sesinden aldığı ilhamı kum üzerinde ölümsüzleştirecekti. </st><st c="11281">Coşkuyla doluydu içi!</st></p>
			<p><st c="11302">İşte böyle bir anda kendini kumsalın hâkimi zanneden bir başkasıydı tehlikenin kaynağı: bir akrep.</st></p>
			<p><st c="11401">Apar topar hastaneye gidip iğne yaptırdıkları akşamüzeri, sondan ikinci akşamıydı Mert’in. </st><st c="11493">Ummadığı yerden gelen tehlike, cesaretini geri kazanmasını sağlamış, gözü kapalı yüzmek konusundaki isteğini kamçılamıştı.</st></p>
			<p><st c="11615">Denize doymadan evine dönmek zorunda kalmıştı bu nedenle. </st><st c="11674">Teyzesi ise aklını çelmişti bile:</st></p>
			<p><st c="11707">“Bir yolunu bul, iznini al, sömestre tatilinde yine gel. </st><st c="11765">Kışın deniz başka güzel burada.”</st></p>
			<p><st c="11797">“Kışın ortasında denize mi giriyorsun teyze?”</st></p>
			<p><st c="11843">Feyza, yeğenine değil de kendisinden yaşça büyük birine yakalanmış muzur bir çocuk gibiydi:</st></p>
			<p><st c="11935">“Ne var canım?”</st></p>
			<p><st c="11951">Bulunduğu yaşa ve konuma geri dönünce eklemeyi ihmal etmedi:</st></p>
			<p><st c="12012">“Aramızda kalır, merak etme. </st><st c="12042">Yaz kış, gece gündüz; dilediğin gibi girersin denize. </st><st c="12096">Yeter ki kaç gel. </st><st c="12114">Hem… senin için gece gündüz de fark etmez, hep aynı keyif!”</st></p>
			<p><st c="12173">Mert bu anı bekliyor gibiydi. </st><st c="12204">Kendini avantajlı görmeye çalıştığı bu konuyu hemen gündeme getirdi:</st></p>
			<p><st c="12272">“Doğru söylüyorsun. </st><st c="12293">Sizin gibi ışığa, elektriğe ihtiyacım yok ki benim.”</st></p>
			<p><st c="12345">Gülüştüler. </st><st c="12358">Fakat birkaç saniye içinde Mert’in yüzündeki tebessüm silindi. </st><st c="12421">Işık’a ihtiyacı vardı çünkü. </st><st c="12450">Her manasıyla özel bir isim olan ışığına…</st></p>
			<p></p>
			<p></p>
			<p><st c="12491">Dönüş yolu, kavuşulacak birisi oldu mu, pek güzeldi.</st></p>
			<p><st c="12544">Işık’la bir arada geçirdikleri günler boyunca, birbirlerini öyle iyi tanır hale gelmişlerdi ki. </st><st c="12641">Bir kere Işık ona Yelda’nın aslında annesi olmadığı gerçeğini anlatmıştı. </st><st c="12715">Onu hem Yelda, hem de kardeşiyle tanıştırmıştı. </st><st c="12763">Kendisiyle kimseyle konuşmadığı aile meselelerini konuştuğu için çok mutluydu.</st></p>
			<p><st c="12841">Birlikte sık zaman geçirir olmuşlardı aynı zamanda. </st><st c="12894">Gündüzleri Işık’ın evlerine uğrar onu alırdı. </st><st c="12940">Kimi zaman yürüyüş yaparlardı, Doğan’ı da alırlardı bazen. </st><st c="12999">Bazen Mert’in müzik hocalarından birinin stüdyosuna uğrarlardı. </st><st c="13063">Orada ilk defa birlikte yapabildikleri şeyi fark etmişlerdi: müzik. </st><st c="13131">Işık’ın bu konuyla daha evvel hiç ilgilenmediğini biliyordu. </st><st c="13192">Ancak sesi öyle güzeldi ki… Sevdiğinin, sesiyle kendisine eşlik etmesine bayılıyordu.</st></p>
			<p><st c="13277">Hayalini kurdukları lise yıllarına az kalmıştı. </st><st c="13326">Işık’la görüşmeye devam etmeyi, kurdukları bu yakınlığı sürdürmeyi öyle istiyordu ki!..</st></p>
			<p><st c="13413">Fakat derinde, Işık’a ulaşamadığı bir noktada, sevdiği kızın büyük bir sorunu göğüslediğini de hissediyordu. </st><st c="13523">Başta babasıyla ilgili olduğunu düşünmüş ve anlatması için sıkıştırmıştı. </st><st c="13597">Baba-kızın arasının pek iyi olmadığını biliyordu.</st></p>
			<p><st c="13646">Sonra niyeyse, sorunun başka bir şey olduğunu, temelde bambaşka bir şeye temas ettiğini düşünür oldu. </st><st c="13749">Emin değildi, ama başka bir şey Işık’ın ışıltısını söndürüyor gibiydi.</st></p>
			<p><st c="13819">Annesinin yokluğuyla mı ilgiliydi bu? </st><st c="13858">Hiçbir zaman öğrenemeyecekti. </st><st c="13888">Çünkü henüz Işık’ın da bilmedikleri vardı.</st></p>
			<p><st c="13930">***</st></p>
			<p><st c="13934">Mert’in okuldaki ilk günü beklediğinin aksine, oldukça iyi geçiyordu. </st><st c="14005">Önce Aslı’yla karşılaşmıştı, şimdiyse daha ilk dersin hocasından duydukları içini rahatlattı:</st></p>
			<p><st c="14098">“Daha evvel görmeyen bir öğrencimiz olmuştu. </st><st c="14144">Onunla çalışırken kabartma notaları da öğrendik Mert. </st><st c="14198">Sen de öğrenmiş olmalısın.”</st></p>
			<p><st c="14225">Hocaların Mert’in durumuyla ilgilenmeleri, onun kadar Aslı’yı da sevindirmişti. </st><st c="14306">Yanında oturan arkadaşına sevgiyle baktı. </st><st c="14348">Ona elinden geldiğince yardımcı olmaya çalışacağına dair kendine söz verdi o anda.</st></p>
			<p><st c="14430">“Evet, hocam. </st><st c="14445">Geçen sene geçirdiğim ameliyattan beri görmüyorum. </st><st c="14496">Kabartma yazıyı da, notaları da öğrendim.”</st></p>
			<p><st c="14538">“Nota işi kolay. </st><st c="14556">Ama diğer ders kitaplarımızla ilgili sıkıntı yaşayabilirsin. </st><st c="14617">Nasıl oluyor senin normal bir kitabı okuman?”</st></p>
			<p><st c="14662">“Bilgisayar ortamına attıktan sonra dinleyebiliyor veya kabartma olarak okuyabiliyorum hocam. </st><st c="14757">Herhangi bir sorun olmuyor.”</st></p>
			<p><st c="14785">Öğretmen derin bir nefes aldı. </st><st c="14817">Mert halinden memnundu. </st><st c="14841">Sınıfın ilgisinin üzerinde olması da eskisi gibi rahatsız etmiyordu.</st></p>
			<p><st c="14909">İlk gün beklediğinden çok daha iyi geçmişti. </st><st c="14955">Hayatında sevdiğiyle ilişkisi dışında da her şey yolunda gidiyordu. </st><st c="15023">Yeni arkadaşları, eski dostu müziğin daimi eşliği… Mert kurduğu hayallerle birlikte içindeki müziği dinlemeye başladı. </st><st c="15142">Gerçekten istediği hayata geçiyor, sanki yeni bir boyutun içine doğru büyük bir adım atıyordu. </st><st c="15237">Heyecanını yanında oturan arkadaşıyla şu cümleyle paylaşabildi:</st></p>
			<p><st c="15300">“Aslı, bence ilk fırsatta bir grup kurmalıyız.”</st></p>
		</div>
	<div id="charCountTotal" value="15348"></div></body>
</html>
