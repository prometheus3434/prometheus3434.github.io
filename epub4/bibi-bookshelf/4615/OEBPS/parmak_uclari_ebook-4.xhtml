<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-5" xml:lang="en-US"><st c="0">4 </st><br /><st c="3">ZİYARET</st></p>
			<p></p>
			<p></p>
			<p><st c="10">Yelda son haftalarda çok iyi hissediyordu kendisini. </st><st c="64">Bunun birkaç nedeni vardı. </st><st c="91">Eve ekonomik anlamda destek olmak için ufak tefek işler yapıyordu. </st><st c="158">Kendisini eskisine nazaran daha işe yarar hissediyordu bu sayede. </st><st c="224">Kocası Sabri ile aralarındaki bazı anlaşmazlıkları da gidermişlerdi. </st><st c="293">Kardelen okulda eskisi kadar sorun yaşamıyordu. </st><st c="341">Ama asıl nedenin Işık ile ilgili olduğunun farkındaydı.</st></p>
			<p><st c="396">Işık değişiyordu…</st></p>
			<p><st c="414">Bu değişimi evdeki herkes fark etmişti. </st><st c="455">Belki Işık bile farkındaydı. </st><st c="484">Kimse üzerine konuşmuyordu henüz. </st><st c="518">Ancak gerginliklerin büyük kısmı ortadan kalkıyordu. </st><st c="571">Tabii yeni gerginlikler de yaşanmıyor değildi… Bu yeni gerginlikler daha çok Sabri’ye bağlı şeylerdi.</st></p>
			<p></p>
			<p><st c="672">Işık ilk defa eve bir arkadaşını davet etmek istemişti. </st><st c="729">Genellikle ailesini pek sahiplenmezdi. </st><st c="768">Yelda bunun nedeninin kendisi olduğunun farkındaydı. </st><st c="821">Her ne kadar bu tabiri sevmese de, kendine yakıştırmasa da eninde sonunda o bir </st><span xml:lang="tr-TR"><st c="901">üvey</st></span><st c="905"> anneydi. </st><st c="915">Ve ne yazık ki yıllardır her cümlesinde, her hareketinde Işık bunu hissettirmişti. </st><st c="998">Hiçbir zaman ona yaklaşmasına, gerçek bir anne-kız olmalarına izin vermemişti.</st></p>
			<p><st c="1076">Bu durumu o kadar büyük bir sorun haline getiriyordu ki okulda kimseye annesinin öldüğünü söylediğini sanmıyordu Yelda. </st><st c="1197">Zaten arkadaşlarıyla ailesine dair bir şeyler paylaşacak denli samimiyet kurmadığına da emindi. </st><st c="1293">Aslında üvey annesi, üvey olmadığını varsaydığı kızını, tahmininden çok daha fazla tanıyordu. </st><st c="1387">Seviyordu da. </st><st c="1401">Her şeyin daha iyi olmasını, birbirlerine arkadaş olmalarını nasıl da dilerdi.</st></p>
			<p><st c="1479">İşte ilk defa, bu son zamanlarda, dileğinin gerçekleşebileceğini düşünmeye başlamıştı.</st></p>
			<p><st c="1566">Işık sakinleşmişti bir kere. </st><st c="1596">Her şeye bağırıp çağıran o eski halinden eser yoktu. </st><st c="1649">Tabii başlarda, bunun fırtına öncesi sessizlik olduğunu düşündü Yelda. </st><st c="1720">Çok daha büyük bir sorunla birlikte biriken bütün öfkesi tek defada patlayacak, her şeyi kırıp dökecek, yıkıp geçecekti. </st><st c="1841">İnsanların çoğu, öfkelendiğinde ağzından çıkan kelimelere dikkat edemezdi zaten. </st><st c="1922">Bir anda her şeyi mahvederlerdi. </st><st c="1955">Işık’ın bu konuda üzerine yoktu neredeyse. </st><st c="1998">Ne yazık ki, bu huyunu babasından almıştı.</st></p>
			<p><st c="2040">Bazen Sabri de müthiş bir patavatsızlık eder, Yelda’nın kalbini kırardı. </st><st c="2114">Fark etmezdi bile yaptığı yanlışı. </st><st c="2149">O unutur geçerdi. </st><st c="2167">Öfkesi geçince her şey normale dönerdi. </st><st c="2207">Yelda’nın içindeki sızı ise kalırdı. </st><st c="2244">Yeni bir olayla, yeni bir krizle o sızı içinde büyür, yayılırdı.</st></p>
			<p><st c="2308">Yelda bazen bu evliliğin hata olduğunu düşünürdü. </st><st c="2359">Işık haklı gibi hissederdi. </st><st c="2387">Belki de Selma’nın ölümünden sonra, Sabri hayatına bir başına devam etmeliydi. </st><st c="2466">Baba-kız daha mutlu bir aile olabilirlerdi.</st></p>
			<p><st c="2509">Tabii bunu çok kırgın olduğu anlarda düşünürdü. </st><st c="2558">Yoksa Sabri kendisine açık açık söylemişti:</st></p>
			<p><st c="2601">“Sen olmasan ne yapardım bilmiyorum. </st><st c="2639">Senin Işık’a gösterdiğin anlayışın onda birini şimdi bile gösteremiyorum. </st><st c="2713">Hele sen olmasaydın… Ona da, kendime de zindan ederdim herhalde hayatı.”</st></p>
			<p><st c="2785">Yelda bu sözlerde kocasının haklı olduğunu bilirdi. </st><st c="2838">Fakat bu durumu kızlarına asla yansıtmazdı. </st><st c="2882">Aileyi dengede tutan, herkesin mutlu olması için uğraşıp didinen bir anneydi o. </st><st c="2962">Sıradan bir anne. </st><st c="2980">Anneliğin sıradanlığı dahi muhteşem bir insan olmak anlamına gelirdi. </st><st c="3050">Bunu ancak anneler bilirdi. </st><st c="3078">Ve bununla övünmezlerdi bile. </st><st c="3108">Anne olmak bir şekilde mütevazı olmayı da beraberinde getiriyordu.</st></p>
			<p><st c="3174">***</st></p>
			<p><st c="3178">Işık eve çağırdığı arkadaşı hakkında pek bilgi vermemişti. </st><st c="3238">Sadece biraz farklı olduğunu söylemişti. </st><st c="3279">“Görünce şaşırmayın, şaşırsanız da bunu ona belli etmeyin...” gibi bir şeyler eklemişti. </st><st c="3368">Yelda’nın kafasında serseri bir tip canlanmıştı böyle olunca. </st><st c="3430">Saçlı, küpeli bir çocuk olması sorun değildi. </st><st c="3476">Ama madde bağımlısı, kolları façalarla dolu, intihara meyilli bir tip olma ihtimali… İşte bu aklına geldiği an korkuyla titremişti kadıncağız.</st></p>
			<p><st c="3618">Bir an kızı hakkında aslında hiçbir şey bilmediği gerçeğini fark etti. </st><st c="3690">Kızı ne tür insanlardan hoşlanırdı? </st><st c="3726">Kimlerle zaman geçirirdi? </st><st c="3752">Hoşlandığı birisi var mıydı? </st><st c="3781">Bu eve gelecek çocuk sadece arkadaşı mıydı? </st><st c="3825">Hiç erkek arkadaşı olmuş muydu?.. </st></p>
			<p><st c="3859">Olmamasını umuyordu. </st><st c="3880">Sabri’nin buna hazır olmadığından emindi çünkü. </st><st c="3928">Onun da böyle bir krizi atlatacak enerjisi yoktu. </st><st c="3978">Şimdi değil… Şimdi dayanamazdı hiçbiri. </st><st c="4018">Yeterince gerginlerdi. </st><st c="4041">‘Façalı bir erkek arkadaş’ krizi için çok erkendi.</st></p>
			<p><st c="4091">Yelda kendisini bütün bunlara hazırlayıp da karşısında Doğan’ı bulunca mutluluktan gözleri ışıldamıştı. </st><st c="4196">Çok tatlı bir çocukcağızdı bu. </st><st c="4227">Yakışıklı, kibar. </st><st c="4245">Erkek arkadaşıysa da varsın olsundu. </st><st c="4282">Sabri bile ikna olabilirdi buna.</st></p>
			<p><st c="4314">Sabri ise öyle düşünmüyordu. </st><st c="4344">Gözü görmeyen bu çocuğun evlerindeki varlığı onun müthiş sinirlerini bozmuştu. </st><st c="4423">O akşam evde duramadı Sabri. </st><st c="4452">Yelda sebebini bildiğinden, sesini çıkarmamıştı. </st><st c="4501">Sabri geç saate kadar arkadaşlarının yanında zaman geçirmişti.</st></p>
			<p><st c="4563">Yelda ise ilk defa Işık’ın misafiri olduğu için elinden gelen özeni göstermeye bakıyordu. </st><st c="4654">Zaten Işık kendisini ‘annem’ diye tanıştırınca mutluluktan ne yapacağını şaşırmıştı.</st></p>
			<p><st c="4738">“Annen çok tatlıymış.”</st></p>
			<p><st c="4761">“Öyle.”</st></p>
			<p><st c="4769">Işık ağzından çıkan kelimeye inanamamıştı. </st><st c="4813">Gerçekten böyle mi düşünüyordu? </st><st c="4845">Ya da gerçekten Yelda tatlı birisi miydi? </st><st c="4887">Onun annesi miydi?</st></p>
			<p><st c="4905">“Biliyor musun, ilk defa bir arkadaşım bize yemeğe geldi.”</st></p>
			<p><st c="4964">“Yaa!”</st></p>
			<p><st c="4971">“Evet. </st><st c="4979">Aslında, benim daha evvel hiç senin gibi bir arkadaşım olmadı.”</st></p>
			<p><st c="5042">“Nasıl yani? </st><st c="5056">İlk kör arkadaşın benim yani, onu mu diyorsun?”</st></p>
			<p><st c="5103">“Of Doğan! </st><st c="5115">Hayır tabii ki. </st><st c="5131">Kör olmanla ne ilgisi var!”</st></p>
			<p><st c="5158">Doğan arkadaşının tepkisine çok sevinmişti. </st><st c="5203">Kör olmasına ailesinin dışında birinin alışmış olması, bu durumu garipsememesi o kadar güzeldi ki!</st></p>
			<p><st c="5301">“Sen benim seçtiğim ilk arkadaşımsın. </st><st c="5340">Okuldakiler gibi değilsin. </st><st c="5367">Okuldakilerle zaman geçiriyorum, çünkü başka şansım yok. </st><st c="5424">Ama seninle sırf canım istediği için görüşüyorum. </st><st c="5474">Daha fazla şey paylaşıyorum.”</st></p>
			<p><st c="5503">Söylediklerini bir yandan düşünüp tartıyordu. </st><st c="5550">Gerçekten Doğan ile arkadaş olmayı o seçmişti. </st><st c="5597">Tanıştıkları gün kütüphanede başlayan sohbetleri, dışarı çıkıp da yüksek sesle konuşabildikleri an iyice koyulaşmıştı. </st><st c="5716">Sonrasında internet üzerinden diyaloglarını sürdürmüşlerdi. </st><st c="5776">Klavye ile yazması kolay olmadığından, genellikle mikrofon yardımıyla konuşuyorlardı. </st><st c="5862">Doğan tanıştıklarından bu yana sürekli odasının içinde, yanı başında gibiydi. </st><st c="5940">Yalnızlığının çaresi Doğan olmuştu. </st><st c="5976">Bütün huysuzluklarından, sinirli hallerinden onu arındıran bu tertemiz, güzeller güzeli arkadaşıydı.</st></p>
			<p><st c="6076">Yine her zaman olduğu gibi birbirleri hakkında bir sürü şey keşfediyorlardı. </st><st c="6154">Hem de bu keşifler aslında son derece basit, gündelik hayattaki minik detaylardı. </st><st c="6236">Yemek yemek gibi mesela!</st></p>
			<p><st c="6260">Doğan’ın yemek yiyişini daha önce görmüştü Işık. </st><st c="6310">Fakat bu akşam başkaydı. </st><st c="6335">Onun iştahı, yemeğin tadını bütün hücreleriyle alıyor gibi davranması öyle büyüleyiciydi ki! </st><st c="6428">Gözlerini tamamen kapamış, yediği her lokmanın tadını çıkarıyordu sanki. </st><st c="6501">Doğuştan kör olan bu çocuğun, gözleri yerli yerinde duruyordu. </st><st c="6564">Fakat herhangi bir işleve sahip olmadıklarından, genellikle göz kapakları kısık olurdu. </st><st c="6652">Enteresan bir şekilde mimik kullanabildiği için, gözlerinin duygu durumuna göre açıldığı veya kapandığı durumlar söz konusu oluyordu. </st><st c="6786">Bu da onlardan biriydi. </st><st c="6810">Keyifli bir haldeyken, göz kapakları tamamen kapanıyordu. </st><st c="6868">Kendinden geçmiş gözüküyordu genç adam.</st></p>
			<p><st c="6907">Doğan ise o akşam, arkadaşının içindeki oyuncu karakteri fark etmişti. </st><st c="6979">Odaya kapanıp ikili muhabbetlerine daldıklarında, Işık anne ve babasıyla ilgili bir şeyler anlatırken, onların taklitlerini yapmış ve Doğan’ı gülmekten kırıp geçirmişti.</st></p>
			<p><st c="7148">“Ay şu babanın sinirli halini bir daha yap, n’olur!”</st></p>
			<p><st c="7201">Işık bir anda küçük bir Sabri oluveriyordu. </st><st c="7246">Doğan, Işık’ın elini beline koyuşunu, kaş çatışını görememesine rağmen; sırf ses tonunun değişiminden bile anlıyordu arkadaşının bu konudaki yeteneğini.</st></p>
			<p><st c="7398">Bir müddet bu şekilde eğlenmeyi sürdürdüler. </st><st c="7444">Sonra Işık yatağının kenarına oturdu. </st><st c="7482">Hüzünlenmişti.</st></p>
			<p><st c="7496">“Işık?”</st></p>
			<p><st c="7504">“Efendim?”</st></p>
			<p><st c="7515">“Ne oldu bir anda? </st><st c="7535">Sesin soluğun kesildi.”</st></p>
			<p><st c="7558">“Hadi oradan! </st><st c="7573">Soluğumun kesilip kesilmediğini anlamazsın sanki!”</st></p>
			<p><st c="7623">Kıkır kıkır gülmeye başladı ikisi de. </st><st c="7662">Çünkü birkaç gün evvel yaşadıkları olay gelmişti hatırlarına.</st></p>
			<p></p>
			<p><st c="7723">Işık yine bir hafta sonu evde duramayıp kendisini sokağa atmadan evvel, yegâne arkadaşı Doğan’ı aramış, birlikte gittikleri parkta buluşmayı teklif etmişti. </st><st c="7881">Doğan da sevinçle kabul edip, bastonunu kaptığı gibi kendisini sokağa atmıştı. </st><st c="7960">Park ikisinin evlerinin tam orta noktası gibi bir yerdeydi. </st><st c="8020">Gayet adil bir buluşma mekânıydı yani.</st></p>
			<p><st c="8058">Işık’ın senelerdir aynı mahallede oturup da ne buradaki kütüphaneden ne okuldan haberdar olmasına Doğan eleştiriler getirmişti çoktan. </st><st c="8194">O nedenle aslında buluştuktan sonra ne yapacakları belli sayılırdı: Sokak sokak gezinerek yaşadıkları yeri keşfedeceklerdi! </st><st c="8318">Girmedikleri delik kalmayacaktı. </st><st c="8351">Işık bunu tek başına yapmayı hiç denememişti. </st><st c="8397">Doğan ise genellikle cesaret edememiş veya isteksiz davranmıştı. </st><st c="8462">Belki babasının onu bastonla gezdirmemesi onda böyle bir etki yaratmıştı. </st><st c="8536">Halinden utanmasa da çok da rahat olamadığını itiraf etmişti Işık’a.</st></p>
			<p><st c="8604">Işık bütün samimiyeti ve neşesiyle karşılık vermişti arkadaşına: “Benimle dolaşmayı tercih ettiğinden böyle diyorsun. </st><st c="8723">Yoksa tek başına keşfe çıkmaktan rahatsız filan olmazsın, yeme beni!”</st></p>
			<p><st c="8792">Doğan, tanıştığı o kibirli kızın, sevecen taraflarının ortaya çıkmasına içten içe seviniyordu. </st><st c="8888">Bunda kendine pay biçtiği de olmuyor değildi. </st><st c="8934">Arkadaşlıkları ikisine de iyi gelmişti.</st></p>
			<p><st c="8973">Ve turlarına başladılar. </st><st c="8999">Sohbete dalmış olmalarına rağmen, bir sokağın girişinde Doğan uyarıda bulundu:</st></p>
			<p><st c="9077">“Sanırım burası bir çıkmaz sokak.”</st></p>
			<p><st c="9112">“Nereden biliyorsun? </st><st c="9134">Hani bu taraflara sen de gelmemiştin, birlikte keşfe çıkıyorduk?”</st></p>
			<p><st c="9199">“Bilmiyorum ki. </st><st c="9216">Sanıyorum.”</st></p>
			<p><st c="9227">“Nasıl yani? </st><st c="9241">Benim görmediğim şeyi sen nasıl görebiliyorsun ki? </st><st c="9292">Hayret bir şey!”</st></p>
			<p><st c="9308">“İddiaya var mısın? </st><st c="9329">Bence burası çıkmaz sokak.”</st></p>
			<p><st c="9356">Işık çok kolay gaza gelirdi. </st><st c="9386">‘İddia’ kelimesini duyması yetmişti ona.</st></p>
			<p><st c="9426">Sokağın sonuna yaklaştıklarında Doğan’ın iddiayı kazanmasına da çok sinirlenmişti. </st><st c="9510">Fakat merakı, öfkesini yeniyordu.</st></p>
			<p><st c="9543">“Daha önce gelmediysen nereden bildin ki? </st><st c="9586">Ben sokağın sonuna varana kadar emin olamadım.”</st></p>
			<p><st c="9633">“Hava akımı. </st><st c="9647">Havanın gözlerime hiçbir tesiri yok; fakat bütün derimde onu duyabiliyorum. </st><st c="9723">Bir caddede, sokakta veya çıkmaz sokakta olduğumu, ses kadar havanın etkisinden de algılayabiliyorum. </st><st c="9825">Zaten bir şekilde birbirlerini besleyen şeyler. </st><st c="9873">Havayı hem derimde hissediyorum, hem de sesin havadaki yayılmasıyla duyduklarım da buna destek oluyor.”</st></p>
			<p><st c="9976">“Bazen doğaüstü güçlerin olduğuna inanasım geliyor.”</st></p>
			<p><st c="10029">“Saçmalama Işık. </st><st c="10047">Doğa bana adil bile davranmamış, sen doğaüstü güçten bahsediyorsun!”</st></p>
			<p></p>
			<p><st c="10115">Doğaüstü güçleri yoktu ama olağanüstü bir kahkahası vardı Doğan’ın. </st><st c="10184">Işık da böylece konuyu kaynatmıştı. </st><st c="10220">En büyük hayalinin bir oyuncu olmak, tiyatro sahnesine çıkmak olduğunu… Ama böyle bir şeye babasının asla izin vermeyeceğini bildiği için geleceğe kaygıyla baktığını, canının hiçbir şey yapmak istemediğini, babasından içten içe nefret ettiğini anlatmak istemiyordu Doğan’a. </st></p>
			<p><st c="10494">En azından o akşam...</st></p>
		</div>
	<div id="charCountTotal" value="10515"></div></body>
</html>
