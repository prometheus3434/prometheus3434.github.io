<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-6" xml:lang="en-US"><st c="0">5 </st><br /><st c="3">BULUŞMA</st></p>
			<p></p>
			<p></p>
			<p><st c="10">Her şeye sıfırdan başlamak, ilk gençlik yıllarındaki bir insan için dahi çok zordu. </st><st c="95">Hatta belki daha zor. </st><st c="117">Çünkü insan gençliğe adım attığı yaşlarda, daha fazla şeyi kafasına takıyor, etrafında olup biteni daha fazla umursuyordu. </st><st c="240">İleride belki gülüp geçeceği oncası, bugün hayatını zindana çevirebilirdi. </st><st c="315">Yaşadığı olumsuz ve kalıcı değişiklik, Mert’e göre, hayatını zindana çevirecek cinstendi. </st><st c="405">Morali bir türlü düzelmiyordu.</st></p>
			<p><st c="435">İnsanların ilgisini samimi bulmaz olmuştu bir kere. </st><st c="488">Samimiyse de bu ilgi Mert’e gösterilen bir ilgi değil, Mert’in durumuna gösterilen bir ilgiydi. </st><st c="584">Hele kendisiyle daha evvel hiçbir yakınlığı olmayan Işık’ın, sürekli evlerine girip çıkması, ailesiyle bir şeyler konuşmaya başlamış olmasına hiç mi hiç anlam veremiyordu. </st><st c="756">Bu kız ne istiyordu ki? </st><st c="780">Mert’ten kimin ne çıkarı olabilirdi?..</st></p>
			<p><st c="818">Ne yazık ki çıkar ilişkisinden ziyade ilişki düşünecek, körlüğünden başka herhangi bir yönü üzerine kafa yorabilecek hali yoktu.</st></p>
			<p><st c="947">Öte taraftan Işık öyle ya da böyle bir iyilik yapıyordu kendisine. </st><st c="1015">Doğuştan kör bir akranından öğreneceği pek çok şey olabilirdi.</st></p>
			<p></p>
			<p><st c="1077">“Merhaba.”</st></p>
			<p><span xml:lang="tr-TR"><st c="1088">(Nasıl başlamalı? </st><st c="1107">‘Karanlık dünyamıza sen de hoş geldin bakalım!’ deyip sırtını sıvazlasam, gülsek eğlensek? </st><st c="1198">Mümkün mü? </st><st c="1209">Şimdi kim bilir ne kadar hüzünlüdür çocukcağız…</st></span><st c="1256">)</st></p>
			<p><st c="1258">“Merhaba.”</st></p>
			<p><span xml:lang="tr-TR"><st c="1268">(Ne diyebilirim ki? </st><st c="1289">Sen toptan körsün, ben hiç değilse senin bilmediğin bir sürü şey gördüm, bildim. </st><st c="1370">Ya da… aslında daha şanslısın, çünkü benim gibi özlem çekmiyorsun. </st><st c="1437">Sen zaten hep kördün.)</st></span></p>
			<p><st c="1459">“Eee, nereye gidelim?”</st></p>
			<p><st c="1482">Işık’ın cümlesi her ikisini de daldıkları düşüncelerden çekip almıştı neyse ki. </st><st c="1563">Çünkü bu tanışma iyi bir dostluğun başlangıcından çok, birbirine hasetle bakan iki insanın tanışması gibiydi. </st><st c="1673">Mert’in çevresinde görmeyen hiç kimse olmamıştı daha önce. </st><st c="1732">Doğan ise doğuştan körlüğü de, sonradan körlüğü de, az görmeyi ve hatta geçici körlük durumlarını da bir şekilde biliyor, duyuyordu; tanık olmasa bile. </st><st c="1884">Fakat sırf kör olduğu için birisinin onunla tanışmış olması… İşte acayip olan kısım buydu.</st></p>
			<p><st c="1974">Aslında bir taraftan canını sıkıyordu bu durum. </st><st c="2023">Işık’ın hatırı için “tamam” deyivermişti; ancak bütün özelliği bu muydu? </st><st c="2096">Sanki kendisiyle konuşulacak, yapılacak hiçbir şey yoktu da dünyası kararan bir çocuğa rehberlik mi edecekti şimdi? </st><st c="2212">Oysa kendisine kimse rehberlik filan etmemişti.</st></p>
			<p><st c="2259">Öte taraftan… Empati kurabiliyordu. </st><st c="2296">Mert’in durumu zor olmalıydı. </st><st c="2326">Hem Işık’ın Mert’ten hoşlandığını biliyordu. </st><st c="2371">En yakın arkadaşını kıracak hali yoktu ya! </st><st c="2414">Hiçbir şey beceremese de çöpçatanlık etmeyi becerirdi herhalde!</st></p>
			<p><st c="2477">Mert, Doğan’la tanıştığı anda Işık’ı ve anne babasını dinlediğine pişman oluvermişti. </st><st c="2564">Ne olacaktı şimdi? </st><st c="2583">‘Ben kör oldum ve ne yapacağımı bilmiyorum, bana hayatını göster’ mi diyecekti bu hiç tanımadığı çocuğa?</st></p>
			<p><st c="2687">Mert de en az Doğan kadar normalleştiremiyordu kafasında tanışmış olmalarını. </st><st c="2766">Işık ise akıllarından geçenleri bilse, o kadar şaşırırdı ki! </st><st c="2827">Çünkü o çok daha basit düşünmüştü aslında. </st><st c="2870">Mert okul değiştirip değiştirmemek konusunda bir karar verecekti. </st><st c="2936">Bunun için Doğan’ın söyleyecekleri önemli olabilirdi. </st><st c="2990">Bu kadar.</st></p>
			<p><st c="2999">Bir de tek arkadaşıyla, hoşlandığı çocuğu tanıştırmış olması durumu vardı tabii. </st><st c="3081">Öyle ya, Doğan’la iyi anlaşırsa, kendisine de daha yakınlaşırdı belki…</st></p>
			<p><st c="3151">“Kafede oturalım. </st><st c="3170">Orada rahat rahat konuşuruz. </st><st c="3199">Ne dersin Mert?”</st></p>
			<p><st c="3215">“Olur tabii. </st><st c="3229">Siz buraları daha iyi biliyorsunuz.”</st></p>
			<p><st c="3265">“Biz değil, ben... </st><st c="3285">Işık iki adım ötesini bilmez. </st><st c="3315">İçimizde tek gören o ama tam bir bakan kör aslında.”</st></p>
			<p><st c="3367">Doğan da, Işık da bu cümle üzerine gülüştüler. </st><st c="3415">Mert şaşırmıştı. </st><st c="3432">Bir insanın kendi zayıflığı ile dalga geçmesine alışık değildi. </st><st c="3496">Işık bunu hemen fark etti.</st></p>
			<p><st c="3522">“Doğan’ın en güzel özelliklerinden biri, kendisiyle dalga geçebilmesi. </st><st c="3594">O kadar komplekssiz, kendisiyle barışık ki! </st><st c="3638">Tanıştığımızdan beri bana çok şey öğretti.”</st></p>
			<p><st c="3681">Bir yandan yürümeye başlamışlardı. </st><st c="3717">Mert duyduklarından etkilenmiş gibiydi. </st><st c="3757">Nerede tanıştıklarını sordu. </st><st c="3786">Soru sorarken kulağını Işık’a doğru yaklaştırması, Işık’ın dikkatinden kaçmamıştı. </st><st c="3869">Gözüyle kaybettiğini kulağına kazandırmaya başlamıştı demek. </st><st c="3930">Bu iyiye işaretti.</st></p>
			<p><st c="3948">“Sokakta. </st><st c="3959">Öyle yolda yürürken rastlaştık. </st><st c="3991">Sonra birlikte kütüphaneye gittik.”</st></p>
			<p><st c="4026">“Kütüphane mi? </st><st c="4042">Braille alfabesiyle okuyorsun, değil mi?”</st></p>
			<p><st c="4083">“Başka şansım mı var?”</st></p>
			<p><st c="4106">Bu defa üçü birden güldü. </st><st c="4133">Mert bu çocuğu sevmişti.</st></p>
			<p><st c="4157">Onu getirdikleri kafeyi de sevmişti. </st><st c="4195">En azından güzel bir müzik çalıyordu. </st><st c="4233">Daha fazlasını anlamayı ummuyordu bile. </st><st c="4273">Fakat yemekler geldiğinde koku ve tat duyularının da yerli yerinde olduğunu hatırlayacaktı elbette.</st></p>
			<p><st c="4372">“Keşke görme duyum geri gelse de tat ve kokunun ikisi birden gitse. </st><st c="4441">Razı olurdum.”</st></p>
			<p><st c="4455">“Öyle düşünme Mert. </st><st c="4476">Emin ol, onun da eksikliğini hissederdin. </st><st c="4518">Hem yemeğin tadını almadan yaşanır mı hiç!”</st></p>
			<p><st c="4561">“İyi ama görmek en önemlisi değil mi sence de? </st><st c="4609">Sen eksikliğini hissetmiyor musun?”</st></p>
			<p><st c="4644">“Sen Peru’ya gittin mi hiç?”</st></p>
			<p><st c="4673">“Yoo, ne alakası var ki?”</st></p>
			<p><st c="4699">“Peru’ya gitmedin. </st><st c="4719">Peki Peru’yu özlüyor musun?”</st></p>
			<p><st c="4747">Işık gülümsedi. </st><st c="4764">Arkadaşının zeki örneklemelerinden hoşlanıyordu. </st><st c="4813">Bir de gerçekten, sanki Mert Doğan’ı severse onu da sevecekmiş gibi hissediyordu. </st><st c="4895">Bir şekilde kendine pay çıkarmak üzere buradaydı aslında. </st><st c="4953">Yoksa çocuklar gayet güzel diyalog kurmuştu zaten, onun burada olmasına hiç mi hiç gerek yoktu.</st></p>
			<p><st c="5048">“Anladım. </st><st c="5059">Haklısın.”</st></p>
			<p><st c="5069">Mert’in yeni tanıştığı akranının söylediklerini kabullenmiş hali çok uzun sürmedi. </st><st c="5153">Hemen itiraz edecek başka bir şey bulmuştu:</st></p>
			<p><st c="5196">“Tamam. </st><st c="5205">Özlem duymuyorsun, orası tamam. </st><st c="5237">Ama bu eksikliğini hissetmediğin anlamına gelmez ki. </st><st c="5290">Mesela bir yerde okumuştum, bildiklerimizin yüzde doksanını gözümüzle görerek öğreniriz. </st><st c="5379">Bu durumda senin ya bir şey bilmemen lazım, ya da…”</st></p>
			<p><st c="5430">Mert’in cümlesini tamamlamasını beklemeden Işık araya girmişti:</st></p>
			<p><st c="5494">“Böyle bir kıyaslama yapamazsın ki. </st><st c="5531">O hiç görmediği için, zaten bunun yerine bir şeyler koymuş bugüne kadar. </st><st c="5604">Ne öğrendiyse başka yöntemlerle öğrenmiş. </st><st c="5646">Sen de bundan sonra görmemenin sana vereceği zararı düşünmek yerine, bunu diğer duyularınla nasıl telafi edeceğine odaklanmalısın bence.”</st></p>
			<p><st c="5783">Işık’ın çokbilmişliğinden hiç hoşlanmamıştı Mert. </st><st c="5834">Bir an bu kızın yanlarında hiç olmamasını diledi.</st></p>
			<p><st c="5883">Yemeklerini yerken pek konuşmadılar. </st><st c="5921">Işık kendini bildi bileli iştahlıydı. </st><st c="5959">Doğan ise yemek yerken kendinden geçmişti yine. </st><st c="6007">Mert ikisinin de uyuz olacağı insandı bu konuda. </st><st c="6056">Tabağındaki yemeğiyle uzun uzun oynadı. </st><st c="6096">Çatalını tabağa sürttü durdu. </st><st c="6126">Mızıkçı bir çocuktan farkı yoktu. </st><st c="6160">Işık neredeyse ‘yemeğinle oynamayı kes artık!’ diye azarlayacaktı onu. </st><st c="6231">Belki Mert ile biraz daha zaman geçirse, değil aşk hissetmek, tahammülü bile kalmayacaktı bu çocuğa!</st></p>
			<p><st c="6331">Ama bu kadar kolay pes etmek istemedi.</st></p>
			<p><st c="6370">Yemekleri bittikten sonra keyifleri daha yerine gelmiş gibiydi; en azından Işık ile Doğan’ın. </st><st c="6465">İkisi kendi aralarında şakalaşıyor, gülüşüyorlardı. </st><st c="6517">Mert onların sohbetini beklenmedik bir şekilde böldü:</st></p>
			<p><st c="6570">“Kim var orada?”</st></p>
			<p><st c="6587">Oturdukları masa pencerenin kenarındaydı. </st><st c="6630">Buraya yönelen Doğan olmuştu. </st><st c="6660">Hiçbir cismi gözü seçemese de karanlığı ve aydınlığı birbirinden ayıracak bir ışık hassasiyetine sahipti. </st><st c="6766">Genellikle ışıktan rahatsız olur ve gözlerini elleriyle kapar ya da sıklıkla kısardı. </st><st c="6852">Ellerini olabildiğince yüzüne yanaştırmamaya çalışıyordu. </st><st c="6910">Tiklerinden zar zor kurtulmuştu çünkü.</st></p>
			<p><st c="6948">Işık, dışarıya bakacak şekilde oturmuştu. </st><st c="6991">Yuvarlak bir masanın etrafındaydılar. </st><st c="7029">Mert’in pencereye sırtı dönüktü. </st><st c="7062">Ve şimdi ‘kim var orada’ diye irkilerek arkasına bakmasına neden olan şey, pencerenin denizlik kısmının üzerine konmuş, gagasıyla cama vuran gümüşsırtlı bir martıydı. </st><st c="7229">Doğan onu cama vuruş sesinden tanımıştı bile.</st></p>
			<p><st c="7274">“Bir martı var orada Mert, sakin ol.”</st></p>
			<p><st c="7312">Mert sakin değildi. </st><st c="7333">Sarsılmış gibiydi daha çok. </st><st c="7361">Onun bu haline Işık ikinci defa tanık oluyordu. </st><st c="7409">Hastanedeyken canının çok sıkıldığını söylerken de böyleydi. </st><st c="7470">Fakat o sırada ağlıyordu, şimdi biraz daha kontrollüydü. </st><st c="7527">Etrafta başka insanların da olmasının bunda etkili olduğunu düşündü Işık. </st><st c="7601">Mert ise durumuna açıklık getirmeye çalışıyordu:</st></p>
			<p><st c="7649">“Ben… ben sadece çok korkuyorum.”</st></p>
			<p><st c="7683">Korkuyordu. </st><st c="7696">Bu korkunun tarifini yapmak güçtü. </st><st c="7731">Sözlük anlamındaki gibi bir korkmak değildi bahsettiği. </st><st c="7787">Bir yerlerden çıkması muhtemel yaratıklardan korktuğu yoktu aslında. </st><st c="7856">Bir kâbusun veya korku filminin içinde olmadığının ayırdındaydı. </st><st c="7921">Ama bu karanlık… Karanlığın bu tanımadığı, bilmediği, kendisi için henüz yeni olan yüzü… Dokunmayı öğrenemediği karanlığın, kendisine temas etmesi Mert’i korkudan delirtecekti sanki.</st></p>
			<p><st c="8103">Gün içinde defalarca irkilerek arkasına dönüyordu. </st><st c="8155">Seslere duyarlılık kazanmaya başlamıştı, süreç normal işliyordu. </st><st c="8220">Ancak seslere karşı gösterdiği bu hassasiyet psikolojisini altüst etmişti. </st><st c="8295">En ufak bir hışırtı, tıkırtı, mırıltı… bir anda işe yaramayan gözlerini fal taşı gibi büyütüyordu. </st><st c="8394">Tüyleri diken diken oluyor, böylece havadaki titreşimleri bedeninde daha fazla hissediyor veya öyle olduğunu zannederek daha da ürkek hale geliyordu.</st></p>
			<p><st c="8543">Bütün günler, bütün geceler boyu arkasında kim olduğunu, ne olduğunu düşünerek geçiriyordu zamanı.</st></p>
			<p><st c="8642">“Anlıyorum.”</st></p>
			<p><st c="8655">Doğan’ın söyleyebildiği tek şey bu olmuştu. </st><st c="8700">Çok da emin olamıyordu. </st><st c="8724">Kimse kimsenin ne yaşadığını tam olarak tasavvur edemezdi. </st><st c="8783">Anlıyor muydu gerçekten? </st><st c="8808">Kendisi böyle bir korku yaşamamıştı ki. </st><st c="8848">Etrafında kim varsa vardı. </st><st c="8875">Duyduğu sesler onu hiçbir zaman çıldırtacak gibi olmamıştı. </st><st c="8935">O zaten karanlığı her yüzüyle tanıyor, dahası bunun bir ‘karanlık’ olduğunu anlamıyordu bile.</st></p>
			<p><st c="9028">Mert ise, Doğan’ın içine doğduğu şeyin ortasına birkaç hafta önce fırlatılmıştı.</st></p>
			<p><st c="9109">“Sana kabartma yazıyı öğretmemi ister misin? </st><st c="9155">Böylece okuyabilir, yazabilirsin. </st><st c="9189">En azından zaman geçirmene yardımcı olur.”</st></p>
			<p><st c="9231">Doğan’ın aklına gelen en iyi çözüm bu olmuştu. </st><st c="9279">Mert’in kafasını meşgul etmesi gerekiyordu. </st><st c="9323">Aksi takdirde korkularından kurtulması, hayatını normal seyrinde sürdürmesi zor olacaktı belli ki.</st></p>
			<p><st c="9421">Işık’ın ise daha iyi bir fikri vardı:</st></p>
			<p><st c="9459">“Kabartma yazıyı öğret tabii de… Asıl kabartma notaları öğrenmesi lazım bence Mert’in. </st><st c="9547">Bildiğim kadarıyla vaktinin çoğunu gitar çalarak geçiriyor.”</st></p>
			<p><st c="9607">Mert şaşırmıştı. </st><st c="9625">Işık bunu nereden bilebilirdi ki? </st><st c="9659">Onun yarı zamanlı olarak konservatuara gittiğini bilebilirdi belki. </st><st c="9727">Okulda birinden duymuş olabilirdi. </st><st c="9762">Fakat orada piyano ve şan eğitimi alıyordu henüz. </st><st c="9812">Gitar tamamen kendi tutkusuydu, kimseden öğrenmiş değildi. </st><st c="9871">Şimdiye kadar kulaktan çıkardığı birkaç şarkıyı çalmıştı. </st><st c="9929">Beste yapmayı denediği de olmuştu; ancak pek başarılı sayılmazdı.</st></p>
			<p><st c="9994">“Benim gitar çaldığımı nereden çıkardın?”</st></p>
			<p><st c="10036">“Hasan ile konuşuyorduk, o bahsetti.”</st></p>
			<p><st c="10074">“Hasan’la samimi olduğunuzu bilmiyordum.”</st></p>
			<p><st c="10116">Işık bozulmuştu. </st><st c="10134">Neden sürekli laf sokarcasına konuşuyordu ki kendisiyle? </st><st c="10191">Ona olan ilgisini hâlâ fark edemiyor muydu? </st><st c="10235">Tabii daha kötü bir ihtimal de vardı görmezden gelemediği: Ona duyduğu ilgiyi fark edip de acaba bundan rahatsızlık mı duyuyordu?</st></p>
			<p><st c="10364">Böyle bir şeyin olmamasını dilemekten başka şansı yoktu.</st></p>
			<p></p>
			<p><st c="10421">“Müzikle ilgilendiğini bilmiyordum. </st><st c="10458">Ne kadar güzel. </st><st c="10474">Genellikle bizim okulda hepimizi yönlendirmeye çalışırlar, ama ben pek beceremedim. </st><st c="10558">Belki fazla zaman ayırmadığım içindir, bilmiyorum.”</st></p>
			<p><st c="10609">Mert böylece merak ettiklerini sıralamak için fırsatı yakalamış gibiydi:</st></p>
			<p><st c="10682">“Sahi Doğan, sizin okulun farkı nedir tam olarak? </st><st c="10733">Özel dersleriniz var mı mesela?”</st></p>
			<p><st c="10765">“Aslına bakarsan hiçbir farkı yok. </st><st c="10801">Aynı müfredatı işliyoruz. </st><st c="10827">Sadece bizim ders kitaplarımız braille alfabesiyle hazırlanıyor, o kadar. </st><st c="10901">Eskiden böyle değilmiş. </st><st c="10925">Görme engelli birkaç hocamız var, onlar anlatırlar bazen; onların zamanında müzik ve spor ağırlıklı dersler varmış. </st><st c="11041">Daha doğrusu normal müzik ve beden eğitimi derslerinin ders saati daha fazlaymış; dolayısıyla herkes istediği alanda kendini geliştirme şansı bulabiliyormuş.”</st></p>
			<p><st c="11199">“Müfredatın aynı olması daha iyi değil mi sence? </st><st c="11249">Sonuçta hepimiz aynı sınavlara giriyoruz.”</st></p>
			<p><st c="11291">“Bilmiyorum. </st><st c="11305">Sınavlar zaten neresinden baksan saçma. </st><st c="11345">Bir de bizim yardımcı olacak birisiyle sınava girmemiz lazım. </st><st c="11407">Soruları o okuyacak da ben cevaplayacağım. </st><st c="11450">Ama bunun için ayırdıkları ek süre de yetersizmiş. </st><st c="11501">Sınava giren yaşça büyük abilerden, ablalardan öğreniyoruz tabii bunları. </st><st c="11575">Çok iyi yerleri kazananlar da var içlerinde… Gerçi bunlar başarı ölçütü değil ya.”</st></p>
			<p><st c="11657">Işık bu konuda şimdiden sıkıntılıydı. </st><st c="11696">Söze girmekte gecikmedi:</st></p>
			<p><st c="11720">“Bu sınavlar hayat memat meselesi sanki! </st><st c="11762">Ben daha şimdiden okulun, ailemin üzerimdeki baskısından öyle rahatsızım ki. </st><st c="11839">Üniversite her şey demek onlara göre. </st><st c="11877">Ama okuduğun bölümün de ‘saygın’ bir bölüm olması şart tabii. </st><st c="11939">Hatta o da yeterli değil. </st><st c="11965">Hem üniversitenin bölümünün ismiyle bile sana saygı duyulması gerekecek, hem de ileride çalıştığın işten çok paralar kazanman gerekecek. </st><st c="12102">Babama kalsa doktor veya mühendis olmak zorundayım! </st><st c="12154">Annem sağ olsun, öğretmenlikle de ‘idare edebileceğimi’ düşünüyor. </st><st c="12221">O da idare etmek yani. </st><st c="12244">En kötü ihtimalle öğretmen olmalıymışım… En azından ‘saygın’ bir meslekmiş. </st><st c="12320">Öyle nefret ediyorum ki hepsinden!”</st></p>
			<p><st c="12355">Işık’ın haklı isyanına ne cevap vereceklerini bilemedi ikisi de. </st><st c="12421">Bir an sessizlik oldu. </st><st c="12444">Doğan’ın bir anda ağzından çıkan cümle ise, Işık’ın gözlerini yaşarttı.</st></p>
			<p><st c="12515">“Bence tiyatrocu olmalısın sen! </st><st c="12548">Yeteneğini görmek için göze ihtiyacım olmadığını söyleyebilirim!” </st></p>
			<p><st c="12614">Neyse ki Işık’ın yaşaran gözlerini ikisi de görmüyordu.</st></p>
			<p><st c="12669">Tuvalete gitmek için kalkarken sesinin tonunu duyan Doğan, arkadaşının duygularını anlamıştı ama. </st><st c="12768">Destek olmak istercesine ayağa kalkan kızın masadan destek alan eline dokundu. </st><st c="12847">Parmaklarının üzerindeki ıslaklığı hissettiğini belli etmedi. </st><st c="12909">Işık ise, Doğan’ın ıslaklığı hissetmese de içinden geçenleri hissettiğine zaten emindi.</st></p>
			<p><st c="12996">İletişim kurmak için konuşmak da, bakışmak da gerekmiyordu bazen. </st><st c="13063">Çocuklar birbirlerinin içlerini okumuşlardı çoktan.</st></p>
			<p><st c="13114">Mert de çok geçmeden bu iletişim ağında yerini alacaktı.</st></p>
		</div>
	<div id="charCountTotal" value="13171"></div></body>
</html>
