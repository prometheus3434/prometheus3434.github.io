<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-11" xml:lang="en-US"><st c="0">10 </st><br /><st c="4">SESLER</st></p>
			<p></p>
			<p></p>
			<p><st c="10">Yağmurun yere düşüşüyle çıkan sesleri dinliyordu küçük Mert. </st><st c="72">Arkası dönüktü pencereye. </st><st c="98">Hafif hafif başlayan yağmurun şiddetini artırdığı sesinden belliydi. </st><st c="167">Fakat yağmurun sesinin nerede bitip rüzgârın sesinin nerede başladığını çok kestiremiyordu. </st><st c="259">Yağmur daha baskın gibiydi. </st><st c="287">‘Bardaktan boşanırcasına’ yağıyordu. </st><st c="324">Yoğunluğu, şiddeti, gürültüsü bundandı. </st></p>
			<p><st c="364">Bardak sesi de gecikmedi. </st><st c="390">Mutfakta annesinin bulaşık yıkarken elinden kayan bardak düşmüştü. </st><st c="457">Ardından annesinin acı dolu sesi geldi. </st><st c="497">Elini kesmiş olmalıydı. </st><st c="521">Mutfağa gitti. </st><st c="536">Kanın rengi, bardağın kırıldığı an çıkardığı ses ile birleşmişti hafızasında.</st></p>
			<p><st c="613">Müzikte de olurdu benzer şeyler. </st><st c="647">Dinlediği şarkı ile okuduğu kitap birleşirdi bazen, bazense yediği yemek. </st><st c="721">Klasik müzik onda tatlı yeme isteği doğururdu genelde. </st><st c="776">Ama öyle ballı tatlılar değil. </st><st c="807">Sütlü ve yumuşak tatlılar, akışkan. </st><st c="843">Özellikle yaylıların akıp gidişiyle, kakaolu muhallebinin boğazından akıp gidişi zihninde birleşmişti Mert’in. </st></p>
			<p><st c="954">Ve kim bilir kaçıncı defa, çadırın içinde açtığında gözlerini, çoktan uyanmıştı duyduğu seslere. </st><st c="1051">Hocalarından birinin seslenme sesine karışan adımlarının sesine. </st><st c="1116">Rap rap diye duyulur sesler değildi bunlar, nispeten yumuşaktı. </st><st c="1180">Hem ayakkabıdan, hem zeminin yumuşaklığından kaynaklanıyordu sesin hafifliği ve yumuşaklığı. </st><st c="1273">Zamanla hassasiyeti artıyordu demek kulaklarının. </st><st c="1323">Çünkü bu sesleri ondan başka algılayan yoktu.</st></p>
			<p><st c="1368">Kahvaltıdan sonra uzun bir yürüyüşe koyuldular. </st><st c="1417">Mert ellerini öne doğru uzatarak ilerliyordu. </st><st c="1463">Işık’ı yüzüne sürdüğü kremin kokusundan tanımıştı. </st><st c="1514">Emin olmak için eline dokundu. </st><st c="1545">Bu eller Işık’ındı, yanılmamıştı.</st></p>
			<p><st c="1578">Işık da Mert’in kendisine yaklaşmasını beklemiş, onu uzaktan izleyip yanına gitmek yerine yanına gelmesini arzu etmişti. </st><st c="1700">Ancak bir anda eline dokunması, gülümseyişiyle yanında belirmesi, yine kalp atışlarının hızlanmasına neden oldu. </st><st c="1813">Heyecanını çok çaktırmak istemiyordu. </st><st c="1851">Herhangi bir arkadaşıyla konuşur gibi konuşmaya çalışsa da, sesinin titremesine engel olamıyordu gerçi.</st></p>
			<p><st c="1954">“Günaydın Mert. </st><st c="1971">Nasılsın?”</st></p>
			<p><st c="1981">“İyiyim.”</st></p>
			<p><st c="1991">“Gece nasıldı? </st><st c="2007">Rahat uyuyabildin mi?”</st></p>
			<p><st c="2029">“Ben alışığım canım, asıl sana sormalı.”</st></p>
			<p><st c="2070">“Bebek gibi uyudum, meğer uyku tulumu ne güzelmiş, sıcacık.”</st></p>
			<p><st c="2131">Gülümsediler. </st><st c="2146">Hocalarının peşi sıra ormanda ilerliyorlardı. </st></p>
			<p><st c="2192">Mert, hiçbir şey görmeden farklı bir ortamda bulunmanın hissettirdiklerini keşfediyordu. </st><st c="2281">Ağaçların rüzgârla çıkardığı sesler, üzerine bastıkları yapraklar, yüzüne çarpan dallar, rüzgâr… Havanın kokusu, ayağının altındaki toprak…</st></p>
			<p><st c="2420">Işık ise bu gibi detayların pek ayırdında değildi. </st><st c="2472">O ağaçların şekillerine takılmıştı daha çok. </st><st c="2517">Okuduğu bir kitapta yer alan ‘ağaç ırkını’ hayal ediyordu. </st><st c="2576">Ağaçların gövdelerinin bacaklar gibi onlara hareket kabiliyeti verdiğini, ağaçların onlarla birlikte yürüdüğünü hayal ediyordu. </st><st c="2704">Hatta belki insanlar ormanda duran, toprağa kökleriyle bağlı canlılardı da; ağaçlar hareket ederek insanların arasından geçip gidiyorlardı…</st></p>
			<p><st c="2843">Olamaz mıydı yani? </st></p>
			<p></p>
			<p><st c="2863">Öğretmenleriyle birlikte grup halinde yaptıkları zorunlu yürüyüşün ardından, gruplaşarak herkesin istediği arkadaşlarıyla yaptığı zorunlu olmayan yürüyüşe sıra gelince, Mert rahat bir nefes almıştı adeta.</st></p>
			<p><st c="3067">“Herkesin gözü üzerimde gibi hissediyorum yine.”</st></p>
			<p><st c="3116">“Bu defa gerçekten öyle değildi.”</st></p>
			<p><st c="3150">“Demek ki ben çok gözümde büyüttüm.”</st></p>
			<p><st c="3187">“Hah, ben de bunu diyorum Mert, her şeyi büyütüyorsun. </st><st c="3243">Gel, oturalım istersen biraz. </st><st c="3273">Dinleniriz hem.”</st></p>
			<p><st c="3289">“Tamam.”</st></p>
			<p><st c="3298">Devasa bir ağacın gölgesinde olduklarını anlayabiliyordu Mert.</st></p>
			<p><st c="3361">“Çok büyük bir ağaç bu, değil mi?”</st></p>
			<p><st c="3396">Işık gülümsedi.</st></p>
			<p><st c="3412">“Aynen öyle. </st><st c="3426">Ne ağacı olduğunu sorma ama sakın, hiç anlamam böyle şeylerden.”</st></p>
			<p><st c="3490">“Dur, ben anlarım ama belki.”</st></p>
			<p><st c="3520">“Nasıl yani?”</st></p>
			<p><st c="3534">Işık’ın şaşkınlığına aldırmadan, ayağa kalktı. </st><st c="3582">Ağaca yaklaştı. </st><st c="3598">Ağaca sarıldı ve kulağını ağacın gövdesine dayadı. </st><st c="3649">Sadece Işık değil, etraftaki herkes şaşkınlık içinde Mert’i izliyordu. </st><st c="3720">Öğretmenleri de buna dahildi.</st></p>
			<p><st c="3749">Ağaç bir şeyler söyleyecek de, Mert onu dinleyip tercüme edecekti sanki. </st><st c="3823">Halbuki sadece ağacın dokusuna bakıyor, sertliğinden tahmin yürütmeye çalışıyordu.</st></p>
			<p><st c="3905">“Meşe!”</st></p>
			<p><st c="3913">Serdar Öğretmen’in gözleri büyümüştü. </st><st c="3952">Kimse Mert’in sözlerine tepki vermiyordu. </st><st c="3994">Fakat mimikleriyle, hayret dolu bakışlarıyla hepsi aslında ‘meşe’ kelimesine tepkilerini göstermişlerdi. </st><st c="4099">Mert’in görmediğini unutarak – veya tam tersi bunu fırsat bilerek.</st></p>
			<p><st c="4165">“Hocam, Serdar Hocam!”</st></p>
			<p><st c="4188">Serdar Hoca, bu defa iyice tedirgin olmuştu. </st><st c="4234">Mert onun burada olduğunun nasıl farkındaydı ki? </st><st c="4283">Öylesine mi sesleniyordu?</st></p>
			<p><st c="4308">“Efendim Mert?”</st></p>
			<p><st c="4324">“Bu meşe ağacı değil mi, bildim, öyle değil mi?”</st></p>
			<p><st c="4373">Mert heyecanlıydı, Serdar tedirgin.</st></p>
			<p><st c="4409">“E-evet” diyebildi. </st><st c="4430">“Bildin.”</st></p>
			<p><st c="4439">Mert kendinden emin gülümsemesiyle Işık’ın yanına geldi ve yerine oturdu.</st></p>
			<p><st c="4513">“Nasıl bildin peki?”</st></p>
			<p><st c="4534">Mert sırrını herkesin duymasını istemiyordu. </st><st c="4580">Işık’ın kulağına eğilerek fısıldadı:</st></p>
			<p><st c="4616">“Benim babam marangoz. </st><st c="4640">Bütün çocukluğum ağaçları öğrenerek geçti neredeyse.”</st></p>
			<p><st c="4693">Işık ile Mert’in ilk defa bir sırları olmuştu. </st><st c="4741">Çok sır sayılmazdı tabii, Mert’in babasının mesleğini herhangi birisi bilebilir veya öğrenebilirdi; yine de kulaktan kulağa konuştukları, başkalarından sakındıkları bir şeydi ya, sır sayılabilirdi.</st></p>
			<p><st c="4938">Işık içinden geçenleri paylaşmadan edemedi bu sırada:</st></p>
			<p><st c="4992">“Bir an gerçekten ağaçlarla aranda bir iletişim olduğunu düşündüm.”</st></p>
			<p><st c="5060">“Var ama!”</st></p>
			<p><st c="5071">“Nasıl?”</st></p>
			<p><st c="5080">“Gel benimle.”</st></p>
			<p><st c="5095">Mert, Işık’ın elinden tuttuğu gibi, onu ormanın içlerine doğru çekti. </st><st c="5166">Görmeyen birisi için çok özgüvenli ve hızlı hareket ediyordu. </st><st c="5228">Işık bir yandan tedirginlik duysa da, Mert’in bu haliyle, oldukça doğal hareket edebilmeye başlamış olduğunu fark ettiği için seviniyordu. </st><st c="5367">Döner dönmez Doğan’a anlatacaktı bunları. </st><st c="5409">Hem babasının marangoz olduğu bilgisi de önemliydi. </st><st c="5461">Doğan’a söylese de sır olarak kalabilirdi aralarında, Doğan yabancı olmadığı gibi, Işık ile Mert’in arasında başlaması muhtemel ilişkinin kıvılcımlarını ilk fark eden kişiydi. </st></p>
			<p><st c="5637">Mert, hoşlandığı kızın elini ilk defa tuttuğunu fark etti bir an. </st><st c="5703">Durdu. </st><st c="5710">Işık’ın gözlerinin içine baktı görmeyen gözleriyle. </st><st c="5762">Ancak görür gibi bakıyordu. </st><st c="5790">Işık’ın ruhuna giden kapının aralığından sızdırmıştı bakışlarını. </st><st c="5856">Işık şaşkındı. </st><st c="5871">Göz teması kurabilmeleri tuhaftı. </st><st c="5905">Fakat asıl teması kurmakta olan elleri, aralarındaki iletişimi, karşılıklı sevgiyi gerçek kılıyordu. </st><st c="6006">Ve dokunaklı...</st></p>
			<p><st c="6021">Tıpkı daha evvel Doğanların okul kütüphanesinde, Doğan’ın Mert’e gösterdiği gibi, gösterdi Mert de Işık’a dokunmayı. </st><st c="6139">Elini ağaçlar üzerinde gezdirirken, ağaçların çeşitleri hakkında ufak tefek bilgiler vermeyi ihmal etmedi. </st><st c="6246">Tabii bunu yaparken Işık’tan gözlerini kapamasını rica ettiği de oluyordu. </st><st c="6321">Işık her defasında, gözlerini gerçekten kapamıyordu. </st><st c="6374">Gören birinin gözleri kapalıyken hareket etmesi zor olurdu çünkü. </st><st c="6440">Mert ise bu şekilde rahatlıkla yaşamaya alışıyordu artık.</st></p>
			<p><st c="6497">Öte taraftan, Işık, yanındaki insana duyduğu güvenle kapıyordu gözlerini. </st><st c="6572">Hiçbir yerden herhangi bir tehlikenin gelmeyeceği inancıyla. </st><st c="6633">Sevdiği insanın yanında ruhunu açıp, geri kalan her şeyi kapayabileceğini düşünüyor, dahası duyumsuyordu. </st><st c="6739">Nasılsa içini açtığında, açık olması gereken her şey gelirdi peşi sıra.</st></p>
			<p><st c="6810">Açıldı da. </st><st c="6822">Dudakları, ağızları… İlk öpüşmelerini devasa bir kökten ayrılıp iki ayrı ağaç şeklinde büyüyen bir ağacın gölgesinde gerçekleştirmişlerdi. </st><st c="6961">Kendileri gibi bir ağaç. </st><st c="6986">Tek bir ağaç ama aynı zamanda iki ayrı ağacın bileşkesi. </st><st c="7043">Ağaçlar aynı köke bağlılardı, aynı yerden gelip ayrılmış, birbirlerini özgür kılmışlardı. </st><st c="7133">İnsanlar tam tersi, ayrı yerlerden gelip birleştiriyorlardı yaşamlarını. </st><st c="7206">Özgür alanlarını ne kadar muhafaza edip, ne kadar ortaklaşa yaşayacaklarını bilemediklerinden, ‘biz’ zamiriyle uzun süre hareket edemiyorlardı da.</st></p>
			<p><st c="7352">Mert de, Işık da ilk defa bu zamirle haşır neşir olacaklarından, her ikisinin de ağızları ve ruhları ilk defa bir başkasına doğru ve bir başkası için açıldığından, onların bu ‘biz’ zamirinin altından kalkıp kalkamayacakları belirsizdi. </st></p>
			<p><st c="7589">Dışarıdan kim görse hallerini, kime sorulsa; çocukluk aşkıydı, gelip geçerdi. </st><st c="7667">Onlar ise bu gerçekliğin tam göbeğinde olduklarından ve kendi göbek bağlarını bile isteye birbirlerininkiyle bağlayacaklarından, onlar için yaşadıkları şey bambaşka ve çok özeldi. </st></p>
			<p><st c="7847">Işık bu anın hayalini kurmuştu – çok defa.</st></p>
			<p><st c="7889">Mert ise dokunmayı öğrendiğinden beri, kalbine dokunulmasına izin verir olmuştu. </st><st c="7971">Hayatında kapanan her kapının yerine bir yenisi açılıyordu öyle ya da böyle. </st><st c="8048">Yaşadığı bu anın tadını çıkaracaktı.</st></p>
			<p><st c="8084">Ağacın köklerinde otururken, Mert duyduğu seslerden bahsetti sevdiğine. </st><st c="8157">Işık, birleştiremiyordu kafasında. </st><st c="8192">Bunca farklı tınının, bunca farklı hissi beraberinde getirmesine mana veremiyordu. </st><st c="8275">Mert kadar müzikle içli dışlı değildi. </st><st c="8314">Onun gibi bir duyusunun yerini ötekilerle telafi etme gayretinde hiç değildi.</st></p>
			<p><st c="8391">Geri dönmeleri gerekiyordu. </st><st c="8420">Diğer insanların arasında davranışları değişecek miydi? </st><st c="8476">Arkadaşlarının yanındayken de el ele yürüyecekler miydi? </st><st c="8533">Bu gibi şeyleri konuşmanın lüzumu olmazdı. </st><st c="8576">Nasıl o eller kendiliğinden bir arada olmak istedilerse, bir daha bir araya gelecekleri yeri ve zamanı da onlar seçeceklerdi. </st><st c="8702">Yaşanılan her neyse, kendiliğinden olduğunda değerliydi.</st></p>
			<p><st c="8758">İyi dostluklar da hemen hemen böyleydi zaten. </st><st c="8805">İnsan en samimi olduğuyla nasıl o hale geldiğini hatırlamazdı genellikle. </st><st c="8879">Sanki yıllardır aynı yakınlıkla bir aradalar, aynı samimiyetle birbirlerine yaklaşmışlar gibi gelirdi.</st></p>
			<p><st c="8981">Serdar Hoca, bıraktıkları yerdeydi, meşe ağacının yanında. </st><st c="9041">Birkaçının toplanma yeri olmuştu bile burası. </st><st c="9087">Heybetiyle diğer ağaçlardan ayrılıyordu zira meşe ağacı. </st><st c="9144">Çok yaşlıydı, köklü ve ormanın hakimi edasıyla kendine güvenli, vakur. </st></p>
			<p><st c="9215">İnsanın ruh hali elbette ki bulunduğu mekâna göre farklılık göstermekteydi. </st><st c="9291">Kalabalık bir caddede başkaydı insan, odasında tek başınayken başka. </st><st c="9360">Şehrin ortasında, yüksek binalar ve arabaların arasında başkaydı; ağaçlar arasında doğanın içindeyken başka.</st></p>
			<p><st c="9468">Buradaki temiz hava, bulundukları yükseklik, her birinin bedenleri kadar ruhları üzerinde de etkiliydi. </st><st c="9573">Doğanın kendisi insanı bizzat değiştiriyordu. </st><st c="9619">Meşe ağacının vakur hali, çocukları kişilik sahibi kılmış gibiydi. </st><st c="9686">Özgüvenlerini toplamış, ne yapmak istediklerini bilir hale gelmişlerdi sanki.</st></p>
			<p><st c="9763">Mert duygularından emin olmuştu mesela, Işık çekingenliğini atmıştı üzerinden. </st><st c="9843">Nazlı çok kafasına taktığı şeyleri umursamaz olmuştu iki günde. </st><st c="9907">Serdar Hoca ise egosunu bir kenara bırakmış, ilk defa çocukların karşısında değil de yanlarında yerini almış gibiydi.</st></p>
			<p><st c="10024">Hiçbirinin ‘doğal ortamı’ sayılmayacak bu ortam, aslında hepsine iyi gelmişti.</st></p>
			<p><st c="10103">Böyle bir yerde canları eğlenmek, daha keyifli zaman geçirmek de istiyordu tabii. </st><st c="10186">İşte bunun için ormanın musikisine insanların eşlik etmesinin gerektiğini düşünmekteydi büyük kısmı. </st><st c="10287">Gerçi Nazlı’dan itiraz gelmişti:</st></p>
			<p><st c="10319">“Ormanın sesini dinlemeye ne dersiniz? </st><st c="10359">Normalde yeterince müzik dinliyoruz zaten.”</st></p>
			<p><st c="10402">“Ormana eşlik ettiğimizi düşünemez misin?”</st></p>
			<p><st c="10445">“Işık haklı, belki ormanla bir armoni yakalayabiliriz.”</st></p>
			<p><st c="10501">Serdar Hoca’nın kendisine destek çıkmasına sevinen Işık’a, biraz kıskançlıkla bakıyordu Nazlı bu defa. </st><st c="10605">Aralarındaki çekişme geçmemişti belli ki. </st></p>
			<p><st c="10647">Müzikle ormana uyum sağlayacaklarını düşünen bir başkası ise Aslı’ydı. </st><st c="10718">Aslı ile Mert farklı sınıflarda olmalarına rağmen, iyi arkadaşlardı. </st><st c="10787">Çünkü Aslı da tıpkı Mert gibi yarı zamanlı olarak konservatuara gidiyor, viyola eğitimi alıyordu. </st><st c="10885">Kemandan biraz daha büyük olan bu enstrümanın sesi de biraz daha pesti. </st><st c="10957">İnsanın içine işliyordu yaylardan çıkan melodi.</st></p>
			<p><st c="11004">Mert’in yanında ise akustik gitarı vardı. </st><st c="11047">Daha evvel birlikte müzik yapmışlardı, zorlanmadan uyum sağlamalarını bekliyordu herkes. </st><st c="11136">Okullarında da canlı performans gerçekleştirmişlerdi birkaç defa.</st></p>
			<p><st c="11201">Işık’ın şimdiye kadar ilgisi başka yerlerde olduğundan, sevdiği çocuğun bile yaptığı müziği dinlemiş değildi. </st><st c="11312">Aslı’yı zaten sevmezdi. </st><st c="11336">Belki biraz da kıskançlığından. </st><st c="11368">Ne olurdu onun da ailesi Aslı veya Mert’in ailesi gibi olsaydı! </st><st c="11432">Babası biraz daha anlayışlı olsaydı, çocuklarını kendisi yönlendirseydi böyle kendilerini dışa vurabilecekleri alanlara; onların isteklerine karşı çıkıp, heveslerini kırmak yerine? </st><st c="11613">Aslı’ya duyduğu tek kıskançlığın bu olmadığı muhakkaktı. </st><st c="11670">Ailesini ve yaşayışını olduğunca, Mert ile uzun zamandır süren yakın arkadaşlığını da kıskanmıyor değildi.</st></p>
			<p><st c="11776">Viyolanın sesi, Işık’ı dalıp gittiği kendi içinden dışarı çıkardı, ormanın içine geri getirdi. </st><st c="11872">Meşe ağacının gölgesi anlamını kaybetmeye başlıyordu yavaşça; çünkü hava kararıyordu. </st><st c="11958">Karanlığın içinden gelen müzik, herkesin üzerinde farklı tesir gösterirken, Işık kendini bir gökkuşağının içinde buldu.</st></p>
			<p><st c="12077">Gözleri açıkken gördüğü renk cümbüşü karşısında şaşırmıştı. </st><st c="12138">Gerçi buna tam olarak gökkuşağı benzetmesini yapmak doğru olmadığı gibi, renk cümbüşü gibi bir tanımlama da çok yerinde sayılmazdı. </st><st c="12270">Çünkü Işık’ın gördüğü şeyler aslında karanlığın içinde parlayan, yanıp sönen çeşitli tonlarda ışıklardı. </st><st c="12375">Hepsinin rengi farklıydı. </st><st c="12401">Temel ve keskin renklerin birbirine geçişini kolaylaştıran ara tonlar da vardı. </st><st c="12481">Bunlar da renklerin keskinliklerine bağlı olarak farklı yoğunluklarda, dolayısıyla farklı parlaklıklarda olabilmekteydi.</st></p>
			<p><st c="12601">Renkler ve ışıklar tam olarak aynı şey miydi, birbirleri yerine geçiyorlar mıydı? </st><st c="12684">Işık emin olmamakla beraber, bu ışık-renklerin hareketlerini fark etti. </st><st c="12756">Bu hareketleri gözleriyle takip etmeye başladı. </st><st c="12804">Hem çeşitli imgelere dönüşüyor, biçimler oluşturarak birbirleri yerine geçiyor, büyüyüp küçülüyorlardı; hem de parlaklıklarının azalıp artmasıyla da yanıp sönüyor gibi gözüküyorlardı. </st><st c="12988">Sanki birisi bu ışıkları bir yerden kısıyor veya açıyordu.</st></p>
			<p><st c="13046">Tabii bütün bu ışık-renklerin hareketlerinin, değişkenliklerinin müziğin etkisine bağlı olarak oluştuğunu bir müddet sonra idrak etmişti Işık. </st><st c="13190">Melodilerin değişmesiyle birlikte ışıklar değişiyordu.</st></p>
			<p><st c="13244">Bazı notalarda sarılar beliriyordu karanlığın içinde, müziğin nispeten yoğunlaştığı bir noktada sarılar ağır ağır mora dönüşüyordu. </st><st c="13377">Sonra bir anda giren viyolanın sesiyle mor ve mavi tonlarının arasında kıpkırmızı bir cisim beliriyordu. </st><st c="13482">Bu cisim başta ne olduğu belirsizse de, yoğunluğunun değişmesiyle şekilden şekile giriyor, en nihayetinde tam olarak bir şeyin biçimini alıyordu.</st></p>
			<p><st c="13627">Turuncu bir uçurumun kıyısında kendini bulduğunda, omzuna temas eden sert cismin etkisiyle yerinden sıçradı Işık. </st><st c="13742">Omzuna temas eden şey, arkadaşı Selin’in eliydi.</st></p>
			<p><st c="13790">“Korkuttum mu?”</st></p>
			<p><st c="13806">“Dalmışım.”</st></p>
			<p><st c="13818">Işık korkmaktan ziyade, içine daldığı dünyadan koparıldığı için üzüntülüydü. </st><st c="13896">Gerçi dünyadan tam manasıyla çıkmış sayılmazdı. </st><st c="13944">Gözünün önünde hâlâ farklı parlaklıklarda renkler görüyordu.</st></p>
			<p><st c="14004">‘Müzik görülebilir bir şey mi?’ düşüncesiyle kalktı yerinden. </st></p>
			<p><st c="14067">Selin’in söylediklerini duymuyordu bile, melodileri seyretmekten.</st></p>
		</div>
	<div id="charCountTotal" value="14132"></div></body>
</html>
