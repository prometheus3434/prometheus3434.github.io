<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-12</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-13" xml:lang="en-US"><st c="0">12 </st><br /><st c="3">RENKLER</st></p>
			<p></p>
			<p></p>
			<p><st c="10">Ezgi, kuzeni Duru ile aynı yaştaydı. </st><st c="48">Bir araya geldiklerinde asla ayrılmak istemezlerdi. </st><st c="100">Çünkü her ikisinin de kendilerinden yaşça büyük ağabeyleri vardı. </st><st c="166">Duru’nun iki, Ezgi’nin bir tane. </st><st c="199">Keşke onlar üçü aynı evde yaşasaydılar da Duru ile Ezgi hep bir arada olsalardı. </st><st c="280">Ne yazık ki insanın istediği şeylerin çoğu gerçekleşmezdi. </st><st c="339">Veya istenilen şey öyle bir zamanda, öyle farklı koşullar altında iken gerçekleşiverirdi ki; insan o şeyi istediğine pişman olabilir, hatta istediğinin o olduğunu çoktan unutmuş dahi olabilirdi!</st></p>
			<p><st c="533">Bütün bu tutarsızlıklar hayatın kendisine dair miydi; yoksa hakikaten ‘insan’ denilen canlının duygu durumları mı bu saçma halleri yaratıyordu acaba? </st><st c="684">Bu sorunun yanıtını ağabeyleri veya anne babaları veremezken, Duru ile Ezgi’nin de pek mantıklı fikirleri yoktu.</st></p>
			<p><st c="796">Onlar sadece oyun oynamanın derdindeydiler. </st></p>
			<p><st c="841">Sıcak - soğuk oynamanın.</st></p>
			<p><st c="865">Ezgi, Duru’nun kırmızı küpelerini salondaki büfenin üzerindeki küçük vazonun içine saklamıştı. </st><st c="961">Duru ise niyeyse banyoya yönelmiş olduğu için, Ezgi ona “Buz gibi, ooooff, çok üşüyorum!” diyordu.</st></p>
			<p><st c="1059">Onları izleyen Deniz kendi kendine düşündü: ‘Böyle bir oyun kimin aklına, hangi durumdayken gelmiş olabilir? </st><st c="1169">Hadi bir şeyi birisi saklasın, ötekiler de bulmaya çalışsın; buraya kadar tamam. </st><st c="1250">Ama yaklaştığında sıcak, uzaklaştığında soğuk denmesi niye?’</st></p>
			<p><st c="1310">Yakınlık, sıcaklık demekti. </st><st c="1339">Bunlar birbirini çağrıştırıyordu. </st><st c="1373">Soğukluk mesafeydi. </st><st c="1393">İnsan birine sarıldığında sıcaklığını hissederdi, yalnız kalınca üşürdü. </st><st c="1466">Soğuğun tarifi olumsuzdu hep, sıcağınki olumlu. </st><st c="1514">Güzel olan sıcaktı, insana nahoş gelen ise soğuk.</st></p>
			<p><st c="1563">Deniz sıcağın soğuğa haksızlık ettiğini düşünürken, kapı çaldı. </st><st c="1628">Gelen Doğan’dı. </st><st c="1644">Bu sırada Duru da salondaki büfenin önündeydi. </st><st c="1691">Ezgi bağırıyordu: “Sıcak, sıcak! </st><st c="1724">İyice ısınmaya başladım!”</st></p>
			<p><st c="1749">İçeri giren Doğan da tanımıştı oyunu. </st><st c="1788">Gülümsüyordu. </st><st c="1802">Deniz, Doğan’a hayretle bakıyordu. </st><st c="1837">O ne anlıyordu soğukla sıcaktan tam olarak? </st><st c="1881">Şimdiye kadar kardeşinin gözünden dünyaya bakmayı denememişti hiç. </st><st c="1948">Onun gözünün vasıfsızlığını, gerçek anlamıyla bir </st><span xml:lang="tr-TR"><st c="1998">vasıfsızlık</st></span><st c="2009"> olarak gördüğü için, kardeşine haksızlık yaptığını anlamaya başlıyordu.</st></p>
			<p><st c="2081">Deniz bir anda ayakkabılarının bağlarını çözüp tekrar ayağa kalkan Doğan’a sarılıverdi. </st><st c="2170">Doğan şaşırdığının birkaç misli sevinmişti. </st><st c="2214">Belki ilk defa sevinçten ağlamanın ne olduğunu da o anda tecrübe ediyordu. </st><st c="2289">Deniz, omuzlarındaki ıslaklığı hissetmedi bile üzerindeki giysinin kumaşı üzerinden. </st><st c="2374">Kardeşi kadar dokunaklı değildi, zira hissetmeyi yeni öğrenmekteydi.</st></p>
			<p><st c="2442">İki küçük kız oynadıkları oyunla açtıkları algı kapılarının farkında bile değillerdi. </st><st c="2529">Vazoya elini daldıran Duru’ya haykırdı öteki:</st></p>
			<p><st c="2574">“Şimdi yandım işte!”</st></p>
			<p><st c="2595">Gülüştüler. </st><st c="2608">Sophie’nin fırından çıkardığı keki salona servis etmesiyle evin neşesi katlanmıştı. </st><st c="2692">Kekin içindeki kahveyi Doğan kokusundan anlarken, Deniz yediği halde fark etmemişti. </st><st c="2777">Doğan ne de olsa kahverenginin tonunu da burnundan soluyordu.</st></p>
			<p><st c="2838">***</st></p>
			<p><st c="2842">Dönüş yolu bazen özlemle yüklü olurdu; insan başlangıç noktasına dönmek ister, yaşadığı yeri özler, alışık olduğu insanların arasına karışmak için bir an evvel dönmeye bakardı. </st><st c="3020">Dönmek kolaydı; alışkanlıkları sürdürmek, kalınan yerden devam etmek... </st></p>
			<p><st c="3092">Fakat genellikle, gidilen her yer bir yeniliği getirirdi beraberinde; getirmez de, gelene gösteriverirdi. </st><st c="3198">İnsan yeniliğe biraz olsun açıksa ya da keşfetmeye müsaitse ruhu, işte o zaman, gittiği yerden dönesi gelmezdi. </st><st c="3310">Dönüş yolu Işık için o kadar sıkıcıydı ki! </st><st c="3353">Döneceği bir evi, yuvası olduğunu hissetmiyordu, özlediği kimse yoktu. </st><st c="3424">İnsanın evi yuvası olabilmeliydi, evin sıcaklığı burnunda tütmeliydi. </st><st c="3494">Yok, hiçbir şeyin tüttüğü yoktu.</st></p>
			<p><st c="3526">Işık özlediği tek şeyin, Doğan’ın arkadaşlığı olduğunu düşünüyordu. </st><st c="3595">Mert ise başka bir şeyin altını çizdi.</st></p>
			<p><st c="3633">“Kardeşin var ya Işık. </st><st c="3657">Annenle babanla sorun yaşayabilirsin. </st><st c="3695">Ama kardeşinin hiçbir suçu yok. </st><st c="3727">Onu düşünmen lazım bence.”</st></p>
			<p><st c="3753">Mert’in kardeşi yoktu, bilmezdi. </st><st c="3787">Öte taraftan kardeşi olmadığı için daha iyi biliyordu belki de. </st><st c="3851">Aslında Işık da farkındaydı, gerçekten eve hiçbiri için değilse Kardelen için dönmesinin bir anlamı vardı. </st><st c="3958">Kardelen’in kendisinden daha mutlu olmasını sağlayacağına söz vermemiş miydi?</st></p>
			<p><st c="4035">Işık kapıdan içeri girerken küçük kız kardeşine gezip gördüğü yerleri anlatmanın hayalini kuruyordu. </st><st c="4137">Ormandan, çadırda kalmaktan, gökyüzünde gördüğü sayısız yıldızdan bahsedecekti elbette… Ağaçların türlerinden, gece yaktıkları ateşten, alevlerin sıcaklığından, toprağın yumuşaklığı ve odunların sertliğinden… Ve hepsinin yanında Mert’ten de bahsedecekti. </st><st c="4392">Yaşadıkları özel anları paylaşamazdı şimdi, belki Kardelen de biraz büyüdüğünde anlatırdı. </st><st c="4483">Mert’in müziğinden bahsedecekti kardeşine, o melodileri nasıl olup da gözleriyle gördüğünden. </st><st c="4577">Renkleri anlatacaktı, her insanda farklı bir rengin olduğunu söyleyecekti… Babalarının rengini birlikte keşfedeceklerdi belki. </st><st c="4704">O koyu, insanın içinde kaybolduğu, yok edici rengin ne olduğunu beraber bulacaklardı.</st></p>
			<p><st c="4789">Işık, evin kapısından içeri girerken ilk defa sorumluluk taşıdığını düşünüyordu. </st><st c="4871">Karışıktı duyguları. </st><st c="4892">Hiç sevmediği birisine sevgi duyması ne kadar garipse, içinde taşıdığı umut da garipti. </st><st c="4980">Sanki Kardelen ile birlikte gerçekten öyle bir şey bulacaklardı ki, bütün sorunların üstesinden geleceklerdi. </st><st c="5090">Sanki istediği aileye kavuşmasını sağlayacak olan Kardelen’di.</st></p>
			<p><st c="5152">Çaresizliğinden miydi bu hissettikleri?</st></p>
			<p><st c="5192">Kardelen kendisini kapıda sevinçle karşılayınca herhangi bir konuda değil çaresizlik duymak, kendini bir kardeşi olduğu için çok şanslı hissetti. </st><st c="5339">Mert’in yaşadığı yalnızlığı şimdi daha iyi anlıyordu. </st><st c="5393">Kendisi bu yalnızlıktan Kardelen’i kardeşi olarak göreli beri kurtulmuş sayılırdı.</st></p>
			<p><st c="5475">Aynı ailede yakın yaşlarda iki insan olmak, aynı yolun yolcusu olmaktı. </st><st c="5548">Mert gibi değil ama Mert kadardı kardeşinin yakınlığı. </st><st c="5603">Hem Mert gitse de, onunla aralarındaki bağ zamanın bir yerinde eskise, eksilse de Kardelen ile aralarındaki bağ kopmayacak, zamanın bir yerinde üzerine sünger çekilmeyecekti.</st></p>
			<p></p>
			<p><st c="5777">Yelda, kızının gözlerinde gördüğü o farklılığın ne olduğunu henüz tam kavrayamadıysa da bildiği bir şey vardı: Kardelen ve Işık’ın gözleri gitgide birbirine benziyordu. </st><st c="5947">İkisi de parladı mı aynı ışıltıyla parlıyor, hüzünlendi mi aynı karanlığa boğuluyordu. </st><st c="6034">Bu çocuklar gerçekten de bir hayatı paylaşır olmuşlardı. </st><st c="6091">Aynı baskının ağırlığı altında eziliyorlardı. </st><st c="6137">Baskı araçları belliydi, çözümü henüz Yelda dahil kimse üretebilmiş değildi.</st></p>
			<p><st c="6213">Sabri açısından da durum çetrefilliydi. </st><st c="6254">Ölmüş bir eşin ağırlığı… Hele ki ölüm şeklinin yarattığı kederin hiç içinden çıkmayışı… Üç tane kadının maddi manevi bütün yükümlülüğünü taşıdığı düşüncesi… Sabri karısını ve kızlarını görüyor, tanıyordu kendince. </st><st c="6468">Onların ihtiyaçlarını biliyor ve buna göre hareket ettiğini düşünüyordu. </st><st c="6541">Onların yanlışlarını, hatalarını, eksiklerini görüp de uyarılarda bulunuyor, her şeyi kendi usulünce yönlendirmeye, düzeltmeye çalışıyordu. </st><st c="6681">Sabri olanca iyi niyetiyle her şeyi yoluna koyma gayretindeydi; ancak dönüp kendisine bakma yetisinden yoksundu, kendisinin neye ihtiyacı olduğu hakkında küçücük bir fikri bile yoktu.</st></p>
			<p><st c="6864">Bilmediği şuydu ki; kendisini tanımamış bir insan ne eşini ne çocuğunu, yakınındaki veya uzağındaki herhangi bir başkasını hiç tanıyamazdı ki! </st><st c="7008">Bir ömür ancak bir ya da birkaç kişiyi tanımak için yeterliydi. </st><st c="7072">Sabri ölmüş karısını da, en az kendisi kadar tanımamıştı. </st><st c="7130">Çünkü o hayata böyle bakamazdı. </st><st c="7162">Sabah kalkar işine gider, akşam evine dönerken evin eksiklerini görürdü. </st><st c="7235">Evde gördüğü eksikleri sert bir üslupla dile getirir, yanlışları doğruya çevirirken neyin doğru neyin yanlış olduğunu sorgulamaz, kendi bildiğince yaşardı.</st></p>
			<p><st c="7390">Yelda, kocasını kil gibi yoğurmak isterdi bazen, ona şeklini kazandırmak… Fakat kocası bir kil yumuşaklığının aksine, volkanik bir taş gibi sertti. </st><st c="7539">Onu yontmak gerekiyordu bir heykeltıraş gibi. </st><st c="7585">Yelda ise taşın şeklini değiştirecek kadar sert gereçler kullanmayı ne biliyor, ne istiyordu. </st><st c="7679">Çiviyi çiviyle sökemezdi, Sabri’yi değiştirmek için kendisini değiştiremezdi. </st><st c="7757">Hem de Sabri’nin asla düşünemeyeceği bir şekilde düşünmeyi bilir haldeydi: Kimin ne hakkı vardı bir başkasını değiştirmeye yahut bir başkasının hayatı konusunda hüküm vermeye?</st></p>
			<p><st c="7932">Tam da bu nedenle, kocasının kızları üzerindeki baskısını kırmalıydı işte. </st><st c="8008">Bunu üslubunu değiştirmeden yapmanın yolunu arıyordu. </st><st c="8062">Bu yolu ararken yaşlanacaktı bu gidişle. </st><st c="8103">Bu yolu ararken, aslında bu yolun kimi nereye götüreceğini de bilmediğini fark etti bir anda. </st><st c="8197">Sahi, Işık’ın gözünde gördüğü şey neydi aslında? </st><st c="8246">Bu çocuk nasıl yaşamak isteyecekti ki hayatını? </st></p>
			<p><st c="8294">Sabri’nin beklediği gibi olmadığı kesindi. </st><st c="8337">Peki ama nasıl?</st></p>
			<p></p>
			<p><st c="8352">Işık, kendini ifade etmek konusunda epey yol kat etmişti, şehre dönüş yolunu gelirken kilometreler boyunca.</st></p>
			<p><st c="8460">“Yelda, konuşabilir miyiz?”</st></p>
			<p><st c="8488">“Tabii kızım.”</st></p>
			<p><st c="8503">‘Kızım deme bana!’ cümlesini duymamak bile güzeldi Yelda için. </st></p>
			<p><st c="8567">Işık, Yelda’nın yanına, mutfağa gelmişti. </st><st c="8609">Ancak her ikisi de buranın konuşmak için uygun bir mekân olmadığı kanaatindeydiler. </st><st c="8693">Mutfak evin salondan bile sık uğranılan mekânıydı, </st><span xml:lang="tr-TR"><st c="8744">ayakaltıydı</st></span><st c="8755">. Hatta bu evde mutfak herkesin zaman geçirebildiği, banyo harici yegâne alandı; çünkü kimse kimsenin odasına girmez, çocuklar da zaten salonda oturmazlardı.</st></p>
			<p><st c="8912">Aslında çocukların salonda oturup oturamayacaklarına dair herhangi bir kısıtlama söz konusu değildi. </st><st c="9014">Fakat hiç kimse titiz Sabri Bey’i kızdırmak istemediğinden, genellikle Yelda bile yalnızken, salonda oturmayı tercih etmezdi. </st><st c="9140">Koltuğa, kırlente bir şey dökse, televizyon ayarını bozsa, duvarda asılı duran fotoğrafların (Sabri Bey’in aile fotoğrafları arasında ölmüş eşinin de fotoğrafı vardı; Yelda buna dahi saygı göstermiş, çerçevesinin tozunu almak haricinde hiçbir zaman dokunmamıştı bile anıların iki boyuta inmiş, zamanın gerisinde sıkışıp kalmış hallerine.) hizası bozulsa acısını fena çıkarırdı evin otoriter kişisi. </st><st c="9539">En iyisi salonda hiç zaman geçirmemekti.</st></p>
			<p><st c="9579">“Odana geçelim istersen.”</st></p>
			<p><st c="9605">Işık başını sallayarak onayladı. </st><st c="9639">Işık önde, annesi arkada yürüdüler. </st><st c="9675">Odaya girdiklerinde Yelda, etrafın bu kadar derli toplu olmasına şaşırmıştı. </st><st c="9752">Fakat bir şey sormadı, zira Işık’ın kendiliğinden anlatacağı şeyler daha önemliydi mutlaka.</st></p>
			<p><st c="9843">Sorsaydı Işık da net bir cevap veremezdi belki; ama içten içe bu durumun Doğan’ın evlerine girip çıkmasıyla ilgisi olduğunu bilir, bunu Yelda ile de paylaşırdı. </st><st c="10005">Sonuçta görmeyen bir insan için bulunduğu mekânın düzenliliği, eşyaların yerinin belirli olması önemliydi. </st><st c="10112">Böylece daha rahat hareket edebilir, aradığını kolayca bulur, sağa sola çarpıp kendini sakatlama ihtimali ortadan kalkmış olurdu.</st></p>
			<p><st c="10241">Şimdiyse Işık’ın anlatacağı başkaydı. </st><st c="10280">Yelda konuşmayı başlatacak cümleyi kurmaya çalıştı:</st></p>
			<p><st c="10331">“Dinliyorum yavrum.”</st></p>
			<p><st c="10352">Böyle bir konuşmaya hazır mıydı gerçekten? </st><st c="10396">Ama bir an olsun düşünceye dalarsa, vazgeçecek, belki ömrü hayatı boyunca bir daha bu konuşmayı yapmaya kalkışamayacaktı. </st><st c="10518">Hazır cesaretini toplamışken, kelimelerin serbest kalmasına izin vermeliydi.</st></p>
			<p><st c="10594">“Yelda, ben senden özür dilemek istiyorum.”</st></p>
			<p><st c="10638">Fena bir başlangıç sayılmazdı Işık için. </st><st c="10680">Yelda içinse şaşırtıcıydı. </st><st c="10707">O, kızının kendisinden bir şey isteyebileceğini veya bir konuyu paylaşmaya kalkacağını düşünmüştü. </st><st c="10806">Özür dilemesi gerçekten de enteresandı. </st><st c="10846">Hem neyin özrüydü ki bu?</st></p>
			<p><st c="10870">“Nereden çıktı şimdi? </st><st c="10893">Ne için özür dileyeceksin ki?”</st></p>
			<p><st c="10923">“Genel bir özür. </st><st c="10941">Şimdiye kadar yaptıklarım için… Yapmadıklarım için… Sana hiçbir zaman hak ettiğin gibi davranmadım.”</st></p>
			<p><st c="11041">“Olur mu öyle şey canım, saçmalama. </st><st c="11078">Özür dileyecek bir şey yok.”</st></p>
			<p><st c="11106">“Var Yelda abla, sen de biliyorsun. </st><st c="11143">Hem senden hem Kardelen’den özür dilemem gerektiğinin farkındayım artık. </st><st c="11216">Sana evlat olamam, anne diyemem. </st><st c="11249">Ama en azından…” Duraksadı. </st><st c="11277">Tam olarak nasıl ifade etmeliydi? </st><st c="11311">Anne-kız olamayacaklardı. </st><st c="11337">Arkadaş gibi anne-kız hiç olmazdı o halde. </st><st c="11380">Anne-kız olsalar, ‘arkadaş gibi olalım’ demek kolaydı. </st><st c="11435">Şimdi arkadaş olmayı teklif edebilir miydi koskoca kadına. </st><st c="11494">Yakışık almazdı. </st><st c="11511">Abla-kardeş gibi olalım, dese… O da kulağa doğru gelmiyordu sanki.</st></p>
			<p><st c="11577">“Yakın olalım birbirimize. </st><st c="11605">Kardelen benim kardeşim. </st><st c="11630">Sen de ablam sayılırsın. </st><st c="11655">Ben seninle iyi geçinelim istiyorum artık. </st><st c="11698">Evde yeterince problem var. </st><st c="11726">Bunların üstesinden gelmek için, bizim birbirimize ihtiyacımız var.” </st></p>
			<p><st c="11795">Yelda daha evvel birkaç kere daha ağlamıştı mutluluktan. </st><st c="11852">Ancak bu kadar güzelini hatırlamıyordu.</st></p>
			<p><st c="11891">“Işık… Sen mi söylüyorsun bunları?” derken gözünün yaşlarını saklayamayacağını anlamış, parmaklarıyla yavaşça siliyordu. </st><st c="12013">Bir yandan da korkuyordu; Işık ağlayışını samimi bulmaz da bir anda eski sert haline döner diye… Daha evvel Yelda’yı defalarca duygu sömürüsü yapmakla suçlamıştı; bu da bir yenisi olarak haneye yazılabilirdi. </st><st c="12222">Yelda gözlerinden daha fazla yaş akmasın diye bütün vücudunu kastı.</st></p>
			<p><st c="12289">Işık daha fazla konuşacak enerjiyi bulamadı kendinde. </st><st c="12344">Hem söyledikleri çok ağır, çok fazla gelmişti, hem de karşısında ağlayan birini görünce dayanamıyordu. </st><st c="12447">Hep böyleydi. </st><st c="12461">Eskiden karşısında ağlayan kişiye dayanamaz öfkelenirdi, şimdiyse üzülüyordu içten içe. </st><st c="12549">Empati kuruyor, karşısındakinin neden ağladığını anlıyordu az buçuk.</st></p>
			<p><st c="12617">Böyle durumlarda iki insanın birbirine sarılmasının, binlerce sözcükten daha kıymetli olduğunu öğrenmişti.</st></p>
			<p><st c="12724">Belki de üvey annesiyle ilk defa birbirlerine sarılıyorlardı bu şekilde; bile isteye, üçüncü bir kişi yokken yanlarında, bir objektifin karşısında poz vermezken bir başkasına.</st></p>
			<p><st c="12900">***</st></p>
			<p><st c="12904">Mert mutfaktaydı. </st><st c="12923">Hazır evde kimse yokken, mutfaktaki malzemelerle tanışmak istiyordu. </st><st c="12992">Bundan sonra temas edeceği her yeni yüzey, her yeni malzeme onun için yeni tanıştığı nesneler sayılırdı.</st></p>
			<p><st c="13096">Üç beyazların yerini biliyordu. </st><st c="13129">Hepsini çıkarıp masanın üzerine koydu. </st><st c="13168">Unun etkisi bambaşkaydı. </st><st c="13193">Onu bir kenara ayırdı. </st><st c="13216">Yumuşak ve beyaz rengin saflığını diğer ikisine nazaran daha fazla hissettirir halini Doğan’a söylemek üzere kaydetti hafızasına.</st></p>
			<p><st c="13345">Tuz ve şekeri gördüğü zamanlarda bile karıştırırdı bazen. </st><st c="13404">Annesi kapların yerini değiştirdiğinde, babasına defalarca yanlışlıkla tuzlu çay içirdiğini hatırlayıp güldü. </st><st c="13514">Gözüyle ayırt edemediği bu iki beyazı tatmak mantıklıydı elbette. </st><st c="13580">Fakat Mert zoru seçti ve dokunarak tanelerinin farkını kavramaya çalıştı. </st><st c="13654">Kavradı da... </st><st c="13668">Sertliklerini yumuşaklıklarını, tanelerinin boyutlarını seçti; tadına baktı, yanılmamıştı. </st></p>
			<p><st c="13759">Mercimek, nohut, pirinç gibi ürünler vardı sırada. </st><st c="13810">Boyutları ve şekillerine dair bildikleri yanılmamasını sağlıyordu. </st><st c="13877">Fakat şu an öğrenmeye çalıştığı şey daha ziyade dokularıydı. </st><st c="13938">Bu temaslar ne çağrıştıracaktı zihnine; önemli olan buydu.</st></p>
			<p><st c="13996">Gardırobundaki kıyafetler vardı sırada, kumaşlara dokunacaktı tek tek. </st><st c="14068">Fakat giyinirken renk uyumunu nasıl yakalayabilirdi? </st><st c="14121">Şimdiye kadar bildiği kıyafetleri giymişti, genellikle de okul formasını. </st><st c="14195">Annesi veya bir başkasının yardımı olmadan uyumlu giyinmesi mümkün müydü? </st><st c="14269">Doğan’la eskiden tanışıyor olsaydı, onun nasıl giyindiği hakkında fikri olurdu. </st><st c="14349">En iyisi Işık’a sormaktı.</st></p>
			<p><st c="14374">Sevdiği kızı, şehre döndükten sonra ilk defa aramak için bahane bulması zor olmamıştı.</st></p>
			<p><st c="14461">Işık’ın sesi telefonda harika geliyordu. </st><st c="14503">Evde işler yolunda olmalıydı. </st><st c="14533">Öyle ki, Doğanlara gitme teklifini, “Evde biraz daha zaman geçirmek istiyorum,” diyerek birkaç gün ötelemişti. </st><st c="14644">Mert ise sabırsızdı. </st><st c="14665">Hemen bu akşam görmek istiyordu, Işık’tan gayet uyumlu ve canlı renklerde giyindiğini öğrendiği arkadaşını. </st></p>
			<p><st c="14773">***</st></p>
			<p><st c="14776">Doğan da Işık gibi evde iyi vakit geçirmekte olmasına rağmen, Mert ile dışarıda buluşmak istemişti. </st><st c="14877">Nedense evine arkadaşlarını çağıramıyordu bir türlü. </st><st c="14930">Bununla ilgili herhangi bir kural veya yasak söz konusu değildi; ailesinin utanılacak, saklanacak bir yanı kesinlikle yoktu. </st><st c="15055">Fakat belki de daha evvel ağabeyi de arkadaşlarını eve davet etmediği için, Doğan’ın da hiç aklına gelmezdi böyle bir şey. </st><st c="15178">Bir arkadaşı konusunu açtığında da bir şekilde geçiştirirdi. </st><st c="15239">Bu sefer Mert’e evin kalabalık olduğu bahanesini sunmuştu. </st><st c="15298">Yalan değildi, ev kalabalıktı; lakin bu bir gerekçe değil bahaneydi.</st></p>
			<p><st c="15366">Hem kendisi de çocukluktan kalma çok eski bir iki arkadaşı-komşusu dışında, sadece Işık’ın evine gitmişti. </st><st c="15474">Dolayısıyla çağırırsa da ilk onu çağırmalıydı evine. </st><st c="15527">Sonuçta insanlar birbirlerini ne kadar iyi tanıyıp, ne kadar sık vakit geçirirlerse geçirsinler; bir insanın evine gidip, yaşadığı insanlarla bir aradayken, kendine ait alanında, odasındayken nasıl hareket ettiğini, nasıl yaşadığını öğrenmek, gözlemlemek başkaydı. </st><st c="15792">Görmek yerine, gözlemlemek diye düşünürken bile; gözlemlemek kelimesinin göz ile başladığını fark etmek Doğan’ı güldürmüştü.</st></p>
			<p><st c="15916">Fakat muhtemelen Doğan’ı güldüren bu gibi detaylar, Mert’in hüzünlenmesine neden olurdu.</st></p>
			<p><st c="16005">İlk defa buluştukları kafede buluşacaklardı yine. </st><st c="16056">Doğan önce gitmişti, evinin yakınlığından ötürü. </st><st c="16105">Mert’i beklerken kakaolu kek yiyordu bir yandan, belli ki annesinin yaptıkları yetmemişti.</st></p>
			<p><st c="16195">Mert’in gelişini bastonunun çıkardığı sesten tanıyan obur Doğan, gülümseyerek kalktı ve arkadaşıyla kucaklaşırken tebriğini de esirgemedi:</st></p>
			<p><st c="16334">“Bakıyorum da bastonuna alışmışsın nihayet, tebrik ederim.”</st></p>
			<p><st c="16394">Gülüştüler. </st><st c="16407">Bastonun gerçek bir yol gösterici olduğunu kafede oturanlar arasında, onlardan başka bilen yoktu. </st><st c="16505">Bir sırrı paylaşmanın hissettirdiği güven ve etraftaki insanların etkisiyle oluşan gizem havasının içinde yerlerine oturdular.</st></p>
			<p><st c="16631">“Menüdekileri söyleyeyim sana, ben ezberledim artık.”</st></p>
			<p><st c="16685">Doğan bir mekâna girdiğinde gerçekten de menüyü bir kez okuturdu garsona ve ikinci gidişinde sormazdı bile, fiyatlarına ve hatta bazı tariflerin içindeki özel malzemelere kadar her şeyi kazırdı hafızasına. </st><st c="16892">Görüntüler ve harfler yerine kelimelerle, anlatılarla doluydu zihni.</st></p>
			<p><st c="16960">Mert kurabiyeler arasında seçim yapmaya çalışırken, seslerle dolu zihnini hatıralarındaki imgelerle birleştiriyordu.</st></p>
			<p><span xml:lang="tr-TR"><st c="17077">Dalgaların sesi miydi mavi? </st></span></p>
			<p><span xml:lang="tr-TR"><st c="17106">Kuşun kanat çırpışı mı yoksa?</st></span></p>
			<p><st c="17135">“Doğan, sizin okulda resim dersiniz vardı, değil mi?”</st></p>
			<p><st c="17189">“Evet.”</st></p>
			<p><st c="17197">“E ne yapıyorsunuz?”</st></p>
			<p><st c="17218">“Resim yapıyoruz, ne yapacağız!”</st></p>
			<p><st c="17251">Doğan güldü. </st><st c="17265">Espri olsun diye söylemişti, Mert’in ne kastettiğini biliyordu. </st><st c="17329">Aslında resim yapmadıkları oluyordu. </st><st c="17366">Genellikle kil ile çalışır, minik heykelcikler yaparlardı. </st><st c="17425">Hatta resim yerine eskiden modlaj</st><a id="footnote-87056-1-backlink" href="#footnote-87056-1"><st c="17458">*</st></a><st c="17460"> dersleri olurmuş görme engelli okullarında, ancak şu an Doğan’ın bildiği müfredatta resim dersiydi geçen. </st><st c="17567">Tabii kilden bahsetmeden evvel, Mert’in asıl sormaya çalıştığı şeyin cevabını vermeye niyetliydi Doğan. </st><st c="17671">O nedenle arkadaşının konuşmasını bekledi.</st></p>
			<p><st c="17713"> “Nasıl? </st><st c="17722">Yani, tamam, bir şeyler çiziyorsundur sonuçta ama… Karakalem mi çalışıyorsunuz? </st><st c="17802">Yoksa boyalarla resim yapıyor musunuz?”</st></p>
			<p><st c="17841">“Mert, şu soracağın şeyi tam sorsana. </st><st c="17880">Renkleri bilmeden resimlerin neye benzediğini, saçma sapan şeyler çıkıp çıkmadığını… Gerçi sen bunu sormaya çalışıyorsun ama bu cevabı da ben veremem, değil mi?”</st></p>
			<p><st c="18041">Kendiyle dalga geçmeyi iyi beceren çocuk yine gülüyordu. </st><st c="18099">Öteki anlamamıştı.</st></p>
			<p><st c="18117">“Nasıl yani?”</st></p>
			<p></p>
			<p><st c="18131">“Resmi yapıyorum ama görmüyorum ki! </st><st c="18168">Neye benzediğini, nasıl bir şey çizdiğimi bilmiyorum o yüzden!”</st></p>
			<p><st c="18231">Bu defa Mert de gülüyordu.</st></p>
			<p><st c="18258">“Peki, renkleri sana öğretmenin mi söylüyor? </st><st c="18304">‘Gökyüzünü mavi yap, mavi de şu sağdaki’ filan mı diyor?”</st></p>
			<p><st c="18361">“Evet, öyle olduğu oluyor.”</st></p>
			<p><st c="18389">“Peki… Mavinin neye benzediğini öğrenmek istedin mi hiç?”</st></p>
			<p><st c="18447">Doğan bu defa gülmedi. </st><st c="18471">Biraz sessiz kaldı. </st><st c="18491">Sonra sakin bir şekilde açıklamaya başladı:</st></p>
			<p><st c="18534">“Mert, ben senin gözlerini kaybetmene üzülmeni anlamıyorum. </st><st c="18595">Çünkü bu benim için bir kayıp olmadı. </st><st c="18633">Şu an senin eksikliğini çektiğin şey de benim için eksik değil. </st><st c="18697">Ben hiç maviyi görmedim. </st><st c="18722">Neye benzediğini öğrenmeyi de düşünmedim. </st><st c="18764">Ama siz… yani sen değil tabii aslında… normalde görenler… O kadar çok maviyi görmekten, kırmızılardan yeşillerden bahsediyorlar ki; ister istemez bunu bir eksik olarak algılamaya başlıyorum ben de.”</st></p>
			<p><st c="18962">“Şey…”</st></p>
			<p><st c="18969">“Bir şey söylemene gerek yok. </st><st c="19000">Bir anda sana patladım. </st><st c="19024">Abim, babam… Herkes o kadar çok böyle şeyler yapıyor ki. </st><st c="19081">Yani tamam, bazen yardıma ihtiyacım oluyor. </st><st c="19125">Mesela film izlemek istiyorum, diyalog çoksa ya da ses efektleri, müzikler fazlaysa güzel oluyor ama bazen birinin bana sahnedeki görüntüyü anlatması gerekiyor. </st><st c="19286">Hatta geçenlerde bu yüzden Deniz’le çok fena kavga bile ettik.”</st></p>
			<p><st c="19349">“Deniz?..”</st></p>
			<p><st c="19360">“Ağabeyim.”</st></p>
			<p><st c="19372">“Anladım.”</st></p>
			<p><st c="19383">“Neyi anladın Mert? </st><st c="19404">Anlayamazsın ki. </st><st c="19421">Bu benim hayatım. </st><st c="19439">Anlayamazsın. </st><st c="19453">Ben de seni anlayamam. </st><st c="19476">Ben de senin şu anki psikolojini bilemem. </st><st c="19518">Kim bilir ne kadar üzülüyorsun. </st><st c="19550">Sen mesela şimdi bir ameliyat geçirip gözün açılsın istersin, değil mi?”</st></p>
			<p><st c="19622">“Tabii ki isterim! </st><st c="19642">Kim istemez?”</st></p>
			<p><st c="19655">“Ben istemem.”</st></p>
			<p><st c="19670">Mert yine anlamamıştı. </st><st c="19694">Doğan daha fazla açıklama yapmadı. </st><st c="19729">Ama doğru söylüyordu. </st><st c="19751">Gözlerinin açılması hayata yeniden başlaması demekti. </st><st c="19805">Mert için kör olması neyse, Doğan için de bundan sonra görmeye başlaması aynı şey demekti neredeyse. </st><st c="19906">Mert’in rüyası, Doğan’a kâbus olurdu ancak.</st></p>
			<p><st c="19949">“Belki bir günlüğüne. </st><st c="19972">Nasıl bir şey olduğunu öğrenmek için...”</st></p>
			<p><st c="20012">Doğan’ın uzun sessizliği ardından ağzından çıkan bu cümleler, Mert’e kendini iyi hissettirmişti. </st><st c="20110">Doğan gerçekten böyle düşündüğü için mi böyle konuşuvermişti sonradan; yoksa Mert’in çok üzerine gittiğinden ılımlı davranarak onun istediğini yapmasını mı sağlamaya çalışmıştı? </st><st c="20288">Bunu gerçekten ne Mert, ne Doğan biliyordu…</st></p>
			<p><st c="20331">“Hadi, o gün bugün olsun mesela. </st><st c="20365">Anlat bakalım mavi nasıl bir şey?”</st></p>
			<p></p>
			<p><st c="20399">Mert, denizlerin ve gökyüzünün mavisinin serinliğini, yeşilin ferahlığını, kırmızının yakıcılığını, sıcaklığını anlattı uzun uzun. </st><st c="20531">Dokunarak, duyarak tarifledi renkleri… Birlikte bir düşü yaşıyor gibiydiler. </st><st c="20608">Renklerin arasında kaybolurken, aslında esas renklerin bu aralarındaki farklılıklar olduğunu düşünerek, aynı renklerin duyumsattığı bambaşka hislere dalıp gittiler.</st></p>
			<p><st c="20772">Mert’in ninni gibi sesine, Doğan’ın uyumadan önce bir annenin anlattığı masalın güzel biten sonunun yarattığı tebessümü eşlik ediyordu. </st><st c="20909">Farklı renklerin bir arada oluşturduğu armoniydi sanki ikisi. </st></p>
			<p><st c="20971">Arkadaşlığın rengiydi etrafa yaydıkları.</st></p>
			<p></p>
			<p></p>
			<p></p>
			<div>
				<div>
					<p xml:lang="en-US"><a id="footnote-87056-1" href="#footnote-87056-1-backlink"><st c="21011">*</st></a><span></span><span xml:lang="tr-TR"><st c="21013"> Seramik, kil ve benzeri yumuşak malzemeleri biçimlendirme</st></span><span></span></p>
				</div>
			</div>
		</div>
	<div id="charCountTotal" value="21071"></div></body>
</html>
