<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>parmak_uclari_ebook-14</title>
    <meta http-equiv="Content-Type" content="text/html; charset=utf-8" />
  

</head>
  <body id="parmak_uclari_ebook" xml:lang="tr-TR">
		<div>
			<p><span></span></p>
			<p></p>
			<p></p>
			<p></p>
			<p></p>
			<p></p>
			<p></p>
			<p id="toc_marker-15" xml:lang="en-US"><st c="0">14 </st><br /><st c="4">TEMAS</st></p>
			<p></p>
			<p></p>
			<p><st c="9">Sanki bütün galakside tek başına kalmıştı. </st><st c="53">Ya da daha fenası; bütün galakside bir sürü uzaylının arasında tek başına kalmıştı. </st><st c="137">Ona saldıran yoktu belki ama yanında olan da yoktu. </st><st c="189">Kimse varlığının farkında değildi veya herkes varlığına öyle kuşkuyla yaklaşıyordu ki, onu görüp de görmemezlikten geliyorlardı. </st><st c="318">Hayatında ilk defa yapayalnızdı. </st><st c="351">Birisi ona ‘yabancılaşma’ ile ilgili bir şey söyleyecek olsaydı, bugüne kadar dalga geçerdi muhtemelen.</st></p>
			<p><st c="454">Şu an dünyadaki tek yabancıydı. </st></p>
			<p><st c="487">En azından okul sınırlarındaki... </st></p>
			<p><st c="521">Doğan sanki liseye değil de, birinci sınıfa başlamış gibiydi. </st><st c="583">Fakat bu örnek çok yerinde olmayabilirdi. </st><st c="625">Sonuçta birinci sınıfa bütün sınıf aynı anda başlamış olurdu, herkesin koşulu eşitti ve hiçbiri diğerinden farklı hissetmezdi. </st><st c="752">Herkes herkese yabancıydı.</st></p>
			<p><st c="778">Bu durum daha başkaydı: Liseye başlayanların arasında bir birinci sınıf bebesi miydi Doğan? </st><st c="871">Yok işte daha fenasıydı, bütün </st><span xml:lang="tr-TR"><st c="902">normal</st></span><st c="908"> insanlar arasında o bir engelliydi. </st><st c="945">Gözünün görmemesinin hayatında canını acıttığı ilk gün bugündü belki.</st></p>
			<p><st c="1014">Daha evvel olmamış mıydı hiç tek başına kaldığı? </st><st c="1064">Olmuştu! </st><st c="1073">Defalarca… Sokakta maç yapan çocukların arasına karışamadığı da olmuştu, sesinden hoşlandığı kızın yanına gidemediği de. </st><st c="1194">Onu oyununa almayanlar vardı çok küçükken, “Sen beceremezsin!” cümlesini mahallede o kadar çok duymuştu ki, kör değil de beceriksizdi sanki.</st></p>
			<p><st c="1334">Fakat bütün o zamanlar annesinin etkisiyle zorlukları aşmıştı, giremediği ortamlara bir şekilde girmenin yolunu bulmuştu. </st><st c="1457">Hem o günler çok geride kalmıştı. </st><st c="1491">Senelerdir, çocukluğunu, ilk gençliğini aynı okulda geçirdiği arkadaşlarının hiçbiri görmüyordu ki!</st></p>
			<p><st c="1590">Yıllardır Işık’tan başka gören arkadaşı olmamıştı neredeyse. </st><st c="1652">Eskiden anaokulunda kaynaştırma sınıfındaki gören arkadaşlarıyla bile görüşmemişti hiç. </st><span xml:lang="tr-TR"><st c="1740">Tersine kaynaştırma</st></span><st c="1759"> isminde bir uygulamadan erken yaşta nasibini alanlardandı Doğan. </st><st c="1825">Orada engeli olan veya olmayan birbirinden bambaşka fiziksel ve zihinsel özelliklere sahip çocuklar bir arada olurlardı. </st><st c="1946">Tamamen sağlıklı çocuklar için yararlıydı aslında daha çok. </st><st c="2006">Bir ara annesine şu cümleyi kuruşunu hatırlıyordu:</st></p>
			<p><st c="2056">“Sokakta maç yapan bütün çocuklar kaynaştırma sınıfını görmüş olsalardı keşke!”</st></p>
			<p><st c="2136">Çünkü kaynaştırma sınıfındakiler, Doğan’ın maçlardaki performansını bilirler, onu oyunlarına alırlardı. </st><st c="2241">İşte futbol oynamaya hasret Doğan, kendi okuluna başladığı andan itibaren bütün enerjisini golbol oyununda atmaya başlamış, kendisi gibi görmeyen çocukların yanında kendini normal hissetmenin, topluluğun içinde herhangi birisi olmanın tadını doyasıya yaşamıştı.</st></p>
			<p><st c="2502">Sıradan birisi olmak ne kadar güzeldi!</st></p>
			<p><st c="2541">Artık gideceği okulda, okuyacağı sınıfta, normal arkadaşlarının arasında, hep öteki olacaktı. </st><st c="2636">Zor günler başlıyordu Doğan için…</st></p>
			<p><st c="2669">Tam da bu noktada, yeni tecrübelerini oluşturduğu hayatında yardımına yetiştiği arkadaşı yetişiyordu yardımına.</st></p>
			<p><st c="2781">“Öncelikle gözlerin senin üzerinde olduğu düşüncesini bir kenara bırak. </st><st c="2854">Herkes aslında kendisiyle ilgilenir. </st><st c="2891">Sen farklı olduğun için dikkat çekersin; ancak uzun sürmez. </st><st c="2951">İnsanların dikkatinin, ilgisinin çabuk dağıldığı ortada. </st><st c="3008">Onlar da seninle öyle aman aman ilgilenmeyecekler Doğan. </st><st c="3065">Sabırlı ol. </st><st c="3077">Zamanla gerçekten arkadaş olabileceğin insanları tanıyacaksın zaten.”</st></p>
			<p><st c="3146">Bunları duymak işe yaramıyordu ki. </st><st c="3182">Gelse de görseydi, bilseydi halini!</st></p>
			<p><st c="3217">“Biliyorum Doğan. </st><st c="3236">Geçtiğimiz aylarda benim yaşadığım durum buydu işte. </st><st c="3289">Ben de yalnızdım, yabancıydım.”</st></p>
			<p><st c="3320">“Ama onlar senin arkadaşındı. </st><st c="3351">En azından bildiğin bir ortamdaydın! </st><st c="3388">Öğretmenlerin de yardımcı oldular.”</st></p>
			<p><st c="3423">“Sana da yardımcı olacaklar. </st><st c="3453">Hepimiz insanız Doğan. </st><st c="3476">Birbirimizdeki farklılıklarla, zayıf güçlü yanlarla, eksiklerle bir aradayız. </st><st c="3554">Sanki bilmiyorsun bunları!”</st></p>
			<p><st c="3581">“Bilmek başka, yaşamak başka.”</st></p>
			<p><st c="3612">Bilmek başkaydı hakikaten. </st><st c="3640">Bilmek çoğu defa, yaşamın içinde pek de yarar sağlamıyordu insana. </st><st c="3707">Kendiliğinden gelişen durumlar, olaylar söz konusu olduğunda, bilgiler hep geri planda kalıyordu. </st><st c="3805">Bilginin işe yaraması için öncelikle içinde bulunulan duruma yabancı olmaktan kurtulmak gerekiyordu.</st></p>
			<p><st c="3905">Önce yeniliklere alışmalıydı. </st><st c="3936">Doğan da öyle yaptı. </st><st c="3957">Önce bu girdiği yeni mekânın kendisine alışmaya çalıştı. </st><st c="4014">Duvarlarına, döşemelerine, koridorlarına… Tuvaletin yeri, sınıflar, spor salonu, laboratuvarlar… Tek tek bütün kapıları, pencereleri keşfetti neredeyse. </st><st c="4167">Herkes okuldan çıktıktan sonra biraz tek başına zaman geçiriyordu etrafta veya tam tersi çok erken bir saatte geliyor, kantinden tostunu alıp başlıyordu boş koridorları arşınlamaya.</st></p>
			<p><st c="4348">El yordamıyla zaman geçirmeyi öğrenmeliydi. </st><st c="4393">Bastonu sokaktayken kullanıyor, okula gelince bırakıyordu. </st><st c="4452">Okulu da evi gibi, alıştığı eski okulu gibi tanımalıydı. </st><st c="4509">Her santimetrekaresine aşina olmalıydı ki, rahatça geçirebilsin zamanını. </st><st c="4583">Senelerce burada olacağı kesindi.</st></p>
			<p></p>
			<p><st c="4616">Mekânın kendisiyle tanıştıktan sonra, insanlarla tanışması vardı tabii. </st><st c="4689">Bir eli önünde, gözleri sabit bir noktaya kilitlenmiş, kafasını hafifçe sola doğru sallar haliyle dikkat çekiyor ve insanlar tarafından tanınıyordu zaten. </st><st c="4844">Bu kafa sallama tiki yeni çıkmıştı. </st><st c="4880">İçine yeni girdiği ortamı travma haline getirmiş olmasına etrafındaki herkes hayret ediyordu. </st><st c="4974">Özellikle Sophie… Oğlunu yeterince özgüveni yüksek yetiştirdiğini zannederken, adeta hayal kırıklığına uğramıştı. </st><st c="5088">Elinden bir şey geldiği de yoktu. </st><st c="5122">Sabretmelilerdi. </st><st c="5139">İnsan her şeye alışıyordu hayatta, Doğan da bu yabancılık hissinin üstesinden gelecek, okuluna alışacaktı.</st></p>
			<p><st c="5245">Deniz, kardeşiyle kurmaya çalıştığı yakınlığı gayretle sürdürüyordu. </st><st c="5315">Ona aslında yaşadığı şeyin kendi özel durumuyla ilgili olmadığını anlatmaya çalışır gibiydi hatta:</st></p>
			<p><st c="5413">“Oğlum ben lisenin ilk gününü hatırlamıyordum bile. </st><st c="5466">İnsan unutuyor böyle şeyleri. </st><st c="5496">Ama ne zaman ki sen böyle anlattın; ne kadar kötü hissettiğini filan… Ben de kendi liseye başladığım zamanı düşündüm. </st><st c="5614">Bak hâlâ ilk günü hatırlamıyorum ama ilk haftayı çok net hatırlıyorum.”</st></p>
			<p><st c="5685">Doğan, ağabeyinin ne diyeceğini merak ettiği için, kafasını ona doğru uzatmıştı. </st><st c="5767">Babasının tabiriyle ‘kulak kesilmişti’ yani. </st><st c="5812">Bu deyimin Doğan için yaratıldığını düşünürlerdi ailece.</st></p>
			<p><st c="5868">“Eee abi?”</st></p>
			<p><st c="5879">“Bak, ya çarşamba ya perşembe, tamam mı? </st><st c="5921">Haftanın ortası, ders İngilizce. </st><st c="5954">Zaten İngilizceden başka ders de yok. </st><st c="5992">O zaman lise dört sene değildi tabii, üç seneydi, biz bir de hazırlık okuduk işte. </st><st c="6075">Hazırlık sınıfındayım.”</st></p>
			<p><st c="6098">“Abi biliyorum, sadede gelsene.”</st></p>
			<p><st c="6131">“Dur oğlum, anlatıyorum işte. </st><st c="6162">Derste İngilizce konuşmamız şart, yoksa hiçbir söylediğimize cevap vermiyor hoca. </st><st c="6244">Çok da katı bir kadın zaten, gıcık bir tip hatta. </st><st c="6294">Ben de bir konuda itiraz edeceğim söylediği şeye tamam mı. </st><st c="6353">Hazırlamışım kuracağım cümleyi, parmak kaldırdım, kalktım. </st><st c="6412">İngilizce konuşacağım ya, kafada toparlamışım filan… Derken ağzımı açmamla beraber sınıfın ortasında bir geğirdim.”</st></p>
			<p><st c="6527">Doğan gülmeye başladı.</st></p>
			<p><st c="6550">“Ha ha, hadi canım!” </st></p>
			<p><st c="6572">“Aynen! </st><st c="6580">Bir de sınıf sessiz, çıt çıkmıyor. </st><st c="6615">Ben söz aldım kalktım ya, herkes pürdikkat benim diyeceğim lafı beklerken… İşte!”</st></p>
			<p><st c="6696">Doğan’a Duru da katılmıştı. </st><st c="6725">Kıkır kıkır gülüyordu küçük kız, gerçek anlamıyla yerlere yatmıştı. </st><st c="6793">Sanki Deniz hikâye anlatmıyor da kardeşini gıdıklıyor gibiydi.</st></p>
			<p><st c="6855">Gülmeleri sonlanıp sakinleştiklerinde Doğan sordu:</st></p>
			<p><st c="6906">“Abi, iyi hoş da ne alakası var ki şimdi bunun? </st><st c="6955">Komik bir şey anlattın. </st><st c="6979">Benim yaşadığım şeylerle bir mi?”</st></p>
			<p><st c="7012">“Ya Doğan, şimdi komik geliyor! </st><st c="7045">O zaman öyle miydi sanıyorsun? </st><st c="7076">Ergenim zaten, sivilcemi filan takıyorum kafaya! </st><st c="7125">Sınıfta bir sürü güzel kız var ve hepsi seni sınıfın ortasında geğirmenle tanıyor. </st><st c="7208">Tam bir ayıyım yani. </st><st c="7229">Hatırlarsan, o vakitler biraz kiloluydum da. </st><st c="7274">Oğlum, çok çirkindim be ben! </st><st c="7303">Sen yine iyisin, oradan yırtıyorsun.”</st></p>
			<p><st c="7340">“Abi ben çirkin miyim değil miyim, bilmiyorum bile.”</st></p>
			<p><st c="7393">Belli ki Deniz’in çabası pek de işe yaramamıştı. </st><st c="7443">Fakat Doğan, ağabeyinin iyi niyeti karşısında mutluydu. </st><st c="7499">Etrafındaki insanların onu anlamaya çalışmaları, destek olmak istemeleri… Bunlar bile yeterdi kendini iyi hissetmesine.</st></p>
			<p><st c="7618">Yalnız hissetmesinin yersiz olduğunu da bu noktada yavaş yavaş kavrayacaktı. </st><st c="7696">Zaten Mert’in de söylediği gibi, bütün mesele o ilk arkadaşları bulmaktaydı. </st><st c="7773">Gerçi bu konuyla ilgili de anılarını anlatan bir örnek vardı karşısında:</st></p>
			<p><st c="7845">“Bak ilk haftalar, herkes çok kanka olur. </st><st c="7888">Şimdi ben üniversiteden örnek vereyim sana. </st><st c="7932">Geçen sene, okul başladı. </st><st c="7958">Görsen bütün dönem beraber takılıyoruz nerdeyse. </st><st c="8007">Herkes acayip yakın arkadaş. </st><st c="8036">İki ay oldu olmadı, kimse kimseyle muhabbet edemez oldu. </st><st c="8093">Ondan sonra kurduğun arkadaşlıklar önemli oluyor asıl. </st><st c="8148">İlk haftalarda sana takılanlara çok da aldırış etme.”</st></p>
			<p><st c="8201">Neyse ki bu noktada anneleri söze girmişti:</st></p>
			<p><st c="8245">“Deniz, oğlum, tamam kardeşine yardımcı olmaya çalışıyorsun ama yanlış yapıyorsun.”</st></p>
			<p><st c="8329">“Ne yanlışı anne ya?”</st></p>
			<p><st c="8351">“Yavrum, herkesin yaşadığı ilk gün başkadır okulda. </st><st c="8404">Senin bu anlattığın hikâyeyi o arkadaşlarından bir başkası kim bilir nasıl anlatır? </st><st c="8488">Sen emin misin o insanların en başından beri iyi arkadaş olup olmadıklarına?”</st></p>
			<p><st c="8565">“Benim gördüğüm kadarıyla…”</st></p>
			<p><st c="8593">“Ya görmediğin?”</st></p>
			<p><st c="8610">Doğan bu görme-görmeme meselesiyle ilgili araya girip espri yapamayacak kadar yorgun hissediyordu. </st><st c="8710">Sophie ise bir noktaya açıklık getirmeye kararlıydı:</st></p>
			<p><st c="8762">“Doğancığım, bizim anılarımızdan yola çıkıp da kendine bir şey kuramazsın tabii ki. </st><st c="8847">Senin tecrübe edeceklerin hepimizinkinden başka olacak. </st><st c="8903">Ama ben de kısaca bir şey anlatayım: Benim okuduğum lisede iki erkek vardı sadece. </st><st c="8986">Geri kalan hepimiz kızdık. </st><st c="9013">O iki çocuk, hiç anlaşamamalarına rağmen hep beraber takılırlardı. </st><st c="9080">Okullarda zorunlu ilişkiler, arkadaşlıklar olur zaten. </st><st c="9135">Ama bunlarınki ne fena bir zorunluluk düşün! </st><st c="9180">Çünkü o yaşlarda cinsiyetin, kimliğinin daha önemli bir parçası. </st><st c="9245">Bir şekilde kızlar kızlarla, erkekler erkeklerle zaman geçiriyorlar… Bu çocuklar da birbirlerine mahkûm olmuşlardı resmen!”</st></p>
			<p><st c="9368">Doğan tebessüm ederek, Deniz kahkaha atarak tepki verdiler bu hikâyeye. </st><st c="9441">Doğan yorgun olduğunu söyleyerek odasına çekildi, biraz tek başına zaman geçirmek istiyordu.</st></p>
			<p></p>
			<p><st c="9533">Düşünüyordu. </st><st c="9547">Okulda iki görme engelli olsalar… O kişiden de gerçekten hiç hoşlanmıyor olsa… O zaman onunla muhatap olmamayı mı seçerdi, yoksa ikisi birlik olurlar da daha rahat mı ederlerdi? </st><st c="9725">İhtimaller üzerine kafa yormamaya karar verdi.</st></p>
			<p><st c="9771">Odasını kurcalamaya başladı. </st><st c="9801">Son zamanlarda biraz dağılmıştı etraf. </st><st c="9840">Kafasının karışıklığı odasının içine, masasına, yatağına yansıyordu. </st><st c="9909">İnsan nasıl hissediyorsa öyle yaşıyordu. </st><st c="9950">Ya da diğer açıdan, nasıl hissedip düşünüyorsa yaşamına onu yansıtıyordu, zihni alışkanlıklarına yön veriyordu.</st></p>
			<p><st c="10061">Etrafı kurcalarken bir parça plastilin buldu. </st><st c="10108">Oyun hamuru gibi bir malzemeydi bu. </st><st c="10144">Evde kille çalışmak zor olduğundan, modlaj yaptıkları zaman, kil yerine plastilin almayı tercih etmişti bir ara. </st><st c="10257">O zamandan kalmış olmalıydı.</st></p>
			<p><st c="10285">Eline aldığı malzeme vücudunun sıcaklığıyla, ellerinin temasıyla yumuşaya başladı. </st><st c="10369">Yoğurulan nesnenin teması, zihnindeki başka düşünceleri de uyandırmış gibiydi. </st><st c="10448">Dokunduğu malzeme dikkatini toplamasını sağlamıştı.</st></p>
			<p><st c="10499">Küçücük bir temas bir anda ruh halini değiştirmiş gibiydi. </st><st c="10559">Son zamanlarda yaşadıklarını düşündü. </st><st c="10597">Işık’la tanışması, Mert’in hayatına girişi… Sahi, Mert’e göre ne kadar şanslı olduğunu düşünürdü eskiden, şimdi şanslılık sırası ona geçmiş gibiydi.</st></p>
			<p><st c="10745">Neden böyle düşünüyordu ki? </st><st c="10774">Neden yaşadıklarını çok büyük travmalar gibi algılıyordu? </st><st c="10832">Her şey yolunda gidecekken, hayatını yaşanmaz hale getiren kendisi değil miydi?</st></p>
			<p><st c="10911">‘Herhangi bir depresyon, kötü bir zaman sadece’ diye düşündü. </st><st c="10974">Zamanla geçecekti. </st><st c="10993">Bazen kötü tarafını görürdü insan her şeyin. </st><st c="11038">Sonra her şey eskisine dönerdi. </st><st c="11070">Aşırı mutsuzluklar, aşırı mutlulukların da çağırıcısıydı. </st><st c="11128">Bazen öyle dibe düşüyordu ki insan, sonrası kaçınılmaz yükselişti.</st></p>
			<p><st c="11194">Okulun ilk günleri öyle fena hissetmişti ki Doğan; bundan sonrası o kadar da kötü olamazdı. </st><st c="11287">Alışıyordu hem; binayı, hocaları, personeli, sınıf arkadaşlarını tanıyordu yavaş yavaş.</st></p>
			<p><st c="11374">Alt tarafı okula gitmeyi bu kadar </st><span xml:lang="tr-TR"><st c="11409">parmağında</st></span><st c="11419"> büyütecek değildi! </st></p>
			<p><st c="11439">Keyfinin yerine gelmiş olmasını, uzun zamandır görmediği arkadaşını görmeye bahane etmenin sırasıydı. </st><st c="11541">Hem böylece hayatında ilk defa bir arkadaşını evine davet etmiş olacaktı. </st><st c="11615">Sevgili kontenjanından Mert de gelebilirdi isterse.</st></p>
			<p><st c="11666">Işık’ı aradı.</st></p>
		</div>
	<div id="charCountTotal" value="11680"></div></body>
</html>
