<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-7" xml:lang="tr-TR">
		<div>
			<p id="_idParaDest-4"><st c="0">Bedensel varoluş</st></p>
			<p xml:lang="en-US"><span xml:lang="tr-TR"><st c="17">24 Kasım 1632’de, Amsterdam’da, Vlooienburg civarındaki Houtgracht Kanalı’nda, Portekiz göçmeni Yahudi bir ailenin konakladığı kiralık bir evde, Isaac Spinoza’nın oğullarından biri olan Miguel’in ikinci eşinden, kara saçlı, kara gözlü, güzel yüzlü, minik bir bebek doğdu.</st></span></p>
			<p xml:lang="en-US"><span xml:lang="tr-TR"><st c="289">Amsterdam’daki İspanyol-Portekiz Sefarad topluluğunun kurucularından biri olan Jacob Tirado tarafından bir sinagoga dönüştürülen evde, Beth Jacob Sinagogu’nda –Amsterdam’daki ilk sinagogda– sünnet edildi ve kendisine Bento Spinoza ismi verildi. </st><st c="535">Portekizcede bento “kutsanmış”, espinoza “diken”, d’espinhosa ise “dikenli yerden” anlamına geliyordu.</st></span></p>
			<p xml:lang="en-US"><span xml:lang="tr-TR"><st c="637">Bento’nun babası Miguel başarılı bir tüccardı, ayrıca Amsterdam Yahudi Okulu’nun ve sinagogunun da vasiliği görevini üstlenmişti. </st><st c="768">Kardeşi Gabriel’i doğurduktan sonra hastalanıp bir daha toparlanamayan anneciğini kaybettiğinde, Bento henüz altı yaşındaydı. </st><st c="894">Dokuz yaşına geldiğinde ise babası yeniden evlenecekti.</st></span></p>
			<p xml:lang="en-US"><span xml:lang="tr-TR"><st c="949">Yedi yaşındayken dini eğitim veren Talmud Torah</st></span><span xml:lang="tr-TR"><span id="footnote-007-backlink"><a href="kitap-7.xhtml#footnote-007"><st c="997">5</st></a></span></span><span xml:lang="tr-TR"><st c="999"> Okulu’na başladı. </st><st c="1018">Okula Baruch ismi ile yazıldı. </st><st c="1049">Baruch İbranicede “kutsanmış” anlamına geliyordu. </st><st c="1099">Okulda yalnızca dini metinlerle ilgilenmekle kalmıyor, ortaçağ filozoflarını ve Yahudi filozofları da inceliyorlardı. </st><st c="1217">Dini metinleri kolaylıkla ezberleyen Bento, bir süre sonra bu metinlerde çelişkiler görmeye başladı. </st><st c="1318">Sevilen bir öğrenciydi; fakat sorduğu sorularla herkesi, özellikle de eğitmenlerini zorluyordu.</st></span></p>
			<p xml:lang="en-US"><span xml:lang="tr-TR"><st c="1413">On yedi yaşındayken ağabeyi Isaac öldü. </st><st c="1454">Babası dükkânlarında kendisine yardım edebilsin diye onu okuldan alınca hahamlık eğitimini tamamlayamadı. </st><st c="1560">Seküler düşüncelere sahip babası halihazırda onun haham olmasını dilemiyor, dini eğitim almasını yalnızca kendi kültürünü içselleştirmesi ve topluluğun bir parçası olmanın ticari hayatta ona sağlayacağı kazançlar için istiyordu. </st><st c="1789">Bento, yarım kalan eğitimini, yazar, diplomat ve de yayıncı olan –ilk Yahudi baskı makinesinin sahibi– kabalist Haham Menasseh ben Israel’den özel dersler almaya devam ederek telafi ediyordu. </st><st c="1981">Israel aynı zamanda çok geniş bir çevreye de sahipti; siyasileri, entelektüelleri ve bilim insanlarını etrafında toplamıştı (Rembrandt</st></span><span xml:lang="tr-TR"><span id="footnote-006-backlink"><a href="kitap-7.xhtml#footnote-006"><st c="2115">6</st></a></span></span><span xml:lang="tr-TR"><st c="2117"> ile de arkadaştı).</st></span></p>
			<p xml:lang="en-US"><span xml:lang="tr-TR"><st c="2136">Bento yirmi bir yaşındayken, üçüncü eşi Esther’i kaybeden babası da, onun ardından </st></span><span xml:lang="tr-TR"><st c="2220">–</st></span><span xml:lang="tr-TR"><st c="2221">beş ay sonra</st></span><span xml:lang="tr-TR"><st c="2233">–</st></span><span xml:lang="tr-TR"><st c="2235"> vefat etti. </st><st c="2248">Sonra da kız kardeşi Myriam oğlunu doğururken öldü. </st></span><span xml:lang="tr-TR"><st c="2300">Ailesinden geriye babasının ilk eşinden doğma kardeşi Rebecca ve üçüncü eşinden doğma kardeşi Gabriel kalmıştı.</st></span></p>
			<p xml:lang="en-US"><span xml:lang="tr-TR"><st c="2411">Evlerinde Portekizce, İspanyolca, İbranice ve Hollandaca konuşulurdu. </st><st c="2482">İspanyolcayı okuma ve yazma dili, Portekizceyi günlük konuşma dili, İbraniceyi de ibadet dili olarak kullanıyorlardı. </st><st c="2600">Hollandaca ise ticari ilişkilerinde, Yahudi olmayan dostları ile iletişimlerinde kullandıkları dildi. </st><st c="2702">Bento’nun babasından Fransızca, ayrıca Talmud Torah’ta onunla yakından ilgilenen eğitmenlerinden biri olan Rav Saul Levy Morteria’dan da bütün incelikleri ile İbranice ve bunun yanı sıra İtalyanca da öğrendiği ve bu sayede Rönesans filozoflarının düşüncelerine erişme olanağı bulduğu bilinir. </st><st c="2995">Bento ailenin ticari işleri ile ilgilenmeye başladığında Hollandacayı daha yoğunluklu olarak kullanmaya başladı. </st><st c="3108">Fakat bu dilde kendini yazarak rahatça ifade edemiyordu.</st></span></p>
			<p id="_idParaDest-5"><st c="3164">Ölüm, salgın, kader</st></p>
			<p xml:lang="en-US"><span xml:lang="tr-TR"><st c="3184">On yedinci yüzyılda sık sık patlak veren veba salgınından Amsterdam da mustaripti. </st><st c="3268">1623-1624 yılları arasında, Amsterdam nüfusunun yüzde onu hayatını kaybetti. </st><st c="3345">Salgın 1635-1636 yıllarında, daha sonra 1655’te, daha sonra da 1664’te yeniden yayıldı. </st><st c="3433">Ölüm Bento’nun yuvasının içinde ve dışında, sokaklarda, kaskatı olmuş o soğuk bedenlerin içinde, yitip giden herkesin sevdiklerinin yüreklerinin tam ortasında, her yerdeydi. </st><st c="3607">Ölüm Bento’nun uğruna yaşamı boyunca mücadele ettiği şeyin; en yetkin, en güçlü olanın, elde edildiğinde insana bitimsiz bir neşe veren hakikatin bilgisinin, eksiksiz olanı anlama, ona ulaşma halinin tam karşısında konumlanan acı bir gerçeklikti. </st><st c="3854">Hakikatin bir parçası olarak var olan fakat ondan çok başka ve ona karşı olan, en olumsuz h</st></span><span xml:lang="tr-TR"><st c="3945">a</st></span><span xml:lang="tr-TR"><st c="3947">l, bir var olmama haliydi.</st></span></p>
			<p xml:lang="en-US"><span xml:lang="tr-TR"><st c="3973">1653’te babasını kaybettikten sonra ailenin ticari işleri ile ilgilenmek zorunda kalan Bento, birkaç ay sürebilen karantina süreçlerinde, sipariş edilen mallar şehre ulaşmazken, dükkânları haftalarca kapalı kalırken h</st></span><span xml:lang="tr-TR"><st c="4191">â</st></span><span xml:lang="tr-TR"><st c="4193">l</st></span><span xml:lang="tr-TR"><st c="4194">â</st></span><span xml:lang="tr-TR"><st c="4195"> Tanrı’sını ve tanrısal metinlerde gördüğü çelişkileri düşünüyor muydu? </st><st c="4267">Neler düşlüyor, neleri arzuluyordu? </st><st c="4303">Eğitmenlerinin ondan beklediği üzere bir din adamı olmayı ya da babasının izinden giderek iyi bir tüccar olmayı hiç dilemiş miydi? </st><st c="4434">Gerçekten bir yazgı var mıydı, varsa nasıl bir şeydi? </st><st c="4488">Şeyler zorunlulukla mı gerçekleşiyordu, yoksa şeylerin olduğu gibi olmama ihtimalinden, diğer bir deyişle olumsal olandan söz edebilir miydik? </st><st c="4631">Amsterdam vebadan kırılır ve tüm inananlar kendi dinleri gereğince Tanrı’larının onları bu lanetten kurtarması için gece gündüz ibadet edip oruçlar tutarken, Bento’nun Tanrı’sı ona, onun kendini adayacağı şeyin, ona göre hakikatin kendisinin, ne kadarını bahşetmişti?</st></span></p>
			<p xml:lang="en-US"><span xml:lang="tr-TR"><st c="4898">Ticari işleri iyi gitmiyordu. </st><st c="4929">Babasının hemen herkese kefil olma alışkanlığı ve bu yüzden ardında bıraktığı borçlar Bento’nun ve Gabriel’in üzerinde bir yüktü. </st><st c="5059">Bento tüm bunlarla nasıl başa çıkacaktı? </st><st c="5100">En önemlisi de kendi yaşamı ile ne yapmayı planlıyordu? </st><st c="5156">Yaşamın da, onu deneyimleyen bireyin de olabildiğince eksiksiz hale getirilebileceğine inanıyor, bu mükemmelliğe ulaşmayı arzuluyordu. </st><st c="5291">Peki, tüm bunları nasıl kovalayacaktı?</st></span></p>
			<p id="_idParaDest-6"><st c="5329">Çürük incirler</st><span id="footnote-005-backlink"><a href="kitap-7.xhtml#footnote-005"><st c="5344">7</st></a></span><st c="5346"> ve şarap</st><span id="footnote-004-backlink"><a href="kitap-7.xhtml#footnote-004"><st c="5355">8</st></a></span></p>
			<p xml:lang="en-US"><span xml:lang="tr-TR"><st c="5357">Spinoza, Marrano kültüründen geliyordu. </st><st c="5397">Moris Fransez’e göre bu kültürün en önemli özellikleri; tarihsel dinlere kuşku ile bakmak, içkinlik düşüncesi, kurtuluşu dinlerin dışında aramak ve düşünceyi ifade ederken yüzeyde başka, derinde başka olmak üzere ikili bir söyleme başvurmaktı (yine ona göre, tıpkı İspanyol edebiyatında olduğu gibi).</st></span></p>
			<p xml:lang="en-US"><span xml:lang="tr-TR"><st c="5697">Marrano kültürünün bahsi geçen her özelliğini taşıyan Bento’nun hayatındaki önemli dönüm noktalarından biri; 1653’te, babasını kaybettiği sene –ya da bir sonraki sene– Latince öğrenmek için Franciscus van den Enden’in okuluna başvurmuş olmasıdır. </st><st c="5945">Enden; Antwerp doğumlu, oranın Augustinusçu, Cizvit okulunda öğrenim görmüş bir şair, hekim, filozof ve sanat tüccarıydı. </st><st c="6067">Ailesi ile birlikte Amsterdam’a taşındıklarında da ilkönce bir sanat galerisi açmışlardı. </st><st c="6157">Galerinin iflasından sonra Enden, geçinebilmek adına Latince ağırlıklı dersler vermeye başladı. </st><st c="6253">Finansal durumu pek parlak olmayan Bento, Enden’in evinde kalıyor, hem öğrenim görüyor hem de diğer öğrencilere okutmanlık yapıyordu. </st><st c="6387">Öğrendiği şeyler arasında matematik, fizik ve tıbba dair bilgiler de vardı.</st></span></p>
			<p xml:lang="en-US"><span xml:lang="tr-TR"><st c="6462">Franciscus’un arkadaşı Jan Glazemaker’ın ona mercek yapımını öğretmesi de onun yaşamındaki kırılma noktalarından biridir. </st><st c="6585">Glazemaker, hem Fransızcadan hem de Latinceden çevirdiği Descartes yazıları kayda değer olan, yetmişin üzerinde çeviri kitap sahibi, Hollandalı bir çevirmendi. </st><st c="6745">Spinoza ailesine, aile şirketine, geçmişinde sahip olduğu hemen her şeye sırtını dönmek zorunda kalana dek, yaşamını mercek yontarak geçirebileceğini belki de hiç düşünmemişti.</st></span></p>
			<p xml:lang="en-US"><span xml:lang="tr-TR"><st c="6921">Enden’in çatısı altında; eserler vereceği dil olan Latinceyi, temel bilimleri öğrenmiş, kendi cemaatinden, kendi inancından olmayan kişilerle tanışmış ve üstelik muhtemelen ilk ve son defa bir kadından, Enden’in kızı Clara Maria’dan hoşlanmıştı. </st><st c="7168">Spinoza’nın onunla bir hayat kurmayı aklından geçirip geçirmediğini hiçbir zaman bilemeyeceğiz. </st><st c="7264">Zaten Clara ona inci bir kolye hediye eden ve onun için Katolik olmayı göze alan Enden’in bir başka öğrencisine, yani Spinoza’nın arkadaşlarından birine, Theodor Kerckring’e gönlünü verecekti.</st></span></p>
			<p xml:lang="en-US"><span xml:lang="tr-TR"><st c="7456">Spinoza’nın felsefesini, Descartes felsefesinden yola çıkarak, yöntemsel olarak onun tarzını benimseyip, onun felsefesinin ilkelerini ortaya koyarak ve kritik birçok noktada ona karşı çıkarak olgunlaştırdığını ve Descartes felsefesi ile biraz da Enden sayesinde içli dışlı olduğunu göz önünde bulundurur isek, Enden’in Spinoza felsefesine ne derece ilham verdiği konusunda bir fikir sahibi olmuş oluruz. </st><st c="7861">Yine de, Kartezyen felsefenin bu kadar popüler olduğu bir çevrede, Spinoza’mızın öyle ya da böyle kendisini Descartes ile meşgul edeceğini düşünebiliriz. </st><st c="8015">Üstelik, Spinoza’nın, ilham aldığı kişilerden çok önce de belirli ölçüde şekillenmiş düşünce sisteminin gitgide bu kişilerin düşüncelerinden farklılaştığını, felsefesinin yeterince özgün olduğunu söylemekte bir sakınca görmemeliyiz.</st></span></p>
			<p xml:lang="en-US"><span xml:lang="tr-TR"><st c="8247">Spinoza’nın sosyal çevresi Enden Okulu ve ona sunduğu kültürel ortam dışında; Kolejliler olarak bilinen, yenilikçi görüşlere sahip bazı Hıristiyan mezheplerine (Mennonitler, Remonstrantlar gibi) mensup ve kendi aralarında belirli aralıklarla toplantılar düzenleyen kişilerden oluşuyordu. </st><st c="8536">Spinoza’nın 1950’lerin başında Amsterdam borsasında tanıştığı eski dostu, baharat tüccarı Jarig Jelles’in onu Kolejlilere dahil eden insan olduğu düşünü</st></span><span xml:lang="tr-TR"><st c="8688">lüyor. </st><st c="8696">Jelles arkadaşının ölümünden sonra basılan kitapların önsözlerini yazmış ve sağlığında da bazı kitaplarının yayım masraflarını karşılayarak ona destek olmuştur.</st></span></p>
			<p xml:lang="en-US"><span xml:lang="tr-TR"><st c="8856">Spinoza Yahudi cemaatinden gitgide uzaklaşmış ve İsa’nın öğretilerinin içine çekilmişti. </st><st c="8946">Fakat Yahudi inancının incelikleri ile meşgul iken kafasını kurcalayan şeyler gibi İsa’nın öğretilerinde ya da yaygın olduğu şekli ile Hıristiyanlık inancında da sorguladığı ve apaçık karşı durduğu şeyler vardı; teslis inancı gibi.</st></span></p>
			<p xml:lang="en-US"><span xml:lang="tr-TR"><st c="9177">Spinoza’nın çalışmalarının nüshalarının onun güvenilir bulduğu yakın çevresindeki bütün dostlarının elinde olduğunu; dostlarının sadık izleyenleri olarak onun felsefesini yücelttiklerini, anlamaya çalıştıklarını ve ellerinden geldiğince ona destek olduklarını biliyoruz. </st><st c="9449">Hem anlaşılması hem de kabul edilmesi zor olan düşünceleri zaman zaman sorgulansa ve itirazlarla karşılaşsa da, tüm bunlar yine de, onun düşüncelerini geliştirmesini, düşüncelerinin insanlar üzerinde yarattığı ve yaratacağı etkiyi yeterince gözlemleyebilmesini ve çalışmalarını buna göre düzenleyebilmesini sağlıyordu.</st></span></p>
			<p xml:lang="en-US"><span xml:lang="tr-TR"><st c="9767">Spinoza hem Yahudileri hem de Hıristiyanları kızdırmayı başarıyordu. </st><st c="9837">İhtiyatlı davranışları onun sakıncalı düşüncelerinin dikkatleri üzerine çekmesine engel olmuyordu. </st><st c="9936">Yine de kendi cemaati, arada sırada ayinlere katılır ve bazı düşüncelerinden vazgeçerse ona her yıl bin Hollanda guldeni ödemeyi teklif etti. </st><st c="10078">Geçim sıkıntısı yaşayan Spinoza’nın bu teklifi kabul etmesi pek makul görülebilirdi. </st><st c="10163">Fakat o kendini gerçek dine, hakikatin dinine adamaya karar vermişti. </st><st c="10233">Halihazırda pek de parlak görünmeyen ticari başarısı, cemaatiyle ilişkisi, hatta ileride anlaşılacağı üzere can güvenliği pahasına ve yolundan dönmemek adına bu teklifi geri çevirdi. </st><st c="10416">Cemaatin ileri gelenleri (senhoreler, yaşça büyük olanlar) Spinoza’yı düzenli ödenecek bir miktar para ile dizginleyemeyeceklerini anladıkları zaman ona otuz günlük bir herem (cemaatten uzaklaştırma) cezası verdiler. </st><st c="10633">Herem ile cezalandırılan kişi toplumun diğer üyeleriyle ne sosyal ne ticari anlamda ilişki kurabilirdi ve tam anlamıyla topluluğun dışında tutulurdu. </st><st c="10783">Kökensel olarak “yok etme”, “yasaklama” anlamlarına gelen herem, basit bir uzaklaştırma cezası değildi; hele de süresiz bir biçimde uygulandığında...</st></span></p>
			<hr />
			<div>
				<div id="footnote-007">
					<p><a href="kitap-7.xhtml#footnote-007-backlink"><st c="10932">5</st></a><st c="10934"> Talmud, dini hukuku, pratikleri ve mitleri içeren kitaba; Torah ise Tevrat’a karşılık geliyor.</st></p>
				</div>
				<div id="footnote-006">
					<p><a href="kitap-7.xhtml#footnote-006-backlink"><st c="11029">6</st></a><st c="11031"> Hollandalı ünlü ressam (1606-1669).</st></p>
				</div>
				<div id="footnote-005">
					<p><a href="kitap-7.xhtml#footnote-005-backlink"><st c="11067">7</st></a><st c="11069"> Göçü, yani inançlarına sahip çıkmayı tercih etmeyen Yahudiler.</st></p>
				</div>
				<div id="footnote-004">
					<p><a href="kitap-7.xhtml#footnote-004-backlink"><st c="11132">8</st></a><st c="11134"> İsa’nın kanı.</st></p>
				</div>
			</div>
		</div>
	<div id="charCountTotal" value="11148"></div></body>
</html>
