<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-12</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-12" xml:lang="tr-TR">
		<div>
			<p id="_idParaDest-16"><st c="0">Tanrı’nın zorunlu eyleyişi</st></p>
			<p xml:lang="en-US"><span xml:lang="tr-TR"><st c="27">Her şeyin olması gerektiği gibi oluşu, evreni doğuran –artık yaratmaktan bahsetmediğimize göre doğurmaktan, üretmekten, taşmaktan bahsedeceğiz– Tanrı’nın doğası gereğidir. </st><st c="200">Her şey, Tanrı’nın kendisi dahil, Tanrı’nın varoluşu gereği oluşagelmiş doğa yasalarına uymak zorundadır. </st><st c="306">Öyle ki mucize dediğimiz şeyler de bu yasalara aykırı oluşları bakımından, aslında yokturlar. </st><st c="400">Zaten Tanrı, karşı gelinebilecek yasalar koymuş olamazdı, hatta kendisi bile bu yasalara, yani kendi doğasına aykırı davranamazdı; bu, o yasaların aslında yürürlükte olmadığı ya da Tanrı’nın yetkin olmadığı anlamına gelirdi. </st><st c="625">Tanrısal ışığı mucizelerde değil, aklın ve doğanın yasalarının içerisinde aramalı, onun ışığını bunların içerisinde kucaklamalıydık. </st><st c="758">Tanrı’nın, kendisinin bile çiğneyemeyeceği yasaları, en başta onun mutlak varlığının ve gücünün, aynı zamanda da mucize dediğimiz şeyin olanaksızlığının dayanağıdır. </st><st c="924">Doğal hali ile dinin akla dayalı deterministik (belirlenimci) yapısının, mucizelere ve vahiylere dayalı her türlü dini anlamsız kılması, yine onun tamamlanmışlığı ve eksiksizliğinden ötürüdür. </st><st c="1117">Burada Tanrı’ya bir yetkinsizlik atfedilmediği, O’nun yalnızca kendi doğasından kaynaklanan zorunluluğa göre eylediği, bu eyleyişin de gerçek özgürlük olduğu, kesinlikle de O’nun özgür olmadığı anlamına gelmediği dikkatle okunmalıdır. </st><st c="1352">Tanrı’nın iradesi, tanrısal doğanın kendisinden kaynaklanan bir zorunluluk ile belirlenmiştir. </st><st c="1447">Bu yüzden bu belirlenim, başka bir ifadeyle zorunluluk, özgürlüğün ta kendisidir. </st><st c="1529">Bir zorlamaya/zorlanmışlığa değil, fakat zorunluluğa tabi olmayı; yalnızca Tanrı’nın değil, fakat avlandığı zaman bir aslanın, avucumuza aldığımızda dikenleri elimize batan bir kaktüsün etkinliklerini –her şeyin kendi doğasına uygun etkinliğini– özgürlük olarak değerlendirmeye başlamak Spinoza gibi düşünebilmek yolunda atılabilecek ilk ve en büyük adım olacaktır.</st></span></p>
			<p xml:lang="en-US"><span xml:lang="tr-TR"><st c="1894">Zorunluluktan bahsettiğimiz her an, gerçekte temel olarak akıldan; akıldan bahsettiğimiz her an da gerçekte kaynaktan, Tanrı’dan bahsediyoruzdur. </st><st c="2041">Şeylerin zorunlulukla gerçekleşmesi, evrende belirli yasalar olduğuna işaret eder. </st><st c="2124">Bu yasaların mutlaklığı, daha doğrusu karşı gelinemez oluşu yine akla, zorunluluğa ve elbette Tanrı’ya yapılan bir atıf iken; yasaların karşı gelinebilir olanları olumsallığa –fakat asla özgürlüğümüze değil– atıfta bulunur. </st><st c="2348">Eğer hangi edimimizin hangi sonuca yol açacağını bilmeseydik, yani şeyler zorunlu olarak değil de olumsal olarak gerçekleşiyor olsaydı, edimlerimizin bizim seçimlerimiz olması bile –öyle olduğunu öne sürmüyoruz– bir anlam ifade etmeyecekti. </st><st c="2589">Bir su birikintisine fırlattığımız düz bir taş, onu fırlattığımız anların birinde birbiri ardınca açılan hareler oluşturup, onu fırlattığımız anlardan başka birinde ise geri dönüp kafamıza çarpsaydı ya da belki daha kötüsü, suya değdiği anda su ile reaksiyona girip bir bomba gibi patlasaydı ve bize zarar verseydi, özgürlüğümüzden söz edebilir miydik? </st><st c="2942">Öyleyse nedenleri bildiğimiz sürece, her şeyin zorunlulukla gerçekleştiğini ve olumsal olandan söz ettiğimizde, bizim henüz farkında ol(a)madığımız bir nedenselliğin, diğer bir deyişle bizim bilgisizliğimizin söz konusu olduğunu kabul etmiş bulunuyoruz.</st></span></p>
			<p id="_idParaDest-17"><st c="3195">Bengilik, zamansızlık</st></p>
			<p xml:lang="en-US"><span xml:lang="tr-TR"><st c="3217">Bu konu ile ilgili son olarak varmamız gereken yer; bir yaratımdan söz edemiyorsak, bir başlangıçtan da söz edemeyeceğimiz gerçeğini fark etmemizdir. </st><st c="3368">Spinoza, başsız ve sonsuz olan bir varoluşu zamansallık düzleminde değerlendiremeyeceğimizi ifade eder. </st><st c="3472">Bunun; süresiz ve zamansız olanı bile, süre ve zaman boyutunda değerlendiremeyeceğimiz anlamına geldiğinin altını çizer. </st></span><span xml:lang="tr-TR"><st c="3593">Zamansızlık ya da sonsuzluk, özünde zamandan bağımsız olarak, Spinoza felsefesinde, özü gereği hem varoluşu hem de zorunluluğu kuşatır; bundan dolayı da Tanrı’nın özünün kendisidir.</st></span></p>
			<p xml:lang="en-US"><span xml:lang="tr-TR"><st c="3774">Varoluşu özü gereği zamansız olan Tanrı’dan türeyen tekillerin varoluşları ise süreye bağlıdır. </st><st c="3871">Süre ya da zaman, yalnızca tekillerin varlığında anlam bulur. </st><st c="3933">Zaman bu hali ile ölçülebilir, hesaplanabilir bir formdadır. </st><st c="3994">Zaman, ayrıca tekillere ilişkin olmasına karşın onların özüne ait değildir; tekillerin süreye tabi oluşları onların özlerini değiştirmez.</st></span></p>
			<p id="_idParaDest-18"><st c="4131">Gerçek din</st></p>
			<p xml:lang="en-US"><span xml:lang="tr-TR"><st c="4142">İçkinlik düzleminin –yani bu dünyaya içkin, bu dünyanın içerisinde olanın ve aşkınsal olmayanın– içerisinden dışarı çıkmamaya biat etmiş bir tanrıtanımazın, batıl inançlara alternatif olarak ve onlarla mücadele edebilmek adına dört elle sarıldığı nedenselliğin, yani doğa yasalarının, yani bilimsel paradigmaların; tüm bunları kabul etmenin ve aşkınsal olan her şeyi dışlayarak yalnızca onları tanımanın, onlara inanmanın, tüm bunlar Tanrı’nın kendisini ifade ettiği için, Tanrı’nın kendisine inanmaktan neredeyse farksız olduğunu öne süreceğiz.</st></span></p>
			<p xml:lang="en-US"><span xml:lang="tr-TR"><st c="4688">Üstelik içkin olan deneyimlenebilir, içeride, bize ilişkin, dünyevi olanı; aşkın olan ise deneyimlenemez olanı, ötekini, bizim yabancı olduğumuz şeyi simgeliyorsa; ötekinin de kendi içerisinde, en azından kendisi için bile, deneyimlenebilir olduğunu, yani aşkın olanın da kendi içerisinde içkin olabileceğini düşünebiliriz. </st><st c="5013">Spinoza’nın, aşkın olanı –Tanrı’yı– içkinlik düzleminin –Doğa’nın– yasaları gereğince ele alışı; içerinin dışarıya, dışarının içeriye nüfuz edişi, onun felsefesinin sarsılmazlığının temelidir. </st><st c="5206">Aşkın Tanrı’nın kurduğu içkin, dünyevi düzende, varlığı zorunlu olarak toplumsallığı ve ötekilerle başa çıkabilmeyi gerektiren insan, ötekilerle her temasında yine ötekinin –yani bir bakıma yine aşkınsal olanın– alanına girmiş olur. </st><st c="5439">İçkin ve aşkın olanın birbiri yerine geçebilirliği, ileride daha ayrıntılı değinileceği üzere, varlıkbilimsel açıdan var olan hiçbir şeyin bir diğerine üstün olmayışı ile de estetik bir tutarlılık içerisindedir.</st></span></p>
			<p xml:lang="en-US"><span xml:lang="tr-TR"><st c="5650">Gerçek din; kendisini mucizeler ya da kutsal kitaplar gibi tarihsel anlatılar yoluyla değil fakat kendi zorunlu yasaları aracılığı ile görünür kılan bir tanrıyı anlama çabasında gizlidir. </st><st c="5839">Dindarlık, Spinoza’nın ifadesi ile; aklın rehberliğinde yaşıyor olmamızdan kaynaklanan iyilik yapma isteğidir.</st></span></p>
		</div>
	<div id="charCountTotal" value="5949"></div></body>
</html>
