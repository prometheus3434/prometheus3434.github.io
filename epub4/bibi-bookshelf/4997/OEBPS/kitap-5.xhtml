<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-5" xml:lang="tr-TR">
		<div>
			<p id="_idParaDest-2"><st c="0">Dikenli yerler, üç büyük sürgün</st><span><span id="footnote-003-backlink"><a href="kitap-5.xhtml#footnote-003"><st c="32">2</st></a></span></span></p>
			<p xml:lang="en-US"><span xml:lang="tr-TR"><st c="34">Bir varmış bir yokmuş. </st><st c="57">Parmaklarınızın bu sayfalara dokunuşundan yaklaşık üç bin yıl kadar önce, var olalı beri, yürekleri Tanrı’larının onlara vaat ettiği toprakların özlemi ile yanıp tutuşan bir kavim yaşarmış. </st><st c="247">Yaldızlı kumların üzerinde görkemli yapıların yükseldiği bir diyardan, bin bir zorlukla, aklın hükümranlığı yeryüzüne hâkim olmadan önce insanların inandıkları ve de adına mucize dedikleri bin bir olağandışı halin sonunda, belki de o mucizeler ile ve onlar sayesinde, Tanrı’larının elçileri önderliğinde göç ederek, kendilerine ait olduğunu bildikleri topraklara yerleşip, orayı yurt edinmişler.</st></span></p>
			<p xml:lang="en-US"><span xml:lang="tr-TR"><st c="642">Demir dövmesini bilen, aynı zamanda müzisyen olan, tok sesli, bilge krallarının, kocasını öldürerek sahip olduğu kadından doğma, rüzgârın ve hayvanların dilini bilen sevgili oğlu öldükten sonra, krallıkları Kuzey ve Güney olmak üzere iki parçaya ayrılmış. </st><st c="899">Kuzey ülkesindeki on kabile –buraya İsrail demişler– yaldızlı kumlar ülkesinin kuzeydoğusuna, Ortadoğu’nun en büyük imparatorluklarından birinin on farklı yerine yerleştirilmiş. </st><st c="1077">Topraklarından ve birbirlerinden koparılan bu insancıkların, kendi dini metinlerine göre, Tanrı yolundan saptıkları için başlarına gelen bu ilk büyük sürgünden sonra –kendi ülkelerini kurmadan önce, peygamberleri ile yaptıkları ilk göçü saymaz isek– kaderin ağları onlar için oradan oraya savruluşun, katledilişin, vatansızlığın, tutsaklığın, ezilmişliğin, dışarıda bırakılmışlığın en uç örnekleri ile örülmüş. </st><st c="1488">Bir var olmuş, bir yok olmuş, ama tarihlerinin bütün bu motiflerin tekrarları ile bezeli kumaşını dokumaktan, mücadele etmekten geri durmamışlar.</st></span></p>
			<p xml:lang="en-US"><span xml:lang="tr-TR"><st c="1633">Güney halkı ise –burası Yahuda Krallığı imiş– bahsi geçen imparatorluk zayıflayınca, asma bahçeleri ve çıkıp Tanrı’ya bakabilmek için inşa ettikleri kule ile anılan başka bir imparatorluğun hâkimiyetine girmiş. </st><st c="1845">Bu iki büyük gücün bölgeye hâkim olma savaşında Yahuda Krallığı’ndan bazıları isyan etmeye başlayınca, imparator onların kutsal mabetlerini yerle bir etmiş ve onları kendi imparatorluk topraklarına sürmüş. </st><st c="2051">Bu sürgün de onların yaşadığı ikinci büyük sürgünmüş.</st></span></p>
			<p xml:lang="en-US"><span xml:lang="tr-TR"><st c="2104">Asma bahçeleri ve kuleleri talan edilip dağılan imparatorluğu başka bir krallık işgal etmiş, bu yeni kralın izni ile İsrailoğulları kutsal mabetlerini yeniden inşa etmişler ve bir süre üç farklı büyük gücün hâkimiyeti altında yaşamışlar. </st><st c="2343">Daha sonra, Tanrı’nın insanların günahları için çarmıha gerilmeyi göze alan elçisinin doğumundan üç yüz doksan altı yıl sonra Doğu ve Batı olarak ikiye ayrılan ve antik dönemin en göz alıcı eserlerini veren imparatorluğunun döneminde, baskı altında olan ve zaman zaman isyan eden İsrailoğullarının, yine farklı bölgelere sürüldükleri ve kendi topraklarına dönmekten men edildikleri üçüncü büyük sürgün olayı yaşanmış.</st></span></p>
			<p id="_idParaDest-3"><st c="2760">Etrafı yetmiş kurtla çevrilmiş koyunlar,</st><span><span id="footnote-002-backlink"><a href="kitap-5.xhtml#footnote-002"><st c="2801">3</st></a></span></span><st c="2803"> masalsı olmayan geçmiş</st></p>
			<p xml:lang="en-US"><span xml:lang="tr-TR"><st c="2826">On beşinci yüzyılın sonlarında, beş asırdır İspanya topraklarında huzur içerisinde yaşayabilen Yahudiler, Elhamra Kararnamesi ile birkaç ay içerisinde mal varlıklarını satıp –yanlarına altın, gümüş ya da ziynet eşyası almaları da yasakken– memleketleri bildikleri bu toprakları terk etmek zorunda bırakılınca, yine büyük, kitlesel bir göç yaşandı. </st><st c="3175">Göç etmek ya da Hıristiyan olmak arasında seçim yapmak zorunda olan Yahudilerin bir kısmı din değiştirdi, bir kısmı katledildi, çok büyük bir kısmı da sınır dışı edildi. </st><st c="3345">Din değiştirmek zorunda kalanlar sözcük anlamı “dönmeler” olan </st></span><span xml:lang="tr-TR"><st c="3408">conversos</st></span><span xml:lang="tr-TR"><st c="3417">; Hıristiyanlar arasında ise converso’lar “domuzlar” anlamına gelen </st></span><span xml:lang="tr-TR"><st c="3486">marranos</st></span><span xml:lang="tr-TR"><st c="3494"> isimlendirmeleri ile anılıyordu.</st></span></p>
			<p xml:lang="en-US"><span xml:lang="tr-TR"><st c="3527">Sınır dışı edilenlerin önemli bir kısmı Portekiz’e yerleşti. </st><st c="3589">Sürgünü dinlerini değiştirmeye yeğ tutan bu insanların, tıpkı Babil göçünde olduğu gibi, geride kalanlara –dini metinlerde de altı çizildiği üzere– bir üstünlüğü vardı. </st><st c="3758">Yok olup gitmemek, “çürük incirlere”</st></span><span xml:lang="tr-TR"><span id="footnote-001-backlink"><a href="kitap-5.xhtml#footnote-001"><st c="3794">4</st></a></span></span><span xml:lang="tr-TR"><st c="3796"> dönmemek için, kutsal topraklarına ve mabetlerine yeniden kavuşabilme umuduyla, kaderlerine bir kez daha boyun eğip, yuvalarını terk ettiler. </st><st c="3939">Sonrasında, 1536’da Portekiz engizisyonunun kurulmasının ardından, birçok Yahudi yine dinlerini değiştirmeye zorlandı ve birçokları yine, oradan da sınır dışı edildi.</st></span></p>
			<p xml:lang="en-US"><span xml:lang="tr-TR"><st c="4105">Portekiz’in Lizbon kentinde yaşamakta olan Sefarad (İbranicede “İspanya” anlamına geliyor) Yahudilerinden Isaac Spinoza; ailesini Lizbon’dan Fransa’nın Nantes kentine götürdü. </st><st c="4282">Isaac göze batmadan, dikkat çekmeden, yeni yurtlarının kültürü içine karışarak kendilerine bambaşka bir hayat kurabilmeyi umuyordu. </st><st c="4414">Fakat işler umdukları gibi gitmedi; işler ailesi için, tıpkı ataları için olduğu gibi, hiçbir zaman yolunda gitmiyordu. </st><st c="4534">1615’te yeni yurtlarından da kovulduklarında, ailesi ile birlikte bu kez Hollanda’nın Rotterdam kentine yerleşti ve on iki sene sonra da öldü. </st><st c="4677">Isaac’in iki oğlu kimliklerini, inançları gizlemekten yorulup, Yahudiliğin gereklerini yeniden yerine getirmeye başladıkları sırada Amsterdam’a yerleşmeye karar verdiler. </st><st c="4848">Bu, onlar için cesaret gerektiren, zor bir karardı; fakat yine de, bir kez daha umutluydular. </st><st c="4942">1581’de İspanya’ya bağlı bir şehir devleti olmaktan kurtulup bağımsızlığını kazanan Hollanda, halihazırda Sefarad Yahudilerinin önde gelenlerini bünyesinde barındırıyordu. </st><st c="5114">Ticaretin giderek geliştiği bu kıyı kentine hâkim olan özgürlük ve farklı kökenlere sahip insanlara yönelik hoşgörü havası ile Amsterdam, hem Yahudiler hem de dinlerini değiştirmiş olup açıkça Hıristiyanlığın, gizlice de Yahudiliğin gereklerini yerine getirerek yaşayan bazı converso’lar için bir cazibe merkezi haline gelmişti.</st></span></p>
			<hr />
			<div>
				<div id="footnote-003">
					<p xml:lang="en-US"><span><a href="kitap-5.xhtml#footnote-003-backlink"><st c="5442">2</st></a></span><span><st c="5444"> Anlatıda tasvir edilen büyük imparatorlukların, krallıkların isimlerinin anılmamasının ilk nedeni; tasvirlerin apaçık oluşu sebebiyle tarihsel gerçeklikten çok da uzaklaşmadan, uzak atalarının öyküsüne hâkim olmadıkça ne kendisini ne de felsefesini anlayabileceğimiz Spinoza’mızı öncelikle biraz daha masalsı bir dil ile, tarihsel kronolojiye ve de isimlendirmelere boğulmadan okuyabilmenin amaçlanması; en önemlisi de tarihleri boyunca bu insancıkları yok sayan emperyal güçleri anmamanın, anlatıya tepkisel bir incelik katacağının varsayılmasıdır.</st></span></p>
				</div>
				<div id="footnote-002">
					<p><a href="kitap-5.xhtml#footnote-002-backlink"><st c="5994">3</st></a><st c="5996"> Talmud metinlerinde göç eden Yahudiler, etrafı yetmiş kurtla çevrilmiş koyuna benzetilir.</st></p>
				</div>
				<div id="footnote-001">
					<p><a href="kitap-5.xhtml#footnote-001-backlink"><st c="6086">4</st></a><st c="6088"> Kitab-ı Mukaddes’te Tanrı; göçü tercih edenleri iyi incirlere, etmeyenleri ise çürük incirlere çevireceğini bildirir.</st></p>
				</div>
			</div>
		</div>
	<div id="charCountTotal" value="6206"></div></body>
</html>
