<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-4" xml:lang="tr-TR">
		<div>
			<p id="_idParaDest-1"><st c="0">Önsöz</st></p>
			<p xml:lang="en-US"><span xml:lang="tr-TR"><st c="6">Klasik felsefe tarihi, modern felsefenin kurucusu ve öncüsü olarak René Descartes’ı işaret etse bile, Descartes’tan biraz sonra tarih sahnesinde belirecek olan Baruch Spinoza, skolastik dönemden modern döneme geçişin en güçlü simgelerinden birisi olarak kabul edilir. </st><st c="275">Zira o, dışlanma pahasına, Tanrı’ya dair genel kavrayışı köklü biçimde eleştirmiş ve Tanrı’yı zorunluluk gereği yer kaplayan bir töz olarak kavramıştır. </st><st c="428">Spinoza’nın ortaya koyduğu ontoloji, kimileri buna itiraz etse de, materyalistik olmaktan uzak bir monizmdir. </st><st c="538">Descartes’ın düalizmi ile Leibniz’in plüralizmi arasında Spinoza’nın monizmi, on yedinci yüzyıl töz felsefesinin en önemli kavrayışlarından birini örnekler. </st><st c="695">Ortaya koymuş olduğu ontolojinin yanı sıra Spinoza, ruhun duygulanışlarına dair önermeleri ile de günümüzde oldukça popülerdir. </st><st c="823">Neşe ve keder duygulanışlarının birbirlerine karşı konumlandığı ve diğer duygulanışların bu iki duygulanışın farklı görünümleri olduğu bu yaklaşım, neşeli olabilmenin ve neşeli bir yaşam sürebilmenin de bir rehberi gibidir. </st><st c="1047">Spinoza’nın ortaya koymuş olduğu bu fikirleri izleyebileceğimiz, tanım, aksiyom, önerme ve kanıtlardan oluşan en büyük eseri </st></span><span xml:lang="tr-TR"><st c="1172">Ethica</st></span><span xml:lang="tr-TR"><st c="1178"> –geometrik biçimde ve oldukça incelikle örülmüş bu felsefe örgüsü– çözülmesi oldukça zor, olağanüstü muntazam bir sistemdir.</st></span></p>
			<p xml:lang="en-US"><span xml:lang="tr-TR"><st c="1303">Baruch Spinoza, felsefesiyle olduğu kadar yaşamöyküsüyle de dikkat çekici bir filozoftur. </st><st c="1394">Henüz yirmi üç yaşındayken Yahudi cemaati tarafından dışlanması, daha sonra bıçaklı saldırıya maruz kalması, yaşamını bazen dostlarının katkılarıyla, bazen de mercek perdahlayarak kıt kanaat sürdürmeye çalışması ve tüm bu zorlukların onu genç yaşta ölüme sürüklemesi, onun tam manasıyla filozofik bir yaşam sürdüğüne dair kimi işaretler olarak okunmalıdır. </st><st c="1751">Şüphe yok ki felsefesi ve yaşamıyla Spinoza, felsefe tarihinin en önemli ve en kritik eşiklerinden birisidir. </st><st c="1861">Nitekim o, Karl Marx’tan Friedrich Nietzsche’ye, Immanuel Kant’tan Friedrich Hegel’e, </st></span><span xml:lang="tr-TR"><st c="1947">Johann Wolfgang Von Goethe</st></span><span xml:lang="tr-TR"><st c="1973">’den Ludwig Wittgenstein’a, Jorge Luis Borges’ten Albert Einstein’a, Sigmund Freud’dan Gilles Deleuze’e kadar, pek çok farklı ekolden ve pek çok farklı disiplinden önemli kişilere esin kaynağı olmuş ve onların düşüncelerinin şekillenmesine katkıda bulunmuştur. </st><st c="2235">Spinoza günümüzde halen, oldukça fazla okunan ve oldukça fazla atıf alan bir filozoftur. </st><st c="2324">Elinizde bulunan bu eser de, onun yaşamına ve düşüncesine ışık tutmayı, dahası onun daha iyi anlaşılmasının yolunu açmayı amaçlamaktadır.</st></span></p>
		</div>
	<div id="charCountTotal" value="2461"></div></body>
</html>
