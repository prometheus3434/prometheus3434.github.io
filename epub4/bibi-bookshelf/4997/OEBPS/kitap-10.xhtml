<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-10" xml:lang="tr-TR">
		<div>
			<p id="_idParaDest-12"><st c="0">Spinoza’nın gözleriyle bakmak</st></p>
			<p xml:lang="en-US"><span xml:lang="tr-TR"><st c="30">Spinoza Clara’ya baktığında neler görüyordu? </st><st c="76">Bütün belirlemeler gerçekten birer olumsuzlama mıydı? </st><st c="130">Bütün bedenler, her tekil, örneğin bir taş, bir taş oluşu bakımından bir çiçek olma hakkını yitirdiği için –ya da tam tersi– birer olumsuzlama mıydı? </st><st c="280">Kaynak tek ise, her şey Tanrı’dan taşıyorsa, bu tanrısal uzamın, maddenin, yer kaplayan bu tanrısal şeylerin her birinin, birbiri olabilme olanağı var mıydı? </st><st c="438">Şeyleri kendileri yapan şey neydi?</st></span></p>
			<p xml:lang="en-US"><span xml:lang="tr-TR"><st c="472">Spinoza’nın Clara’yı sınırlandırmadan, olumsuzlamadan düşlemeye çalıştığı oluyor muydu? </st><st c="561">Onu, onun bedenini imgelemeden zihninin içerisinde süzebildiği, onu yalnızca o tanrısal ışıktan ibaret olarak algılayabildiği oluyor muydu? </st><st c="701">Clara’ya ya da Casearius’a baktığında, onların bedenlerinde meydana gelmiş olan, varlığını çeşitli kipler aracılığı ile bu dünyevi bedenler üzerinde açığa çıkaran Tanrı’yı görüyor muydu?</st></span></p>
			<p xml:lang="en-US"><span xml:lang="tr-TR"><st c="887">Tanrı’sı Tanrı olmayan Spinoza</st><span id="footnote-015-backlink"><a href="kitap-10.xhtml#footnote-015"><st c="918">15</st></a></span></span></p>
			<p xml:lang="en-US"><span xml:lang="tr-TR"><st c="921">Kimilerince “yoldan çıkmış bir tanrıtanımaz”, kimilerine göre ise “Tanrı’sı ile kendinden geçmiş bir adam” olan Spinoza’nın, hayatı boyunca kendisini hem dindarlara hem de dinsizlere karşı savunmak zorunda kalması; farklı kişiler tarafından hem teist hem de ateist olmakla itham edilebilmesi –ya da övülebilmesi– çok ilginçtir. </st><st c="1250">Yine de, bütün bunlara rağmen biz onun –belki de bizim tasarladığımız kadar ayrı olmayan– bu iki ayrı uçtan ziyade daha çok panteist,</st></span><span xml:lang="tr-TR"><span id="footnote-014-backlink"><a href="kitap-10.xhtml#footnote-014"><st c="1383">16</st></a></span></span><span xml:lang="tr-TR"><st c="1386"> tümtanrıcı düşünceye sahip biri olarak kabul edildiğini görürüz. </st><st c="1452">Fakat Fransez’e göre, Spinoza doğayı kutsallaştırmadığı için, onu bir panteist olarak ele almamız için de bir nedenimiz yoktur. </st><st c="1580">Hegel tarafından felsefi düşüncenin başlangıç noktasında konumlandırılan Spinoza, yine Hegel’e göre de, “her şey olan Tanrı” anlayışı ile “her şeyin Tanrı olması” anlayışını ayırt edemememizden kaynaklanan bir hata sonucu panteist olarak görülür.</st></span></p>
			<p xml:lang="en-US"><span xml:lang="tr-TR"><st c="1826">Daha önce de değindiğimiz üzere, Spinoza’nın içerisinde yetiştiği Marrano kültürünün özelliklerinden biri olan; yüzeyde başka, derinde başka ikili bir söylemin kullanımı Spinoza’nın zamanında ve içerisinde bulunduğu çevrelerce sıkça kullanılan bir yöntemdi. </st><st c="2085">Ayrıca teoloji çalışanların çok iyi bildiği hermeneutiğin (yorumbilgisinin) teolojinin bir metodolojisi olmaktan çıkıp, sıkça kullanılan felsefi bir metot haline gelmesi de söz konusuydu. </st><st c="2273">Doğrusu, düşünceleri ve inançları yüzünden başlarına ne geleceğini bilmeyen insanların kendilerini daha çetrefilli bir üslupla ifade etmek zorunda hissetmeleri kaçınılmaz olsa gerekti. </st><st c="2458">İşte, onun felsefesini tüm bunları göz önünde bulundurarak, daha dikkatli okumaya çalışan kimilerince Spinoza, Tanrı’dan yalnızca görünürde söz ederken, derinde ise bizim bildiğimiz anlamda bir tanrıya atıfta bulunmaz; hatta, şaşırtıcı bir biçimde, kimilerince Tanrı’dan hiç söz etmez ve onun varlığını kabul etmez. </st><st c="2774">İlk bakışta onu bir ateist olarak yorumlayabilmenin neredeyse olanaksız olduğunu düşünebilsek de, bu savın savunucularının varsayımlarının dikkate değer olmadığını öne süremeyiz. </st><st c="2953">Onun aşkınsal düzlemi yok sayan, aşkın olan her şeyi içkin olan herhangi bir şeyi ele alır gibi ele alan, ontolojisinin ve etiğinin normlarını yalnızca içkinlik düzleminde temellendiren felsefesi gerçekten de materyalist bir felsefeye kapı aralıyor, kaynaklık ediyor gibidir. </st><st c="3229">Spinoza’nın felsefesine materyal bir pencereden bakan kimilerine göre, onun sıkça kullandığı “Deus sive Natura” (“Tanrı ya da Doğa” veya “Tanrı yani Doğa”) ifadesinin açıkça ortaya koyduğu üzere; Spinoza felsefesinde Tanrı yalnızca, Doğa’ya, yani bir çeşit materyalizme ulaşma yönünde bir basamaktır. </st><st c="3530">Tanrı nihai olarak doğaya ya da maddeye dönüşür; bu yüzden yalnızca doğa ya da madde vardır; sonuç olarak da Tanrı aslında yoktur. </st><st c="3661">Başka bir açıdan bakmak gerekirse, “Tanrı ya da Doğa” demek, bir bakıma; Tanrı sözcüğünü Doğa olarak, Doğa sözcüğünü de Tanrı olarak okuyabilme özgürlüğü demektir. </st><st c="3825">Spinoza okurken ya da elimizdeki bu kitabı okurken, bu iki sözcüğü de özgürce birbiri yerine kullanıp, istersek Doğa’yı, istersek de Tanrı’yı ya da herhangi birini yok sayıp yalnızca bir tanesini kullanmayı tercih edebiliriz.</st></span></p>
			<p xml:lang="en-US"><span xml:lang="tr-TR"><st c="4050">Tanrıtanımazlık ya da tanrıcılık yakıştırmaları bir yana, Hegel’e göre, Spinoza felsefesinde yalnızca Tanrı’nın varlığı söz konusudur; kozmos, yani evren Tanrı’dan ibarettir. </st><st c="4226">Bu yüzden Hegel ona “akozmist” yakıştırmasını yapar. </st><st c="4279">Öyle ki gerçekte bir tek varlıktan söz edebiliriz. </st><st c="4330">Bu varlık da tözdür; kendinde olan ve kendisi aracılığı ile kavranabilendir. </st><st c="4407">Spinozist deyişle Tanrı, yani Doğa’dır. </st><st c="4447">Geri kalan her şey O’nun kendisini ifade etme biçimleri, değişkileri, etkilenişleridir. </st><st c="4535">Kendisini, Tanrı’sını ve onun görünümlerini anlamaya adayan Spinoza için yapılabilecek en duygu verici yakıştırmadır bu; o bir ateist değil, ancak bir akozmist olabilir.</st></span></p>
			<p xml:lang="en-US"><span xml:lang="tr-TR"><st c="4704">Spinoza’nın, alışageldiğimiz Tanrı’dan çok farklı olan Tanrı’sının bir diğer özelliği onun bir bedene sahip olmasıdır. </st><st c="4824">Töz olan ve kendisini sıfatlar aracılığı ile ifade eden Tanrı’nın bizim bilebildiğimiz iki önemli sıfatından biri uzamdır. </st><st c="4947">Tanrı bir uzama sahip olmak, diğer bir deyişle yer kaplamak zorundadır. </st><st c="5019">Bunun sebebi en başta, onun töz olması, her şeyin ilk nedeni olması itibariyle bizim düşünebileceğimiz bütün sıfatları da kendinde toplamış olması gerektiğidir. </st><st c="5180">Kendisinden uzamsal olma özelliğine –diğer bir deyişle uzam sıfatına– sahip olan şeyler taşan Tanrı da, bu yüzden bedenlenebilir, yer kaplayan bir şey olmalıdır. </st><st c="5342">Bizler, Spinoza’ya ve ondan önce de Tanrı’nın bir uzamı olduğunu öne süren düşünürlere, teologlara göre, Tanrı’nın büyüklüğüne atıfta bulunduğumuz her anda, aslında onun yer kaplayışına gönderme yapıyoruzdur.</st></span></p>
			<p id="_idParaDest-13"><st c="5550">Doğa’yı ya da Tanrı’yı anlamak</st></p>
			<p xml:lang="en-US"><span xml:lang="tr-TR"><st c="5581">Şeyler Tanrı’dan, yani tanımı gereği zorunlu olandan –Tanrı’nın, yani eksiksiz ve mükemmel olarak kurgulanan bir varlığın var olmayacağını tasarlamaya çalışırsak içine sürükleneceğimiz çelişkiden ötürü kabul gören bir zorunluluktan– yani Tanrı’nın kendisinden taşarlar. </st><st c="5852">Bu yüzden şeylerin kendisi de doğrudan doğruya Tanrı’nın dışavurumları ya da eylemleridir. </st><st c="5943">Dolayısıyla doğayı anlamak Tanrı’nın dışavurumlarını, görünümlerini anlamak, hatta aslında Tanrı’nın kendisini anlamaktır. </st><st c="6066">Ve Spinoza’ya göre; insan Tanrı’yı anlamaktan ötürü öyle bir hoşnutluk duyar ki bu, Tanrı’nın kendisini anlamaktan duyduğu hoşnutlukla eşdeğerdir. </st><st c="6213">Tanrı’yı yani Doğa’yı anlamak, insana adeta tanrısal bir neşe verir ve insanın ulaşabileceği daha üst düzeyde bir hoşnutluk yoktur.</st></span></p>
			<p id="_idParaDest-14"><st c="6344">Başlangıcın ya da yaratımın olmayışı</st></p>
			<p xml:lang="en-US"><span xml:lang="tr-TR"><st c="6381">Tanrı’nın eksiksiz olduğu ön kabulü ile şeylerin zorunlu olarak var olması gerektiği çıkarımında bulunduk. </st><st c="6489">Bu durumda, Tanrı’yı Tanrı yapan şeyin alışık olduğumuz şekliyle yaratım olmaması gerekir; çünkü yaratma eylemi öncesi, yaratmamış olan bir tanrının tanrı olmayacağı, onun yaratmadığı için eksik olacağı açıktır. </st><st c="6701">Keza, yaratma eylemi ile Tanrı’nın kendisi de bir değişime tabi olur; fakat Tanrı halihazırda en mükemmel hali ile var olan bir şey olduğu için, aynı zamanda da değişmemesi gereken bir şeydir. </st><st c="6894">Üstelik Tanrı yaratmış olsaydı, onun yaratmak istediği için yaratmış olacağını varsaymamız gerekir; zaten Tanrı’nın istemediği bir şey yapacak olması kulağa saçma gelecektir. </st><st c="7069">Fakat burada, daha bu aşamada bile sorunsal olan, Tanrı’nın herhangi bir şeyi istiyor olmasıdır. </st><st c="7166">Tanrı’nın bir şeyi istemesi demek, istediği her ne ise ona sahip olmaması, istediği şey bakımından eksik olması demektir. </st><st c="7288">O halde Tanrı’nın bir şeyi istemesi, alışık olduğumuz ifade biçimi ile Tanrı’nın “Ol!” demesi ve bir şeyin oluvermesi, Tanrı’ya tanrısallık değil, ilk bakışta kavraması zor da olsa, ona insanilik yükleyen bir tasarı; Tanrı’nın insanbiçimci, diğer bir deyişle antropomorfik bir tasarısıdır.</st></span></p>
			<p xml:lang="en-US"><span xml:lang="tr-TR"><st c="7577">Tanrı’nın istemesi</st></span></p>
			<p xml:lang="en-US"><span xml:lang="tr-TR"><st c="7596">Peki, bunu nasıl içselleştirecek, usumuzda nereye konumlandıracağız? </st><st c="7666">Tanrı iste(ye)meyen bir varlık ise, bu onun özgür iradesinin olmadığı anlamına mı gelecektir? </st><st c="7760">Tanrı’nın özgür iradesinin olmadığı ön kabulü ile mi onu antropomorfik bakış açısından uzak tutabilecek, ona ilahilik atfedebileceğiz? </st><st c="7895">En üstün varlık edimlerine özgürce karar veremiyorsa, bu, onu sınırlayan ondan daha üstün bir varlığın –en üstünden üstün bir şeyin daha– olması gerektiği anlamına gelmez ve bu da bizi yine çelişkiye düşürmez mi? </st><st c="8108">Burada karışıklıktan kurtulabilmek adına, Tanrı’nın töz olduğunu anımsayarak, onun tanımına ve dolayısıyla zorunlu varlığına dikkatimizi vererek şöyle düşünelim:</st></span></p>
			<p id="_idParaDest-15"><st c="8269">Özgür irade</st></p>
			<p xml:lang="en-US"><span xml:lang="tr-TR"><st c="8281">Havaya fırlattığımız bir elmanın yere düşmesi olgusunun bir zorunluluğa dayandığı konusunda bir an bile tereddüt etmeyiz. </st><st c="8404">Üstelik elmanın da –onu artık kontrol edemediğimize göre– özgür iradesi ile yere düşmekte olup olmadığını sorgulamayız. </st><st c="8524">Tanrı’nın bizzat kendisinin neden olduğu yasalara zorunlulukla uyan şeylerin özgür olduklarını düşünmeyişimiz gibi özgür olmadıklarını düşünmemiz için de bir nedenimiz yoktur. </st><st c="8700">Çayın içerisinde çözünen şekerin bunu özgürce yapıp yapmadığını değerlendirmeyiz; bilerek ya da bilmeyerek ezdiğimiz bir böceğin özgür iradesiyle ölüp ölmediğini de... </st><st c="8868">Elma nedenselliğin doğası gereği, yerçekimi kanununun etkisi ile, biz onu havaya fırlattığımız için yere düşmektedir. </st><st c="8986">Başka etkenler söz konusu değilse, normal şartlar altında, örneğin fırtınalı bir hava elmayı daha da yukarı uçurmayacaksa, elmayı havaya fırlattığımızda onun yere düşmesini bekleriz. </st><st c="9169">Bunu öyle bir kesinlikle biliriz ki az önce elmayı bir yerden sonra kontrol edemiyor oluşumuzu ifade etmiş olsak bile, onu kısmen kontrol ediyormuş gibi hissederiz. </st><st c="9334">Çünkü zaten, neden olduğumuz devinimin sonucunda gerçekleşecek olanı bilerek eylemişizdir. </st><st c="9425">Peki, bu duruma yol açan şeyin, nedenselliğin, bir başka deyişle doğa yasalarının, yani aslında zorunluluğun kaynağı nedir? </st><st c="9549">Cevabı görece daha kolay bir soru olsa gerek: Nedenselliğin kendisi, elimizi ateşe tuttuğumuzda canımızın yanması, göklerde yüzen bulutların gölgelerimizi silmesi –en başa dönersek şeylerin de bizzat kendisi, yani Tanrı’nın dışavurumları– Tanrı’nın kendisidir.</st></span></p>
			<hr />
			<div>
				<div id="footnote-015">
					<p><a href="kitap-10.xhtml#footnote-015-backlink"><st c="9809">15</st></a><st c="9812"> Tatián tanrı olmayan bir tanrıdan söz eder.</st></p>
				</div>
				<div id="footnote-014">
					<p><a href="kitap-10.xhtml#footnote-014-backlink"><st c="9856">16</st></a><st c="9859"> Spinoza panteist değil, panenteist bir düşünürdür. </st><st c="9911">Panenteizmde Tanrı doğa ile özdeş değil, doğayı da içine alan bir üst varlıktır. </st><st c="9992">Ayrıca panenteizmde, panteizmden farklı olarak kutsal olanın ve olmayanın ayırdına varılır.</st></p>
				</div>
			</div>
		</div>
	<div id="charCountTotal" value="10083"></div></body>
</html>
