<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4">“PİÇ MATT HEWS İÇ OĞLANI MATT HEWS BİR PİSLİK BİLE O KULAKLI GÛ-ÜNE BÜYÜK ZEVKLE GEÇİRİR MATT HEWS PİÇ”</p>

  <p class="calibre4">“Bu ne?” diye sordum, kafam karışmış. Prandtl bilmiş bilmiş başını salladı.</p>

  <p class="calibre4">“Shakespeare besbelli Matthevvs adında birine diş biliyormuş; o satırları yazdığında bu nefretini kodlamayı tercih etmiş.”</p>

  <p class="calibre4">“Ne? Bu muhteşem sahneyi, Matthews diye birine yöneltilmiş bir araba kötü sözü saklamak için kasti olarak kullandı mı demek istiyorsun?”</p>

  <p class="calibre4">“Kasti olarak yaptığını kim söyledi? Kod koddur; yazarının niyetine bakmaksızın.”</p>

  <p class="calibre4">“Bir şeye bakalım,” dedim; şifresi çözülmüş metnin kendisini makineye girdim. Bant yine, zeminin üzerine kıvrıla kıvrıla yığıldı. Prandtl gülümsedi ama bir şey demedi.</p>

  <p class="calibre4">“AH BANA BİR VERSEYDİ TRA LA LA TRA LA LA AH KEŞKE TRA LA LA BANA VERSEYDİ LA LA, TRA LA LA VE BANA VERSEYDİ TRA LA LA HA HA HA TRA LA LA” Çıktıda yazılı olanlar bunlardı.</p>

  <p class="calibre4">“Şimdi bundan nasıl bir anlam çıkarıyorsun?”</p>

  <p class="calibre4">“Onyedinci yüzyıl Ingiliz insanının psikolojisinin derinliklerine inmiş olduk.”</p>

  <p class="calibre4">“Shakespeare’in büyük şiirinin piç Matthews ve tra la la olduğunu mu söylemek istiyorsun? Bu şekilde senin makinen edebiyat abidelerimizi, deha eseri yaratıları, ölümsüz eserleri, her şeyi laf salatasına indirgeyecek!”</p>

  <p class="calibre4">“Çok doğru,” diye cevap verdi Prandtl. “Laf salatası. Sanatlar, edebiyat, bunların gerçek amacı nedir? Sapkınlık!”</p>

  <p class="calibre4">“Neden sapma?”</p>

  <p class="calibre4">“Bilmiyor musun?”</p>

  <p class="calibre4">“Hayır.”</p>

  <p class="calibre4">“Bilmelisin.”</p>

  <p class="calibre4">Sustum.</p>

  <p class="calibre4">“Kırılmış bir kod, kod olarak kalır. Ancak bir uzman onu seviye seviye soyabilir. Bu bitmez tükenmezdir. İnsan daha derinlere doğru kazdıkça katmanlar daha ulaşılmaz olur. Bu yolculuğun sonu yoktur.”</p>

  <p class="calibre4">“Bu nasıl olur? Ya ‘Cevap olmayacaktır’ ne olacak? Bunun nihaî son olduğunu sen söylemedin mi?</p>

  <p class="calibre4">“Hayır, o yalnızca bir aşamaydı. Yeterince gerçek; bu ilerlemeler çerçevesinde elbette, ama yine de yalnızca bir aşama. Biraz bunun üstünde düşün; sen de aynı sonuca varacaksın.”</p>

  <p class="calibre4">“Anlamıyorum.”</p>

  <p class="calibre4">“Anlayacaksın; belli bir zaman sonra. O da yalnız ve yalnız bir aşama olacak.”</p>

  <p class="calibre4">“Bana biraz yardım edemez misin?”</p>

  <p class="calibre4">“Yalnız başınasın; herkes gibi. Zordur kesinlikle -ama sen diğerlerinden ayrıldın; çaktın mı? Zamanımız bitti şimdi. İlerde senin için elimden geleni yapacağım. Görevim çerçevesinde elbette.”</p>

  <p class="calibre4">“Ama nasıl... Hâlâ bilmiyo-” dedim alarm halinde. “Görev ile ilgili kodlar konusunda beni bilgilendirmen gerekmiyor muydu?”</p>

  <p class="calibre4">“Görev mi?”</p>

  <p class="calibre4">“Evet.”</p>

  <p class="calibre4">“Tanımla.”</p>

  <p class="calibre4">“Ben... ben ayrıntıları bilmiyorum; sanırım hepsi talimatımda söylenmiştir. İşte burda; bu klasörün içinde. Tabii, sana göstermemem gerekiyor -bir dakika, klasörüm nerde?” Ayağa fırladım, masanın altına baktım; klasör yoktu! Şişman subay ölü b balık gibi şişmiş ve ağzı açık, oturduğu yerde müthiş bir şekilde horluyordu.</p>

  <p class="calibre4">“Klasörüm nerde?!” diye bağırdım kulağına.</p>

  <p class="calibre4">“Sakin ol,” dedi Prandtl arkamdan. “Burda bir şey kaybolmaz. Kruuh! Kruuh!!” diye haşlar gibi bağırdı kulağına. “Onu geri ver! Duyuyor musun, geri ver!”</p>

  <p class="calibre4">Şişman subay ağırlığını öteki tarafa verdi; elinden yere bir y düştü -klasörüm. Çabucak aldım; içindekiler yerinde mi d<sup class="calibre7">;,,</sup>e krntrol ettim.</p>

  <p class="calibre4">O halde klasörün üstüne mi oturmuştu? Burnumun dibinden bana farkettirmeden aldığına göre, göründüğünden daha hünerliydi. Tam klasörü açarken, anahtar olmaksızın talimatımı doğru dürüst okuyamayacağımı anımsadım; Prandtl ise neyle ilgili olduklarını bilmeden bana doğru anahtarı veremezdi. Bir kısır döngü. Durumu ona açıkladım.</p>

  <p class="calibre4">“Büyük ihtimalle Binbaşı Erms tarafından bir gözetim,” diye sonuca vardım.</p>

  <p class="calibre4">“Kim bilir?” dedi.</p>

  <p class="calibre4">“Bir kontrol edeceğim!” dedim, ona meydan okuyarak. “Başka bir deyişle: ona gideceğim ve tüm işten elini eteğini çektiğini, Görevimi sabote ettiğini söyleyeceğim; Başkumandanın kendisi tarafından verilen Görevimi!”</p>

  <p class="calibre4">“Neyin doğru olduğunu düşünüyorsan öyle yap,” dedi; sonra bir tereddüt gölgesiyle ekledi: “Ama... doğru prosedürü bildiğine emin misin?”</p>

  <p class="calibre4">“Beni buradan elim boş gönderen prosedür mü?” diye sordum soğuk bir tonla.</p>

  <p class="calibre4">Prandtl gözlüğünü çıkardı. Sanki aniden maskesi düşmüş gibi görünen yüzünde bıkkın bir umutsuzluk vardı. Bana bir şey anlatmak istediğini ama anlatamadığını -ya da izin verilmediğini- hissettim. Aramızda tırmanan düşmanlık bir anda dağıldı. Bu adama sempati duymaya başlamıştım. “Sen... emirlere göre mi hareket ediyorsun?” diye sordu;</p>

  <p class="calibre4">o kadar alçak bir sesle konuşmuştu ki zar zor duydum.</p>

  <p class="calibre4">“Emirlere göre mi?... Sanırım.”</p>

  <p class="calibre4">“Ben de.”</p>

  <p class="calibre4">Kapıyı açtı. Orada, benim çıkmamı beklerken bir heykel gibi duruyordu. Yanından geçerken dudakları aralandı; ama kelime söylenmeden kaldı. Yalnızca iç çekti; geri çekildi ve kapıyı yüzüme çarptı. Bir kez daha klasörümü sımsıkı tutmuş olarak kendimi koridorda buldum. Kod Bölümü’ne ziyaretim istenen sonucu vermediyse de -yani bana Görevim hakkında bir şeyler söylemediyse de- en azından bu sefer bir hedefim vardı. En azından bu bir şeydi. Numarayı kendi kendime tekrar ettim: 9129. Binbaşı Erms’e, söz verdiği yemek fişlerini sorabilirdim. Güzel bir bahane...</p>

  <p class="calibre4">Bir sürü beyaz kapıyı geçtim; neden sonra klasörü anımsadım. Şayet talimatım (var olduklarını kabul etmem gerekiyordu) Binbaşı Erms’in ofisinde okuduğum parçalar gibi devam ediyorsa, o zaman benim Bina içindeki tüm gelecek hareketlerimi takip ediyor olmalıydılar. Sersemletici bir düşünceydi bu. Ve keza nereye gidersem gideyim, her zaman benim odadan odaya amaçsız sürüklenmelerim hakkında benden daha çok şey bilenler olduğuna dair işaretler oluyordu. Klasörde, yolculuğumun tam bir rehberi gerçekten bulunabilir miydi; benim için hazır bekleyen son da dahil? Önceden okuduğum birkaç satır kesinlikle bu olasılığı gösteriyordu; en derinlerdeki düşüncelerim bile tam tamına doğru olarak kaydedilmişti.</p>

  <p class="calibre4">Klasörü açmaya karar verdim; bunu niye daha önce yapmadığımı merak ediyordum. Eğer gerçekten kendi kaderimi iki elim arasında tutuyorsam neden bir göz atmayaydım?</p>

  <p class="calibre4">SAĞIMDAKİ kapılar sırası aniden bitti. Büyük ihtimalle, duvarın öteki tarafında çok uzun bir oda vardı. Biraz uzakta, bir tuvalete çıkan bir koridor buldum. Kapı açıktı; içeri daldım; beni engelleyen bir şey yoktu. Kendimi içeri kilitledim; küvetin ucuna iliştim; sonra aynanın altındaki rafta küçük, karanlık bir nesne farkettim; temiz bir el havlusunun üstüne davetkar bir şekilde yerleştirilmiş düz bir ustura. Bilmediğim bir nedenle beni rahatsız etti. Elime aldım; yepyeni görünüyordu. Burada her şey, bir ameliyathanenin göz kamaştırıcı temizliğiyle parlıyordu. Usturayı yerine geri koydum. Orada bir şey klasörü açma noktasına gelmemi engelliyordu. Tuvaletten çıktım; asansörle bir alt seviyeye indim; bir önceki geceyi geçirdiğim tuvalete.</p>

  <p class="calibre4">O da boş ve tam tamına bıraktığım gibiydi; yalnız havlular yeniydi. Küvetin kenarına iliştim; klasörün ipini çözüp, kaim bir kâğıt destesi çıkardım.</p>

  <p class="calibre4">Sayfalar boştu; hepsi. Borulardan anlamsız, vahşi bir tıkırtı geliyordu; başka bir seviyedeki bir musluğun açılması-</p>

  <p class="calibre4">na benzer bir gürültü. Nerdeyse insan sesine benzer bir inilti; sonra su akma sesi ve sonra Bina’mn sağlam bağırsaklarında ilerledikçe azalan bir ses. Beyaz sayfaları çevirirken ellerim titriyordu, tek tek; mekanik bir şekilde, amaçsız onları saydım. Prandtl -yo, şu şişman subay! O şişko domuzu sıkıp suyunu çıkaracağım, lmdaat!</p>

  <p class="calibre4">Kızgınlığım geldiği gibi hızla geçti. Tabii ki her şey planlanmıştı, dikkatle. Ama neden talimatımı çalsınlardı? Binbaşı Erms’in tek yapacağı şey en baştan onları bana vermemekti.</p>

  <p class="calibre4">Ama bir dakika; burda bir şey var, şu boş sayfaların arasında gizli -Bina’nm içinde bulunduğu dağın bir haritasıyla birlikte Bina’nm bir planı ve buna ekli, üstüne beyaz iple iliştirilmiş bir adet on iki aşamalı plan; “Kılıç Harekâtı”. Tabii bunu yetkililere iade etmeli, bana nasıl geldiğini açıklamalıydım. Ama bana inanırlar mıydı? Bu gizli belgeleri aklımda tutmadığımı nasıl ispatlayabilirdim ki? Bina’nın yerleşimini ezberlemediğimi -Harvurd Dağı’mn yüz on sekiz mil güneyi- ya da Bina’mn şemasını hatta Genel Kurmay Başkanlığı’nm yerini? Hayır, yapacak bir şey yoktu. Şimdi geçmiş dört günün olaylarının izleğini görmeye başlıyordum: Tüm o kaza eseri, birbiriyle bağlantısız olaylar aslında beni derinlere çekmek için örülmüş karmaşık bir ağmış; şu hakikat anma doğru çekmek için.</p>

  <p class="calibre4">Bu tehlikeli dokümanları en ufak parçalarına ayırmak ve sonsuza kadar bir daha görmemek üzere tuvalete atıp sifonu çekmemek için kendimi nasıl zor tuttum! Ama Binbaşı Erms’in uyarısını anımsadım! Burada hiçbir şeyin şans eseri olmadığı ne kadar da doğruydu! Her kelime, her baş hareketi, en ufak bir ifade, en aklını yitirmiş jest; her şey bir tasarım sonucuydu, benim yıkımıma karar vermiş devasa bir makinenin bir parçası. Kendimi, ışıl ışıl parlayan milyonlarca gözle sarılmışım gibi hissettim. Ah, saklanacak bir yer olsaydı; bir çatlak, bir çıkıntı; havaya karışıp yok olsaydım... Ustura! Onun orada olmasının <span class="calibre6">nedeni</span> bu muydu? Yalnız kalmak isteyeceğimi biliyorlardı, onu oraya kasıtlı koymuşlardı...</p>

  <p class="calibre4">Otomatik hareketlerle kâğıtları tek tek klasöre yerleştirdim. Klasör yavaş yavaş doldukça benim aklımdaki düşünceler de yavaş yavaş boşaldı; bir çıkış yolu, akıllıca bir strateji, karşı bir koz bulma umutlarım da onlarla birlikte. Şimdi daha çok kendi yüzümün imgesini önümde görebiliyordum; lanetli bir adamın sinmiş terli yüzü. Yenilmiş, yıkılmıştım; kaybedecek neyim kalmıştı ki? Bu basit düşünce, yüzlerce vahşi, umutsuz senaryolarımın arasından, bir tür kurtuluş gibi ortaya çıkmıştı.</p>

  <p class="calibre4">Tam şehitlik mertebesinin kutsal tacını kabul etmeye hazırlanırken bir dizin kartı kayıp ayaklarımın önüne düştü. Üstünde bir numara yazılıydı; zar zor okunabiliyordu -3883- ve şimdi görüyordum ki birisi sayıdan önce “Oda” sözcüğünü yazmıştı; besbelli mesajı anlaşılabilir yapmak için bir önlem. Yoksa bu bir emir miydi?</p>

  <p class="calibre4">Tamam öyle olsun! Klasörümü aldım ve son defa etrafa bir göz attım. Aynada yüzüm vardı; beni karanlık ve kırık bir pencereden izliyormuş gibi. Kırık? Camdaki yollardan dolayı mı yoksa kendimi korkunun prizmasından mı görüyordum? Birbirimizi gözledik, kendim ve ben. Herhalde bir hain tam böyle görünürdü! Şu tere bulanmış, korkudan çarpılmış, çirkin surat; çok yakında yok olacaktı. Düşüncesi bile nerdeyse hoştu. Ah, dönüp dolaşıp buraya varacağımı biliyordum.</p>

  <p class="calibre4">Evet, bu, kaçınılmaza baş eğişte tad alacak bir şeyler vardı... Ama bir dakika, ya bu kâğıtları yanlış yere koyduy-sam? O zaman ellerim bomboş kalırdım; ne Görev ne ihanet, hiçbir şey... Bir tür dev komplo makinesinin tuzağına mı düşmüştüm, birbirine karşı iki gücün mücadelesinin dişlileri arasında mı kalmıştım? Eğer gerçekte durum buysa, üst düzey bir yetkili hâlâ benim için aracılık edebilirdi.</p>

  <p class="calibre4">3883 numaralı odanın son sığınak olabileceğine karar verdim. Aynı zamanda Prandtl da vardı. Asıl durum neyse neydi, o benim yüzüme bakıp belli belirsiz iç çekmişti. Bunun bir anlamı vardı. <span class="calibre6">İç çekmişti</span> -benim <span class="calibre6">tarajımdaydı.</span> Tabii aslında, şişman subay talimatımı çalarken o beni oyalamış-tı. Emir emirdi. Emirlere göre hareket ettiğini kabul etmişti.</p>

  <p class="calibre4">Prandtl’ın odasına doğru giden koridor boştu. Çok yavaş yürüyordum. Bir şey beni geriye çekiyor gibiydi. Sonunda ofise girdiğimde içerde kimse yoktu. Masanın üstünde iki fincan vardı. Benimki tabağında metal sinekler olandı; orada iki çukur gibi duruyorlardı. Duvara yakın masanın üstünde darmadağınık dokümanlar duruyordu. Oraya yöneldim; elime rastgele birkaç tane aldım; en azından talimatımın bir kısmı hasbelkader burada olabilirdi. Sarı bir klasör buldum; ama içinde yalnızca bordrolar ve tuhaf bir uzmanlıklar listesi vardı: İç İşleri Uzmanı, Birinci Sınıf Karşıbilgi-ci, Baş Zarf Açıcı, Yardımcı Yalan Yere Yemin Ettirici, Ölü Yakıcı ve Kemik Düzeltici... Telefon acı acı çalmaya başladı; yerimden hopladım. Alıcıyı kaldırdım.</p>

  <p class="calibre4">“Alo? “diye bir erkek sesi geldi. “Alo?”</p>

  <p class="calibre4">Ben cevap vermeye kalmadan hatta başka birisi girdi. İki sesi de duyabiliyordum.</p>

  <p class="calibre4">“Benim,” dedi ilk ses. “Bir sorunumuz var, Yüzbaşı!”</p>

  <p class="calibre4">“Başı dertte mi, ha?”</p>

  <p class="calibre4">“Kendisine zarar vermesinden korkuyoruz.”</p>

  <p class="calibre4">“Zayıf biri değil mi? Hiç şaşırmadım.”</p>

  <p class="calibre4">“İdare eder mutlaka, ama neler olabileceğini tahmin edersiniz. Mümkün olduğunca olayın yayılmaması-”</p>

  <p class="calibre4">“Bu Altı’nın işi, benim değil.”</p>

  <p class="calibre4">“Bir şey yapamaz mısınız?”</p>

  <p class="calibre4">“Onun için mi? Hiçbir şey. Kılımı bile kıpırdatmam...”</p>

  <p class="calibre4">Nefesimi tutarak dinledim; benim hakkımda konuştukları şüphesi gittikçe kesinlik kazanıyordu. Bir duraksama oldu. “Emin misiniz?”</p>

  <p class="calibre4">“Altı’yı geri çek.” .</p>

  <p class="calibre4">“Yani onu görevden emekli etmek demek bu.”</p>

  <p class="calibre4">“Yani?”</p>

  <p class="calibre4">“O zaman onu bırakmamız mı gerekecek?”</p>

  <p class="calibre4">“istemiyor musun?”</p>

  <p class="calibre4">“Benim ne istediğim konusu değil, efendim -yalnızca, şey, gittikçe alışıy-”</p>

  <p class="calibre4">“Bak, senin orda kendi uzmanların var, değil mi? Prandtl ne diyor?”</p>

  <p class="calibre4">“Prandtl mı? Hiçbir şey, son iç geçirmeden sonra hiçbir şey. Her neyse, o şimdi bir toplantıda.”</p>

  <p class="calibre4">“Onu anonsla çağırt. Bak söylüyorum, bu işle ilgili herhangi bir alakam olmasını istemiyorum.”</p>

  <p class="calibre4">“Ona Tıp Bölümü’nden operatörler yollayacağım.” “Kendin nasıl biliyorsan öyle yap. Şimdi gitmem lazım. Tamamdır. ”</p>

  <p class="calibre4">“Tamam, efendim.”</p>

  <p class="calibre4">İkisi de telefonu kapattı. Bense, sanki alıcı bir deniz kabuğuymuş gibi kulağımda yumuşak bir fısıldamayla kalakaldım. Benim hakkımda mı konuşuyorlardı?</p>

  <p class="calibre4">En azından Prandtl’ın bir toplantıda olduğunu öğrenmiştim. Ayak sesleri duydum; yan odadan birisi geliyordu. Koridora koştum; bir an tereddüt ettim -ama şimdi geriye dönmem çok zordu. Hayır; şimdi durum şuydu: Binbaşı Erms ve 3883 numaralı oda arasında bir seçim. 3883 numaralı oda üçüncü seviyede bir yerlerde olmalıydı. Soruşturma Bölümü mü? Bir kez oraya düşen bir daha çıkamazdı... Yeniden koridorlarda bir aşağı bir yukarı yürümek o kadar kötü değildi, gerçekten. Bir asansörde dinlenebilirdim; etrafta dolaşabilir, tuvalette saklanabilirdim...</p>

  <p class="calibre4">Ustura. İlginç, şu ana kadar aklıma gelmemişti. Benim için mi oraya konmuştu? Belki. Ama ben bunu bir daha düşünemeyecek kadar altüst olmuş bir durumdaydım. Merdivenlerden aşağı indim; kendimi sersem gibi hissediyordum. Beşinci seviye. Dördüncü. Üçüncü. Koridor beyazdı; son derece temiz ve düz -3887, 3886, 3885, 3884, 3883. Kalbim ağzıma gelmiş, içeri bir göz atmaya karar verdim. Birisi sorarsa Binbaşı Erms’i ^radığımı, yanlış kapıyı açmış bulunduğumu söyleyebilirdim. Klasörü ellerimden zorla alamazlardı -alırlar mıydı? Onlar <span class="calibre6">benim</span> talimatımdı. Onlara Talimat Bölümü’nü aramalarını söylerdim, Binbaşı Erms... Ama o zaman her şeyi öğrenirlerdi; niye bu kadar endişelenecektim? Çabucak tüm olaylar zincirini gözümün önünden geçirmeyi denedim; prosedüre göre raporumu hazırlamak için. Kendimle çelişkiye düşmemeliydim; bu sonum olurdu. Ama kafam o kadar karışmıştı ki. Örneğin, şu küçük yaşlı adamla geçen olay; holde ilk rehberimi tutuklamalarından önce miydi sonra mı? Derin bir nefes alıp kapının kolunu çevirdim.</p>

  <p class="calibre4">Geniş, kasvetli ofiste bir allahm kulu yoktu; yalnızca dolaplar, her boy ve tipte kataloglar; devasa hesap defterleri, iple bağlı tomar tomar kâğıtlar, kavanozlar dolusu tutkal, makaslar, kayıt defterleri, damgalar ve her tür kıvır zıvır ofis malzemesi; duvarlar boyunca sıralanmış büyük çalışma masalarının üzerleri bunlarla doluydu. Ayak sürüme sesleri duydum; kenardaki kapılardan birinin eşiğinden yaşlı, üniforması mürekkep lekeleriyle dolu paçoz bir adam belirdi.</p>

  <p class="calibre4">“Bizi görmeye mi geldiniz?” dedi karga gibi bir sesle. “Zor bulunan bir konuk gerçekten de! Buyrun, buyrun! Sizin için ne yapabiliriz. Kontrol edilecek bir şey, değil mi?”</p>

  <p class="calibre4">Ama ben tek kelime söylemeye kalmadan yaşlı adam geveze geveze konuşmaya başladı; konuşurken bir yandan gayretle havayı kokluyor, bir yandan da burnunun ucunda</p>

  <p class="calibre4">asılı duran iğrenç damlayı içine çekmeye çalışıyordu</p>

  <p class="calibre4">“Sivil giysiler. Sivil giysiler içindesiniz; o halde katalogdan bir şeyler istiyorsunuz... bir dakika, işte burda...”</p>

  <p class="calibre4">Çok büyük bir kartotekse doğru topallaya topallaya yürüdü; sonra birbirinin ardı sıra çekmeceleri çıkarmaya başladı. Odada etrafa bakındım yine. Yerler lebaleb çöp doluydu; köşeler, sandalyelerin altı; tozdan ve küflü kâğıttan dolayı çok ağır bir hava vardı. Yaşlı bunak törpü gibi bir sesle anlatıyordu:</p>

  <p class="calibre4">“Arşiv Görevlisi Şef Gloubül burda değil. Bir toplantıda, bilmiyor musunuz. Yardımcı memur da burda değil, bir şey söylemeden çıktı. İşte görüyorsunuz efendim, burada, depoyu beklemek için tamamıyla yalnızım. Bendeniz Anteus Kappril, hizmetinizdeyim efendim, Dokuzuncu Dereceden Görevli; kırk sekiz yıllık sadık hizmetinden sonra emekli olmaya hazır; ister inanın ister inanmayın. Ah evet, artık rahat bir yaşam bekliyor beni; bana söyledikleri bu! Ama öte yandan, efendim, siz kendiniz de görüyorsunuz, ben burada vazgeçilmez bir adamım! Vazgeçilmez! Ama ben de burda konuşuyorum, bahse girerim sizin de aceleniz vardır. İş, iş. İstek kâğıtlarınızı şu küçük, eski kutuya koyuyorsunuz ve hazır olduğunuzda zili çalıyorsunuz; ben anında burada olurum; hızlıdan da hızlı istediğinizi bulurum; eğer burada okumak isterseniz, sorun yok; istemiyorsanız, seri numaranızı buraya, beşinci sütunun altına yazarsınız, şu IV-B yazan yere, işte bu kadar.”</p>

  <p class="calibre4">Bu kulak tırmalayıcı monologunu, tuhaf, küçük, reveransa benzer bir hareketle noktaladı -bacaklarının üstünde yaylanıyordu. Davetkâr bir hareketle kartoteksi işaret etti; dalkavuk gibi gülümsüyordu; sonra saygıyla, geri geri çıktı.</p>

  <p class="calibre4">“Kappril,” dedim birdenbire; gözünün içine bakmaya korkuyordum, “şey -Soruşturma Bölümü bu katta mı?”</p>

  <p class="calibre4">“Ne dediniz?” diye sordu işitmek ister gibi eliyle kulağına destek olarak. “Ne bölümü? Duyamadım, duyamadım.” “Ya da Savcılık Bürosu?” diye devam ettim, böyle önü açık bir sorunun olası sonuçlarını yoksayarak.</p>

  <p class="calibre4">“Savcılık Bürosu mu?...” Hakikaten allak bullak olmuş gibi görünüyordu. “Hiç duymadım efendim, biz bu kattaki tek bölümüz, ötekini hiç duymadım...”</p>

  <p class="calibre4">“Burası Arşiv mi?”</p>

  <p class="calibre4">“Evet. Arşiv, Kayıtlar, Kütüphane... Sizin için yapabileceğimiz başka bir şey var mı?”</p>

  <p class="calibre4">“Şu anda yok, teşekkürler.”</p>

  <p class="calibre4">“Bana teşekkür etmenize gerek yok, bu benim görevim, görevim. Zil şurda, zili çalmayı unutmayın.”</p>

  <p class="calibre4">Ayağını sürüyerek çıktı; sonra yan odadan korkunç bir öksürük nöbeti duydum. Yoksa birisi onu boğazlıyor muydu? Ama sonra ses giderek azaldı; bense, üstleri pirinç çerçeveli etiketli, sonsuz çekmece sıralarıyla başbaşa kaldım.</p>

  <p class="calibre4">Bu ne anlama geliyordu? İlgi alanlarımı mı öğrenmeye çalışıyorlardı? Bundan ne kazançları olabilirdi ki? Gözlerim etiketlerin üzerinde dolaştı. Katalog, alfabetik sıraya göre değil, konulara göre düzenlenmişti -YAGCILIKBİLİMİ, ES-KATOSKOPİ, DİNBİLİM, PAPALIK MAKAMI VE DESİSELER, UYGULAMALI KADAVRABİLİM. DiNBlLİM’i denemeye karar verdim. Kartlar görünüşe göre bir düzen içinde değildiler:</p>

  <p class="calibre4">MELEKLER -<span class="calibre6">bkz</span>. Komün- (ile başlayan kelimelere bakınız). Hava gücü. <span class="calibre6">Bkz</span>. Günlük emirler</p>

  <p class="calibre4">SEVGİ <span class="calibre6">-bkz.</span> Sapkınlık. <span class="calibre6">Bkz.</span> Tanrı’nm inayeti. HORTLAMAK <span class="calibre6">-bkz.</span> Kadavrabilim.</p>

  <p class="calibre4">AZİZLERLE KOMÜNYON -bkz. Temas.</p>

  <p class="calibre4">Ne kaybedebilirdim? MELEKLER girdisinin altındaki günlük emirler için bir istek kağıdı doldurdum. Ama, çok az şey ya da hiçbir şey ifade etmeyen o kadar çok başlık vardı ki: CEHENNEMCİLİK, LOMBOZNOTlK, BEYİN Çl-</p>

  <p class="calibre4">KARMA, RUHLA BEDEN KORUYUCULARI, RETROKAR-NASYON. Hepsiyle ilgilenecek zamanım yoktu; kartoteks çok çok büyüktü; ahşap sütunları tavana varıyordu. En üstünkörü inceleme bile haftalar, aylar alırdı. Bunu anladıktan sonra rastgele bir demet yeşil, pembe ve beyaz kartı çekmecelerden çektim; bazıları yere düştü. Onları bir bir yerlerine koymaya başladım. Bu iş sonsuza kadar sürecekmiş gibi görünüyordu. Birisi bakıyor mu diye omuzumdan çabuk bir bakış fırlattıktan sonra, kartları rastgele tıkıştırmaya başladım.</p>

  <p class="calibre4">Katalogun bu düzensizliğinin nedeni benim şimdi yaptığım gibi birilerinin orda burda amaçsızca kartlara bakıp karıştırması olabilir miydi? Yakındaki bir masanın üzerinde bir sıra kocaman siyah cilt duruyordu; görünüşe göre bir tür ansiklopediydi bunlar. LOMBOZNOTIK kelimesine bakmak için üstünde <span class="calibre6">L</span> harfi olan cildi açtım. “LAHANA -çok katmanlı harekât.” Hayır, bu değildi. “LOMBOZNOTIK -karşı-denizcilik bilimi. <span class="calibre6">Bkz.</span> Beyhude Gemicilik, Rıhtıma Sahte Yanaşma.” A cildini denedim. AJAN (ALT, SÜPER, PROVOKATÖR) başlığı altında uzunca bir paragraf vardı ve onun altında da şu başlığı taşıyan bir madde: “ESKİ ZAMANLARDAN GÜNÜMÜZE AJANLAR VE AJANSLARI”.</p>

  <p class="calibre4">Başka bir cilt masanın üstünde açık duruyordu. Ordan okudum: “ASIL GÜNAH -dünyanın Bilgi ve Yanlış-bilgi olarak ikiye ayrılması.” Gözüm ilginç bir tanıma takıldıkça orayı okuyarak, sayfadan sayfaya, ciltten cilde atladım. “RETROKARNASYON-bedenden ayrılma, maddelikten çıkarma <span class="calibre6">-bkz-</span> SORUŞTURMA GEREÇLERİ.” Sonra BEYİN ÇIKARMA başlığı altında tuhaf maddelerden oluşan bir liste vardı: dörde bölerek ikna, vidaya vida, kemiksiz kodların kırılması, temel deri yüzme ve bu şekilde devam ediyor. Ama ben bu tozlu ciltler arasında dolaşmaktan bıkmıştım; Binbaşı Ermsü-görmek istiyordum. Evet, Erms bana yardım edebilirdi; ona her şeyi anlatırdım! Birdenbire bir ayak sürüme duydum; yaşlı adam dönmüştü. Kapının aralığından dik dik bana bakıyordu; gülümsedi ve gözlüğünü kel kafasına kaldırdı. Şaşı olduğunu daha şimdi farkediyordum. Yani gözlerden biri beni izlerken öteki etrafta dolaşıyordu; sanki yukardan bir yerden esin beklermiş gibi.</p>

  <p class="calibre4">“Aradığınızı buldunuz mu?”</p>

  <p class="calibre4">Yan yan bakarken bıyık altından ıslık çaldı (Bir sinyal mi?). Sonra yerde bir kart gördü; gözümden kaçan bir tanesi. Ona bakıp şöyle dedi:</p>

  <p class="calibre4">“Bu da mı?” diye gıdakladı anlayışla; kirli parmaklarıyla onu eline alırken. “Bu durumda bu tarafa gelir misiniz efendim? Benim gibi bir ihtiyarın bu ağır ciltleri taşıması zor. Tabii hepsi o kadar ağır değil, ama... Temizsiniz değil mi? General Mlassgrak’m adamlarına benziyorsunuz, gerçekten. Profesyonel gizlilik, çok özel, üst düzey güvenlik, bilmez miyim, heh-heh! Beni takip edin, takip edin, dikkat edin, kirlenmeyin... toz, bilirsiniz!”</p>

  <p class="calibre4">Oradan oraya dolaşarak beni cilt istiflerinin bulunduğu dar, kıvrılan bir geçide yöneltti. Bu kasvetli labirentin derinliklerine doğru ilerlerken, oraya buraya, atlaslara, folyolara toslayıp duruyordum.</p>

  <p class="calibre4">“İşte!” diye bağırdı en sonunda rehberim zaferle. Parlak, çıplak bir ampul oldukça geniş bir oyuğu aydınlatıyordu. Her taraf gri, harap olmuş kitapların ağırlığı altında çökmüş raflarla çevriliydi.</p>

  <p class="calibre4">“Çorba!” diye horuldadı; kartı burnumun önünde sallıyordu. Bu aslında kartın üstünde yazılı olan kelimeydi. “Çorba, efendim, buyrun bir tas alın... heh-heh! İşte her şey burada -işte size lçorganbilim, Içorganlar, Bağırsak-çı-karma ve Bağırsak-yerleştirme, Bağırsak-sökücüler ve Ba-ğırsak-boşaltıcılar. Orijinal bir baskı işte burda, <span class="calibre6">De crucifi-catione modo primario divino,</span> ikinci yüzyıl, varolan tek kopya, resimli, mükemmel korunmuş. Şu prangalara bakın, hadi, ve burda da öldürmeden deri yüzme, işte ölü taklidi yapma, diz arkası kirişlerini kesme, filistin askısı, kişisel dayanıklılık sınavları... Evet, bir sonraki rafta -yo, bu Fiziksel işkenceler. Özür dilerim, şurdaki bölümde olmaları lazım -sol tarafta Çürükler ve sağda Sular.</p>

  <p class="calibre4">“Sular mı?” sormaktan kendimi alamadım.</p>

  <p class="calibre4">“Sular, sular. Örneğin bir serpinti, bir yaylım ateşi ve sular gelir, değil mi? Evet, bir sonraki raf -Kazığa dikmek. Maun, huş ağacı, meşe, dişbudak. Ve Çürükler, bunlar kolay -ama her şeyi bilmek lazım! Ah, artık kimse uğramıyor buraya, insan o kadar yalnızlık çekiyor ki... Ufak bir ahbaplık ne kadar güzel efendim, ah bir bilseniz... Bunların hepsine modası geçmiş, kokuşmuş diyorlar.”</p>

  <p class="calibre4">“Kokuşmuş mu?”</p>

  <p class="calibre4">“Ya, evet. İşi kasaplara bırak diyorlar. Çok gizli, iyi işlenmiş sığır filetosu -Teğmen Pirpitschek bu şakayı sever. İş toparlanmaya başlıyor yeniden bölümümüzde, gibi görünüyor... Şu toz, iğrenç bu toz!”</p>

  <p class="calibre4">Kollarındaki tozu silkeleyip, devam etti:</p>

  <p class="calibre4">“Çorbaya imalar, çorba için devrimler -bırakalım çorba içsinler, öyle miydi? Doksan girdi var, her şey dahil edilmiş, normal bir fırın, Generalimizin dediği gibi -adamımdır General, korkunç önemli bir şeyin başı, bilmiyor musunuz? ‘Görevli Kappril hizmetinizdedir efendim’ diyorum. Ama o, o bana kitabın numarasını veriyor mu? Vermiyor da vermiyor! Bir notayı tekrar ediyor -hmm hmm, hmm hmm- ve ben tam olarak ne istediğini biliyorum. Eler zaman!... Dr. Mrayznorl burda görevli -bu ne? De <span class="calibre6">strangulatione systema-</span>tı<span class="calibre6">ca</span> occulta. Biri buraya yanlışlıkla koymuş olmalı, bu fiziksel bir şey, Mumya sanatı da öyle. Affedersiniz, Şifreanalizi mi şurdaki, bunu istemiyorsunuz -yoksa istiyor musunuz? Şöyle bir göz atın yine de... Çok ilginç kitaplarımız var. Şu elinizde tuttuğunuz, bir dakika izin verin. Sizin için onu silerim -Generallerimizin dediği gibi silmek mi, silinmek mi. Heh-heh! Kelimelerle arası çok iyi, ya evet... Şu elinizdeki nedir -ha, <span class="calibre6">Çekmecedeki Evren-</span> adı neydi? Hyde, evet. Biraz modası geçmiş ama fena değil. Arşiv Alt-görevlisi ondan iyi bahsetmişti; bu alanda uzmandır. <span class="calibre6">Bir Lavabo’da Yaşam</span> mı? Neden <span class="calibre6">bıınu</span> istiyorsunuz?</p>

  <p class="calibre4">Kitabı sertçe yerine koydum. Başka bir tane aldım. Kafam dönmeye başlıyordu; dayanılmaz bir koku, bunaltıcı ama tanımlanamaz; belki biraz zehirli küf ya da hatta zımpara kağıdı; yüzyılların küfünün bu ağır, mide bulandırıcı nefesi her şeyi istila ediyor gibi görünüyordu.</p>

  <p class="calibre4">Herhangi bir şeye razı olmalıydım, elime gelen ilk kitabı almalı ve orayı terk etmeliydim. Ama, aslında bir şey arı-yormuşum gibi dikkatle bakmaya devam ediyordum. İstediğim kesinlikle <span class="calibre6">İhanetin Tıp Etiği</span> değildi; küçük, köşelen kıvrıklarla dolu <span class="calibre6">Hiçbir şeyin Taklidi</span> de değil; bilinmeyen bir nedenle Casusluk kısmına konmuş, siyah renkli <span class="calibre6">Transandantalı Güncelleme</span> elkitabı da. Bir köşeyi dönünce ciltleri gevşemiş, kağıdı lekeli ve sapsarı, kaim ciltlerle dolu bir sıra vardı. İçlerindeki resimler ahşap baskıydı; <span class="calibre6">Cesus için Gereken Erşey,</span> ya da <span class="calibre6">Üç Bölönıde Ccısıılluk-Herhes için Elkitapı,</span> Abes-yazar Jonahberry O. Paupus’un yazdığı <span class="calibre6">Önsözler ve Dikkat-dağıtnıa</span> kitaplarının kapak resimleri de. Bu kapsamlı eserler arasında bir sürü kapakları yırtık, başlıkları zar zor görünen 1500’lü yıllarda ilk basılan kitaplar vardı: <span class="calibre6">İşi Şansa Bırakmayan Gizli İşler, Uzaktan Kumanda Anarşi, Rüşvet: Bir Casusun en iyi Dostu, Teoride ve Pratikte Bıırıın Sokma.</span> Skoposkopi de içeren bir skoplolojik ve skopognos-tik edebiyat bibliyografisi vardı. <span class="calibre6">Machiııa Speculatrix,</span> ya da <span class="calibre6">Karşı-casuslıık Taktikleri. Karı-koca Hayatı ve İşbirliği. İhanet Sanatı ve Sürekli Hain. Kendi İşini Kendin Yap: İhbar. En Güzel Gaflar ve Dil Sürçmeleri,</span> şemalarla birlikte. <span class="calibre6">Tuzaklar</span> ve <span class="calibre6">Tuzluklar.</span> Sanatsal parçalar bile vardı; başlığı özenle mor renkli mürekkeple yazılmış notalar, <span class="calibre6">Duvarların Kulağı Var, Dört Trombon ve Gizlenmiş Mike için Divertimento,</span> ve <span class="calibre6">Mikro-nokta</span> başlıklı bir sone derlemesi.</p>

  <p class="calibre4">Birisi inledi. Bir bölmenin ardından gelen korkunç ve yürek paralayıcı bir inleme. Yaşlı adamın kolunu çekiştirip sordum:</p>

  <p class="calibre4">“O neydi?”</p>

  <p class="calibre4">“Şey, çalışanlar bantları dinliyorlar. Uygulamalı Istırap, Eşzamanlı-ölüm veya bunun gibi bir şeyle ilgili bir seminer. Onlara mezarcılar denir,” diye mırıldandı.</p>

  <p class="calibre4">Gerçekten de aynı inilti tekrar tekrar çalındı. Gitmeye hazırlanıyordum. Ama yaşlı bunak hiperaktif bir duruma girmişti; raflar arasında ordan oraya koşuyor, ayak uçlarına basıp zıplıyor, paslı merdivenleri oraya buraya çekiyor, ok gibi çıkıp iniyor, kitapları yere atıyor ve genelde kaim bir toz bulutu kalkmasına neden oluyordu; bütün bunlar beni başka bir gösteriyle, şu ya da bu az bulunur hurdayla eğlendirmek içindi. Ve, neredeyse bölmenin arkasından gelen ulumayla aynı ritimde ağız kalabalığı ve hezeyanı hiç durmadı. Burnunun ucunda parlayan damla hep çılgınca sallandı, hiç düşmedi. Bir şekilde, o şaşı bakışları bir an benden ayrılmadı; bu nedenle çok dikkatli olmalıydım; burada sahte bir görünüşle bulunduğumu, bir sahtekâr olduğumu anlayabilirdi. Ama hayır, delirmiş gibi aramasına devam ediyordu; bana başka bir tozlu cilt daha göstermek için kendini parçalarcasına. <span class="calibre6">Temel Şifrebilim</span> elime tutuşturul-muştu ve şu kelimelerle başlıyordu: “İnsan bedeni aşağıdaki gizleme bölgelerinden oluşmuştur...”</p>

  <p class="calibre4">“Ah, işte <span class="calibre6">Bir Ceset olarak Homo Sapiens,</span> muhteşem bir eser, muhteşem... <span class="calibre6">Geçmişte ve Günümüzde Kundakçılar</span>, işte konuda uzman kişilerin bir listesi -dinleyin: Meern, Birdho-ove, Fishmi, Cantovo, Karck ve tabii biz de varız, işte Profesör Barbeliese, Klauderlaut, Grumpf -düşünün, Grumpf! Ya şu? Glaubül’ün <span class="calibre6">Marazitron’u.</span> Evet, aynı zamanda bir yazardır... heh-heh! Şu broşür-”</p>

  <p class="calibre4">Eski püskü bir deste kâğıt çıkardı.</p>

  <p class="calibre4">“Göbekmuroloji ve evet cesedin ıslahı ve bakımı -burda yok yok... Şu elinizdeki, Moda. Bilirsiniz, deh gömleği kesimi falan gibi şeyler... Başka konular da var: <span class="calibre6">Kendini Gözetle-me’nin ABC’si, Otomatik Kendini Kesme..."</span></p>

  <p class="calibre4">Kendimi bu laf, toz ve küf selinden, bu garip terminoloji top ateşinden korumak için geriye çekildim; üçlü kuyruklar, kodlanmış sızmalar, intizamsız erzaklar, teşhir edilen casuslar, stratejik mevkiler, entegre edilmiş riskler, hassas kanallar, yüksek düzey randevu tuzakları...</p>

  <p class="calibre4">Daha fazla kaldıramayacak bir durumda, yaşlı adama gitmem gerektiğini söyledim. Saatine baktım; saati gümüşten, geniş bir soğandı.</p>

  <p class="calibre4">“Bu gizli bir saat mi?” diye sordum.</p>

  <p class="calibre4">“Tabii ki gizli bir saat, ne zannettiniz?”</p>

  <p class="calibre4">Saati cebine geri koydu; başka zaman uğrayıp istediğim şeyi alacağım falan gibi özürler sıralarken hiddetle bana bakıyordu... Duymuyor gibiydi, hâlâ beni başka bölümlere götürmek istiyordu. Çıplak ampuller, kalabalık rafların ve kitaplıkların aralarından gökyüzünde asılı yıldızlar gibi sarkıyordu. Tam çıkarken bile bana başka bir kitap göstermeye çalışıyordu; özel sayfalara işaret ediyor; sanki potansiyel bir alıcıymışım gibi eseri bana övüyordu; adam yarı deh bir sahaf, bir kitap hastası gibiydi.</p>

  <p class="calibre4">“Ama hiçbir şey almadınız efendim! Hiçbir şey almadınız!” katalog odasına kadar giden tüm yolda böyle tacizkâr bir şekilde konuşuyordu. Ondan kurtulmak için meleklerle ilgili kitabı ve bir astronomi elkitabı istedim. Okunmaz bir şekilde imzaladım; koltuğumun altında kıstırılmış kalın bir elyazması -melekler üzerine olan kitabın hiç basılmamış olduğu ortaya çıktı- oradan çıktım. Dışarda, koridorda, temiz havayı derin derin içime çektim, inanılmaz bir ferahlama! Ama giysilerimde hâlâ çürüyen deri, kitap ciltçilerinin tutkalı ve parşömen kokusu vardı. Bir mezbahadan çıkmışım gibi hissediyordum kendimi.</p>

  <p class="calibre4">Bir anda aklıma bir şey takıldığında Arşiv’i daha yeni terk etmiştim. Geri dönüp kapı numarasını elimdeki kağıda karalanmış olanla karşılaştırdım; muhakkak bir hata yapmıştım; ikinci sayıyı üç yerine sekiz zannetmiştim. O halde gerçek hedefim 3383’tü.</p>

  <p class="calibre4">Bir hata yapmış, bir sayıyı yanlış okumuş olduğum gerçeği bana inanılmaz bir huzur vermişti. Şimdiye kadar her şey sanki kaza eseri gibi görünüyor da aslında bir plana göre gidiyor gibiydi. Ama arşive yapılan şu ziyaret, dahiyane bir kazaydı ve bundan sorumlu olan Bina’ydı: oda numarası çok dikkatsizce yazılmıştı. O halde insan hatası burada hâlâ çalışıyordu; gizem ve özgürlük hâlâ olanaklıhğm alanı içindeydi.</p>

  <p class="calibre4">Tabii sonra olayı takip edecek yetkili de en az ben, yani davalı kadar suçlu durumda olacaktı -beraber olaya gülüp geçecektik ve sonra dava düşecekti. Kendime güvenle, 3383 numaraya yöneldim.</p>

  <p class="calibre4">3383, her bir çalışma masasının üzerindeki çok sayıda telefondan vardığım yargıya göre, ötekiler gibi bir ofis değildi</p>

  <p class="calibre4">sadece. Doğrudan komutanın kapısına gittim; ama çevirecek bir kolu yoktu. Resepsiyonda duran kadın bir yardımı olup olamayacağını sordu. Açıklamam gittikçe karmaşıklaşıyordu; zira ona doğruyu anlatamıyordum.</p>

  <p class="calibre4">“Ama randevunuz yok,” diye tekrarlıyordu sürekli. Bir randevu istedim. Ama dediğine göre bu söz konusu olamazdı; dilekçemin üç kopyasını gereken kanallardan yollamam ve sonra gerekli imzaları almam gerekiyordu. Ama benim Görevim Özeldi, Çok Gizliydi. Sesimi yükseltmeden ona açıklamaya çalıştım; görevim ancak mutlak gizlilik içinde görüşülebilirdi. Ama o telefonlarla çok meşguldü; bir iki kelimelik cevaplar veriyor, orada burada birkaç düğmeye basıyor, bir iki kişiyi beklemeye alırken ötekileri kesiyordu; benim varlığımdansa neredeyse haberdar değil gibiydi.</p>

  <p class="calibre4">Bu şekilde bir saat geçtikten sonra gururumu ayaklar altına alarak ona yalvarmaya başladım. Ama yalvarmanın en ufak bir etkisi olmadı; ben de ona klasörümdekileri gösterdim; Bina’nm projesi, Kılıç Operasyonu planı. Onda yarattığı etkiye bakılırsa sanki eski gazete kesikleri falan göstermiştim. Mükemmel bir sekreterdi; yapageldiği şeylerin dar sınırları dışında hiçbir şey yoktu onun için. Artık ümitsiz çareler denemeye başlamıştım; bir şelale gibi, korkunç günahlarımı itiraf ediyordum: ona açık kasadan bahsettim; nasıl küçük, yaşlı adamın intiharına istemeden yol açtığımı; bunların hiçbiri onda en ufak bir etki bırakmayınca, bir şeyler icat etmeye başladım; ihanet ettiğimi itiraf ettim, ileri düzeyde itiraf, yalnızca beni bir içeri bıraksaydı... En kötü şeyleri rica ettim ondan -tutuklanma, itibarın alınması- kulağına bağırdım. Ama o sanki bir sinekmişim gibi beni eliyle kovaladı ve tam bir aldırmazlıkla telefonlara cevap vermeye devam etti. Sonunda kan ter içinde, zayıf ve titreyerek köşede bir sandalyenin üstüne yığıldım. Çok güzel, ben de beklerdim. Olayı takip eden yetkili veya savcı, o ofis kapısının ardında her kim saklanıyorsa, er ya da geç dışarı çıkmak zorunda kalacaktı. Vakit geçirmek için yanımdaki el-yazmasını gözden geçirmeye başladım. Ancak konsantre olamayacak kadar kafam karışıktı ve gergindim. Meleklerin gözlemlenmesi üzerine bir şeylerden bahsediyordu. Astronomi elkitabı da öyle kolay anlaşılır bir şey değildi; galaktik kamuflaj, bulutsu prototipleri, gezegenlerin yörüngelerinin değiştirilmesi, kozmik sabotaj gibi konularda uzun paragraflarla doluydu... Tek kelime anlamadan aynı sayfayı on kez okudum. Saatler geçti. Bu kabus hayal edebileceğim en korkunç işkenceden daha kötüydü kesinlikle. Sayısız kere ayağa kalkıp resepsiyon görevlisine zayıf bir sesle sorular sordum. Bana saatin kaç olduğunu söyleyebilir miydi? Patronu ne zaman öğle yemeğine çıkardı? Yakında başka soruşturma büroları ya da savcılıklar var mıydı? Bilgi Alma bölümünü denememi tavsiye etti. O bölüm nerdeydi? 1593 numaralı oda olduğunu söyledi ve başka bir telefonu açtı. Ben de kâğıtlarımı, klasörü ve kitabı toparladım; tamamıyla ezik bir şekilde dışarı çıktım. Oraya girerkenki kendime güvenimden, o sabah ulaştığım sükûnetten eser kalmamıştı. Saatim, bu ofiste pratik olarak tam bir gün harcamış olduğumu söylüyordu. Ya da tüm bir gece; zira Bina’da zaman göreceliydi.</p>

  <p class="calibre4">1593 numaralı bir oda yoktu. İlk seviyede olması gerekiyordu; koridorun en sonundaki odaysa 1591 idi. Bir sürü değişik kapı denedim; nerde “Gizli”, “Çok Gizli” ya da “Karargâh” yazısı görsem deniyordum. Başkumandanımın ofisine bile baktım. Hiçbir şey yoktu. Belki de işaretleri ya da sayıları değiştirmişlerdi. Kağıtlar terli ellerimde gittikçe yu-muşuyorlardı. Ağzıma dünden beri tek lokma koymamıştım ve açlıktan zayıf düşmüştüm. Yüzüm kaşınıyordu; traş olmam gerekiyordu. Oldukça uzun bir süre etrafta amaçsız dolaştıktan sonra asansörcüleri sorguladım. Yapma bacaklı olan, 1591 numaralı odanın “listede olmadığını” söyledi. İlk önce çağırmak gerekiyormuş. Bir dört saat daha geçtiğinde (iki defa boş bir oda bulup oradaki telefonu kullanmayı başardım, ama Bilgi Alma hep meşguldü) koridorlardaki trafik artmıştı; herkes kafeteryaya doğru yönelmişti. Kalabalığa karıştım. Bugün peynirli makarna vardı -berbattı, ama benim yeniden yollara koyulacağım zamanı geciktiriyordu en azından. Binbaşı Erms’i düşündüm -o da beni yarı yolda bırakırsa, geriye hiçbir şey kalmıyordu. Tuhaf; itiraflarım, kendimi suçlamalarım nasıl da kabul edilmemişti. Ama şaşırmamıştım. Artık hiçbir şey beni şaşırtmazmış gibi görünüyordu. Ellerim yağlı, yüzüm soğuk bir terle kaplanmış, banyoma döndüm; bir havluyu yastık şeklinde katlayıp, küvetin yanma uzandım. Nerdeyse o anda adsız, akıldışı bir korkuya kapıldım; o kadar güçlü bir korkuydu ki karolu zeminin üstünde titremeye başladım. Bunun bir yararı yoktu. Ayağa kalktım; her yerim sızlıyordu; küvetin kenarına oturup başımdan neler geçtiğini ve beni sırada neyin beklediğini düşünmeye çalıştım. Klasör, kitap ve melekler üzerine elyazması ayaklarımın önünde duruyordu. Düşünmeye çalıştım, ama beceremedim. Banyo zeminini arşınladım; muslukları açıp suyu seyrettim; yavaşça muslukları kapatırken borulardaki vınlamanın tam hangi noktada başladığını anlamaya çalıştım; aynada yüz şekilleri yaptım; hatta biraz ağladım bile; sonra yine küvetin kenarına oturdum, başım ellerimin arasında. Saatler geçti. Bunların hepsi hâlâ bir sınav mıydı? Oda numarasını yanlış okuyuşum öngörülmüş, hatta kast! olarak ayarlanmış olabilir miydi? Yaşlı kütüphane görevlisi beni fiziksel işkenceler bölümüne götürmüştü... Bir dakika, işkence-işkenbe-işkembe! İşkembe bir tür çorbadır, değil mi? Evet, bir tür çorba... amma dolambaçlı adamlardı! Bana, işkence görebileceğimi mi ima etmişlerdi? Bekleme işkencesi. O halde orada bir plan vardı; benim sınırlarımı zorlamak için bir plan; benim karakterimi, Görev için dayanıklılığımı ölçecek bir sınav; bu “son derece tehlikeli” Görev için. O zaman ben hâlâ gözde, hâlâ diğerlerinden ayrı mıydım? Bu durumda her şey normaldi; bir aldırmazlık, bir pasiflik havasına hürünsem yeterdi. Evet, resepsiyoncu kasti olarak beni yoksaymıştı; Bilgi Al-ma’nın telefonu ise tasarının bir parçası olarak bir türlü düşmüyordu. Bu düşünceyle rahatlamış olarak yüzümü yıkayıp Binbaşı Erms’i bulmak üzere dışarı çıktım. “Talimat Bolumü”nün önünde yerleri parlatan olağanın üstünde sayıda temizlikçi gördüm. Yepyeni iş önlükleri giymişlerdi; yaptıklarına çok dikkat etmiyorlarmış gibiydiler. Onun yerine etrafa bakmıyorlardı. Hepsi bodur, sağlam yapılı, geniş omuzluydu; hepsi küçücük kepler giymişlerdi. Birbirlerine kardeş gibi benziyorlardı. Herbiri yanmdakini dürtüp bir şeyler mırıldanıyordu.</p>

  <p class="calibre4">Yanlarında kılıçları asılı, üniformaları tam takım, bir sürü subay bitiverdi. Temizlikçilerin kâğıtlarını görmek istediklerini söylediler; temizlikçiler de onlarınkini görmek istediler. Bir şekilde beni gözden kaçırmışlardı. Tabii ki bir güvenlik tedbiri -ortada bir şeyler dönüyordu! Merakla orada bekledim. Ayrıca Binbaşı Erms’i görmek için özellikle bir acelem yoktu. Sonra aniden bir boru çaldı; herkes yerine koştu; sıraya girip esas duruşa geçtiler; asansör açıldı; gümüş sırmalar içinde iki emir subayı hazırolda iki kenarda durdu.</p>

  <p class="calibre4">“Amiral! Amiral!” diye haber hemen yayıldı. Subaylar ve temizlikçiler hizaya geçtiler ve selamladılar. Kalbim heyecandan yerinden fırlayacak gibiydi; üst düzey rütbeli birini görmek üzereydim, içi çok şık döşenmiş bir asansörden (duvarlar kadife kaplıydı, haritalarla, portrelerle, armalarla süslenmişti) küçük, yaşlı bir adam çıktı; üniformasının altınları parlıyordu. Kısa boylu ve gri renkliydi; her yanı yaşlılık lekeleriyle doluydu ve biraz aksıyordu. Adamlarını gözetledi ve en ufak bir çaba sarfetmeden kükredi (profesyonel olduğu her halinden anlaşılıyordu):</p>

  <p class="calibre4">“Rahat!”</p>

  <p class="calibre4">Amiral adamlarından oluşan sıra boyunca tatmin olmayarak, şüpheyle bir yukarı bir aşağı yürüdü. Benim önümde durdu. O zaman anladım ki oradaki tek sivil bendim. İçimden gelen ilk dürtü, ayaklarına kapanıp, her şeyi itiraf edip, af dilemekti; ama onun yerine, elimden geldiğince sadık görünerek orda durdum. Bana, bir savaşçı gibi sert sert baktı, madalyalarını çıngırdattı ve havlar gibi:</p>

  <p class="calibre4">“Sivil?”</p>

  <p class="calibre4">“Evet, efendim! Sivil, efendim!”</p>

  <p class="calibre4">“Serviste mi?”</p>

  <p class="calibre4">“Evet, efendim! Servi-”</p>

  <p class="calibre4">“Eş? Çocuk?”</p>

  <p class="calibre4">“Rapor vereceğim, efendim-”</p>

  <p class="calibre4">“Hmm,” dedi babacan bir gülümsemeyle. Kaşları çatık, burnunun altındaki tombul siğili bilinçsizce çekiştirerek derin düşüncelere daldı. Bense lekelerine bakarak bekledim.</p>

  <p class="calibre4">“Bir gizli görevli,” dedi boğuk bir fısıltıyla. “Bir gizli görevli, güzel. Beni takip et.”</p>

  <p class="calibre4">Kalbim ağzıma gelmiş, sıradan çıktım. Amirali takip ettim; arkamdan gelen fısıldaşmaların çok iyi farkında olarak. Koridordan aşağı doğru yürüdük; geçtiğimiz her bölümde subaylar fırlayıp selam veriyorlardı. Rütbe Yükseltme ve Rütbe Düşürme Bölümü, Mezardan Çıkarma ve Buharla Dezenfekte Etme Holleri, Kuvvetten Düşürme ve Tedavi Kısmı. Son kapıda “Alçaltma” yazıyordu. Amiral orada durdu; o bölümün şefi dışarı fırlayıp hazırola geçti.</p>

  <p class="calibre4">“Hmm?” diye sordu amiral güvenli bir tonda.</p>

  <p class="calibre4">“Karşısüsleme, efendim. ”</p>

  <p class="calibre4">Ve törenin özetini geçti fısıldayarak. Tüm yakaladığım: "... dışarı... rezil etme., onsuz... yuhalanarak kovalandı., iğrenç...” kelimeleriydi.</p>

  <p class="calibre4">“Hmm!” dedi Amiral. Sert hareketlerle madalyalarını düzeltti ve Alçaltma Bölümü’nün eşiğinden dışarı çıktı; durdu; bana dönüp kıvılcımlar saçarak, “Sen! Gizli görevli! Beni takip et!” dedi.</p>

  <p class="calibre4">Girdiğimiz oda kocamandı; cenaze havası taşıyan bir muhteşemliği vardı -lüks siyah perdeler, tavandan sarkan ve bulutsu yüzeyleriyle kasveti arttıran ağır antika aynalar, köşelerde katafalka benzeyen büyük mobilyalar. Biraz sonra gerçekleşecek olan karşısüsleme töreninin bu cansız izleyicileriyle çevrilmiş odanın ortasında, yılanlar ve Yahuda’yı temsil eden muhteşem bir halının üstünde beş subay hazı-rolda duruyordu. Gösterişli tören kıyafetleri içindeydiler -kordonlar ve apoletler, nişanlar ve başlıklar, yanlarında sarkan kılıçlar. Ölümcül bir donuklukla Amiral’in girişine kit-lenmişlerdi; madalyaları parlıyor, püskülleri titriyordu; tek yaşam belirtisi buydu. Amiral onları dikkatle inceledi; sonra bir subayın önünde durup şu kelimeyi savurdu:</p>

  <p class="calibre4">“Yüz karası!”</p>

  <p class="calibre4">Sanki bir şeyler olması gerektiği gibi değilmiş gibi duraksadı. Bana tepe lambalarını kapatmam için bir işaret yaptı. Oda şimdi nerdeyse karanlıktı; aynalar hayalet gibi duruyorlardı. Ama Amiral hâlâ tatmin olmamıştı. Soluk ışık saçının gümüşüne değene kadar geri geldi. Sonra derin bir nefes aldı.</p>

  <p class="calibre4">“Yüz karası!” diye bağırdı hepsinin yüzüne doğru. “Yüz karası!!!” sonra yine duraksadı; ilk “Yüz karası” sayılır mı sayılmaz mı emin değildi. Tam o anda, bir ışık hüzmesi madalyalarının üzerinde gezindi -güzel bir efekt- ve devam etmeye karar verdi. “Şerefiniz lekelendi! Sizin şerefinize!</p>

  <p class="calibre4">Ayıplar olsun! Sizin sicilinize! Hainler! Dönekler!”</p>

  <p class="calibre4">Şimdi yavaş yavaş ısınıyordu, olaya giriyordu. “Asla!” diye kükredi, bu sefer daha bir oturaklı. “İzin vermeyeceğim! Nasıl cesaret ettiniz! Şu andan itibaren! Siz bittiniz!”</p>

  <p class="calibre4">Bu, diye düşündüm, olayın sonu olmalıydı. Ama hayır, daha yeni başlıyordu. İlk subaya döndü; parmak uçlarında durup subayın göğsünü süsleyen şıkırtılı madalyaları yoldu. Madalyalar olgun armutlar gibi koptu. Şimdi geri dönüş yoktu. Her şeyi yolmaya başladı; vahşice yoluyordu; tamamıyla kendini kaptırmıştı; savaş alanında bir cesedin üze-rindekileri koparan biri gibi -kordonlar, başlıklar, püsküller, eline ne gelirse. Sonra ikinci subaya geçti. Yırtıcı bir hayvan gibiydi; yoluyor, yırtıyordu -dikiş yerleri kolayca yırtılıyordu. Bunu özel olarak ayarlayan terzileri olmalı diye düşündüm. Onur takıları, süslemeler, madalyalar halmm üstüne yağmur gibi yağıyor, akıyordu. Amiral onları topuklarının altında ufalıyordu. Beş subay bir şey yapmadan duruyordu bu şiddetli hücum karşısında; solgun yüzleri soluk aynalarda yansıyor, çoğalıyordu; tıpkı koparılıp atılan nişanları ve yırtılan üniformaları gibi. Yaşlı adam bu utanç alanında bir aşağı bir yukarı yürüyordu; sonra nefesini toparlamak için bir an bana doğru eğildi; sonra dönüp adamların yüzlerine tokat attı. Sonra, kılıçları: onları kınlarından tek tek çıkardı; sonra onları bana dizimde kırmam için verdi. Tabii benim sivil olduğum gerçeği alçaltmanın derecesini büyütüyordu. Tören bitti. Kararmış Alçaltma Bölümünü terk ettik. Süsleme Holünden geçtik; orası da asılı aynalarla doluydu. Sonunda çok süslü bir kapının önüne geldik. Bir er bize kapıyı açtı.</p>

  <p class="calibre4">Amiral ve ben çok büyük bir ofiste yalnızdık. Dev ölçülerde bir çalışma masası vardı; onun ardında da kocaman bir koltuk. Duvarlar, Amiral’in heybetli portreleriyle doluydu; bilge ve otorite dolu. Bir köşede, Amiral’in atın sırtında bir heykeli duruyordu. Amiral’in canlısı şapkasını çıkardı; yakasını gevşetti; bir rahatlama ifadesi yüzüne yayıldı. Hatta kemerini bile bir delik gevşetti ve göz kırptı. Apaçıktı ki, bana olan güveni artıyordu. Bir gülümseme ile mi karşılık vermeliydim? Hayır, bunu saygısızlık olarak alabilirdi. Yaşlı adam koltuğuna gömüldü, ağır ağır nefes almaya başladı. Neden üstündeki o madalyaların hepsini çıkarmamıştı? Taşımak için inanılmaz bir ağırlık olsalar gerekti. Tam gözlerimin önünde yaşlanıyor gibi görünüyordu.</p>

  <p class="calibre4">“Bir gizli görevli,” diye kendi kendine mırıldandı, “bir gizli görevli.” Bu, görünüşe göre onu eğlendiriyordu. Yoksa, o büyük gücüne ve otoritesine karşın, biraz bunamış mıydı? Sonra yine, tüm yaşamı boyunca üniformalar içinde yaşamaya zorlanmış gibi, belki sivil şeylere gizli bir eğilim beslemişti. Bunlar onun için yasak elma olabilirdi.</p>

  <p class="calibre4">“Bir gizli görevli. Bir gizli görevli mi?...”</p>

  <p class="calibre4">Onaylamasına homurdandı; dilini şaklattı; parmaklarını çıtlattı -bütün bunları son derece rastgele tavırlarla yapıyordu- ama bunların ardında bir amaç vardı, biliyordum. Beni incelerken kibarca öksürdü. Ne, yoksa bana güvenmemiş miydi?</p>

  <p class="calibre4">Neden bacaklarıma bakıyordu? Biraz önceki, önünde diz çöküp itirafta bulunma dürtüme bir ima mı?</p>

  <p class="calibre4">“Gizli görevli!” dedi hırıltıyla soluyarak. Ayağa fırladım. Geri kaçınıp ellerini kaldırdı.</p>

  <p class="calibre4">“Çok yaklaşma! Bulunduğun yerde kal! Bana bir şarkı söyle, gizli görevli, bana bir şarkı söyle!” diye bağırdı. Anlamıştım: hıyanetten korkan deneyimli yaşlı adam bana şarkı söyletiyordu ki, ondan bir şey saklayamayım diye.</p>

  <p class="calibre4">Aklıma ne geldiyse söyledim. Bir yan çekmeceyi, bana onu açmam için kafasıyla işaret etti; bense bir yandan şarkı söyleyerek bu isteğini yerine getirdim. Çekmece küçük kavanozlarla doluydu ve eski moda bir eczane gibi kokuyordu. Kafasıyla kavanozları çıkarmamı ve masanın üstüne dizmemi ister gibi bir hareket yaptı; ki ben bunu da bir yandan şarkı söyleyerek yaptım. Beni endişe içinde seyretti; sonra koltuğunda doğruldu; ceketinin kollarını sıvadı; büyük bir dikkatle beyaz eldivenini çıkardı. El bembeyaz, lekeli ve damar doluydu; üstünde dinleme cihazına benzer bir şey vardı. Acele acele fısıldayarak şarkı söylemeyi bırakıp, altın renkli bir kavanozdan ona bir hap vermemi emretti. Onu son derece büyük bir zorlukla yuttu. Sonunda hap gittiğinde bana bir sürahi su getirtip, bir bardağa biraz döküp sıvı bir ilaçla karıştırttı.</p>

  <p class="calibre4">“Dikkat et, gizli görevli!” diye fısıldadı asabi bir şekilde. “Bu çok serttir -dökme sakın!”</p>

  <p class="calibre4">“Tabii dökmem, Amiral efendim! Asla!” diye bağırdım, bana olan güveninden duygulanmış olarak. Ben bir göz damlalığıyla bardağa ilacı eklemeye başladığımda, lekeli, benlerle kaplı elinin titremesi de arttı.</p>

  <p class="calibre4">“Bir, iki, üç, dört,” diye damlaları saydı. On akıncıda tiz bir sesle çığlık attı: “Dur!” Yerimden hopladım, ama allahtan son damla damlalığın ucunda kaldı ve bardağa düşmedi. Neden on altı? Endişeli, ona bardağı uzattım..</p>

  <p class="calibre4">“Güzel... güzel, gizli görevli,” dedi, o da bir o kadar endişeliydi. “Sen... eğer bir sakıncası yoksa... sen... sen önce bir dene, ha?”</p>

  <p class="calibre4">Bir parça içtim. Devamını içmesi pek çok dakika aldı. Dişleri bardağa çarpıp tıkırdıyordu -dişlerini çıkarması gerekti. Orda masanın üstünde beyaz, kırık bir bilezik gibi duruyorlardı. Sonunda sıvıyı bitirmeyi başardı, ıstırap içindeymiş gibi bir görünüşle; sakinleştirmek için elini tuttum; deri bir çantanın içinde kaybolmuş küçük kemikler gibiydi eh. İnşaallah bayılıp üzerime yığılmazdı.</p>

  <p class="calibre4">“Amiral, efendim...” dedim, “size durumumu açıklamama izin verir misiniz?”</p>

  <p class="calibre4">Bulutlu gözlerini kapattı; benim ateşli sözlerimi dinlerken masanın arkasında içine göçüyor gibiydi. Ben konuşurken elini öne uzattı -besbelli öteki eldiveni çıkarmamı istiyordu. Sonra o elini, ötekisinin, dinleme cihazlı olanın üstüne koydu ve öksürdü; göğsünden gelen hırıltıyı dinliyordu dikkatle. Ama ben arap saçına dönmüş acıklı hikâyemi ona anlatmaya devam ediyordum. Tabii ki onun hastalıklı hali, ötekilerinin manevî zaafı karşısında onu sempatik kılacaktı; bunu anlardı. Tamamı yaşlılık lekeleri ve benlerle kaplı yüzü, o biçimsiz kulaklarının arasında gittikçe küçü-lüyordu; ah bir evladın şefkatini ve saygısını kamçılayan o ataerkil çöküşü de nasıldı! Onda her tür çıkıntı vardı - kel kafasının tepesindeki çıkıntı örneğin, ince tüylü bir yumurta gibi görünüyordu. Ama, affetmeyen zamanın akışında, savaşta kazanılmış yaraların izleri değil miydi bunlar ve ona muazzam bir saygınlık kazandırmıyor muydular?</p>

  <p class="calibre4">İtiraflarımın mümkün olduğunca içten görünmesini dileyerek yanı başına oturdum; ona hatalarımın acıklı hikâyesi-fıi baştan sona anlattım; tüm dil sürçmelerimi, yenilgilerimi. Anlatılmadık bir şey kalmadı. Ölçülü nefes alış verişi, kafa sallaması, aralık dudaklarında ara sıra dolaşan gülümsemesi -tüm bunlar beni rahatlattı, cesaretlendirdi, onun benim tarafımda olduğunu hissettirdi. Hikâyemin sonuna geldiğimde öne eğilip koluna dokundum -kurallara aykırı bu hareket bile onun hoşgörüsüyle karşılanmıştı. Şimdi büyük umutlarla dolmuş ve aynı zamanda kendi sözlerimden derinden sarsılmış olarak heyecan dolu son ricamı sundum sonunda:</p>

  <p class="calibre4">“Bana yardım edecek misiniz, Amiral efendim? Ne yapayım, söyleyin!”</p>

  <p class="calibre4">Tabii, tüm o anlattıklarımı düşünmek için zamana gereksinimi vardı. Ama bir veya iki saat sonra sorumu tekrarlamayı uygun buldum, bir anımsatma şeklinde:</p>

  <p class="calibre4">“Ne yapmalıyım, efendim?”</p>

  <p class="calibre4">Bana devam et der gibi başını sallamaya devam etti. Ama yüzü değişmişti. Acaba, Bina’nın bana karşı oynadığı oyunda oynadığı rolden utanmış olabilir miydi?</p>

  <p class="calibre4">Nefesimi tutarak biraz daha yaklaştım -ve gördüm ki uyuyordu. Tüm bu zaman boyunca hep uyumuştu. Hacın da etkisi olmuş olmalıydı. Ben sustuktan sonra onun uykusu daha da bir derinleşmişti; düş görmeye başlamıştı. Boğazında bir hırıltı vardı; sonra ani bir ıslık ve sonra ihtiyatlı bir ıslık, başka bir ıslık, daha kararlı başka bir tanesi, çarpıcı bir boru sesi, ava davet ve sonra avla ilgili tüm sesleri duyabiliyordum; hışırdayan ağaçlar, bağrışmalar, vadilerden, dere yataklarından dört nala koşmalar, rüzgârın taşıdığı arada sırada gelen bir atış sesi, boğuk ve uzak... sonra sessizlik, sonra yine boru sesi ve takip yeniden başlıyor... Ayağa kalktım; elindeki dinleme cihazını çıkarmaya çalıştım. Bu dinleme cihazı falan değildi.</p>

  <p class="calibre4">Daha yakından baktım: siyah lekeler, çıkıntılar, sayısız ben, kimisi düz ve kuru, kimisi bir horoz ibiği, ötekiler çirkin bir arsızlıkla filiz veren kıllar gibi...</p>

  <p class="calibre4">Biliyordum, üniforması onun sığınağı, desteğiydi; onu tek parça tutan, bir arada tutan şeydi -bu şekilde düğmeleri açarak ve gevşek bırakarak ne büyük bir risk alıyordu-onu bu kadar yakından görene kadar ne büyük bir risk olduğunu hayal edememiştim! Beni bir mesafede tutmakta ısrar etmişti tabii! Bir mesafeden yalnızca masum bir horuldama, gırtlakta olağan bir çarpma sesi vardı; yakından bakıldığındaysa hakiki bir çıkıntılar cangılıyla karşılaşılıyordu; vahşi, terkedilmiş çıkıntılar, oyulmuş ve sinsice yayılmış çıkıntılar. Ne tür bir cilt deliliğiydi bu? Barok üslupta bir derma-tolojik fantezi mi? Sertleşen atardamarlar üzerinde kendi iradesiyle oluşmuş, bağımsız bir yaratı mı? Hayır, daha çok bir başkaldırı, varoşlarda, organizmanın dış çeperlerinde çıkan bir isyan! Kaçıp kurtulmak, her yöne doğru uzaklaşmak için bir girişim! içerden gizli gizli, çürümüş biyolojik sıvının içinden çıkıp kurtulmaya hazırlanan kıllı siğiller, benler, her taraftan pörtleyen çıkıntılar. Sanki bu saçılmayla kaçınılmaz sondan kaçabilirlermiş gibi.</p>

  <p class="calibre4">İyi bir durum! İşte Amiral buydu -ve işte doğanın istenmeyen kötü şakaları; hepsi de onu ayakta tutmak için gizli gizli tomurcuklanan; onu ortak siğiller formunda ayakta tutmaya çalışan bu süsler!</p>

  <p class="calibre4">Bu her şeyi değiştiriyordu. Yaşlı adamın bana yardım edecek durumda olmadığı aşikârdı. Ancak, eğer o bir çıkış yolu, veya bir işaret gösteremeyecek durumdaysa, o zaman belki... belki o kendisi bir işaretti, belki <span class="calibre6">onun aracılığıyla</span> bir mesaj gönderiliyordu.</p>

  <p class="calibre4">İlginç bir düşünce. Amiral’e bir kez daha yakından baktım: şüphe yoktu, bu tümsekler ve nodüller, bu tümörler ve yaralar nezaket sınırının çok ötesine geçmişti; yaşlı adam kullanılıyor, yönetiliyordu; filiz verdiriliyor, çoğalmaya zorlanıyordu; lekeler, noktalar, toynaklar ve mikroplar geliştirmekte kullanılıyordu -bakın şu gözünün altındaki etli doğum lekesi, yeni bir günün doğuşu gibi nasıl pembe pembe parlıyor! Utanç verici! iğrenç!</p>

  <p class="calibre4">Hayır, bu küstah talepler; yeni formlar, yaratıcı ifade için yeni yolları keşfetmenin bu övüncü; intihalin çıkmaz sokağına girmişlerdi. Bir karnabahar vardı örneğin ve işte şurada da düpedüz bir mantar; şurada da kümesçilikten bariz bir alıntı.</p>

  <p class="calibre4">Keşke bu kadarla kalsa! Bu kadarı da fazlaydı, ihanetti! Ölmekte olan bir adamın teriyle beslenen saldırgan; cüretkâr cüceler nesli! Önümde -ölüye de mi saygı yok!?- acımasız bir alay, ölmek-üzere-olan-birinin şerefine saygısızlık abidesi duruyordu.</p>

  <p class="calibre4">Artık hiçbir şüphem kalmamıştı. Bu artık üstü örtülü bir ipucu olmaktan çıkmış, açık bir cevaba, benim tüm kör topal açıklamalarıma, bahanelerime ve tezlerime karşı merhametsiz bir redde dönüşmüştü.</p>

  <p class="calibre4">Kafam karman çorman, orada oturakaldım. Artık bu cevabın ondan, ya da onun aracılığıyla gelmesi önemsizdi. Her durumda Konuşan Bina’ydı. Resmi işleri yönetmek için ölümün yaklaşmasını, hatta onun yakınlığının işaretlerinin ta kendisini kullanmak ne kadar da müthiş bir marifetti!</p>

  <p class="calibre4">Yine de bu son çözüm değildi. Yalnızca benim, her şeyin, tüm küçük günahlarımın, yaptığım rollerin, bahanelerimin, ihanetlerimin farkında olunduğunu bilmeme izin veriyorlardı. Cezam bir süre için tecil edilmişti; uygulanma vakti henüz gelmemişti.</p>

  <p class="calibre4">Gordiyon düğümünü kesmek mi yoksa onun tarafından boğulmak mı; mahkûm edilmek mi yoksa yeni yağmış kar gibi temize çıkmak mı... sanki kaderimde, adıma bir anıt dikilmesi vardı -ya bu Bina’da ya da <span class="calibre6">ötekinde</span>! Şimdi herhangi bir anda gardiyanlar ortaya çıkıp beni yakalayabilir, tutuklayabilir, işimi bitirebilirlerdi. Ama bu tip taktiklerin modası geçmişti. Bunun yanında, şimdi burada uyuyan Amiral’in yanında mesajı almış olarak kalamayacağımı; amaçsız dolaşmalarıma yeniden başlayacağımı biliyorlardı; yaralı patisini tedavi eden bir köpek gibi.</p>

  <p class="calibre4">Aniden kızgın kızgın lüks halının üstünde gidip gelmeye başladım. Amiral koltuğun içine çökmüş oturuyordu; duvarlardan sert sert bakan sağlam ve zinde portrelerden ne kadar farklıydı. Bir hırsızın sabırsızlığıyla etrafa bakındım; şimdiye kadar herhangi bir anlamı olan bir şey yapmamıştım; hatta haddimi aştığım durumlar bile bir anlama çok zor çekilebilirdi. Yalnızca ilgiyi kendime bir çekebilseydim; doğru dürüst bir şey yapabilseydim; beni yücelten ya da alçaltan bir şey farketmez... bir facia bile bir zafer olurdu., suçların en kötüsü bile...</p>

  <p class="calibre4">Masada olağandan fazla sayıda kilit vardı: besbelli içerde değerli dokümanlar bulunuyordu. Çömelip yavaşça çekmecelerden birini çektim. İçeride lastik bantlarla bağlı, üstlerinde “günde üç kez bir çay kaşığı” yazılı mukavva kutular ve içi hapla dolu bir kasa vardı. Bir sonraki çekmecede aynılarından daha fazla vardı; yalnızca ilaçlar. Bir deste anahtar buldum; onları denemeye başladım; masanın arkasında, dört ayak üzerinde, bir bir kilitleri deniyordum. Hayır. Bu kadar alçakça bir iş yapabileceğimi öngörmüş olamazlardı; Amiral’in burnunun dibinde masasını yağmalamak! Artık geri dönüş yoktu; ileride açıklanabilecek bir şey değildi bu yaptığım. Ardarda kutuları çıkardıkça, paketlerin ambalajlarım açtıkça ellerim titriyordu; sadece, sadece şişeler, küçük şişeler, merhem kavanozları, sakinleştiriciler, yara bantları, nasır ilaçları, fitiller, destekler ve fıtık bağları, koruyucu haplar, pansuman malzemeleri, gazlı bezler, her tür spreyler ve pudralar, göz damlaları, cerrah takımları, dereceler. Hepsi bu muydu?!</p>

  <p class="calibre4">Olamaz! Bu bir numaraydı! Kamuflaj! Kalan çekmeceleri de çektim. Yakınlardan bir yerden, gizli bir yayın klik sesini hisseder, duyar gibi oldum; uzanıp çektim -bir kep, bir çubuk, bir sapan, üstü benekli bir taş, kuru bir yaprak ve -ev-vet!- mühürlü bir paket. Mühürü kırdım; içinden birçok kart döküldü; sakızların içinden çıkan cinsten. Başka? Hiçbir şey.</p>

  <p class="calibre4">Bunlar, üzerinde hayvan resimleri olan kartlardı: bir eşek, bir zebra, bir buffalo, bir Habeş maymunu, bir sırtlan ve bir yumurta. Bir eşek? Bu demek.. Ben bir göt müydüm? Ya fil? Münasebetsiz, tuzu kuru... Sırtlan? Bakalım, leş yiyen sırtlan... yaşlı adam? Ya bir Habeş maymunu? Habeş maymunu, maymun, maymun iştahlı, şebek - bir şebek şebeklik yapar yani taklit eder, tabii! O zaman... benim hırsızlık girişimimi önceden sezinlediler., ve bir yumurta? Yumurta ne anlama geliyordu?</p>

  <p class="calibre4">Kartın arkasını çevirdim. A! Guguk kuşu. Guguk kuşu yumurtasını başka bir kuşun yuvasına koyar -bir ihanet hareketi, bir tahrif! Yani ne? Saldırı? Cinayet? Ama bu zavallı benli yaşlı adamı nasıl öldürebilirdim ben? Her neyse...</p>

  <p class="calibre4">“Horr,” diye nefesinin arkasından homurdandı; bir tre-molo ile horlamaya başladı; bir bülbül gibi. Çok yaşlı bir bülbül.</p>

  <p class="calibre4">Bu, bardağı taşıran son damlaydı artık. Her şeyi gerisin geri çekmecelere tıktım; dizlerimi elimle silkeledim; yerlere dökülmüş bir ilaç göleti üzerinden geçtim ve bir sandalyeye çöktüm. Şimdi ne yapacağım konusunda fikir yürütecek halim yoktu; öyle çöküp kaldım -umutsuzluk ve aşırı bir yorgunluk içine bıraktım kendimi.</p>

  <p class="calibre4"><span class="calibre5">7</span></p>

  <p class="calibre4">ORADA ne kadar oturdum bilmiyorum. Yaşlı adam uykusunda arada sırada at horlaması gibi sesler çıkarıyordu; ama bu beni o uyuşuk halimden kaldıramıyordu. Pek çok kere kalkıp. Binbaşı Erms’i görmeye gittim; ve bunlar her seferinde düş çıktı. Sonra aklıma şöyle bir düşünce geldi; sadece orada oturabilirdim, yalnızca orada oturmak -er geç buna müdahale etmeleri gerekecekti. Ama ya şu korkunç resepsiyon odasında geçirdiğim uzun, upuzun saatler? Hayır, ilk önce çürümemi beklerlerdi...</p>

  <p class="calibre4">Çabucak kâğıtlarımı toparladım ve Binbaşı Erms’e gittim. Masasının başındaydı; bir eliyle bir şeyler yazıyor ötekiyle kahvesini karıştırıyordu. Mavi gözlerini kaldırıp dosdoğru bana baktı. Bu gözlerde neşeli bir güç vardı; her şeyden mutlu olan bir köpek yavrusunun neşeli bakışı, bir köpek yavrusu... bir köpek... bunda bir şey mi vardı? Ama düşüncelerimi sözleriyle kesti:</p>

  <p class="calibre4">“Geç kaldın! Yok olduğunu düşünmeye başlamıştım -pof! - havaya karıştığını! Nerdeydin?”</p>

  <p class="calibre4">“Amiralleydim,” dedim otururken. Kafasını alaycı bir saygı jestiyle salladı.</p>

  <p class="calibre4">“Gerçekten de,” dedi. “Zaman kaybetmiyorsun. Bilmem gerekirdi.”</p>

  <p class="calibre4">“Yeter, kes şunu!” diye haykırdım sandalyemden kalkarken, yumruklarım sıkılı.</p>

  <p class="calibre4">“Ne?” dedi nefesi kesilmiş gibi, şaşkınlıkla. Ama konuşmasına izin vermedim. Baraj yıkılmıştı; kelimeler şelale gibi akıyordu; onları kimse durduramazdı. Ona Bina’daki ilk amaçsız dolaşmalarımdan bahsettim, Başkumandan’dan, sonra bir hastalık gibi her yanımı saran şüpheden; ve sonra ona bu şüphenin sonraki tüm hareketlerimi nasıl etkilediğini; ilk önce şehitlik, sonra ikinci derece suçtan mahkûm edilmiş masum bir adam ve sonra sicilinde tek bir leke olmayan bir adam rollerini nasıl kabul etmeye hazır olduğumu ve nasıl da kendimi en kötüsüne hazırladığımı; ama en kötü bile bana ihanet etmişti ve yapayalnız kalmıştım, hep yapayalnız, her zaman cehenneme kadar yapayalnız; sonra kimseye, hiçbir kimseye bir anlam ifade etmeyen işlerin peşinde kapıdan kapıya nasıl dolaştığımı anlattım ona... Ona her şeyi anlattım; ama ne kadar anlatırsam anlatayım boşuna olduğunu biliyordum. Kendimi tekrar edip duruyor, körü körüne kelimeler arıyordum; bir şeyler eksikmiş, şeyler birbirine pek uymuyormuş gibi bir hisle dönüyor, dönüyordum... Sonra bir düşünce geldi aklıma; yüksek sesle düşünmeye başladım; baştan itibaren her şeyi -yani eğer bir şekilde bir işe yarayacaksam (tüm kişisel talepleri, yanılsamaları, umutları bir yana bırakırsak) beni bu şekilde harcamak delilik, hatta suç değil miydi? Benim parçalanışımdan Bina ne kazanabilirdi ki? Hiçbir şey! O halde tüm bu manasızlık neye hizmet ediyordu; şu saçmalıktan vazgeçip talimatımı bana geri vermelerinin zamanı gelmemiş miydi, ya da en azından Görevim (her ne haltsa) hakkında genel bir bilgi vermenin? Ben kendim garanti veriyordum, gayret gösterirdim, tüm yüreğim ve ruhumla, görev duygusunun üstünde ve ötesinde, sadakat, inanç, kendimi adamaya yemin ederek...</p>

  <p class="calibre4">Maalesef, başlangıçta zaten oldukça kaotik olan konuşmam, sona doğru bir iyileşme gösteremedi. Nefessiz kalmış, titreyerek bir cümlenin ortasında durdum. Binbaşı Erms’in mavi gözleri dehşetle bana dikilmişti. Sonra onları aşağı indirdi ve kahvesini karıştırdı; kaşığı beceriksizce dolaştırıyordu - utanmıştı, benim için utanmıştı!</p>

  <p class="calibre4">“Gerçekten, bilmiyorum...” diye başladı alçak bir sesle ve arkadaşça bir tonda; öte yandan sesinde bir ciddilik tonu farkettiğimi düşündüm. “Şenle ne yapacağız bilmiyorum. Bu tür riskler almak., bu tür okul çocuğu oyunları.... ilaç kutularını açmak, gerçekten de! Bundan bahsetmek bile güç! Hayal gücünün seni böyle kolayca ele geçirmesine nasıl izin verdin? “ Gittikçe sertleşiyordu; ama yine de o inanılmaz pırıltılı mizacını bir şekilde hâlâ koruyordu.</p>

  <p class="calibre4">Bu sefer onun dediği her şeyi öyle hemen kabul etmeyecektim. Çabucak dedim ki:</p>

  <p class="calibre4">“Ya benim talimatım? Neden onları bana açıklamadın? Prandtl kategorik olarak açıklamayı reddetti. Aslında, o -o onları benden çaldı-”</p>

  <p class="calibre4">“Ne yaptı?”</p>

  <p class="calibre4">“Kendisi değil, odada şişman bir subay vardı... ama Prandtl biliyordu, eminim.”</p>

  <p class="calibre4">“Ya, demek eminsin. Güzel. Peki herhangi bir kanıtın var mı?”</p>

  <p class="calibre4">“Hayır,” diye kabul ettim, ama hemen saldırıyı savuşturdum: “Bak Binbaşı Erms, eğer bana gerçekten yardım etmek istiyorsan, bana hemen şimdi o talimatta ne vardı söyle!”</p>

  <p class="calibre4">Ve doğrudan gözünün içine baktım.</p>

  <p class="calibre4">“Yani peşinde olduğun şey bu!” diye patladı; gülmekten kırılacaktı. “Ah sevgili dostum, bunu nasıl anımsayabilirim, imkân var mı? O kadar çok talimat var ki -bak şunlara!” Masasından kalın kâğıt desteleri alıp havada salladı. “Ciddi ciddi bunların hepsini aklımda tutmamı mı istiyorsun? Hadi, insaf et...”</p>

  <p class="calibre4">“Hayır!” dedim kesin bir tarzda. “Sana inanmıyorum! Bir şey anımsamadığını mı söylüyorsun? Genel fikri bile mi? Güzel, inanmıyorum sana işte!!”</p>

  <p class="calibre4">O kadar da ileri gitmemeliydim. Her şeyden öte o benim tek dayanağım, son kalemdi. O anda bile bunu hissediyordum. Eğer şimdi yalnızca emirlere göre hareket ettiğini, aslında göründüğü gibi, o arkadaş canlısı mavi gözlü dürüst genç adam Binbaşı Erms olmadığını, yalnızca Bina’nm bir parçası olduğunu söyleyecekse, o zaman yapacak bir şeyim kalmazdı; yukarıdaki o banyoya gidip sonra...</p>

  <p class="calibre4">Binbaşı Erms uzun bir süre konuşmadı. Alnını sıvazladı, kulağını kaşıdı, iç geçirdi.</p>

  <p class="calibre4">“Talimatını kaybettin,” dedi sonunda. “Tamam. Bu <span class="calibre6">bir şeydir.</span> Disiplin suçuna giriyor. Kuralları işletmeye başlamam gerekecek. Ama endişelenme, kötü bir şey olmaz; ancak herhangi bir zaman burayı terk etmediysen. Bina’dan hiç çıkmadın umarım?”</p>

  <p class="calibre4">“Hayır.”</p>

  <p class="calibre4">“Tanrıya şükür!” diye iç geçirdi, rahatlayarak. “Bu durumda, her şey yalnızca formaliteden ibaret olacak. Sonra konuyla ilgileniriz. Bu ofiste söylediğin şeylere gelince, ben hiçbir şey duymadım, tamam mı? Eğer su kaynatan her meslektaşımı burada dinlesem, o zaman bu pozisyona uygun biri olmazdım!” Yumruğuyla masaya vurdu. “İçtenliğim konusunda şüphelerin var. Birbirimizi bu kadar az ta-nıyorken neden senden hoşlanayım diye düşünüyorsun.” Kollarını açtı. “Ama konunun bunla alakası yok. Lütfen dediğim şeye dikkat et. Ben de ötekiler gibi önüne anlamsız kâğıtlar döken küçük bir subay değilim, ötekiler gibi Alla-hm belası bir bürokrat da değilim! Ben en kıymetli adamlarımız için bir terminal, bir liman, bir uğrak yeriyim; <span class="calibre6">oraya doğru</span> yollarına koyulmuş adamlarımız için. Şimdi; sen Özel bir Görevle ötekilerden ayrıldın. Yani seni kişisel olarak tanımamakla beraber, sırf bu yüzden (her şey bir yana, herkes bir Görev bile almıyor) bile benim saygımı, güvenimi, dostluğumu hakkediyorsun; özellikle işin, belirsiz bir süre için yalnız kalmanı gerektirdiği için; yapayalnız ve son derece büyük bir tehlike altında... şu şartlar altında, eğer sana yardım elimi uzatmak için gücümün yettiği her şeyi yapmamışşam gerçekten de bir hıyarım; yalnızca resmi kapasitem içinde kalanlar değil olabilecek her bağlamda! Talimatını anımsamıyorum diye mi kızıyorsun? Kızmakta haklısın sonuna kadar! Kötü bir belleğim var, doğru. Öte yandan üstlerim bundan rahatsız olmuyorlar; tam tersi bizim işimizde çok fazla anımsamak çok sağlıklı bir şey değildir. Örneğin tam Görevine çıkmak üzere olduğunu varsay ve ben bir ayrıntıyı, en kıytırık bir şeyi ağzımdan kaçırmışım mesela-istemeyerek tabii. Diyelim o ağzımdan kaçırdığım şey birtakım kanallardan geçerek, dönüp dolaşıp <span class="calibre6">oraya</span> ulaşıyor. Böyle bir şey ölümcül olabilir; senin yıkımına neden olabilir. Anlıyor musun? O halde elimden geçen şeyleri unutmam daha iyi değil mi? Öteki türlü benim sürekli diken üstünde olmam gerekirdi; her kelimeyi takip etmem... Ve ayrıca, her gün birisi talimatını kaybetmiyor! Böyle bir sonuca hazırlıklı olmadığım için beni suçlayamazsın herhalde! Senin için disiplin soruşturması başlatacağız, bunun uçarı kaçarı yok -ama şu temelsiz şüphelerden kurtulmaya bak sen de.”</p>

  <p class="calibre4">“Çok güzel,” dedim. “Anlıyorum. En azından anlamaya çalışıyorum. Ama ya talimatım? Asıllar birilerinin elinde olmalı!”    <sup class="calibre7">;</sup></p>

  <p class="calibre4">“Kesinlikle!” diye cevap verdi o sarı saçını kendine özgü bir arkaya atışla. “Başkumandan’ın kasasında ondan bir tane var. Tabii onları alabilmek için özel izin gerekir. Bu tür şeyler aceleyle olmaz. Ama o kadar da uzun vakit almamalı!” diye ekledi hızla.</p>

  <p class="calibre4">“Bunu sana bırakabilir miyim?” diye sordum klasörümü masasının üzerine koyarken.</p>

  <p class="calibre4">“Bu nedir?”</p>

  <p class="calibre4">“Sana söylemedim mi? Bu benimkiyle değiştirdikleri klasör.”</p>

  <p class="calibre4">“Ah, yine başladı!”</p>

  <p class="calibre4">Kafasını salladı.</p>

  <p class="calibre4">“Düşünüyorum da,” diye konuştu daha çok kendiyle konuşur gibi, “seni acaba Revir’e mi yollasam...”</p>

  <p class="calibre4">Ama klasörü açtı; beyaz iple birbirine bağlanmış plana ve haritaya bir göz attı. Onları inceledi. Yüzünde tuhaf bir ifade vardı.</p>

  <p class="calibre4">“Oo,” diye mırıldandı soluyarak.</p>

  <p class="calibre4">Parlak gözleri kalktı ve benimkilerle buluştu</p>

  <p class="calibre4">“Seni bir saniye bıraksam, olur mu? Yalnızca bir saniye, söz veriyorum...”</p>

  <p class="calibre4">Karşı koymadım; özellikle şerefimle ilgili o dokümanı yanında götürdüğü için. Bir yan kapıdan dışarı çıktı; kapatmaya tenezzül bile etmedi; bir iskemlenin hareket ettiğini duydum, sonra zayıf bir kalemtraş sesi. Kalktım, kapıya doğru parmak uçlarıma basarak yürüdüm; içeriyi gizlice gözetlemeye başladım.</p>

  <p class="calibre4">Binbaşı Erms parlak bir lambanın altındaki küçük bir çalışma masasında oturuyordu; bir kurşun kalemi, boş bir kâğıt parçasının üstünde son derece büyük bir dikkatle gezdiriyordu. Bina’nm planlarını kopyalıyordu. Yaklaştım; gözlerime inanamıyordum. Yerden bir çıtırtı sesi geldi. Erms hızla döndü ve beni gördü. İlk önce irkildi, ama sonra hemen arkadaşça bir sırıtma yüzüne yayıldı.</p>

  <p class="calibre4">“Kaba olmak,” dedi ayağa kalkarken, “ve senin önünde çalışmak istemedim... bu yüzden...”</p>

  <p class="calibre4">Çizimini masanın üstüne abartılı bir ilgisizlikle fırlattı. Kâğıt, masanın fazlaca cilalanmış ahşabı üstünde kaydı ve neredeyse yere düşecek gibi oldu. Erms bana asıl kâğıtları uzattı.</p>

  <p class="calibre4">“Hayır, sende kalsın,” diye geveledim olayın tamamından kafam karışmış olarak.</p>

  <p class="calibre4">“Ben ne yapayım onları? Hayır, bunlar Kayıt’a iletilmeli. Talimatının kaybolmasıyla ilgili resmi bir rapor vermek için oraya her halükârda gideceksin. Senin için konuyla ilgilenmekten sevinç duyardım ama bu kişisel olarak yapılmalı.” Ofisine döndük, oturduk. Birbirimize bakıyorduk, masanın iki yanından.</p>

  <p class="calibre4">“O zaman -talimatımın asılları ne olacak? Disiplin soruşturmasının bitmesini mi beklemem gerekiyor?” Ama o cevap veresiye kalmadan, sorduğum şeyden ben de şaşırarak ekledim:</p>

  <p class="calibre4">“O planları neden kopyaladın?”</p>

  <p class="calibre4">“Kopya mı?” diye başını salladı Binbaşı Erms. “Sen hayal görüyorsun. Yalnızca gerçek olup olmadıklarını kontrol ediyordum. Dolaşımda ne kadar çok sahte var biliyorsun.” “Onlar sahte mi?”</p>

  <p class="calibre4">“Şey, bunu sana söylememem gerekir, ama...” diye öne eğildi, işbirliği içindeymiş gibi bir havayla. “İkinci ve üçüncü seviyeler dışında her şey asildir... ama bu gizli kalsın.” “Elbette!” dedim. Tam ordan çıkıyordum ki yemek fişlerini anımsadım. Her yeri alt üst edip etrafta arandı; unutkanlığına lanetler okuyarak ceplerine, kâğıtların altına baktı; her türlü kişisel eşyasını masanın üstüne döküyordu bir yandan. Onlar arasında küçük, benekli bir taş vardı.</p>

  <p class="calibre4">Erms’i dikkatle inceledim ve bekledim. Doğruyu mu söylüyordu? Planları kopyaladığım kendi gözlerimle görmüştüm. Bu ne anlama geliyordu? Niye böyle bir şey yap-smdı ki?</p>

  <p class="calibre4">Talimat Bölümü’nün başı da onlar için çalışıyor olabilir miydi... Saçmalık! Bu normal, sağlıklı bir şüphe değildi. Bir sinir krizinin eşiğinde olabilir miydim? Örneğin Amiral’in odasındaki hareketlerim, tüm o melodram... Orada, uzun, zor bir günün sonunda bir şekerlemeye gereksinimi olan, yaşlı bir adam vardı; yaşlılığa özgü birkaç lekesi olan, hayvan kartları koleksiyonu yapan bir adam; ben de tüm bunlardan şeytani bir senaryo uydurmuştum! Ne kadar saçmaydı! Ama yine de Binbaşı Erms o planları kopyalamıştı; o planların onun Bölümüyle hiçbir ilgisi yoktu -yani o öyle söylemişti- ve hatta o planları benim için elinde tutmasına bile izin yoktu... Peki niye en azından kapıyı kapatmadı? Beni zararsız bir gerizekalı gibi mi görüyordu? Zannetmem. Sonra neden kendini böyle teşhir etsindi, şayet...</p>

  <p class="calibre4">Şayet beni müttefiği kabul etmiyorsa, dedi garip bir ses beynimin içinde. O anda bir çığlık koptu: Binbaşı Erms yemek fişlerimi bulmuştu, cüzdanındaymışlar.</p>

  <p class="calibre4">“işte,” dedi, bana uzatırken. “Şimdi 1116’ya git. Orası Ka-yıt’tır. Onlara kâğıtlarını ve raporunu ver. Ben de telefon edip senin yolda olduğunu söyleyeceğim. Ama lütfen doğrudan oraya git. Yolda kaybolma!” Gülümseyerek beni kapıya doğru götürdü. Kafamda kırk tilki, uysalca onu takip ettim. O kapıdan başını uzatıp arkamdan bağırdığında çoktan koridorda uzaklaşmıştım:</p>

  <p class="calibre4">“Sonra uğra!”</p>

  <p class="calibre4">Yoluma devam ettim. Eğer beni müttefik kabul ediyorsa... o zaman onu ispiyonlayacağımdan korkmazdı, istihbarat mekanizmasına o kadar aşina değildim, ama farklı bölgelere atanan ajanların birbirlerini genellikle tanıyamadıklarını biliyordum. Bu, ciddi bir dil sürçmesinin tüm operasyonu ortaya çıkarması, tüm ağı kırması olasılığını en aza indirgemek içindi. Bana karşı olan tüm göstergelere dayanarak Binbaşı Erms beni kolayca şeylerinden... biri sanabilirdi. Yine de öte yandan, bana açılmak için çok da aceleci davranmazdı. Buna uymayan bir şey vardı. Şayet Binbaşı Erms düşman için çalışıyorsa, yani bir hain, Talimat Bölümü’nde bir köstebekse, ve eğer beni kendi tarafında kabul ediyorsa, o zaman, kasti olarak kafamı karıştırmak yerine mutlaka beni uyarır, durumu çakmamı sağlardı.</p>

  <p class="calibre4">Ama bir dakika! Hiç ajanlar arası bu tür bir dayanışma olmuş mudur? Herkes kendi hesabına çalışır; herkesin kendi görevi vardır. Eğer kendi pozisyonunu güçlendirecekse ya da, bir şekilde kendi görevi her neyse, onun başarısını arttıracaksa, Binbaşı Erms bir an bile tereddüt etmeden beni kurban edebilirdi; ister müttefiği olayım ister olmayayım.</p>

  <p class="calibre4">Evet, kesinlikle yapardı. O zaman ben ne yapabilirdim? Nereye giderdim? Kitabımı ve kâğıtlarımı onun ofisinde bırakmıştım: bu iyi bir bahaneydi. Hızla geri döndüm; saf bir görüntüye bürünmek için elimden gelen her şeyi yaptım. Kapıyı çalmadan içeri girdim.</p>

  <p class="calibre4">Yüz yıl düşünsem onu o şekilde yakalayacağım aklıma gelmezdi!</p>

  <p class="calibre4">Sandalyesine geri oturmuş, masasının üstüne bacaklarını uzatmış, kahve fincanına kaşıkla ritim vurarak şarkı söylüyordu! Oh, kendisinden adamakıllı memnundu galiba! O kopyaladığı planlar -armut piş ağzıma düş! Beni görünce birdenbire durdu; zerre kadar utanmamıştı, gülüyordu.</p>

  <p class="calibre4">“Beni suçüstü yakaladın! İş sırasında dalga geçerken! İnsan her şeye he diyen bir emir kuluna dönüşmemek için kendince bir şeyler yapıyor işte. Kitabın, değil mi? Orda. Sana hayranım biliyor musun -resepsiyon odalarında beklerken bile zekânı geliştiriyorsun. Kağıtları da unutma.” Kafamı salladım. Tam çıkmak üzereyken aklıma bir şey geldi.</p>

  <p class="calibre4">“Efendim?”</p>

  <p class="calibre4">Ona ilk defa “efendim” diyordum. Kaşlarını çattı.</p>

  <p class="calibre4">“Evet?”</p>

  <p class="calibre4">“Şu tüm konuşmamız... kodlanmıştı, değil mi?”</p>

  <p class="calibre4">“Ama-”</p>

  <p class="calibre4">“Kod,” diye ısrar ettim; yarım ağızla gülümsemeyi bile becerdim. “Değil mi? Her şey, her şey kodlanmıştı?”</p>

  <p class="calibre4">Onu ağzı açık, masasının arkasında öyle kalakalmış bıraktım.</p>

  <p class="calibre4">ARKAMDAN kovalar diye korkarak resmen koşarak kaçtım ordan. Neden yapmıştım bunu şimdi? Onu korkutmak için mi? O benden niye korksundu, bu mümkün müydü? Bir ağın içine düşmüştüm, çaresizdim; o ve onun gibiler de bu ağın uçlarından tutuyorlardı. Öyle olsa bile kendimi daha güvenli hissettim -ama neden? Bir miktar düşündükten sonra, bu moral çöküntüsünün nedeninin hiç kimse değil Binbaşı Erms olduğu sonucuna vardım; beni cesaretlendiren şey o boş muhabbeti, yapmacıklı içtenliği, şefkat ve dikkat gösterileri, bir süre, yalnızca inanmak istediğim için inandığım şeyler değil, şu açık kapıdan tanık olduğum sahneydi. Çünkü o gerçekten <span class="calibre6">onlardan</span> biri-siyse ve böyle yüksek bir rütbeye gelmişse, diye mantık yürüttüm, o zaman Bina’yı keklemek, aldatmak, tongaya düşürmek mümkündü; en iyi korunmuş en yüksek mevkilerini bile. Bu, Bina’nm yenilmezlikten çok uzakta olduğu, Mutlak Bilgi’ye sahip olmasının yalnızca benim hayalimden ibaret olduğu anlamına geliyordu. Bir açıdan bunalıma sürükleyen bir keşifti bu; öte yandan da önümde yeni ve bek-</p>

  <p class="calibre4">lenmedik uffıklar açmıştı.</p>

  <p class="calibre4">Kayıt’a giden yolun yarısında tereddüte düştüm. Binbaşı Erms beni oraya göndermişti, dolayısıyla orada beni bekliyorlardı. Ben de başka bir şey yapmalıydım; şu planlanmış hareketler kısır döngüsünü kırmalıydım. Ama nereye gidebilirdim? Hiçbir yere. Ve o da bunu biliyordu. Bir tek banyo kalıyordu. Banyo o kadar kötü değildi; orada olanları huzur içinde ve sakin sakin düşünebilir; bütün bunlardan bir anlam çıkarmaya çalışabilir ve tabii traş olabilirdim. Traş olmam gerekiyordu. Holde bana bakmamalarının tek nedeni büyük olasılıkla bakmamaları emredildiği içindi.</p>

  <p class="calibre4">Usturalı banyoya gitmek üzere yukarı çıkan bir asansöre bindim; usturayı alıp kendi olağan banyoma götürdüm. Ama kapının tam önünde Binbaşı Erms’in söylediği bir şey geldi aklıma; <span class="calibre6">sinekkaydı traş</span> gibi bir şeyle ilgili. Bu olasılığı tahmin etmiş miydi? Beyaz kapıya bakıyordum. Girmeli miydim, girmemeli mi? Traş olmanın herhangi bir şeye nasıl etkisi olabilirdi? Her neyse, orada kendi başıma istediğim kadar oturabilirdim -banyo yetki alanları içinde değildi!</p>

  <p class="calibre4">Dikkatlice içeri girdim: mekân her zamanki gibi boştu. Ama klozetin üstündeki ampuller öncekine göre biraz daha parlak değil miydi? İçeri doğru yürüdüm ve neredeyse hemen o an geri zıpladım -küvetin yanında, başının altına rulo yapılıp yastık gibi konmuş bir havluyla, boylu boyunca yatan bir adam vardı. İlk tepkim orayı terk etmek isteği oldu. Ama benim tam da bunu yapmamı bekliyorlardı büyük olasılıkla. Ben de kalmaya karar verdim.</p>

  <p class="calibre4">Adam kımıldamadı bile; ayağımı atıp kendimi onun üstünden lavaboya attığımda bile; ölü gibi uyuyordu. O durduğum yerden tek görebildiğim kafasının üstüydü; bu da onu tanıyıp tanımadığımı anlamama yetmiyordu. Hâlâ gözüme yabancı gibi görünüyordu. Sivil giysiler giymişti; omuzlarının üstünde bir ceket, ince bir süveterin altında kolları kirli, çizgili bir atlet vardı. Bir elini başının altına koymuş, dizlerini çenesine kadar çekmişti. Nefes alıp verişi derin ve durgundu.</p>

  <p class="calibre4">“Tamam,” diye düşündüm, “başka banyolar da var. Nereye istersem oraya taşınabilirim.” Gerçi taşınma fikri komikti -kendimden başka taşıyacak neyim vardı ki?</p>

  <p class="calibre4">O uyurken ben traş olabilirdim; bunda bir şey yoktu. Usturayı aynanın altındaki lavaboya koydum; uyuyan adamın üzerinden uzanıp küvetin yanındaki sabunluktan sabunu aldım; sıcak suyu açıp kendimi aynada incelemeye başladım. Sahipsiz birinin yüzü. Uzamış traşım yüzümü ince gösteriyor, bir iki gün içinde sakal olmaya doğru gidiyordu. Fırçasız ne kadar olursa artık öyle elimden geldiğince cildimi köpürttüm ve usturayı denedim: son derece keskindi. Traş olmak her zaman düşünmeme yardımcı olmuştur. Yerde yatan adam zerre kadar dikkatimi dağıtmadığından kendi meselelerimle uğraşmak için iyi bir fırsat doğmuştu.</p>

  <p class="calibre4">Şimdiye kadar neler olmuştu? General Kashenblade, onu görmeye gittiğimde bana Özel bir Görev vermişti; sonra o sergiler vardı, koleksiyonlar; ilk rehberim tutuklanmıştı; İkincisi ise ortadan yokolmuş, ben de açık bir kasayla baş-başa bırakılmıştım; sonra altın gözlüklü, küçük yaşlı adam; intihar edişi; başka bir subay ve onun intiharı; sonra cesedi kilise; bana Binbaşı Erms’in ofisinin numarasını veren rahip; sonra Prandtl, kahvedeki sinekler, talimatımın yok olması, umutsuzluğum, Arşiv’e kaza eseri ya da -kısa yoldan sonuçlara varmayalım- kaza eseri olmayan ziyaretim; hemen sonra Soruşturma Bölümü’nün resepsiyon odası; Amiral, Karşısüsleme Töreni; son olarak Binbaşı Erms ile görüşmem. Olup bitenler aşağı yukarı bunlardı. Peki olayla ilgili insanlar... burada bir umutsuz varsayımlar çamuruna batmamak için, başlangıç noktası olarak belirli bir şey almalıydım; somut bir şey, tartışılmaz, açık bir gerçek. Ölüm işe</p>

  <p class="calibre4">yarayabilirdi. Altın gözlüklü küçük yaşlı adamla başladım.</p>

  <p class="calibre4">Beni başka birisi, <span class="calibre6">onların</span> bir kuryesi zannedip kendini zehirlemişfi; onun kodlanmış sinyallerine uygun karşı-sin-yallerle karşılık vermediğim için onu'ihanetten dolayı cezalandırmak üzere gönderildiğimi düşünmüştü. Tabii, o gerçekte yaşlı bir adam değildi. Peruğun altından çıkan o siyah saç tutamı gerçekti. Ama yüzbaşı (kendini vuran) onu “yaşlı” diye çağırmaya devam ediyordu. Q halde yüzbaşı yalan mı söylüyordu? Olmayacak şey değildi; özellikle sonradan olanların ışığında bakıldığında. Yüzbaşının intiharı, söylediklerini kesinlikle şüphe altında bırakmıştı. Kendini öldürmüştü çünkü benden korkmuştu. Görece daha az şiddetli bir saldırıya maruz kalmak onu bu kadar kesin bir adıma itmezdi. Öyleyse, o da <span class="calibre6">onların</span> bir ajanı olmalıydı. Küçük yaşlı adam da (ona böyle demeye devam edelim -her şeyden öte gizlenme malzemelerini mezara da yanında götürdü) besbelli <span class="calibre6">onlardandı.</span> Aksi takdirde, şüpheleri ve sadakati onun beni ele vermesini, yetkililere teslim etmesini gerektirirdi. Bunun yerine zehir içti. Her iki ölüm de oldukça gerçek, inkâr edilemezdi -onları kendi gözlerimle görmüştüm. Dolayısıyla, hem küçük yaşlı adam hem de yüzbaşı düşman ajanıydı; birincisi daha az önemli, hatta yalnızca bir piyondu; İkincisiyse, yüksek rütbesine bakılırsa oldukça önemliydi. Şimdi, o halde yüzbaşı, Karargâh’tan gönderilen bir müfettiş olduğumu zannederek, hemen küçük yaşlı adamı bana ihbar etti; zaten yaşlı adam bizim görüştüğümüz sırada çoktan ölmüştü. Ötekisi, küçük yaşlı adamı neden daha önce ihbar etmediğini açıklamaya çalıştı; kişisel hırs ve aşırı bir gayretle Amaç’a kendini adamayı mazeret gösterdiğini söyledi. Ama benim bunları yutmadığımı görünce (aslında ben sadece onun kodunu anlamamıştım), geriye kendini vurmaktan başka bir şey kalmamıştı.</p>

  <p class="calibre4">İki intiharın bu yorumu bir anlam ifade etse de, tüm olayda kendi rolümün ne olduğu sorusuna bir cevap bulmama yaramıyordu. Yani, her şey önceden mi tasarlanmıştı, yoksa o iki ofiste benim bulunmam trajik bir rastlantı mıydı?</p>

  <p class="calibre4">“Devam,” diye düşündüm kendi kendime. “Bu analiz yine de bir yerlere varabilir.”</p>

  <p class="calibre4">Traşımı bitirdim; köpükleri temizledim; yüzüme soğuk sular çarptım. Nerdeyse kendimi neşeli hissediyordum. Akılyürütmem, Bina’da her şeyin de anlaşılmaz olmadığını gösteriyordu; bir yap-bozun en azından bir kısmını bir araya getirmeyi başarmıştım. Sert bir havluyla yüzümü kurularken, yerdeki adamı farkettim -onu tamamen unutmuştum. Evet, hâlâ uyuyordu. Ne Kayıt’a gitmeye niyetim vardı şimdi, ne de koridordan koridora dolaşmalarıma devam etmeye hevesim; küvetin kenarına oturdum; karolu duvara sırtımı yaslayıp, dizlerimi yukarı çektim; düşüncelerime döndüm.</p>

  <p class="calibre4">Binbaşı Erms, arkadaş canlısı Binbaşı Erms. Onda bir sorun vardı. Bina’ya kazık atmamış bile olsa, ona güvenemezdim. Tüm o müthiş içtenlik şovuna rağmen, benim Görevle ilgili tık yoktu. Ya haketmediğim övgüler yağdırdı ya da hiçbir şey söylemeyen genellemeler geveledi. Ne zaman ki bastırdım, talimatı verdi. Ama o da sonra Prandtl’ın ofisinde çalındı. Gerçekte önemli olan şey, talimatın kendisiydi; Binbaşı Erms değil. Benim mülkiyetimde uzun süre kalmayacağını bile bile talimatı bana verdiyse şayet, o zaman yalnızca şöyle bir bakmama izin veri...</p>

  <p class="calibre4">Ve o kâğıtlar gerçek talimat mıydı? Gerçek talimat doğrudan benim adıma olmalıydı; planlar sunmalı, harekât hatları önermeli ve mutlaka amacı, Görev’in özünü vermeliydi. Ama onlar daha çok bir günce gibiydi; Bina’da kaybolmuş bir adamın güncesi! Bir kod mu yoksa? Ne tür bir kod böyle olabilirdi?</p>

  <p class="calibre4">Peki, belki Prandtl’a inanmam gerekiyordu. Prandtl’a göre Shakeaspeare bile deşifre edilebilirdi. Sırf lafta da kalsa. Gerçekte bir şifre çözme makinesi görmemiştim; yalnızca duvardaki delikten çıkan bir el ve bir bant.</p>

  <p class="calibre4">Bu kadar da şüpheci olmamak daha iyiydi -bu şekilde gidecek bir yer kalmıyordu. Ve şu yüzüme karşı garip iç çekiş, sanki Prandtl’ın bana anlatacak bir şeyi varmış da cesaret edemiyormuş gibi -iç geçirmesi, gözlerindeki ifade?</p>

  <p class="calibre4">Bu atlanamazdı. Bu iç çekişte insancıl bir acımadan fazlası vardı -belki de benim durumumun farkında oluş, Bina’nm benim için sakladığı bilgi vardı. Prandtl, tanıştıklarım arasında, asker! resmiyet kuralının dışına çıkan, yükünün ağırlığından bahseden tek kişiydi.</p>

  <p class="calibre4">Yine de Prandtl’ın, benim için planlananları bilmesi de çok mu şaşırtıcıydı yani? Apaçık ortada ki onun o iç geçirişi olmadan da ben bu Bina’ya çağırılmış ve Görev için seçilmiştim -belli bir amaç için. Ne kadar müthiş bir keşif! Gerçekten, yapabileceğimin en iyisi bu muydu?</p>

  <p class="calibre4">Uyuyan adam inleyerek, tüm yüzünü ceketiyle örttü ve döndü. Bundan sonra yine olağan durumuna geçip düzgün düzgün nefes almaya başladı.</p>

  <p class="calibre4">Onu bir süre seyrettim. Sonra yavaş yavaş bir zamanlar düşünmüş olduğum bir düşünceye döndüm -yani tüm bunların, hatta tam şu anda olanların bile, hâlâ bir sınav olduğu, muhteşem bir şekilde uzatılan ve içine alan bir sınav olduğu düşüncesi -ne kadar süredir düşünüyordum bunu, yoksa her zaman mı?</p>

  <p class="calibre4">Bu ışık altında bakınca, o kadar kafamı karıştıran şeyler şimdi yerli yerine oturdu -özellikle Görev’imin sürekli ertelenmesi; sanki ilk önce beni adamakıllı bir kontrol ediyorlarmış, tamamıyla beklenmedik ve içinden çıkılmaz durumlarda nasıl tepki vereceğime bakıyorlarmış, aynı zamanda kişisel dayanıklılığımı ölçerek beni güçlendirip, gerçek olaya hazırlıyorlarmış gibi. Doğal olarak bunu benden saklamak için her türlü tedbir alınmalıydı; bu durumların simüle edildiğini ve dolayısıyla zararsız olduklarını tahmin ettiğim anda tüm sınav mahvolur, eğitim boşa giderdi.</p>

  <p class="calibre4">Yine de tahmin etmiştim! Gözlemleme gücüm normalin bir gıdım üstünde miydi yoksa? Bir anda tüylerim ürperdi, nerdeyse küvetin kenarından kayıp düşüyordum: ortada dönenleri anlamıştım...</p>

  <p class="calibre4">Yalnızca birkaç saat içinde, neredeyse Bina’ya girmemden itibaren attığım her adımda, düşman ajanlarıyla karşılaşmıştım. İlk önce beni koleksiyonlara götürmesinden sonra koridorda tutukladıkları rehber; sonra açık kasanın oradaki kameralı solgun renkli ajan; sonra altın gözlüklü, küçük yaşlı adam; kendini vuran yüzbaşı; Binbaşı Erms’i söylemeye bile gerek yok, birinci derecede şüpheli -toplam beş ajan, beş komplonun gün ışığına çıkışı- ve bu kadar kısa bir sürede! inanılmazın da ötesindeydi bu -olanaksızdı! Bina’nm bu derece bir çürüme içinde olması olanaksızdı; bu kadar geniş kapsamlı, bu kadar bütün bir nüfuz ediş. Bir ajan, insanı bir an durup düşündürebilirdi -ama dört, beş? Olasılık sınırlarının çok çok dışındaydı bu. Bunun ardında bir şeyler olmalıydı. Bir sınav, bir tiyatro. Ama bu teori beni tatmin etmiyordu. Bir düşman ajanı sürüsü, gizli dokümanlarla dolu açık kasalar, her köşede casuslar -evet, bunların hepsi benim için sahnelenmiş olabilirdi. Ama ya ölüler? O son sarsıntıları çok iyi anımsıyordum; son nefeslerindeki hırıltıları; cesedin soğuması -bu ölümlerin gerçekliğinden nasıl şüphe edebilirdim? Ölümler, bir hilenin bir parçası olarak emredilmiş de olamazdı -Bina böylesi bir sevecenlikle motive edilmiş olamazdı, hayır! Kesinlikle yalnızca pratik nedenlerden dolayı olamazdı bu; tecrübeli, yüksek derecede görevlileri, başka bir yeni işe başlayanı, bir adayı eğitmek için kurban etmek düşünülemezdi. Hiçbir yeni ajan</p>

  <p class="calibre4">iki profesyonelin kaybedilmesine değmezdi.</p>

  <p class="calibre4">Teorim bu iki ölüm karşısında göçmüştü, uçarı kaçarı yoktu. Seçenek yok mu?... Kaç kere, orada burada rüzgârda bir toz zerresi gibi amaçsız dolaşırken; bir ırmağın içindeki bir ot parçası gibi savrulurken; bir sonraki anın bana ne getireceğini asla bilmeyerek; bazen olayların akışına kendimi bırakıp, bazen onlara direnç göstererek -kaç defa, her seferinde de geç kalarak, onlar nerde olmamı istedilerse tam tamına orda olduğumu kabul etmek zorunda kaldım? Matematiksel bir hassasiyetle bir yerlere yönelmiş bir bilardo topuydum; her hareketim önceden tasarlanmıştı; her düşüncem, hatta bu düşüncenin kendisi bile, bu ani abeslik hissi, bu sersemlik, şu anda bana bakan, her yeri izleyen şu kocaman göz, ve sadece yüzüme kapanmak için her yerde beni bekleyen kapılar, sessiz sedasız beni bekleyen telefonlar, cevapsız kalan sorularım ve bana karşı birleşmiş tüm Bina! Ah, ve ben ne zaman kopma, patlama, delirme noktasına geldiysem, gelip beni rahatlattılar, kibar ve sempatiktiler -sırf, beklenmedik bir anda, bir ima ya da bir olay aracılığıyla, tüm sırlarımı bildiklerini anlamamı sağlamak için. Binbaşı Erms, Kayıta rapor etmemi emretti; ama çok iyi biliyordu ki dediğini yapmayıp onun yerine banyoya yollanacaktım; ve yine bu yüzden burada bu adamla karşılaşmış, vakit öldürüyordum; onun uyanmasını bekliyordum.</p>

  <p class="calibre4">Öte yandan neden Bina, aynı zamanda tüm yapısının <span class="calibre6">onlar</span> tarafından istila edilmesine, bu ölümcül nüfuz edişe hiçbir şeyin karşı koymamasına resmen göz yumuyordu? Yoksa bu ihanet kanseri yalnızca benim hayal gücümün bir icadı mıydı? Dengesi bozulmuş bir kafanın ürünü?</p>

  <p class="calibre4">Kendimi incelemenin zamanıydı. Başta, ötekilerden ayrı tutulduğumu, olağandışı bir şey için seçildiğimi kabul etmiştim. Yolumun üzerindeki engeller mi? Yalnızca yönetimle ilgili hatalar; uygunsuz, sıkıcı, ancak fazla kafayı takmayı gerektirmeyecek, herhangi bir bürokraside kaçınılmaz olan şeyler. Ne zaman ki talimatımın ele geçmesi zor bir şey olduğu ortaya çıktı, gittikçe daha cesur taktiklere başvurmaya başladım (ve her şeyi savuşturmasını bildim); her zaman temiz olmayan taktikler (zira dürüstlüğün burada yeri olmadığına ikna olmuştum) -kendimi, çok önemli bilgi toplamak için çok yukardan gönderilmiş özel bir ajan olarak tanıtmıştım örneğin; veya yüzbaşıyı intihara sürükleyen şu meşum kod numaralarını kullanmıştım, bir kaçak gibi; ve hedefimi takip ettikçe yalanlarım tırmanmıştı; sonra ondan sakınmaya başladığımda; sonra ona sırt çevirdiğimde ve ondan kaçtığımda. Bunlar şimdi bende neredeyse alışkanlık gibi bir şey olmuştu.</p>

  <p class="calibre4">Aslında her şey bir yalan, bir yanılsamaydı. Ama ben bunu görmezden gelmiş, yolumda devam etmiştim; bir işaret, Görevim içirT yanılmaya yer vermeyecek bir kanıt aramıştım -öte yandan, pis oyunlar oynamam, masalar altına saklanmam, vahşi ölümlere tanık olmam, sonra bir avmışım gibi kovalanmam, tuzağa düşürülmem, birbiri ardı sıra komik açıklamalar uydurmam gerekecek idiyse bir Görevi olmanın onurunun en ufak bir onursuzluğu olmadığını idrak etmeye başlamıştım!</p>

  <p class="calibre4">Talimatım da dahil her şeyim elimden alınmış, gaspedil-mişti; hatta talimatımın varlığına dair umudum bile. Bense olanları açıklamaya, kendimi doğrulamaya çalışmıştım -ama kimse beni dinlemediği için, hatta yalanlarımla bile ilgilenmedikleri için, işlememiş olduğum suçların ağırlığı o kadar fazlasıyla üstüme çökmeye başlamıştı ki, şu suçlu rolünü kabul etmeye hazırdım; yalnızca bir gerçeklik olsun yeterdi; yargım ve cezam belli olsun ve uygulansmdı. Yargıçlar aradım; durumumu savunmak için değil, itiraf etmek için; her şeyi, herhangi bir şeyi itiraf etmek için. O da işe yaramadı. Amiral’in ofisinde, kendi hayalimde yarattığım bir haini oynadım; en ileri düzeyde suç teşkil edecek şeyler yaptım; çekmeceleri karıştırdım; gizli bölmelerini söktüm, hepsi boşuna.</p>

  <p class="calibre4">Tüm bu hikâyede, ister Görev e ve talimatıma güvenişimde, inanışımda olsun, ister umutlarımın, ve hatta kendi yıkımımın umudunun kırılışında olsun, her durumda bir neden aradım durdum, iyi ya da kötü, buradaki varlığımı açıklayan herhangi bir neden, bir anlığına bile olsa... Ama beni kayırıyorlarmış gibi görünmeleriyle hainliğimden şüphelenmeleri arasında zerrece fark yoktu. Yeniden ve yeniden, gerçekte benden hiçbir şey beklenmediği kafama kakılıyordu. Bu da tek kabul edemeyeceğim şeydi; zira hiçbir anlamı yoktu.    .</p>

  <p class="calibre4">En baştan başlayalım: bu bir tiyatro, sınav, maskaralık değilse, ya bunun kendisi Görevin ta kendisiyse, benim Özel Görevimin?</p>

  <p class="calibre4">Kısa bir an için bu düşünce bir kapının açılması gibi oldu -üzerinde fazla düşünmeye cesaret edemedim; yalnızca gözlerimi kapayıp, kalbimin atışlarım dinledim.</p>

  <p class="calibre4">Görev? Neden onu benden gizlesinlerdi, sonra neden basitçe işimin Bina içinde bir yere gitmek olduğunu söyleme-sinlerdi, ya da birtakım insanları gözetlemek falan? Ve neden, beni körlemesine, hedef belli değil, iş belli değil, öylece salıvereceklerine, bana tamı tamına yapılacak işi açıkla-masınlardı? Şayet ben herhangi bir şey başardıysam, o da kaza eseri olmuştur mutlaka.</p>

  <p class="calibre4">Bu, yüzeyde görünendi. Öte yandan Bina, en azından bir dereceye kadar, kimi zaman kafa karıştırıcı ama yine de çarpıcı özellikleri olan yöntemleriyle kendini bana alıştırdı. Bölümler, kısımlar, arşivler, ofisler, resepsiyoncular, kurallar, rütbeler, telefonlar vardı; hepsi mutlak bir itaatle bütüncül, hiyerarşik bir yapıya yapışıktı. Bu yapı, sağlam ve iyi düzenlenmişti, her zaman tetikteydi; tıpkı simetrik kapı di-zikriyle beyaz koridorları, titizlikle tutulan dosyalarıyla ofisleri gibi; iletişim sistemleri onun bağırsakları, çelik kasalarsa kalpleriydi; damarları ve atardamarları ise sabit bir gizlilik akışını sağlayan pnömatik posta tüpleriydi. Hiçbir şey atlanmamıştı; boru tesisatı bile yaşamsal bir rol oynuyordu. Ancak bu bir saat mekanizmasına benzer hassasiyetin altında, bir entrikalar, dalavereler, hile ve desiseler kovanı yatıyordu. Bu korkunç karışıklık tam olarak neydi? Bir oyun mu? Ya da belki yeni başlayan kişi daha derinde yatan planı göremesin diye bir kamuflaj; daha yüksek düzey bir...</p>

  <p class="calibre4">Benim şu beceriksiz, kararsız davranışlarım onların tam da istediği şey olabilir miydi? Bina’nm düşmanlarına doğru çevirdiği bir silah? Gerçekten de, istemeden ve yalnızca cahil şansından da olsa (ya da belki öyle gibi görünüyor) Amaç’a hizmet vermiştim! Hem küçük yaşlı adamı hem de yüzbaşıyı etkisiz hale getirmiştim. Pek çok başka durumlarda katalizör işlevi görmüş olabilirdim; kimi durumları bir sona bağlamış ya da dengeyi Bina’dan tarafa çekmiş olabilirdim. .. Sonra tüm karşılaştığım insanların ikiliğini düşündüm; insan nerdeyse burda ikili oynamanın genel bir kural olduğu sonucuna varabilirdi. Ancak iki istisna vardı; açık kasanın önündeki casus ve Prandtl.</p>

  <p class="calibre4">O casus hakkında şüphe yoktu. Ölüm bile beni yarı yolda bıraktığında -bayrağın altındaki cesetin davranışları apaçık acayipti- en azından geriye o casus kalıyordu. O casus, hainlik konusunu oyuncağa çevirmemiş, numara yapmamış, oyunlar oynamamıştı. Kasanın orada, solgun ve korkmuş olarak dürüstçe dokümanların fotoğraflarını çekmişti. Bu, insanın dürüst bir casustan bekleyeceği bir şeydi.</p>

  <p class="calibre4">Prandtl’ı açıklamak o kadar da kolay değil. Ona olan güvenim tamamıyla bir iç geçirmeye bağlı. Binbaşı Erms, Prandtl’ın beni Görevim konusunda yetiştirebileceğini söylemişti. Ancak Prandtl ile görüşmem tamamen farklı olmuştu -ama şu anda bundan bile emin değilim aslında. Prandtl, pek çok kereler bütün bunların anlaşılır olmadığını söylemiş ama ile'rde her şeyi anlıyacağım garantisini vermişti. İlerisi <span class="calibre6">şimdi</span> anlamına mı geliyordu?...</p>

  <p class="calibre4">Prandtl’ın beni nelerin beklediğini bilmemesi de olasıydı; ya da bunları takmaması; acıma jesti geleceğimle ilgili herhangi bir bilgiye dayanmıyor da, geçmişte olmuş olan şeylerden dolayı olabilirdi; yani, ardarda gelen şifre çözme adımlarından sonra o son mesajın okunması; o beş kelimenin yazılı olduğu kâğıt parçası.</p>

  <p class="calibre4">O kelimeler, ofiste, şişman subayla başbaşa beklerken aklımdan geçen bir sorunun cevabıydı...</p>

  <p class="calibre4">Eğer Bina’da olan her şeyin daha derin anlamları vardıy-sa, o zaman Prandtl’ın iç geçirişinde de gözle görünenin ardında yatan bir anlam bulunuyor olmalıydı.</p>

  <p class="calibre4">Ona, “Benim ne yapmamı istiyorlar?” diye sormuştum.</p>

  <p class="calibre4">Ve Prandtl bana üstünde, “Cevap olmayacak,” yazılı bir kâğıt parçası uzatmıştı.</p>

  <p class="calibre4">Eğer sorularıma verilecek cevaplar yoksa, o zaman her şey -Başkumandan’m verdiği sözler, açık kasa, Peder Orfi-ni’ye yaptığım şantaj, holdeki adam vurma, intiharlar, görevler, talimatlar, gizli kodlar- kesin olarak her şey bir gaflar, ahmaklıklar ve yılgılar labirentiydi; her şey birbirinden ayrı düşüyordu; hiçbir şey birbirini tutmuyordu; Bina’nın kendisi, yalnızca delilerle dolu bir vakum haline geliyordu; herbiri birbirinden yalıtık... herbiri kendisinin her şeyi bildiği ve her şeye kadir olduğu sanrısını gören delilerle...</p>

  <p class="calibre4">Ama ya bu olaylar gerçekte birbiriyle bağlantısızsa, rastge-leyse, herhangi bir yöne öylesine fırlatılmışsa, bunların bir yolu yordamı yoksa; başka hiçbir şeyle bir bağları yoksa; o zaman bunlar anlamsızdı, ve benim Prandtl’a ziyaretim de, ve bana verdiği ders de, ve şu beş korkunç kelime de...</p>

  <p class="calibre4">O kelimeler geniş kapsamlı anlamlarını kaybedip, ilk baştaki gibi, sadece bir kodun gösteriminde bir örnek haline dönüştüler. O halde, daha geniş bir anlamlan yok idiyse, dolayısıyla benim dile gelmemiş olan soruma cevap da değildiler; bu durumda... bu durumda yine de her şeye rağmen bir Bina vardı; bir gizem vardı; her şeyin daha derin başka anlamları vardı ve ben de ilk başladığım yere dönmüştüm. Bir düşünceler kısır döngüsü; düşünceyi hırsla yutan başka düşünceler.</p>

  <p class="calibre4">Uyuyan adama baktım. O kadar sakin nefes alıp veriyordu ki, omuzlarının o küçük hareketi olmasa onu ölü zannedebilirdim. Belki ben de uykudaydım -bu, her şeyi baştan sona düşünmedeki başarısızlığımı açıklayabilirdi. Hayır, domuz gibi uyanıktım.</p>

  <p class="calibre4">Bir an için o beş kelimeyi görünen anlamlarıyla ele alalım ve yukarıdaki paradoksu yok sayalım. Bu bizi nereye götürür? (Büyük olasılıkla hiçbir yere, ama en azından vakit geçirmeye yarar). O kelimelerin yol açtığı kaosun olası işe yararlılığını ele alalım; çeşitli ve çapraşık anlamlar aracılığıyla denetim altına alınabilecek bir kaos; neredeyse bir araca dönüşen bir kaos. Bu kaos hangi amaca hizmet etmişti?</p>

  <p class="calibre4">Ben burada, şahsıma bir Gizli Görev verilerek seçilmiş oldum; ötekilerden ayrıldım: sonra aynı derecede bir şevkle suçlu rolünü, sonra mahkemede sanık rolünü kabul ettim; tüm o süslü püslü itiraflar, o pişmanlık ağlamaları, o insaf dilenmeler; ya da şehitlik elbiseleriyle kuşanmış olarak umutsuzca sorgulayıcıları, savcıları aradım umutsuzca; beraat ettirildim, tedavi edildim; sonra suçlu bulunup yeniden mahkûm edildim; bir tarafta kendime karşl kullanabileceğim kanıtlar aramak için masaların, dosyaların altını üstüne getirdim, öte tarafta acıklı bir şekilde, kandırılmış dürüst bir yurttaşın haklı öfkesiyle ofislere saldırdım. Bunların hepsini, onların benden beklediğinin bunlar olduğunu düşünerek, yüksek bir ruh haliyle, dürüstçe yaptım. Ancak</p>

  <p class="calibre4">Bina, şeylerin kökenine inecek şekilde tasarlanmıştı; görünüşleri, hile katmanlarını ortaya çıkarmak, maskelerim düşürmek, onların içine sızmak için. Bunu da ahenksizlikle başarmıştı. Benim durumumda, hezimetin ahenginin yanı sıra kahramanlığın da ahengini yok etmişti; beni ani bir uyanıştan ötekisine sürüklemişti; beni sarsmış, hayrete düşürmüştü; o kadar ki kafamdan aşağı yağan iyi şeyler ve bahtsızlıklar arasında bir ayrım gözetmez olmuştum; sonra da beni asitten bir kaos banyosuna atmış ve neyin açığa çıkacağını, neyin aklanacağım, neyin temizleneceğini görmek için sakin sakin beklemişti.</p>

  <p class="calibre4">Beni, talimatımı ve tutuklama emrimi inkâr ederek; tüm o madalyaları, kelepçeleri; o sonsuz kaynaklarını, o yüzlerce koridorunu ve istif istif masalarını kullanarak, bana <span class="calibre6">hiçbir şey</span> vermeyerek Bina amacına yaklaşıyordu...</p>

  <p class="calibre4">Evet, kaos işe yarayabilirdi...</p>

  <p class="calibre4">Ve o altın gözlüklü, küçük yaşlı adam, sonsuz sayıda ve çeşitlilikte harekât planları falan gibi bir şeyden bahsetmemiş miydi?</p>

  <p class="calibre4">Bundan sonra sonuca varmak için yalnızca bir adım kah-yordu; Bina’da kaos yalnızca sıradan değildi, aslında normdu -daha çok, ciddi bir çabanın, boyuna devam eden bir sebatın sonucuydu. Bu yapay bir kaostu; Nihaî Giz’i meraklı gözlerden uzak tutmak için işlenen bir kaos.</p>

  <p class="calibre4">Belki... Bıkkın ağırlığımın yerini küvetin sert kenarında hafifçe değiştirdim. Öteki teorilerim de pek çok gerçeğe uyuyordu. Garip, neredeyse yeterince karışık herhangi bir fikir nasıl da Bina’ya uyuyor gibi duruyordu, onu açıklıyor gibi... Garip ve biraz da korkutucu.</p>

  <p class="calibre4">Uyuyan adam sırtüstü döndü; böylece yüzünü görebildim. Gözkapakları kıpırdıyordu -sanki uykusunda bir şeyler okuyormuş gibi görünüyordu. Göz bebekleri soldan sağa hareket ediyordu. Alnından ter akıyordu; traşı fena halde uzamıştı; korkunç derecede solgundu; yüzünde de çarpılmış bir gülümseme vardı -yo hayır, bir kaş çatma, bir yüz ekşitme (yüzü oturduğum yerden tersten görünüyordu).</p>

  <p class="calibre4">, Uyanıp bir şeyler söylemesini bekleyecektim...ve bir yerlerde, ofisin birinde sıkılmış bir sekreter kahvesini karıştırdı; şimdi bir klasör dolusu talimatı dosyalamak için yerinden kalkıyordu; uyuyan adamın gözlerini açtığında bana söyleyeceği şeyleri ve benim ona söyleyeceklerimi, ve onun bana -acı sona kadar gidecek bu konuşmayı- tamı tamına içeren talimatı dosyalamak için.</p>

  <p class="calibre4">Ani bir ürperti hissettim; ya bu maraz! düşünceden ya da küvetin yanında, boylu boyunca yatan şu müsveddeden dolayı. Dizlerimi iyice göğsüme çektim; ceketimin en üst düğmesini ilikledim.</p>

  <p class="calibre4">Yorgun ve yenilmiş, ne farkeder diye düşündüm. Şu talimatı bana hiçbir zaman göstermeyeceklerdi; sırf onlara karşı gelmemem için; böylece geleceğim benim için belirsizdi; sanki bir yerlerde herhangi bir hesap defterine yazılı değilmiş gibi...</p>

  <p class="calibre4">YUYAN adam horlamaya başladı; Amiral’in virtü-</p>

  <p class="calibre4">özlüğüyle değil de inaLçı bir monotonlukla. Son-</p>

  <div class="calibre1">
    <div class="calibre1"><img alt="" class="calibre11" src="../Images/main-3.png" /></div>
  </div>

  <p class="calibre4">ra büyük bir azimle abartılı bir tona geçti. Bes</p>

  <p class="calibre4">belli ölmekte olan bir adamın çıkardığı sesleri taklit etmeye karar vermişti. Bu sinirlerimi bozdu; artık konsantre olamıyordum-dikkatimi dağıtmak için bir girişim mi? Yorulmuştum; kemiklerim sızlıyordu. Bir kez daha orayı terk etmeye, bir yerlere gitmeye karar verdim; şu yaşlı münzeviyi ziyaret edebilirdim; ama yok, daha iyi düşününce, orası çok kalabalıktı. Şöyle bir esnedim; lavabonun oraya gittim. Usturayı cebime attım. Aynadan uyuyan adamın göğsünden yukarısını görüyordum; uzun ve yorucu bir yolculuktan sonra uyuyakalmış kendimi seyrediyormuşum gibiydi.</p>

  <p class="calibre4">Bunun da ayarlanmış bir oyun olmaması mümkün müydü? Mesela hakiki bir yoldaş bulmuşum; benim gibi bir çilekeş; benim gibi Bina’da kaybolmuş, benzer bir mucizenin peşinden koşan biri?</p>

  <p class="calibre4">Aniden girdiği sessizlikten uyanmakta olduğunu anla-</p>

  <p class="calibre4">dım. Yavaşça, büyük bir çabayla kımıldadı; sanki yaptığı ölü taklidinden vazgeçip bir sonraki sefere saklar gibi. Gözlerini faltaşı gibi açtı; beni gördü (tersten); sonra bir an için kapattı; o sırada düşüncelerini toparlıyordu herhalde. Sonunda dirseklerinden birinin üstünde doğruldu.</p>

  <p class="calibre4">O konuşmaya başlamadan önce ben bir şeyler anımsar gibi oldum; bu yüzü önceden görmüştüm. Gözleri hâlâ kapalı mırıldandı:</p>

  <p class="calibre4">“Kahretsin...”</p>

  <p class="calibre4">“Efendim?”</p>

  <p class="calibre4">Oturur konuma geçti; kafasını kaşıdı; gözlerini kırpıştırarak bana baktı; yere baktı; sonra öksürdü ve bileklerini ovuşturarak konuştu:</p>

  <p class="calibre4">“Şu karnabahar... eşşoğlueşekler doğru dürüst pişirmesini beceremiyorlar, sonra da kâbus görüyor insan...”</p>

  <p class="calibre4">Lavaboya baktı. Ben de tam çıkıyordum o sırada. Bana doğru döndü ve gözlerini iri iri açtı.</p>

  <p class="calibre4">“Hoop, ustura nerde?” diye sordu.</p>

  <p class="calibre4">“Burda.” diye cebimi işaret ettim.</p>

  <p class="calibre4">“Ver onu bana.”</p>

  <p class="calibre4">“Neden?” diye itiraz ettim; şimdiden adamdan nefret etmeye başlamıştım. Çok kabaydı. Onu her nerede gördüysem, eminim o zaman da sevimsiz bir karşılaşma olmuştu.</p>

  <p class="calibre4">“Onu buraya yukardan getirdim,” dedim ustura üzerindeki haklarımı savunmak için. Bana kötü kötü baktı. Sırtım döndü ye ayağa kalktı. Şöyle bir gerindi; gevşek gevşek sırtını kaşıdı; aldığı haz gözden kaçamazdı. Sonra rafın üstünden bir fırça alıp, pantolonunun üstündeki pislikleri fırçalamaya başladı.</p>

  <p class="calibre4">“İkile!” diye homurdandı, yüzüme bile bakmadan.</p>

  <p class="calibre4">“Ne?”</p>

  <p class="calibre4">“Bak, ya konuş ya defol!”</p>

  <p class="calibre4">“Ne hakkında konuşayım?”</p>

  <p class="calibre4">Sesimin tınısı onu durdurdu. Gözlerini bana dikip hiddetle baktı.</p>

  <p class="calibre4">“Tamam,” dedi. Elini bana uzattı, avuç içi yukarı dönük. “Evet, ne bekliyorsun? Korktun mu?”</p>

  <p class="calibre4">“Korkmadım,” dedim, usturayı ona verirken. Elinde şöyle bir tarttı. Bana dikkatli dikkatli tepeden baktı.</p>

  <p class="calibre4">“Benden mi?” diye tekrarladı. “Umarım korkmamışsın-dır...”</p>

  <p class="calibre4">Ceketini kapının kulbuna astı; boynuna bir havlu astı ve yüzünü köpürtmeye başladı. Başka yapacak işim olmadığından ben de küvetin kenarına oturup onu seyrettim. Ben yokmuşum gibi davranıyordu. Sonra bir anda küvetin altından dışarı çıkmış bir deri halka görür gibi oldum; birden dank etti: bu kameralı casustu! Tabii! Adamı <span class="calibre6">onlar,</span> onu şey için... yollamışlardı, ne için? Yakında göreceğiz. Derdi her neyse şimdi yumurtlamak üzereydi kesin. Sessizlik sıkıcıydı. Ayakkabılarımın altı yere değiyordu; sol bacağım, münasebetsiz pozisyonlarda arada sırada olduğu gibi seyirmeye başladı.</p>

  <p class="calibre4">“Uzun süredir mi... burdasın?” diye sordum, doğal görünmeye çalışarak.</p>

  <p class="calibre4">Aynadan tüm görebildiğim şey bir sürü sabundu; ortada yüz falan yoktu. Bir cevap vermesini bekledim. Ama ustura, kulaktan çeneye, ben sanki bir şey söylememişim gibi kayıyordu.</p>

  <p class="calibre4">“Uzun süredir mi burdasm?” diye sordum yeniden.</p>

  <p class="calibre4">“Defol,” dedi, çenesinin altını kazırken.</p>

  <p class="calibre4">“Defol mu?” dedim şaşkın. Bir açıklamada bulunmadı, yalnızca lavaboya eğilip yüzüne su çarptı; aynı zamanda bana da su çarparak.</p>

  <p class="calibre4">“Beni ıslatıyorsun,” dedim.</p>

  <p class="calibre4">“Beğenmiyor musun? O zaman defol!”</p>

  <p class="calibre4">“Önce ben burdaydım.”</p>

  <p class="calibre4">Havlunun arkasından bir göz bana baktı.</p>

  <p class="calibre4">“Ya?” diye karşılık verdi. “Gerçekten mi?”</p>

  <p class="calibre4">“Evet.”</p>

  <p class="calibre4">Havluyu yere attı. Ceketine uzandı:</p>

  <p class="calibre4">“Akşam yemeği bitti mi?”</p>

  <p class="calibre4">“Bilmiyorum.”</p>

  <p class="calibre4">“Bu gün. de açız o zaman,” diye mırıldandı kendi kendine; bir yandan da giysilerini düzeltiyordu. “Bir kere de değişiklik olsun diye patates kızartması verseler. Ama hayır, haşlanmış patates, her zaman haşlanmış patates. Her tarafımız haşlanmış patates oldu...”</p>

  <p class="calibre4">Bana aceleci bir bakış fırlattı.</p>

  <p class="calibre4">“Başlayacak mısın, başlamayacak mısın? Gitmek üzereyim.”</p>

  <p class="calibre4">“Neye başlayacakmışım?”</p>

  <p class="calibre4">“Masum havalarını bırak. Bayat numara.”</p>

  <p class="calibre4">“Masum rolü oynayan sensin.”</p>

  <p class="calibre4">“Ben mi?” dedi, şaşırmış görünüyordu. “Bunu nerden çıkardın?”</p>

  <p class="calibre4">“Sen daha iyi bilirsin.”</p>

  <p class="calibre4">“Bu şekilde sonsuza kadar devam edebiliriz,” dedi sabırsızca. Sonra bana bir daha şöyle yakından baktı. Kesinlikle hiç şüphe yoktu: açık kasanın önünde gizli dokümanların fotoğrafını çekerken gördüğüm adamdı bu.</p>

  <p class="calibre4">“Sivil elbiseler içinde, ha?” dedi sırıtarak.</p>

  <p class="calibre4">“Ne demek istiyorsun?”</p>

  <p class="calibre4">Bana iyice yaklaştı; seyirten ayağıma baktı. İlgisini çekmişti.</p>

  <p class="calibre4">“Muhbir,” diye karara vardı sonunda.</p>

  <p class="calibre4">“Kim?”</p>

  <p class="calibre4">“Sen.”</p>

  <p class="calibre4">“Ben mi? Bak, neden saçma sapan konuşuyorsun? Sivil elbiseler içinde değilim ve muhbir de değilim!”</p>

  <p class="calibre4">“Ya? O zaman burda ne yapıyorsun? Sadece öyle geçerken mi uğradın?”</p>

  <p class="calibre4">“Hayır, geçerken uğramadım!”</p>

  <p class="calibre4">“O zaman ne istiyorsun?”</p>

  <p class="calibre4">“Bir şey isteyen sensin.”</p>

  <p class="calibre4">“Ben mi?”</p>

  <p class="calibre4">Banyoyu, elleri cebinde bir uçtan bir uca arşınladı. Sonra kapının önünde durup:</p>

  <p class="calibre4">“Peki. Ben yanıldım. Bir şifre çözücü de değilsin o zaman?” “Hayır.”</p>

  <p class="calibre4">“Bir kırk da değilsin?”</p>

  <p class="calibre4">“O da ne?”</p>

  <p class="calibre4">Upuzun, kısık bir ıslık çaldı.</p>

  <p class="calibre4">“Tamam. Sana inanmıyorum; ama yutmuş görünelim. Yani sen şu görev adamlarından olduğunu mu söylüyorsun?” Tereddüt ettim.</p>

  <p class="calibre4">“Neyi kastettiğim anladığımdam emin değilim,” diye başladım. “Eğer Görevim’den bahsediyorsan...”</p>

  <p class="calibre4">“Ha,” dedi. “Talimatını aldın mı?”</p>

  <p class="calibre4">“Evet, ama-”</p>

  <p class="calibre4">“Kayıp mı ettin?”</p>

  <p class="calibre4">“Evet. Belki biliyorsu-”</p>

  <p class="calibre4">“Bir dakika.”</p>

  <p class="calibre4">Eğilip küvetin altından büyük bir deri çanta içindeki kamerayı çıkardı. Sonra tuvaletin üstüne oturdu; kamerayı açtı ve bir paket kurabiye çıkardı.</p>

  <p class="calibre4">“Akşam yemeğini kaçırdım,” diye açıkladı, ağzı tıka basa dolu, kırıntılar püskürterek. “Demek neler döndüğünü bilmek istiyorsun?”</p>

  <p class="calibre4">“Evet.”</p>

  <p class="calibre4">“Bir rahip var mıydı?”</p>

  <p class="calibre4">“Evet.”</p>

  <p class="calibre4">“Ya sütten çıkma ak kaşık?”</p>

  <p class="calibre4">“Ne?”</p>

  <p class="calibre4">“Oraya daha gitmedin o zaman. Tamam. Seksen gibi görünüyor.”</p>

  <p class="calibre4">Ve yine sallanan bacağıma baktı dik dik; akimdan bir şeyler hesaplıyordu.</p>

  <p class="calibre4">“Yaşlı adamı gördün o zaman,” diye sonuca vardı. “Ve şişman olanı da değil mi? Amma aptal! Tek kelime söylemene gerek yok, her şey alnında yazılı. Ve şu bacak, yaşlı adamdan.”</p>

  <p class="calibre4">Bir kurabiye ikram etti.</p>

  <p class="calibre4">“Aç mısın? ”</p>

  <p class="calibre4">“Hayır, teşekkürler. ”</p>

  <p class="calibre4">Tuvalet üzerinde ağırlığını öte yana kaydırdı; şimdi daha rahattı.</p>

  <p class="calibre4">“İyi manzaraydı değil mi?” dedi üzgün üzgün. “Çipil çi-pil siğil, tümen tümen ben, lahana gibi yaralar ve yumrular, yumrular, bereketli bir mahsul -ve sen de orda duruyorsun; öküzün trene baktığı gibi bakıyorsun, çam devirici sakar herif! O deniz kabuğu gibi kulağına fısıldıyor; yanan bir çalılığın çıkardığı gibi bir sesle; sense hesaplar yapan, kıvranan sen; hiçbir surette bir anlam çıkaramıyorsun. Bir sınav mı? Manav mı? Pişirdiğin pilav mı? diyorsun hâlâ.”</p>

  <p class="calibre4">“Affedersin,” dedim, “ama ben anlayama-”</p>

  <p class="calibre4">“Hâlâ bir sınav,” diye karar verdi. “Ama çok keskin zekâlısın, yakayı ele vermedin! Amma adammış! Yüksekten uçuyor! Ölmek için çok da genç! Peki uykunda iğneler soktular mı sana?</p>

  <p class="calibre4">“Hayır. Ama neden sen-”</p>

  <p class="calibre4">“Sözümü kesme. Ya kahvende yapay sinekler?”</p>

  <p class="calibre4">“Evet!”</p>

  <p class="calibre4">Tüm bunlar nereye gidiyor, bir fikrim yoktu; ama yine de bir anlam ifade ediyordu; ve mutlaka benimle bir alakası vardı.</p>

  <p class="calibre4">“En son Amiral’den mi bahsediyordun?” diye sordum.</p>

  <p class="calibre4">“Hayır, işkembe çorbası... Bizim ihtiyar bizden fazla yaşayacak, bak gör. Sen hatır için veya parasıyla bir havlu alamazken o, o yollardan geri dönüyordu; hele bir ustura, imkânsızdı... Kahve de... Adamın icabına bakarlar-güzel, eski gizli kapaklı işler; her şeye pış-pış; kapı çalınır ve Hücre Bölümü’ne bir misafir; şöyle bir dayak, suratına bir iki tekme; bir iki tane diş; şurayı imzala tamam dışardasm. Şimdi yaptıkları en fazla şey, ara sıra karşılıklı silahlı çatışma.”</p>

  <p class="calibre4">“Evet! Koridorda! Ama neden?”</p>

  <p class="calibre4">“Bir üç-zamanlı. Karşıya ilticayı denemiş; kafası karışmış. Onu bir örnek olarak kullanmaları gerek. İşte bu yüzden.”</p>

  <p class="calibre4">Banal bir casus müsveddesiydi bu adam! Kesin öyleydi; konuşma tarzından belliydi. Ama benden ne istiyordu? Görünüşe göre bir sohbet için akşam yemeğinden vazgeçmiş.. Tetikte olmalıydım!</p>

  <p class="calibre4">“Tetikte, ha?” dedi dişlerini çarparak ve dosdoğru gözlerimin içine bakarak. “O kadar şaşırma, ben bu oyunda eski tüfeğim, banal ya da değil. Talimatının sana ait olduğunu mu düşünüyorsun? Yanlış! Bir serinin bir parçası, o kadar... kahvedeki sinekler ve diğer öteki şeyler... Tek değişmeyen şey kahve...”</p>

  <p class="calibre4">Aniden çok yaşlı ve yorgun göründü; gözleri parlayan beyaz kapıya kitlenmişti.</p>

  <p class="calibre4">“Daha açık konuşamaz mısın?” diye sordum.</p>

  <p class="calibre4">“Daha açık nasıl olabilir?” diye cevap verdi şaşırmış olarak.</p>

  <p class="calibre4">“Ama tüm bunlar aslında ne anlama geliyor? Ve sen -sen ne yapmaya çalışıyors-”</p>

  <p class="calibre4">“Sakin ol, rahatla. Olan olmuş artık! Ben temizlenmesi gereken bir leke miyim? Silinecek bir mürekkep lekesi? Zımparayla sökülecek bir pürüz? Ya biz kanamaz mıyız? Ama yeter, bu işte son.”</p>

  <p class="calibre4">“Neyin sonu?”</p>

  <p class="calibre4">“Her şeyin. Eski güzel günlerde bir gülü koklayabilirdin; kalbin bir atış sekebilirdi; gizli dinleme cihazı yerleştirilmiş olsun veya olmasın? Ve kaz eti -kazınız pişmiş mi pişmemiş mi? Omurganızdan aşağı bir ürperme? O zaman her terörde terör vardır... Bu günlerde titriyorsan alışkanlık dışıdır... sadece bir maske.”</p>

  <p class="calibre4">“Nereye varmaya çalışıyorsun? Neden gül, neden ürperme? Benim -bacağımı mı kastediyorsun? Ya bu ne demeye geliyor? Ve -sahi senin burda ne işin var? ”</p>

  <p class="calibre4">“Burda ne işim olduğunu soruyor...” Öne eğilip kendi yüzünü işaret etti. “Bak bana ne yaptılar! O gerizekâlı casus sürüleri, kırtasiye işleri, ofislerde beklemeler, tüm o yalan dolan işleri -beni yedi bitirdi!”</p>

  <p class="calibre4">“Ya kamera neden?” diye sordum, tüm tedbirleri çöpe atarak.</p>

  <p class="calibre4">“Kamera mı? Bilmiyor musun?”</p>

  <p class="calibre4">“Orda fotoğraf çekiyordun...”</p>

  <p class="calibre4">“Tabii.”</p>

  <p class="calibre4">“Kasanın önünde...” Sesim fısıltıya dönecek kadar alçalmıştı; hâlâ inkar edebilir diye bir umudum vardı. Ama vahim bir şekilde başını salladı.</p>

  <p class="calibre4">“Bundan bahsetmeye bile gerek yok. Zaten oldukça zararsızdı. Yalnızca bir şeyler yapmış olmak için yaptım. Öteki türlü paslanıyorsun; makine çürüyor; eski takımlar su kaynatıyor -arada sırada gidip, birkaç defa deklanşöre basmam gerekiyor, yoksa çıldıracağım.”</p>

  <p class="calibre4">“Hadi hadi!” dedim aniden sabrım taşarak. “Gizli dokümanların fotoğrafını çekiyordun! Seni gördüm! Bu bilgiyi kullanmaya niyetim yok -beni ilgilendirmiyor. Anlamadığım şey nasıl burda karşımda öyle oturabiliyorsun.”</p>

  <p class="calibre4">“Neden oturamayayım?”</p>

  <p class="calibre4">“Senin peşinde olabilirler, saklanman lazım!”</p>

  <p class="calibre4">“Nereye?” diye sordu. Sesindeki yıpranma, tüylerimi diken diken etti.</p>

  <p class="calibre4">“Şey, her zaman... bir yer vardır, <span class="calibre6">orası.”</span></p>

  <p class="calibre4">Kendimi ona teslim ediyordum. Kalbim deh gibi çarpıyordu. Şimdi o yüzündeki sıkılmış ifade maskesi düşecekti. Onu kaçmaya teşvik ediyordum -delirmiş miydim? -neden, bir ajan provakatör olabilirdi...</p>

  <p class="calibre4"><span class="calibre6">“Orası</span> mı? “diye mırıldandı. <span class="calibre6">“Orası</span> diye bir şey yok. Burası, <span class="calibre6">orası</span> -fark yok. Bir şeyler yapıyor olmak için o fotoğrafları çektim, o kadar. Zaten farketmez.”</p>

  <p class="calibre4">“Farketmez mi? Daha basit konuşabilir misin?”</p>

  <p class="calibre4">“Basit masit, her şey aynı kapıya çıkar. Sen de bunu anlamak için yeterince ilerlememişsin. Artılarını ve eksilerini bilseydin bile onlara hiçbir zaman inanmazdın. Ne düşündüğünü biliyorum: bu <span class="calibre6">onlar</span> tarafından beni tuzağa düşürmek için gönderilmiş bir casus, bir provakatör; şantaj; sıradan bir köstebek, her şeyden bıkmış gibi-yapan birisi; eyvah ki eyvah; ne gam; ruhunu sana açan, eski oyalama taktiklerinden usanmış bir adam; ah zavallı azizim; ama bunların hepsi bir görüntü, başka bir şey demek -değil mi? Ve sen şimdi şöyle düşünüyorsun: kendisinin dürüst olduğunu düşündürmek için bir casus olduğunu söylüyor. Ama tabii “dürüst olmak” onlarda başka bir anlama geliyor; o halde, “dürüst olduğunu” bana göstermek için casus olduğunu söylediği zaman her şey yerli yerine oturuyor, oturmuyor mu? Yoksa oturuyor mu? Ve şimdi söylediğim tek kelimeye bile inanmıyorsun! Doğru mu?”</p>

  <p class="calibre4">Bir şey söylemedim.</p>

  <p class="calibre4">“Göreceksin. Hiç merak etme, hiçbir şey senden esirgenmeyecek. Hâlâ neyin ne olduğunu bilmek istiyor musun, ha?” Cevabımı bekledi.</p>

  <p class="calibre4">“İstiyorum!” dedim, ama söylediği tek kelimeye inanmıyordum aslında.</p>

  <p class="calibre4">Buruk, çarpık gülümsedi.</p>

  <p class="calibre4">“Bana inanmıyorsun -tamam! En azından deniyorsun. Dinle. İlk zamanlar ekmek için kuyruğa giriyorlardı. Sonra son kale de ele geçirildi; tuvalet. Tüm ev. Sonra -para gelip dururken ayrılmak kolay mı? Onlar da ayrılamadılar. Casus yerleştir, nüfuz et, sahte, doktor, ilaç! Kapıyı aç! İkili ajanlar tamam -üçlüler güzel- dörtlüler, peki -ve beşliler tek kalıptan çıkar gibi! Bütün bunlar ne zamandır oluyor tanrı bilir! Bulaşıcı bir hastalık! Veba! Ben, bak söylüyorum, dürüst temiz bir casusum, eski okullu - inanabilirsin bana!”</p>

  <p class="calibre4">Ve göğsüne vurdu.    .</p>

  <p class="calibre4">“Bir dakika,” dedim, “Anladığıma emin değilim. Sen şey mi demeye çalışıyorsu-”</p>

  <p class="calibre4">“Hiçbir şey demeye çalışmıyorum ben-bunu anlayamıyor musun? Ne yani sana her şeyi açıklamak mı gerekiyor? Çiziklerle dolu plağımı çalmaya çalışan bir pikap iğnesi misin? Her sesi yükseltmen, kılı kırk yarman, her kelimeyi ters yüz etmen, içini dışına çıkarman, her hecenin dizilişine bakman mı gerekiyor; benim horlamam, sabun, ustura, her şey, her şey bir ima mı olmak zorunda? Tamam, ne istiyorsan onu yap -yalnızca usturadan uzak dur! Henüz zamanın var. Usturayı hemen kullanırsan fazlasıyla kolaya kaçmış olursun. Biliyor musun, seni ilk gördüğümde, usturayı almak için gönderildin zannettim.”</p>

  <p class="calibre4">“Ama onu ben buraya getirdim, yukardan! O senin değil, senin mi?”</p>

  <p class="calibre4">“Söylediğim gibi, henüz vaktin var. Her şeyden öte gücünü koru. Düzenli yemekler, ara sıra ikindi kahvaltıları, şöyle sıcak bir çorba... Derdin ne? ‘Çorba’ dediğimde başka bir şey kastettiğimi düşündün; mesela Karargâh ya da talimatın gibi? Unut gitsin! Çorba çorbadır-en azından ikimiz arasında öyle. Ve beni kimse yollamadı. Uyudum, traş oldum, sayende akşam yemeğini kaçırdım, şimdi de gittim. Gördün mü, sana bilmek istediğin her şeyi anlattım. Sense tek kelimesine inanmadın! Tek kelime bile değil mi? Sana her şeyi anlattım, tüm bu gizli olaylar ve entrikaların özünü verdim; sense gittin bundan yeni bir bulmaca yaptın.”</p>

  <p class="calibre4">Kalktı.</p>

  <p class="calibre4">“O halde sen bir casus değilsin?”</p>

  <p class="calibre4">“Olmadığımı kim söyledi? Olduğumu kim söyledi? Bana casusumsu bir şey söyle, neden söylemiyorsun! Hayır, bende vardı. Hep aynı şey -ve ne için? Kim için? Ben dosdoğruyum, iyi çocuk, sade bir ruh, bencil; şarkım söylenmiş benim. Beni ne zannettiler, soğan mı? Şimdi altılılar bile ortaya çıkarılıyor... Şüphelerinden kurtulduğun zaman bir uğra. Yarın, akşam yemeğinden sonra. Tamam mı?”</p>

  <p class="calibre4">“Tamam,” dedim.</p>

  <p class="calibre4">“Görüşürüz. Soğukkanlılığını kaybetme. Bir büfe bulmaya gidiyorum ben.”</p>

  <p class="calibre4">Kapıda omzunun üstünden dönüp ekledi:</p>

  <p class="calibre4">“Sırada şimdi doktor, tabaklar ve sonra sütten çıkma ak kaşık var. Tabaklardan sonra ruhsal bir rahatlamaya eriyorsun. Sonra biraz daha yalan dolan. Beni burda bulamazsan bekle. Kesinlikle geleceğim.”</p>

  <p class="calibre4">“Bekleyeceğim.”</p>

  <p class="calibre4">Arkasından kapıyı kapattı. Ayak seslerinin uzaklaşmasını duydum; sonra başka bir kapı açıldı, kapandı; sonra sessizlik. Direncimi kırmak için bana psikolojik baskı yapmışlardı; su kaynatma noktasına daha hızlı ulaşayım diye.</p>

  <p class="calibre4">EVET... Kendimi evrenin merkezi, tabiri caizse Bina’nm attığı tüm taşların, tüm okların hedefi zannetmiştim, oysa öteden beri ben bir hiçtim; benden önce gelen tüm atalarım ne yaptılarsa aynı durumlarda aynı şeyleri yapan; bir kasetten tamamıyla aynı kelimeleri, duyguları, düşünceleri tekrarlayan bir serinin bir parçası, ötekiler gibi bir kopya, kalıptan çıkmış bir örnektim. Melodra-matik hareketlerim, anlık güdülerim, yanlış başlangıçlarım, şaşırmalarım, esin anlarım, birbiri ardısıra gelen herbir keşfim -her şey, noktasına virgülüne kadar, tam şu an da dahil olmak üzere talimatımda yazılıydı -tabii onlara artık benim talimatım denemezdi; onlar <span class="calibre6">bana</span> özgü değildi... Yani bu ne bir sınav ne bir Görev ne de bir kaos ise -geriye ne kalıyordu? Banyo mu? Koridorlar mı? Kapıdan kapıya, kapıdan kapıya gitmeler mi...</p>

  <p class="calibre4">Neden bana bu kadar çok şey açıkladı? O da, tabii talimatın bir parçasıydı; akıp giden bir müzik parçasında sırası gelen bir nota gibi. Notayı da iyi çalmıştı köftehor! Ama neden? Tüm bu olanlar nereye doğru gidiyordu?</p>

  <p class="calibre4">Küvetin kenarından yere kaydım. Bir süre orada yattım. Ayaklarım tuvalete dayalıydı. Her şey ne kadar iğrençti! Dörtlüler, beşliler... Ne demek oluyordu bunlar? Belki hiçbir şey, yalnızca bir sapma. Ama neden sapma? İşkembe çorbası, maske, yanan çalılar -bunlar beni sersemletmişti; ya şu kâbus gördüren karnabahar? Ve düzenli yemek yemek, kurabiyeler ve süt ve çorba ve soğanlar... Bunların hepsi deli miydi? Beni de delirtmeye mi çalışıyorlardı? Öyleyse iyi, herkes deliyse kimse deli değildir... Ama tüm bunlar nereye doğru gidiyordu?</p>

  <p class="calibre4">Saatime baktım: durmuştu. O bile bana ihanet etmişti. Kolumdan koparıp tuvalete fırlattım. Sıhhiye Bölümü onu bulsun ve incelesindi... Ustura neredeydi? O aldı onu, gasp etti -beni şeye heveslendirmek için- şeye, neye? Evet, tabii! Müthiş! Hadi bakalım yolcu yolunda gerek!</p>

  <p class="calibre4">Banyodan çıktım ıslık çalarak. Tüm karşılaştığım subaylara gülümsedim. Bir asansöre bindim. Yukarıdaki koridorda kimse yoktu. Hiç farketmezdi. Ofise girdim.</p>

  <p class="calibre4">Ofis boştu; Binbaşı Erms’ten en ufak bir iz bile yoktu. Masasının oraya gittim; çekmeceleri hırsla çekip çıkardım; başaşağı çevirdim; her şeyi yere, sandalyenin üzerine döktüm; her yer kâğıt oldu; hortum gibi dönen bir kâğıt bulutu. Kapı gıcırdayarak açıldı. Binbaşı Erms’in yüzünü gördüm; mavi gözleri şaşkınlıkla koskocaman açıktı.</p>
</body>
</html>
