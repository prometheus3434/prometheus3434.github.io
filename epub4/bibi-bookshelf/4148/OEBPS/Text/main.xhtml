<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre5">GİRİŞ</span></p>

  <p class="calibre4">Neojen’den Notlar”, Dünya’mn eski geçmişinden kalan tartışmasız en değerli kalıntılardan biridir; Kaotiköncesi döneme çok yakın, Büyük Çöküş’ten hemen önceki o gerileme dönemine kadar gider. Erken Neojen’in uygarlıkları ile Asur, Mısır ve Yunan’ın öncü kültürleri hakkında, pale-oatomik ve temel astro-yön tayini günlerine ait uygarlıklarla karşılaştırıldığında, çok daha fazla şey bilmemiz gerçekten de bir paradokstur. Bu arkaik kültürler artlarında kemikten, taştan, kayağan taşından ve bronzdan kalıcı anıtlar bırakmışken, Orta ve Geç Neojen dönemlerinde bilgiyi kaydetmenin ve saklamanın neredeyse tek yolu <span class="calibre6">papir</span> denilen bir maddeydi.</p>

  <p class="calibre4">Papir, selülozun türevi olan beyazca, gevşekçe bir maddeydi; silindirler şeklinde sarılır, dikdörtgen tabakalar halinde kesilirdi. Her tür bilgi koyu renkli bir zemin boyasıyla üstüne kazınır, daha sonra da tabakalar dizilip özel bir yöntemle dikilirdi.</p>

  <p class="calibre4">Birkaç hafta gibi bir sürede yüzyılların kültürel kazanım-larını tamamıyla yerle bir eden büyük faciaya, yani Büyük</p>

  <p class="calibre4">Çöküş’e neyin sebep olduğunu anlamak için üç bin yıl geriye gitmemiz gerekir. O günlerde henüz metamnestik ve veri kristalleştirme yöntemleri yoktu. Şu anda bellekranlarımı-zın ve bilgicilerimizin üstlendiği işlevleri o zamanlar papir yürütüyordu. Tabii doğru; yapay bellek başlangıç aşamala-rındaydı o sıralar; ama bunlar çok büyük, hantal makina-lardı; işletimleri ve bakımları sorunluydu; çok sınırlı ve dar bir alanda kullanılıyorlardı. Bu makinalarm adı “elektronik beyin”di; ancak tarihsel bir bakış açısıyla anlaşılabilir bir abartı; Küçük Asya’nın kurucularının, kutsal Baa-Bel tapınaklarına “göklere varan” sıfatını vererek övünmeleri gibi.</p>

  <p class="calibre4">Papiraliz salgınının ne zaman ve nerede patlak verdiğini kimse kesin olarak bilmiyor. Ammer-Ka adında, ilk uzay kapısının kurulmuş olduğu toprakların çöllük bölgesinde ortaya çıkmış olması muhtemeldir. O zamanın insanları, yaklaşan tehlikenin kapsamını hemen kavrayamadılar. Yine de sonra gelen onca tarihçinin, bu insanların önemsiz oldukları şeklindeki insafsız yargılarını kabul edemeyiz. Şurası kesin ki papirin ayırt edici özelliği dayanıklılığı değil; ancak kimse bir Kaotiköncesi dönem uygarlığını, Hartian Maddesi diye de bilinen RV katalizörünün varlığını öngörmekte başarısız olmaktan sorumlu tutmamalıdır. Bu maddenin asıl özellikleri ancak Galaktik Dönem’de, RV’nin kökeninin Uranüs’ün üçüncü uydusuna dayandığını bulan bir Altı Hata Ard-doktor’u tarafından keşfedilmiştir. Erken bir keşif gezisiyle farkında olmadan Dünya’ya taşınan Hartian Maddesi (Ard-bilgici Faa-Vaak’a göre sekizinci Malaldik) bir tepkimeler zincirini başlatmış ve papir tüm kürede parçalarına ayrılmıştır.</p>

  <p class="calibre4">Afetin ayrıntıları bilinmiyor. Dördüncü Galaktium’da ancak kristalize edilmiş olan sözlü raporlara göre, salgının odak noktaları kitap-hane adı verilen çok büyük bilgi saklama merkezleriydi. Tepkime pratik olarak bir anda oldu. O devasa hâzinelerin, toplumun belleğini taşıyan o depoların yerinde şimdi gri pudramsı kül yığınları yatıyor.</p>

  <p class="calibre4">Kaotiköncesi dönem bilim adamları, bir tür papir-yiyici mikrobuyla karşı karşıya olduklarını düşünmüş ve değerli vakitlerini bu mikrobu yalıtmaya harcamışlar. Tarih-bilgici Dördüncü Tauridus’un acı ifadesindeki doğruluğu inkar etmek çok zor; o, harcanan bu zaman parçalanan kelimelerin taşa oyulması için kullamlsaydı insanlığa daha büyük bir hizmet verilmiş olurdu, demiştir.</p>

  <p class="calibre4">Geç Neojen’de, facia olduğu zaman, gravitronik, sibere-konomi ve sintefizik’ten hiçbiri bilinmiyordu. Naşen adı verilen çeşitli etnik grupların ekonomik sistemleri görece özerkti; bu sistemler tamamıyla papir akışına bağımlıydı, tıpkı Mars'taki Sirtik Tiberis kolonisine mal akışının da pa-pire bağımlı olması gibi.</p>

  <p class="calibre4">Papiraliz, yalnızca ekonominin değil, çok daha fazla şeylerin yok olmasına neden olmuştur. O dönemin tamamı, oldukça doğru bir deyişle Papirokrasi Çağı adıyla anılıyordu; papirin yalnızca tüm grup etkinliklerini düzenlemesinden ve ayarlamasından dolayı değil, anlaşılması zor bir şekilde tek tek bireylerin kaderlerini de tayin etmesinden dolayı (örneğin “kimlik papirleri”). Papirin, o zamanın folklorün-deki işlevsel ve ayinsel rolleri (facia, Kaotiköncesi Neojen en parlak dönemindeyken patlak vermiştir) hâlâ tamamıyla kataloglanmayı bekliyor. Bazı deyişlerin anlamlarını biliyoruz, ancak öte yandan bazıları içleri boş cümleler olarak kalmış günümüze (<span class="calibre6">çekler, dok-manlar, fat-ralar,</span> vs.). O çağda papirin yardımı ve aracılığı olmadan bir insan doğup bü-yüyemez, eğitim alamaz, çalışamaz, yolculuk yapamaz, ev-lenemez veya ölemezdi.</p>

  <p class="calibre4">insan, Dünya’yı sarsan felaketin boyutlarını ancak bu gerçeklerin ışığında tam olarak takdir edebilir. Şehirlerin, kıtaların tamamının karantinaya alınması, hava geçirmez şekilde mühürlenmiş koruyucuların kurulması gibi tedbirlerin tümü başarısız olmuştur. Günün bilimi, çok sıradışı bir anabiyotik evrimin ürünü olan katalizörün alt-atom yapısı karşısında savunmasız kalmıştı. Tarihinde ilk defa olarak toplum, bütünüyle bir çözülme tehdidiyle karşı karşıyaydı. Anonim bir facia ozanının, Fris-Ko kazılarında bulunan bir tuvaletin duvarına kazınmış yazıtında şöyle deniyor: “Ve şehirlerin üzerindeki gökler kavurucu papir bulutlarıyla karardı; kırk gün kırk gece kirli bir yağmur yağdı; sonra çamur rüzgârı ve nehirleriyle insanın hikâyesi yeryüzünden sonsuza kadar silindi.”</p>

  <p class="calibre4">Facia, kendini yıldızlara daha o zamandan ermiş olarak gören Geç Neojen adamının gururuna mutlaka amansız bir darbe vurmuş olmalıdır. Papiraliz kabusu yaşamın her alanım istila etti. Panik şehirleri vurdu; kimliklerinden sıyrılan insanlar akıllarını kaybettiler; yiyecek tedariği kesildi; şiddet yer yer başgösterdi; teknoloji, araştırma-geliştirme, okullar, her şey yokluğa doğru ufalandı; güç kaynakları, projeleri kaybolduğu için tamir edilemedi. Işıklar söndü; ardından gelen karanlık yalnızca açıkta yakılan ateşlerin alevleriyle aydınlandı.</p>

  <p class="calibre4">Ve böylece Neojen, iki yüz yıldan fazla sürecek olan Ka-otik’e geçti. Tabii ki Büyük Çöküş’ün ilk çeyrek yüzyılından yazılı bir kayıt kalmadı. Yüzyılın ortalarında Dünya Fede-rasyonu’nun kuruluşuna kadar hükümetin hangi şartlar altında ayakta kaldığını ve anarşiden korunduğunu yalnızca tahmin edebiliriz.</p>

  <p class="calibre4">Bir uygarlık ne kadar karmaşıksa, bilgi akışının devamlılığı da, varlığı için o kadar yaşamsal olur; dolayısıyla bu akıştaki herhangi bir engele karşı da o kadar hassas olur. Şimdi bu akış, toplumun damarlarında akan kan, bir duraksamaya girmişti. Bilginin saklı olduğu son depo, yaşamakta olan uzmanların zihinleriydi; bu bilgiyi kaydetmek</p>

  <p class="calibre4">B ve korumak diğer her şeye göre öncelikliydi. Ancak bu basit gibi görünen sorunun çözülemez olduğu ortaya çıktı. Geç Neojen’de bilgi o kadar çok bölümlere ayrılmıştı ki, hiçbir uzman alanının bütününü kavrayamazdı. Bu yüzden yeniden kurma, değişik uzman gruplarının uzun vadeli, yorucu işbirliklerini gerektirdi. Bir kere işe soyunulursa, diyordu Bermand Tarih Okulumuz’un Sekizinci Çoklu-bilgi-cisi Laa Baar, Neojen uygarlığı hızla yeniden kazamlabilir. Neojen Zamandizin Çalışmalarının seçkin kurucusuna cevap olarak, gerçekleştirdiği etkinliğin aslında hakiki bilgi dağlarının birikmesiyle sonuçlanabileceğine dikkat çekmekle beraber şöyle bir soru sorabiliriz - orada bu bilgilerden yararlanabilecek kim kalmış olabilir? Viran olmuş şehirlerini terkeden göçebe güruhları olmadığı kesin; onların vahşi ve cahil yetişen çocukları da^eğil. Hayır, uygarlık ancak, sanayiin gerilemeye başladığı, inşaatın kesildiği, ulaşımın duraksamaya girdiği tam o anda; tüm kıtalarda açlıkla karşı karşıya olan kitlelerin ve Mars’ta stokları tükenen ve yok olma tehlikesiyle karşı karşıya olan koloninin ilk olarak yardım çığlıkları attığı tam o anda kurtarılabilirdi. Açıkça söylemek gerekirse, uzmanlar fildişinden kulelere kapanıp kendilerini yeni transkripsiyon teknikleri geliştirmeye adayamazlardı.</p>

  <p class="calibre4">Umutsuz tedbirler uygulandı. Eğlence sanayiinin belli başlı kollan (örneğin <span class="calibre6">fiilimler)</span> tüm üretimlerini, uzay gemileri ve uyduların konumlarıyla ilgili gelen bilgiyi kaydetmek üzere harekete geçirdiler; zira çarpışmalar hızla artıyordu. Devre şemaları kumaşların üzerine ezberden basıldı. Elde bulunan tüm plastik yazı malzemeleri okullara dağıtıldı. Fizik profesörlerinin kişisel olarak atom reaktörlerinde çalışmaları gerekti. Bilim adamlarından oluşan acil durum ekipleri kürenin bir noktasından ötekine koşuşturdular. Ama bunlar yalnızca, yayılmakta olan kaos okyanusunda hemen çözülüveren küçük düzen parçacıkları, organizasyon atomlarıydı. Bitmek tükenmek bilmez ayaklanmalarla sarsılarak; akıldışılık, cehalet ve bilmezlik dalgasına karşı sürekli bir mücadeleye girmiş olan Kaotik’in atıl kültürü, yüzyılların mirasından neleri kaybettiğine değil, tüm olumsuzluklara rağmen neleri kurtarabildiğine bakılarak yargılanmalıdır.</p>

  <p class="calibre4">Büyük Çöküş’ün ilk taşkınlıklarını tesbit etmek çok sayıda kurbana mal olmuştu. Dünya’mn Mars’taki ilk güvenli ayağı kurtarılmıştı; tüm uygarlığın belkemiği olan teknoloji yeniden kurulmuştu. Mikrofon ve kaset yığınları, yok olan papir depolama merkezlerinin yerini almıştı. Maalesef, başka alanlarda yaşamsal kayıplar verilmişti.</p>

  <p class="calibre4">Yeni yazı malzemeleri, en acil gereksinimleri bile karşılamaya yetmediği için toplumun çıplak iskeletini kurtarmaya doğrudan hizmet etmeyecek her şey feda edilmek zorunda kalındı. En çok zarar gören beşeri bilimler oldu. Bilgi sözlü olarak, dersler aracılığıyla aktarıldı; dinleyiciler bir sonraki neslin eğiticileri oldu. Bu, Kaotik uygarlığın, Dünya’yı bütün bir faciadan kurtaran, en göze çarpan ilkelliklerinden biriydi; öte yandan tarih, tarih yazımı, paleoloji ve paleoes-tetik gibi dallar oldukça tamir edilemez bir durumdaydı. Zengin bir edebiyat mirasının yalnızca çok küçük bir bölümü korunmuştu. Orta ve Geç Neojen’in paha biçilmez kalıntıları, milyonlarca ciltlik tarihsel kayıtlar, sonsuza kadar toza dönüştü.</p>

  <p class="calibre4">Kaotik’in sonunda son derece paradokslu bir durumla karşı karşıya geliyoruz: görece yüksek seviyede bir teknoloji vardı; buna gravitronik ve teknobiyotik bilimlerinin başlangıç aşamalarını da eklemek lazım; gökada çeperlerine kütle aktarımını söylemeye gerek bile yok; ama yine de insanlık kendi yakın geçmişi hakkında nerdeyse hiçbir şey bilmiyordu. Neojen’in müthiş başarılarından bugüne kadar gelmiş olan oraya buraya saçılmış birkaç bağlantısız kalıntı, kabul edilebilirliğin ötesinde değişikliğe uğramış, sözlü gelenekte sayısız yeniden anlatımdan geçerek adamakıllı tahrifata uğramış gerçeklerdir.</p>

  <p class="calibre4">Alt-bilgici Nappro Leis’in, ‘papiraliz, tarih-paralizi demektir’ deyişiyle ister istemez aynı fikirde oluyor insan. Ard-bilgici Wid-Wiss’in çalışmasının gerçek değerini ancak bu açıdan bakınca tayin edebiliriz; o, resmi tarih yazımına karşı tek başına verdiği savaşta, yüzyılların dehlizlerinden bizle konuşan bir sesi, kayıp Ammer-Ka topraklarında son yaşayanlardan birine ait bir sesi, “Neojen’den Notlar”ı keşfetmiştir. Bu anıt en kıymetlisidir; önem konusunda bir rakibi yoktur. Örneğin, Sirtik Paleo-bilgici Bellek Bradrah’ın Marglo tortul kayaç kazılarında yürüttüğü arkeolojik araştırmalarda ortaya çıkan papirantik bulgularla karşılaştırılamaz. Bu bulgular Ammer-Ka’mn Sekizinci Hanedanı zamanında hüküm süren dinsel inanışlarla ilgilidir; bu bulgularda çeşitli Tehlikelerden söz ediliyor -Kara, Kızıl, Sarı- apaçıktır ki kendisine yakılmış sunular verilen gizemli ilah Rayss ile bir şekilde bağlantılı kabalacı efsunlardan. Ancak bu yorum hâlâ Trans-Sindental ve Büyük Sirtik Okullarında, aynı zamanda ünlü Bog-Waad’ın bir grup öğrencisi arasında tartışılıyor.</p>

  <p class="calibre4">Neojen’in büyük bir kısmı korkarız ki sonsuza kadar gizemin kefeni altında kalacaktır; çünkü zaman-çekme yöntemleri bile o çağın toplumsal yaşamının en temel ayrıntılarını vermekte başarısız kalmıştır. Tekrardan yaratmayı başardığımız o birkaç tarihsel an kırıntısının herhangi bir sistematik temsili bu giriş yazısının sınırlarının çok ötesinde kalıyor. Dolayısıyla “Notlar”la ilgili bir temel hazırlama açısından kendimizi birkaç konuyla sınırlayacağız.</p>

  <p class="calibre4">Eski inanışların evrimi ilginç bir çatallanmaya uğramıştır. İlk dönem olan, Arkeokredonik dönemde, doğaüstücülük,</p>

  <p class="calibre4">maddedışılık ve varolan her şeye sebep olma ilkelerinin tanınması üzerine çeşitli dinler kurulmuştur. Arkeokredonik, ardında kalıcı anıtlar bırakmıştır -Erken Neojen’in piramitleri, Mezojen kazılarından çıkan Lafranss’m Gotik katedralleri.</p>

  <p class="calibre4">İkinci dönem olan Neokredonik’te inanç farklı bir özelliğe bürünmüştür. Metafizik ilke bir şekilde maddeci, dünyevi olanlarla kaynaşmıştır. Kap-El-Taahl (ya da Kremonik parşömenlerde Kapp-Taah) ilahına tapınma zamanın en önde gelen kültlerinden biri haline gelmiştir. Bu ilah bütün Am-mer-Ka’da hürmet görmüş; inanç hızla Avustra-Hindistan’da ve Avrupa Yarımadası’mn çeşitli bölgelerinde yayılmıştır. Ancak, Kap-Eh-Taahl kültü ile bütün Ammer-Ka’da orada burada duvarlara kazılı olarak bulunan fil ve eşek resimleri arasında herhangi bir ilişki bir şekilde şüpheli gibi görünüyor. O zamanlar “Kap-Eh-Taahl” adının kendisini telaffuz etmek bile yasakmış (İbrani yasağıyla bir benzerlik var); Ammer-Ka’da ilah genellikle “Herşeye kadir Da-Laahr” diye adlandırılıyordu. Ama daha başka, kendilerini değişmekte olan statülerine yeni değerler biçmeye adamış pekçok umumi ayin adı ve özel dini emirler bulunuyordu (Mer-L-Finche örneğin). Gerçekten de, Kap-Eh-Taahl’m pek çok adından (ya da bunlara sıfatlar mı demeli?) her birinin kabul edilmiş anlamlarındaki değişmeler günümüze bir bilmece olarak kalmıştır. Kaodköncesi’nin son dönemlerindeki bu dinlerin ' gerçek doğalarını anlamadaki zorluk şurada yatmaktadır; Kap-Eh-Taahl’m herhangi bir doğaüstü varlığı olduğu yadsınmıştır; dolayısıyla bir ruh değildi hatta bir varlık olarak bile kabul edilmiyordu (ki bu, bir bilim çağında bu kadar olağandışı olan söz konusu kültün totemistik özelliklerini açıklamaya yardımcı olabilir); Kap-Eh-Taahl tam anlamıyla, akışkan, sabit ve gizli tüm kıymetli değerlerle bir tutulmuştur; bunun ötesinde ise bir varlığı olmamıştır. Ancak, ekonomik gerileme zamanlarında, öfkeli tanrıyı yatıştırmak için şekerpancarı, kahve ve tahıl sunularının yapıldığı ortaya çıkmıştır. Bu çelişki, Kap-Eh-Taahl kültünün vücut bulma doktrininin bazı elemanlarını taşıdığı gerçeği ile biraz daha derinleşmiştir; bu doktrine göre dünya, varlığının devamını “kutsal mülkiyet”e borçluydu. Bu doktrini en ufak bir ihlal en ciddi cezalarla karşılaşmıştır.</p>

  <p class="calibre4">Bildiğimiz gibi, küresel siberekonomi çağından önce, Neojen’in bitmesiyle birlikte, sosyostasinin yükselişi gelmiştir. Karmaşık şirket ayinlerinin ve anlaşılması güç kuruluş ritü-ellerinin çamuruna batan Kap-Eh-Kaahl kültü, zamanla bütün cephelerini laik sosyostatik yönetimin takipçilerine bir bir bırakmaya başlayınca, hâlâ bu modası geçmiş inançla yönetilen topraklarla geriye kalan dünya arasında bir çatışma ortaya çıkmıştır.</p>

  <p class="calibre4">Ta en sona kadar, yani Dünya Federasyonu’nun oluşmasına kadar, Kap-Eh-Taahl’a en fanatik bağlılığın merkezi, bir dizi Baş-kanlar hanedanı tarafından yönetilen bir toprak olan Ammer-Ka’ydı. Bunlar, kelimenin dar anlamıyla Kap-Eh-Taahl’m en yüksek rahipleri değildi. Baş-kan Pentagon’u ancak Ondokuzuncu Hanedan zamanında kurmuştu (ya da Tirrik Okulu’nun terminolojisine göre Bax-kan). O bir sürü granit dev su canavarlarının ilki, o Neojen’in alacakaranlığında ortaya çıkan büyük, haşin yapı neydi? Aquillan Okulu’nun tarihöncesi çalışan tarihçileri Baş-kan için inşa edilen Pentagon mezarlarını Mısır piramitleriyle koşut olarak düşündüler. Bu hipotez, daha sonra ortaya çıkan buluntuların ışığında terk edilmiştir. Teori şuydu; bu mezarlar, haçlıların Kafir Kepeklerin temizlenmesi için planlar yaptığı ya da Kap-Eh-Taahl’ın dinden dönüşünü başarıyla sağlamak için düşünülen stratejilerin yapıldığı Kap-Eh-Taahl tapınaklarıydı.</p>

  <p class="calibre4">Bu bilmeceyi çözmeye yarayacak ilk elden bilgilerin, yani tüm nihaî aşamayı (Yirmidört ve Yirmibeşinci Hanedanlar) su götürmez bir şekilde anlayacak anahtarın yokluğunda tarihçilerimiz yardım için Geçici Enstitü’ye gittiler. Ensti-tü’nün tam işbirliği, zaman-çekmedeki en son teknolojik gelişmelerin Pentagonlar bilmecesini çözme işinde uygulanmasını mümkün kıldı. Uzak geçmişe, Ay’ın etrafında dönen zaman sahanlıklarını 17 trilyon erg-saniye hızla tarayan 290 adet prob yolladık.</p>

  <p class="calibre4">Zaman-çekme teorisine göre zamanda geçmişe yolculuk pratik olarak ancak büyük kütleli cisimlerden belli bir uzaklıkta gerçekleştirilebilir; zira bu cisimlere yakınlık son derece yüksek miktarlarda enerji tüketimine neden olur. Bunun sonucu olarak, geçmişe ait görüntüler, stratosferin yüksek seviyelerine yerleştirilmiş problar aracılığıyla alınmalıydı. Bu probların gökyüzünde aniden ortaya çıkıp kaybolmaları Neojen insanlarını hayrete düşürmüş olmalıdır. Ard-doktor İki Sturlprans, bir geriye-dönük zaman probu-nun ortaya çıkmasının geçmişte, bir anda pırtlamış bir disk gibi, ya da uzayda yüzen kenar kenara yapışık iki yatay fincan tabağı gibi görüneceğini söylemiştir.'</p>

  <p class="calibre4">Zaman-çekme bir veri bolluğuna neden olmuştur; bunlar arasında Birinci Pentagon’un kuruluşundan hemen sonrasına ait otantik fotoğrafları da vardı. Adı gibi şekli de -her bir kenarı 460 feens’lik- bir beşgen olan bu bina gerçek bir çelik ve betondan labirentti. Tarih-bilgici Ser Een, koridorların mylz’lerinin onyediden onsekize kadar varan boyutlarda olduğu tahmininde bulunmuştur. Girişler düşük rütbeli iki yüzden fazla rahip tarafından gece gündüz korunuyordu. Waa-Sheetn kalıntılarındaki kazılarda ortaya çıkan tarih kayıtlarının teşvik ettiği daha başka zaman katmanlarındaki araştırmalar İkinci Pentagon’un bulunmasına yol açtı. Bu, Birincisinden çok daha az heybetli bir yapıydı; zira büyük bir kısmı yerin altında bulunuyordu. Tarih kayıtlarındaki bazı bölümler bir başkasının, yani Üçüncü Pentagon’un varlığına işaret etti. Bu Pentagon, çok karmaşık kamuflaj ve inanılmaz boyutlarda yemek, su ve sıkıştırılmış hava stoklan sayesinde, kapalı, tamamıyla bağımsız bir birim, devlet içinde bir devlet gibi bir şey olmalıydı. Ancak, Yirminci yüzyıl Ammer-Ka’sını boyuna ve enine tarayan sistematik zaman-eksenli ses dalgaları ortaya bu tür bir yapıya ait herhangi birşey çıkaramadı. Bundan sonra pekçok tarihçi, Waa-Sheetn tarih kayıtlarının Üçüncü Pentagon’dan yalnızca mecazi anlamda bahsettiğini; binanın yalnızca inananların kafalannda ve kalplerinde var olduğunu; efsanenin yayılmasının, Kap-Eh-Taahl’m geriye kalan üç beş takipçisinin cılız ruhlarını yüceltmek için tasarlandığını söyleyen tezi kabul etti.</p>

  <p class="calibre4">Resmi tarih yazımımız, genç Ard-bilgici Wid-Wiss arkeoloji kariyerine başladığında bu durumdaydı.</p>

  <p class="calibre4">Wid-Wiss elde bulunan tüm malzemeyi yeniden inceledi ve bunları bir bilimsel tez olarak yayımladı. Bu tezde Wid-Wiss, Baş-kanlann gücünün zayıflamaya, hâkimiyetinin bitmeye başlamasıyla, tüm yerleşim alanlarından uzakta, Ammer-Ka’nın dağlık bölgelerinde bir yerde, kayaların altında, derinlerde saklı yeni bir hükümet merkezi kurmayı tasarladıklarını savundu; bu şekilde Kap-Eh-Taahl’m bu son sığınağı, külte bağlı olmayanlar için ulaşılmaz olacaktı. Wid-Wiss, Son Hanedan’ın varsayılan Pentagonu’nun bir tür ortak asker! beyin olduğunu söyledi. Bu beyinin görevi iki yönlüydü: bunlardan birincisi inancın saflığını gözetlemek ve korumak; İkincisi ise, dünyadaki doğru yoldan ayrılmış halkları dine döndürmekti.</p>

  <p class="calibre4">Ancak Wid-Wiss’in tezi uzmanlar tarafından küçümsendi; tez, bilinen çoğu olguya düpedüz karşı çıkıyordu. Süper-bil-gici Yoo Na Vaak, Quirlsto ve Mars Karşılaştırmalı Paleog-rafya Okulu’ndan Pisuovo gibi eleştirmenler Wid-Wiss’in zaman dizimindeki pek çok çelişkiye dikkat çektiler.</p>

  <p class="calibre4">Örneğin, Wid-Wiss’e göre Son Pentagon, papir faciasm-dan yalnızca birkaç on yıl önce kurulmuştu. Ama eleştirmenler, şayet bu Üçüncü Pentagon gerçekten var olmuş olsaydı, o sırada iktidarda olan Baş-kamn papirsonrası anarşiden faydalanacağı ve Kaotik’in ilk günlerinde dünyayı fethetmeye çalışacağı görüşünü savundu. Ayrıca Federasyon’u yıkma girişimi engellenmiş bile olsa, bu olaya ait birkaç iz sözlü gelenekte yaşamalıydı dediler. Halbuki tarih yazımımız bu tür bir şeyden bahsetmiyor.</p>

  <p class="calibre4">Wid-Wiss, Ammer-Ka halkının “dinsizlerin” tarafına geçip Federasyon ile birleşmesiyle, Son Pentagon’un rahiplerinin Pentagon’un dış dünya ile bağlarının tamamıyla koparılmasını emrettikleri hipotezini savundu. Böylece yeraltı Moloch’u<a id="footnote1"></a><sup class="calibre7"><a href="#bookmark1">1</a></sup> kendisini insanlığın geri kalan kısmından yalıttı ve yerüstünde neler olup bittiğine dair en ufak bir bilgisi olmadan Kaotik’e kadar yaşamına devam etti. s</p>

  <p class="calibre4">Kap-Eh-Taahl’m rahipler ve savaşçılar topluluğunun bu mutlak ve sımsıkı yalıtılmışlığı, Wid-Wiss’e göre biraz olanaksızdı. Dolayısıyla Son Pentagon’un dışarıya yerleştirilmiş tarama cihazları olabileceği fikrini yürüttü. Ancak Wid-Wiss, son Hanedan’ın ortak askerî beyninin herhangi bir saldırgan ya da hatta muhtelif herhangi bir hareket yeteneği olduğunu düşünmüyordu. Hanedan kesinlikle Federas-yon’a saldıramaz ya da karşı bir darbeyi başaramazdı; zira bu devasa yapı bir kere kendini kayanın içine gömmekle ve tarihin ilerleyişiyle tüm bağlarını koparmakla kendini yalnızca geçilemez duvarların içine değil, iç organizasyonunun doğasının ta kendisine hapsetmişti. O zamandan itibaren mitte, yani Kap-Eh-Taahl’ın ta kendisi olan zaferin efsanesinde zenginleşti; dinsizliği -kendi içindeki dinsizliği- takip etti, kökünden söküp attı ve bu acımasız savaşı sürekli devam ettirdi.</p>

  <p class="calibre4">Tarih-bilgicilerimiz bu tezleri buz gibi bir suskunlukla cevaplandırdı. Ama Wid-Wiss vazgeçmedi. Ona yardım eden sadece bir avuç sadık meslekdaşımn yardımıyla yirmiyedi yıl Roket Dağları’nı bir uçtan öteki uca taradı. Tam herkes onu unutmuşken, inatçılığının haklılığı dramatik bir şekilde ispatlandı. 3146 yılının 28 Meyıs’mda Haar-Vurd Zirvesi’nin eteklerinden yüzlerce ton moloz temizleyen öncü arkeoloji ekibi, akılllıca kamufle edilmiş, mükemmel olarak korunmuş içbükey bir siperin önünde duruyordu: bu, Son Pentagon’un girişiydi.</p>

  <p class="calibre4">Ancak, yeraltmdaki yapının keşfi son derece zor oldu; olağanüstü yöntemlerin uygulanması gerekti. Dünyadan ayrılışının yetmişikinci yılında Son Hanedan’m Pentagon’u doğal bir afete yenik düşmüştü. Dağın granit çekirdeğinde çok küçük bir kayma, bir çatlağa neden olmuş; pekçok katmandan ilerleyen çatlak ise sonunda magmaya ulaşmıştı. Binanın sağlam koruma tabakası volkanik basınca dayanamamış; eriyen lav içeriye girmiş, tabandan tavana kadar heryeri doldurmuştu. Böylece son Baş-kan’m karıncalarmkine benzeyen tuhaf yuvası dev bir fosil haline gelmişti; keşfedilmek içinse binaltıyüzseksen yıl beklemesi gerekecekti.</p>

  <p class="calibre4">Burada görevimiz, Üçüncü Pentagon kazılarının inanılmaz boyutlardaki arkeolojik veri bolluğunu anlatmak değil. İlgilenen okuyucuya, bu konuya özel olarak adanmış birçok cildi referans veriyoruz. “Notlar” için yazılan bu giriş yazısında bahsedilecek yalnızca birkaç konu kalıyor geriye.</p>

  <p class="calibre4">“Notlar” kazının üçüncü yılında, dördüncü seviyede, içinde pek çok sıhhi mekanların bulunduğu anlaşılması güç bir koridorlar sisteminde bulundu. Diğerleri gibi volkanik kaya kütlesiyle dolmuş olan bu mekanlardan birinin içinde iki insan iskeleti ve onların altında da bir rulo papir bulunuyordu -“Notlar”.</p>

  <p class="calibre4">Okuyucu kendisi de, Tarih-bilgici Wid-Wiss’in cüretkar tahminlerinin büyük bir kısmının oldukça doğru olduğunu görecektir. “Notlar”, yerin altına kapatılmış bir topluluğun kaderini anlatıyor; gerçek olaylara ait herhangi bir haberin içeri sızmasına izin vermemiş, ama en uzak gökadalara bile ulaşan bir imparatorluğun Beyni’ni yani Karargâhı’m oluşturduğunu iddia eden bir topluluğun kaderini. Zamanla bu iddia inanca dönüştü; inanç da kesinliğe. Okuyucu, Kap-Eh-Taahl’ın fanatik hizmetkarlarının nasıl Karşıbina mitini yarattıklarına, yaşamlarını nasıl bir karşılıklı izleme, Mis-yon’a karşı sadakat ve adanma sınavları ile geçirdiklerine tanık olacak; bu Misyon’un gerçekliğinin son hayal kırıntısı bile bir olanaksızlık haline geldiğinde, geriye toplu deliliğin kuyusunun derinliklerinde boğulmak dışında birşey kalmadığında bile nasıl yaşamlarını devam ettirdiklerine...</p>

  <p class="calibre4">Tarih yazımımız, “Notlar”, ya da buluntu yerinden dolayı yaygın olarak adlandırıldığı gibi “Küvette Bulunan Günce” hakkındaki son yargıyı henüz vermedi. Yine buluntudan sonra elyazmasımn belli kısımlarının ne zaman ve hangi düzene göre yazıldığı üzerinde bir anlaşmaya varılamadı. Melez Bilgiciler örneğin, ilk on iki sayfayı ileriki yıllarda eklenmiş sahte bir bölüm olarak kabul ediyor. Ancak okuyucu bu tür teknik konularla fazla ilgilenmeyecektir. O zaman şimdi susalım; Neojen’den, Papirokrasi Çağı’ndan gelen bu son mesaja, bizle kendi sesinden konuşma fırsatı verelim.</p>

  <p class="calibre4">DOĞRU odayı bulamıyor gibiydim - hiçbiri benim geçiş kartıma ayrılmış numarayı taşımıyordu. İlk önce Doğrulama Dairesi’nde</p>

  <p class="calibre4">dolaştım, sonra Yanlış Bilgi Dairesi’nde; sonra Baskı Şube-si’nden bir görevli sekizinci seviyeyi denememi tavsiye etti, ama sekizinci seviyede beni görmezden geldiler; daha sonra bir askerî personel kalabalığının içine saplanıp kaldım - koridorlar bu adamların enerjik bir şekilde bir oraya bir buraya yürümeleriyle, kapı çarpmalarıyla, topuk çarpmalarıyla çınlıyordu; bu askerî tarz gürültülerin ötesinde çanların uzak ezgilerini, madalya şıngırtılarını duyabiliyordum. Zaman zaman odacılar ellerinde buhar saçan kahve makineleriyle yanımdan geçiyorlardı; zaman zaman kendimi bir anda sekreterlerin aceleyle makyajlarını tazeledikleri dinlenme odalarının içinde buluveriyordum; zaman zaman asan-sörcü kılığına girmiş ajanlarla bir sohbete dalıyorduk -bir tanesinin takma bir bacağı vardı; beni bir kattan ötekine o kadar çok defa sürükledi ki bir zaman sonra bana uzaktan el sallayacak kadar samimi hale geldi; hatta yakasındaki ka-</p>

  <div class="calibre1">
    <p class="calibre4"></p>
  </div>

  <p class="calibre4">ranfilin içine saklı fotoğraf makinesiyle fotoğrafımı çekmeyi bile bırakmıştı. Akşama doğru ahbap olmuştuk; bana gurur ve neşe kaynağı olan asansör katının altındaki bant kaydedicisini gösterdi. Ama içime gittikçe daha büyük bir kasvet basıyor, onun bu coşkusunu paylaşamıyordum.</p>

  <p class="calibre4">İnatla odadan odaya gittim, insanları sorularımla sıkboğaz ettim; halbuki cevaplar istisnasız yanlıştı. Hâlâ dışarıdaydım, Kuruluş’u güçlü tutan bu bitmez tükenmez gizlilik ırmağının dışında. Ama bir yerden içeri girmeli, bir noktadan bir giriş bulmalıydım, ne olursa olsun, iki kez kendimi bir arşiv mahzeninde, etrafta yayılmış birtakım gizli belgelere göz gezdirirken buldum. Ama oralarda işime yarayacak bir şey yoktu. Adamakıllı sıkılmış ve acıkmış olarak (öğle yemeği vakti geçmişti ve bir kafeterya bile yoktu) böyle pek çok saat geçirdikten sonra değişik bir yaklaşım denemeye karar verdim.</p>

  <p class="calibre4">Uzun, gri renkli memurların en yoğun bulunduğu seviyenin dördüncü seviye olduğunu hatırladım ve oraya yöneldim, üstünde YALNIZ RANDEVU İLE yazılı bir kapıyı açıp boş bir kabul odasına, oradan GİRMEDEN ÇALINIZ yazılı bir yan kapıdan geçerek küflü seferberlik planlarıyla tıka basa dolu bir konferans odasına girdim. Burada bir sorunla karşılaştım -odada iki kapı vardı. Birinde GİRİLMEZ, ötekinde KAPALI yazıyordu. Titiz bir düşünme aşamasından sonra ikinci kapıda karar kıldım -sonradan doğru seçim olduğu ortaya çıkacaktı, zira burası Başkomutan General Kashenblade’in ta kendisinin ofisiydi. İçeri girdim. O sırada görevli olan memur, soru sormaksızın beni Komutan’a götürdü.</p>

  <p class="calibre4">Güçlü, kel, yaşlı bir adam olan Kashenblade kahvesini karıştırıyordu. Kafası üniformasının yakasının üzerine tünemiş gibiydi; sert kıllarla çevrili köşeli çenesi, galaktik rütbe nişanlarını ve şeritlerini bir mama önlüğü gibi çevreliyordu. Çalışma masasında darmadağınık telefonlar, etrafta bilgisayar konsolları, hoparlörler, düğmeler vardı; merkezde de işaretlenmiş cam kavanozlardan oluşan bir sıra bulunuyordu -içlerinde alkol dışında bir şey göremesem 'de bunlar galiba numunelerdi. Dazlak kafasında dışarı uğramış damarlarla Kashenblade telefonları çalar çalmaz susturmak üzere düğmelere basmakla meşguldü. Birkaç tanesi aynı anda çaldığında yumruğunu tüm düğmelerin üzerine vurdu. Sonra beni farketti. Ardından gelen sessizlikteyse yalnızca kaşığının sert vuruşları duyuluyordu.</p>

  <p class="calibre4">“Evet, demek burdasın!” dedi sertçe. Güçlü bir sesti.</p>

  <p class="calibre4">“Evet,” diye cevap verdim.</p>

  <p class="calibre4">“Dur, söyleme, iyi bir belleğim vardır,” diye hırladı, bir yandan da beni o çalı gibi gür kaşlarının altından izliyordu. “X-27, Signus Eps’e kontra-yıldız, değil mi?”</p>

  <p class="calibre4">“Hayır,” dedim.</p>

  <p class="calibre4">“Hayır mı? Hayır! Tamam o zaman, Morbilantrix B-KuK 81 Çivileme Operasyonu? B, Bipropodal’ın B’si?”</p>

  <p class="calibre4">Geçiş kartımı gözlerinin önünde gezdirmeye çalışarak “Hayır,” dedim. Sabırsızca kartı yana doğru iten bir el hareketi yaptı.</p>

  <p class="calibre4">“Hayır mı?” Hayal kırıklığına uğramış gibiydi. Sonra dalgın dalgın baktı. Kahvesini karıştırdı. Telefon çaldı -eli bir aslan pençesi gibi düğmenin üstüne indi.</p>

  <p class="calibre4">“Plastik?” diyerek bir bakış attı.</p>

  <p class="calibre4">“Plastik mi?” dedim. “Şey, ben sadece ... sıradan bir</p>

  <p class="calibre4">Kashenblade telefonların artan gürültüsünü hızlı bir şamarla susturdu ve bir kez daha inceleyen bakışlarını bana çevirdi.</p>

  <p class="calibre4">“Harekat Kiklogastrozor ... Ento-mo ... pentakla,” yanılmazlığındaki herhangi bir boşluğa boyun eğmeyerek bulmaya çalışıyordu. Ben cevap veremeyince aniden öne doğru eğilip kükredi:</p>

  <p class="calibre4">“Dışarı!”</p>

  <p class="calibre4">Ve beni dışarıya bedensel olarak kendisi atacakmış gibiydi gerçekten de. Ama ben bu emre itaat etmeyecek kadar kararlıydım -ve fazlasıyla sivildim aynı zamanda. Yerimi muhafaza ettim; kartımı burnuna uzattım. Sonunda Kashenblade kartı isteksizce aldı ve -bir kez bile bakmadan- bir makinanm bir bölmesine fırlattı; makinaysa o anda mırıldanmaya ve fısıldamaya başladı. Kashenblade makineyi dinledi; yüzü bulutlandı, gözleri pırıldadı. Bana sinsi bir bakış fırlattı. Düğmelere basmaya başladı. Telefonlar hep bir ağızdan bir bando gibi çaldı. Onları susturdu ve başka düğmelere bastı: şimdi hoparlörlerden gelen sayılar ve şifreli kelimelerin gürültüleri birbirlerini boğuyordu. Öylece durup kaşları çatılı dinledi. Gözkapağı seyiriyordu. Ama fırtınanın geçtiğini görebiliyordum.</p>

  <p class="calibre4">“Peki, şu kâğıt parçanı ver!” diye havladı.</p>

  <p class="calibre4">“Zaten vermiştim ..”</p>

  <p class="calibre4">“Kime?”</p>

  <p class="calibre4">“Size.”</p>

  <p class="calibre4">“Bana mı?”</p>

  <p class="calibre4">“Size, efendim.”</p>

  <p class="calibre4">“Ne zaman? Nerde?”</p>

  <p class="calibre4">“Bir dakika önce, siz de attınız -”diye başladım sonra dilimi ısırdım.</p>

  <p class="calibre4">Kashenblade ters lers baktı ve o makinanm bölmesini açtı: boştu, kartım kaybolmuştu. Bir an bile bunun bir kaza olduğunu düşünmedim; işin aslı şu ki, bir süredir Kozmik İdare’nin rastlantısal bir sisteme geçmiş olduğu konusunda şüphe duyuyordum; çünkü besbelli üzerinde kelimenin tam anlamıyla trilyonlarca iş varken artık her görevi tek tek bireyler bazında izleyebilecek durumda olamazdı. Şöyle düşünülebilir; her belge, masadan masaya dönüp dolaştıktan sonra er geç doğru masaya denk gelir. Bu, zaman alan bir usul olabilir belki ama, hiçbir zaman başarısız olmayacaktır. Evren’in kendisi aynı ilke ile çalışır. Ve Evren kadar sonsuz olan bir kurum için -ki kesinlikle bizim Kuruluş’umuz böyle bir kurumdur- bu tür dolambaçlı yollarda dolaşma ve kafaları alt üst etme hızının bir önemi yoktur.</p>

  <p class="calibre4">Her halükârda benim kartım gitmişti. Kashenblade bölmeyi hızla çarparak kapattı. Gözlerini kırpıştırarak beni bir süre gözledi. Ben, ellerim yanımda, boş olmalarının farkında olmanın huzursuzluğuyla öylece durdum orada. Ben orada durdukça göz kırpıştırmaları daha ısrarcı sonra da kesin olarak şiddetli bir hal aldı. Ben de kırpıştırarak karşılık verdim. Bu onu sakinleştirmiş gibiydi.</p>

  <p class="calibre4">Birkaç düğmeye basarken “Tamam,” diye mırıldandı. Bilgisayarlar çalkalandı; çok renkli bantlar çalışma masasının üzerine kıvrım kıvrım yayıldı. Onları tek tek kopartıp okudu. Aklını yitirmiş gibi başka makinaları çalıştırdı. Bunlar kopya yapan ve asılları imha eden makinalardı. Sonunda ortaya, üstünde TALİMAT B-66 PAPRA-LABL yazılı beyaz bir klasör çıktı; bu yazı öyle büyük harflerle yazılmıştı ki ben masanın öte yanından okuyabiliyordum.</p>

  <p class="calibre4">“Sorumluluğun ... bir Görev, Özel bir Görev,” dedi General Kashenblade inanılmaz büyük bir ağırlıkla. “İçeriye sızma, çökertme -daha önce orada bulundun mu?” diye sordu bir göz kırpışıyla.</p>

  <p class="calibre4">“Nerede?”</p>

  <p class="calibre4">“Orada.”</p>

  <p class="calibre4">Kafasını kaldırdı. Gözkapakları bir kez daha hafifçe titredi. Ne cevap vereceğimi bilemedim.</p>

  <p class="calibre4">“Ve <span class="calibre6">bu</span> da bir ajan,” dedi tiksinerek. “Bir ajan ... modern bir ajan ...” gittikçe yüzü asılıyordu. “Ajan” kelimesi esneyip şeklini kaybetti, bir sataşma sözü haline geldi; dişlerinin arasından fısıltıyla, her sessiz ve sesli harfi çiğnenerek ve yavaşça işkenceyle çıktı. Sonra birden patladı:” Her şey açıklanmalı, değil mi? Gazeteleri okumaz mısm? Örneğin, yıldızlar, -bana yıldızlardan bahset! Yıldızlar ne yapar! Evet?”</p>

  <p class="calibre4">“Işıldar,” dedim şüpheyle.</p>

  <p class="calibre4">“Işıldarmış! Peki, nasıl? Nasıl ışıldar? Söyle bana nasıl?” Ve gözkapaklarını işaret etti.</p>

  <p class="calibre4">“Şey, yanıp söner -kırpışır -parlar,” diye cevap verdim gönülsüz bir fısıltıyla.</p>

  <p class="calibre4">“Ne kadar da akıllıymış! Sonunda! Kırpışırmış! Evet, kırpışır! Ama <span class="calibre6">ne zaman</span> kırpışır? Biliyor musun ne zaman? Bahse girerim bilmiyorsun! işte ben de bu tür şeylerle uğraşıyorum buralarda! <span class="calibre6">Geceleri!</span> Kırpışır, gecenin örtüsünün altına çekilip örtünürler!!”</p>

  <p class="calibre4">Bir aslan gibi kükrüyordu. Bir ok gibi dik, dikkatle durup fırtınanın geçmesini bekliyordum. Ama geçmek bilmiyordu. Kashenblade burnundan öfkeyle solurken saçsız kafasının tepesine kadar mosmor kesildi; böğürtüleriyle odayı, bütün Kuruluş’u zangırdattı.</p>

  <p class="calibre4">“Ya spiral nebula?! Evet?! <span class="calibre6">Bunun</span> ne demek olduğunu bilmediğini söyleme bana! SPY-ralü Ve genişleyen evren, geriye çekilen galaksiler! Nereye gidiyorlar? Kaçtıkları şey ne? Ve <span class="calibre6">kırmızıya</span> doğru Doppler kayması? Oldukça şüpheli - değil mi, devam edeyim mi! Suçu açıkça kabul ediyorsun!!” Bana ezici bir bakış attı, koltuğuna geri oturdu. Küçük gören soğuk bir sesle:</p>

  <p class="calibre4">“Moron!” dedi.</p>

  <p class="calibre4">“Bir dakika şimdi -” diye parladım.</p>

  <p class="calibre4">“Ne? Neydi o?! Bir dakika mı -? Ah, evet, parola! Güzel, güzel. Bir dakika ... parola, evet, bu daha iyi...”</p>

  <p class="calibre4">Ve düğmelere saldırdı -makinalar, teneke bir çatıya vuran yağmur gibi tıkırdadı, yeşil ve altın rengi şeritler masanın üstünde kıvrılıp büküldü. Yaşlı adam hevesle okudu.</p>

  <p class="calibre4">“Güzel!” diye sonuca vardı, yumruğunun içinde sıkarak. “Görev’in. Olay mahallinde bir inceleme yap. Doğrula.</p>

  <p class="calibre4">Araştır. Yok et. Kışkırt. Bilgi ver. Hepsi bu, gidebilirsin. <span class="calibre6">Falanca</span> günün, <span class="calibre6">falanca</span> saati, <span class="calibre6">falan</span> kısım, <span class="calibre6">falan</span> altkısım, Falanca ile randevu. Tamam. “Çıplak” şifreli adı altında maaş. Sınırsız oksijen senedi. İhbarlara göre ağırlıklı ödeme, arada sırada. Düzenli rapor. Bağlantın Pyra-LiP kodun Lyra-PiP. Görev sırasında öldüğünde Çok Gizli’nin Emriyle onur madalyaları, top atışları, mezarına plaka ve dosyana yazılı bir tavsiye mektubu ile donatılacaksın. Bir soru var mı?”</p>

  <p class="calibre4">“Eğer görev sırasında ölmezsem?” diye sordum.</p>

  <p class="calibre4">Hoşgörülü bir gülümseme yayıldı generalin yüzüne.</p>

  <p class="calibre4">“Akıllı bir çocuk,” dedi. “Aklı başında bir adama ihtiyacım vardı. Çok komik. Tamam, bu kadar şaka yeter. Gö-rev’ini öğrendin şimdi. <span class="calibre6">Bunun</span> ne demek olduğunu biliyor musun, anlıyor musun?” Azametli alm gerildi, göğsündeki altın madalyalar ışıldadı. “Bir Görev -müthiş bir şeydir! Ve Özel <span class="calibre6">-Özel</span> bir Görev! Kelimeler yetmiyor! Git, git oğlum, Tanrı seninle olsun, tetikte ol!”</p>

  <p class="calibre4">“Elimden geleni yapacağım,” dedim. “Ama vazife tam olarak nedir?”</p>

  <p class="calibre4">Bir sürü düğmeye bastı, telefonlar çaldı; onları susturdu. Mor kafa yavaşça pembeye dönüştü. Bir baba gibi, şefkatle bana baktı.</p>

  <p class="calibre4">“Ee,” dedi, “son derece tehlikeli. Ama şunu aklından çıkarma, bu görev benim için değil! Seni <span class="calibre6">ben</span> göndermiyorum! Ülke gönderiyor! Herkesin iyiliği için! Evet, evet ...sen, biliyorum ... zor olacak, bu bir piknik değil, çetin bir ceviz kırman gereken ... Göreceksin! Çetin, ama yapılmalı, çünkü ... çünkü...”</p>

  <p class="calibre4">“Görevimiz,” dedim çabucak.</p>

  <p class="calibre4">Yüzü sevinçle parladı. Ayağa kalktı. Göğsündeki madalyalar bir o yana bir bu yana sallandı ve çanlar gibi şıngırdadı; makinelerin üzerine derin bir sessizlik çöktü; telefonlar suskunlaştı ve ışıklar karardı. Yaklaştı. Güçlü, kıllı elini uzattı, yaşlı bir askerin eli. Gözleri bana dikilmişti; çalı gibi kaşları görkemli, kısık bir bakışın içinde düğümlenmişti. Ellerimiz kenetli öylece kaldık; Başkomutan ve gizli ajan.</p>

  <p class="calibre4">“Görevimiz!” söylediği sözler bunlardı. “Güzel söyledin oğlum! Görevimiz! Kendine dikkat et!”</p>

  <p class="calibre4">Selamladım, geriye döndüm heyecanla. Çıkarken soğuk kahvesini yudumlayışmı duyuyordum. Kashenblade -şimdi bir adam oldu.</p>

  <p class="calibre4">KOMUTAN’LA yaptığım konuşmadan kafam hâlâ biraz karışık olarak ana ofise girdim. Sekreterlerin <span class="calibre6">tamamı ruj</span> sürmek ve kahve karıştırmakla meşguldü. Mektup şelalesinin içinden bir tomar kâğıt düştü; bunlar, General Kashenblade tarafından imzalanan emirlerimdi. Bir memur onlara “sınıflandırıldı” damgasını <span class="calibre6">vurdu</span>; başka birine verdi; o kişi ise dizin kartlarının arasına koydu; emirler oradan da dosyalanıp, geri almıp bir makine tarafından kodlandı; sonra anahtar imha edildi; tüm kâğıtların asılları yakıldı; külleri elendi, kaydedilip adımı taşıyan bir zarfa konularak mühürlendi; son olarak zarf havalı bir tüp aracılığıyla bilinmez bir kasaya sevkedildi. Ama ben bu süre içinde dikkatimi verecek bir durumda değildim; beklemediğim olaylar dizisi beni uyuşturmuştu. General Kashenbla-de’in şifreli sözleri konuları o kadar gizli olarak ifade etmişti ki, insan ancak bir ipucu yakalayabilirdi. Öte yandan er ya da geç konunun aslı hakkında bilgilendirilecek olmalıydım. Başka türlü Görevi nasıl yerine getirebilirdim? Görev’in benim kendi geçmişimle bir ilgisi var mıydı? Ama bu</p>

  <p class="calibre4">soru, benim bu yeni ve tamamıyla çok ani kariyerimin ışığı altında son derece önemsizdi.</p>

  <p class="calibre4">Beynimin içinde dolaşan düşünceler, kendini Komutan’m gizli yardımcısı olarak tanıtan genç bir subayın gelmesiyle kesildi; Teğmen Blanderdash. Bu Teğmen Blanderdash elimi sıktı; kişisel olarak benim hizmetime tayin edildiğini söyledi; koridorun öteki tarafındaki bir ofise götürdü; kahve ikram etti; benim olağanüstü yeteneklerimi övmeye başladı (Kashenblade bana kırılması bu kadar çetin bir ceviz verdiğine göre gerçekten de olağanüstü olmalıydılar). Yüzümün doğallığını, özellikle de burnumu garip buldu -sonra anladım ki takma olduğunu düşünmüştü. En iyi politikanın ağız sıkılığı olduğuna karar vererek sessizce kahvemi karıştırdım. Onbeş dakika kadar sonra beni subayların kullandığı bir geçitten bir hizmet asansörüne götürdü. Mührü kırdık; aşağı indik.</p>

  <p class="calibre4">“Aklıma gelmişken,” dedi indiğimizde, “çok esner misiniz?”</p>

  <p class="calibre4">“Bildiğim kadarıyla hayır. Niçin?”</p>

  <p class="calibre4">“Hiç. Bir insan esnediğinde, bilirsiniz, karşısındaki içeriye bakabilir. Horlamanız falan var mı?”</p>

  <p class="calibre4">“Hayır. ”</p>

  <p class="calibre4">“Mükemmel, insanlarımızdan kaç tanesinin sonu horladığı için kötü olmuştur, hayal bile edemezsiniz.”</p>

  <p class="calibre4">“Ne oldu onlara?” Bunu soracak kadar pervasızdım.</p>

  <p class="calibre4">Ama o yalnızca nişanlarına dokunarak gülümsedi. “Belki sergiyi görmek istersiniz? Tam bu seviyede, şu sütunların orada. Koleksiyonlar Bölümümüz.”</p>

  <p class="calibre4">“Tabii,” diye cevap verdim, “ama vaktimiz var mı?” “Sorun değil,” dedi beni doğru tarafa yönlendirirken. “Neyse, teklifim boş bir merakı tatmin etmek için değil. Bizim mesleğimizde insan ne kadar çok şey bilirse o kadar iyidir. ”</p>

  <p class="calibre4">Blanderdash arkasında sağlam çelik bulunan sıradan beyaz bir kapıyı açtı. Bir kilitler kombinasyonu denedi. Çelik, muhteşem, penceresiz ama iyi aydınlanmış bir salonu ortaya çıkararak kaydı. Tahta kaplama tavan panosu sütunlarla desteklenmişti; duvarlar goblenlerle, siyah, altın ve gümüş süslerle kaplıydı. Daha önce bu kadar müthiş bir yer görmemiştim. Pasparlak cilalı parkeler boyunca devam eden sütunların aralarında bölmeler, kabinler, narin<sup class="calibre7">f</sup> metal ayaklar üzerinde vitrinler, kapakları açık sandıklar vardı. Bana en yakın olanı mücevher gibi parlayan küçük şeylerle doluydu. Bunlar kol düğmeleriydi; sayıları nerdeyse bir milyon kadar olmalıydı. Başka bir sandıktan bir inci yığını yükseliyordu. Blanderdash beni camdan bölmelere götürdü: kadife yastıkların üzerinde yapma kulaklar, burunlar, burun kemikleri, tırnaklar, siğiller, kirpikler, çıbanlar ve kamburlar vardı; içlerindeki dişliler ve yaylar görünsün diye bazılarının kesitleri sergilenmişti. Geriye doğru bir adım attığımda inci sandığının önünde tökezledim; tüylerim ürperdi; bunlar dişti -uzun dişler, ince dişler, tavşan dişleri, oyuklu, oyuksuz dişler, süt dişleri, köpek dişleri, yirmi yaş dişleri...</p>

  <p class="calibre4">Rehberim gülümseyerek en yakın gobleni işaret etti. Daha dikkatlice baktım: sakallar, keçi sakalları, favoriler, koyun pirzolası favorileri; hepsi bir naylona, kumral bir fon üzerinde sarışın olanların sunulduğu bir şekilde dikilmişti: ulusal mühür. Birincisinden daha da geniş olan bir sonraki odada başka cam bölmeler vardı. Bunların içinde peynir, iskambil destesi gibi insan yapısı nesneler ve andaçlar vardı. Çam kaplama tavan kirişlerinden, yapma uzuvlar, korseler, giysiler sarkıyordu. Yapma böcekler de vardı; öyle incelikle işlenmişlerdi ki ancak büyük ve zengin bir güç bunları bir araya getirecek yöntemlere sahip olabilirdi. Sırf böcek sergisi pekçok rafı doldurmuştu. Blanderdash açıklamalarıyla araya girmiyordu; burada bir araya gelmiş ceset parçalan üzerine söylenecek bir şey yoktu. Ancak arada sırada, görülecek bu kadar şey varken özel olarak ilginç bir parçaya ne zaman biraz fazla baktığımı düşünse beni uygun bir şekilde uyarıyordu. Örneğin, çok güçlü bir büyütecin arkasına, beyaz bir ipek kumaşın üzerine yerleştirilmiş büyük miktar haşhaş tohumuna dikkatimi çekti. Bu, her bir tohumun içinin zahmetle bir bir oyulmuş olduğunu farketmeme yol açtı. Hayret içinde, bunun ne anlama geldiğini sormak için ona döndüm. Ama teselli edici bir gülümsemeyle ve bir omuz silkişiyle yolumu kesti; söylediği şey açıkça anlaşılsın diye sessizce şu kelimeyi çiğneyerek söyledi: “sınıflandırıldı”. Ancak biz oradan uzaklaştıktan sonra ilgisizce “İlginç yadigârlar, değil mi?” dedi.</p>

  <p class="calibre4">Bir sonraki oda daha da muhteşemdi. Gözlerimi yukarı kaldırdığımda karşı duvara asılı müthiş bir goblen gördüm; kahverengi, siyah ağırlıklı, bir ulusun doğuşunu betimleyen gerçek bir sanat şaheseri. Bir tereddüt anından sonra Blanderdash panoramada ileri gelen bir kimsenin ceketini gösterdi; yakaları zarifçe süslenmiş siyah favorilerdi; bunun aslen, bu ileri gelen kimse tarafından ortaya çıkarılan bir düşman ajanına ait olduğunu izah etti.</p>

  <p class="calibre4">Sütunların arkasından gelen soğuk hava akımı, ötede bir dizi oda daha olduğuna işaret etti. Sergilenen nesnelere artık bakmadan, tüm bu şaşaanın içinde kaybolmuş, parıltı ve projektörlerden kafam karışmış olarak rehberimi uysalca izledim. Kapaklan açık kasaların önünden geçtik; buralarda ajanlarla anlaşma, duvarları ve dağlan delip geçme, denizlerin kuruması gibi sahneler canlandırılmıştı; çok katlı makinelerin karşısında ağzım açık kaldı; herhangi bir uzaklıktan harekat planlarını kopyalayan, geceyi yapay gündüze çeviren ya da tam tersini yapan makineler. Devasa bir kristal kubbenin altındaki holden geçtik; kubbe güneş lekelerini canlandırmak ve gezegen yörüngelerini yanıltmak için kul-tanılıyordu; sahte takımyıldızlarının eşleri, taklit gökadalar, kıymetli taştan yapılmış plakaların üzerinde pırıldıyordu. Duvarların ardında, havanın düşük yoğunluğunu ve yumuşak bir şekilde işlev gören sahte atom ve elektronları tutmak için gereken yüksek radyasyon seviyesini tutmak için güçlü vakum pompaları çalışıyordu. Başım dönüyordu -görecek o kadar çok şey vardı ki. Blanderdash durumumu far-ketti. Çıkışa doğru onu takip etmemi istedi.</p>

  <p class="calibre4">Daha önceden, Koleksiyonlar Bölümü’nün yarı yolunda, tüm sergiyi gördükten sonra söylemek üzere bazı övgüler hazırlamıştım. Ama şimdi tek bir kelime bile söyleyemiyordum. Blanderdash suskunluğumu anladı. Hiçbir şey demedi. Asansörde iki subay yanımıza yaklaştı, selam verdi, özür dileyerek Blanderdash’ı kenara çekti. Blanderdash şaşırmış gibi görünüyordu; bir şeyler söyledi; kaşları havaya kalktı. Ötekiler olumsuz vücut hareketleriyle cevap verdiler; benim bulunduğum yönü işaret ettiler. Bununla birlikte bu basit görüşme sona erdi. Blanderdash yaşlı olanıyla gitti. Daha genç olanı bana yaklaşıp yılışık bir gülümsemeyle bana N Bölümü’ne kadar eşlik edeceğini söyledi.</p>

  <p class="calibre4">Karşı koymak için bir neden görmedim. Ama asansöre yeniden bindiğimizde önceki rehberim hakkında ona sorular sormaya başladım.</p>

  <p class="calibre4">Kulağını ağzıma doğru eğerek ve aynı zamanda sanki acı çekiyormuş gibi elini göğsüne bastırarak “Bir şey mi dediniz?” diye sordu subay</p>

  <p class="calibre4">“Evet. Blanderdash hakkında. Göreve mi çağrıldı? Biliyorum sormamam lazım ama-”</p>

  <p class="calibre4">“Yok, yok,” dedi subay telaşla. Tuhaf bir gülümseme yavaşça ince dudaklarına yayıldı. “Bir daha söyler misiniz?” diye sordu aniden düşünceli.</p>

  <p class="calibre4">“Neyi?”</p>

  <p class="calibre4">“Adını.”</p>

  <p class="calibre4">“Blanderdash? Ama ... onun adı bu, değil mi?”</p>

  <p class="calibre4">“Şey, eminim öyledir, eminim.” Ama gülümsemesi daha düşünceli bir hal aldı.</p>

  <p class="calibre4">“Blanderdash,” diye geveledi asansör durduğunda. “Blanderdash ... tabii...”</p>

  <p class="calibre4">“Tabii” ne anlama geliyordu, merak ettim; benim yararıma mıydı değil miydi? Ama tam o sırada asansör açıldı; şu beyaz kapılardan birine doğru giden bir koridordan hızla yürümeye başladık. Beni uzun, ince, penceresiz bir odaya doğru itti; kapıyı arkamdan hızla çarptı. Alçak lambaların altında dört tane çalışma masası ve her birinde oturmuş birer subay vardı; kâğıt desteleriyle uğraşıyorlardı; sıcaktan dolayı gömleklerinin kollarını sıyırmışlardı. Bir tanesi ayağa kalktı. Siyah gözlerini bana dikti.</p>

  <p class="calibre4">“Görevim bildir.”</p>

  <p class="calibre4">Sabırsızlığımı zorla bastırdım.</p>

  <p class="calibre4">“General Kashenblade’in emriyle Özel Görev.” Bu kelimelere öteki subayların başlarını kaldırıp bakacağını düşündüysem, büyük hataya düşmüştüm.</p>

  <p class="calibre4">“Adın?” Aynı sert tarzda sordu. Bu subayda, bir atletin kaslı elleri vardı; güneş yanığı, kodlanmış bir dövmesi olan eller.</p>

  <p class="calibre4">Adımı söyledim. Masasındaki bir makinanm tuşlarına bastı.</p>

  <p class="calibre4">“Görevin doğası?”</p>

  <p class="calibre4">“Bu konuda burada bilgilendirileceğim.”</p>

  <p class="calibre4">“Ya?” dedi. Sandalyeden ceketini alıp giydi. Düğmelerini ilikledi; apoletlerini düzeltti; bir yan kapıya yöneldi.</p>

  <p class="calibre4">“Beni takip et.”</p>

  <p class="calibre4">Takip ettim; etrafıma bakıp ilk defa farkettim ki beni buraya getiren subay içeri hiç girmemiş, holde beklemişti.</p>

  <p class="calibre4">Yeni rehberim bir masa lambasını yaktı. Kendisini tanıttı: “İkinci-kod-çözücü Dasherblar. Otur.”</p>

  <p class="calibre4">Bir zili çaldı. Genç bir sekreter iki fincan kahve getirdi. Dasherblar karşımda oturup tek kelime etmeden kahvesini yudumladı.</p>

  <p class="calibre4">Sonunda, “Görevi’nin amacı hakkında mı bilgilendirileceksin?” dedi.</p>

  <p class="calibre4">“Evet.”</p>

  <p class="calibre4">“Hımm. Görevin. Zor, karmaşık .. aynı zamanda sıradışı -pardon, adm neydi?”</p>

  <p class="calibre4">“Hâlâ aynısı,” diye cevap verdim silik bir gülümsemeyle.</p>

  <p class="calibre4">Karşılık olarak subay da gülümsedi. Çok güzel dişleri vardı. O anda yüzünün tamamı içtenlik ve açıksözlülükle ışıldadı.</p>

  <p class="calibre4">“Sigara?”</p>

  <p class="calibre4">“Hayır, teşekkür ederim, içmiyorum.”</p>

  <p class="calibre4">“Güzel, çok güzel. Kötü bir alışkanlık, çok kötü bir alışkanlık ... Eveeet, o zaman... Bir dakika iznini isteyeceğim.”</p>

  <p class="calibre4">Ayağa kalkıp, tepe lambasını açtı; çok büyük metal bir kasanın önüne gitti; ardarda yedi hareketten oluşan kombinasyonu çevirdi. Dev çelik kapak sessizce yana kaydı; içerdeki dosya klasörlerine bakmaya başladı.</p>

  <p class="calibre4">“Evet, şimdi, talimatın,” dedi. Ama tam o sırada bir zil çaldı. Bana döndü ve baktı. “Önemli bir şey olmalı. Bekleyebilir misin? Yalnızca bir dakika sürer.”</p>

  <p class="calibre4">Dasherblar, kapıyı sessizce kapatıp beni açık kasayla baş-başa bırakarak dışarı çıktı.</p>

  <p class="calibre4">Bu bir sınav mıydı? Bu kadar kör gözüne parmak sınav mı olurdu? Bu kadar her şey meydanda? Canım sıkılmıştı. Bir süre kımıldamadım; sonra başımı kasaya doğru çevirmişim. Hemen bakışlarımı uzağa çevirdim; ama bir ayna vardı; kasanın içindeki her şeyi, tüm gizli dokümanları gösteriyordu. Parke zeminin tahtalarını saymayı düşündüm. Ama döşeme muşambaydı. Parmak boğumlarımı kontrol ettim. Kızmaya başlıyordum. Neden istediğim yere bakma-vacakum? Ben de baktım: klasörler siyah, yeşil, pembe, birkaç tanesi sarıydı; kenarlarından tabak gibi mühürler sarkıyordu. Özellikle bir klasörün, en üstte duranın, üst köşesi kıvrıktı. Büyük olasılıkla bu oydu. Neyse, Personel Şefi’nin kendisi bana Görev’i vermişti; eğer bir sorun çıkarsa her zaman onun adını verebilirdim -ama bir dakika neler düşünüyordum ben?!</p>

  <p class="calibre4">Saatime baktım: on dakika geçmişti. Tam bir sessizlik. Her geçen dakikayla sandalyem gittikçe daha bir ralıatsızla-şıyordu. Bacak bacak üstüne attım; bu daha kötüydü. Ayağa kalktım; pantolonumdaki buruşukları düzelttim; yeniden oturdum. Dirseğimi koyduğum masa bile beni rahatsız ediyordu. Şöyle bir kaslarımı esnettim. Bu bir dakika aldı. Midem guruldamaya başladı. Kahvemin kalanını içtim; fincanın dibinde kalan şekeri seyrettim uzun uzun. Açık kasaya bakmaya cesaret bile edemiyordum artık. Saatime bir kez daha baktım: Bir saat geçmişti.</p>

  <p class="calibre4">İkinci saatin sonuna doğru subayın döneceğine dair tüm umutlarım suya düşmüştü. Bir şey olmuş olmalıydı. Ama ne? Blanderdash gibi aniden çağırılmış mıydı? Dasherbland mıydı? Hayır, Dashenblar. Dashenblade? Hayatta hatırlayamadım; midem fena halde gurulduyordu. Ayağa kalktım; odada volta attım. Gizli dokümanlarla dolu açık bir kasayla beraber yalnız başıma, nerdeyse üç saat olmuştu şimdi -kelleler uçabilirdi, benimki dahil! Beni buraya mıhlamıştı, tamam, şu., adı neyse! Ya biri kimi beklediğimi sorsa bana? Orayı terketmeye karar verdim. Ama hangi yöne? Geldiğim yöne mi? Beni sorgularlardı ve hikâyem tutmazdı; bunu hissedebiliyordum. Yargıçlar gülerlerdi. “Adını bile ammsa-yamadığm bir subay seni açık bir kasayla başbaşa bıraktı mı demek istiyorsun? Hadi, daha ilginç bir hikâye düşünsene!” Sıcaktı; boynumdan ve sırtımdan terler akıyordu. Boğazım kuruydu. Kasayı kapatmayı denedim. Kilitler kapanmadı. Kadranları ne kadar çevirdiysem kapı yine inatla geri geldi. Kapalı kalmayı reddetti. O sırada holden ayak sesleri geldi. Geriye sıçradım; gömleğimin kolu dosyaya takıldı; tüm klasör destesi yere devrildi. Kapının kolu çevrildi -aklımı kaçırmış gibiydim- masanın altına saklandım, içeri giren adamın tek gördüğüm kısmı siyah sivri ayakkabılarıydı. Bir an hareketsiz durdu. Sonra sessizce kapıyı kapattı; kasaya doğru ayaklarının ucuna basarak yürüdü; görüş alanımın dışına çıkmıştı. Kağıt hışırtıları ve sonra başka bir ses duydum; uzak bir zil sesi gibi, zayıf bir klik sesi. Tabii! Gizli dokümanların fotoğrafını çekiyordu! Bu, bu kişinin öteki subay olmadığı anlamına geliyordu, ama...</p>

  <p class="calibre4">Masanın altından emekleyerek çıktım; kapıya doğru sürünerek ilerledim. Sonra kapıya ulaştığımda ayağa fırladım, koridora çıktım. Kapıyı çarpmam için geçen çok kısa saniye aralığında solgun, korkmuş bir yüz ve titreyen ellerden düşen bir kamera görüntüsü yakaladım -sonra bir anda upu-zaktaydım. Düzenli bir yürüyüş tutturup, dosdoğru yürüdüm; koridorda bir sürü köşeler, virajlar, arkalarından ofis işlerinin boğuk seslerini ve çan sesine benzer zayıf, artık benim için bir gizem olmaktan çıkmış olan çıngırdama seslerini duyabildiğim beyaz kapılar silsilesinin önünden geçtim.</p>

  <p class="calibre4">Ya şimdi? Tüm olayı rapor mu etseydim? Ama apaçık belli ki o adam orada olmayacaktı. Geriye tek kalan şey açık bir kasa ve odaya saçılmış kâğıtlar olacaktı. Bir anda donakaldım -adımı orada ofiste bırakmıştım. Beni biliyorlardı; beni arıyorlardı. Tüm Bina şimdi alarma geçmiş olmalıydı; tüm merdivenler, çıkışlar, asansörler izleniyordu...</p>

  <p class="calibre4">Etrafa bakındım. Koridorlar olağan hareketlilikle doluydu. Bir sürü subay klasörler taşıyorlardı; tıpkı kasadakiler gibi; tohum zarfının içinde duran bezelyeler gibi. Elinde buharı tüten kahve makinasıyla bir odacı yaklaştı. Tam önümde bir asansör açıldı; içinden iki emir subayı çıktı. Beni görmediler bile. Niye hiçbir şey olmuyordu? Niye takip edilmiyordum? Bunun hepsi ... her şey... yalnızca bir sınav olabilir miydi?</p>

  <p class="calibre4">Hızla bir karar verdim. En yakın odanın üstünde şu yazıyordu: 76/941. Hayır, hoşuma gitmedi, devam ettim... 76/950, hoşuma gitti. Çalayım mı? Ne için?</p>

  <p class="calibre4">İçeri girdiğimde iki sekreter kahvelerini karıştırıyordu; bir üçüncüsüyse bir tabağın üzerinde sandviç hazırlıyordu. Beni görmezden geldiler. Onları geçtim; başka bir kapı denedim; bir sonraki oda. İçeri girdim.</p>

  <p class="calibre4">“Sonunda geldiniz! Gelin, gelin, kendinizi rahat hissedin.”</p>

  <p class="calibre4">Altın çerçeveli gözlüğü olan zayıf, yaşlı bir adam çalışma masasının arkasından bana gülümsedi. Saçları süt gibi beyazdı; o kadar da seyrekti ki, pembe derisi masum bir şekilde bir ordan bir burdan görünüyordu. Gözleri küçük fındıklar gibiydi; gülümsemesi candan; jestleri misafirperverlik dolu. Yumuşak bir koltuğun içine gömüldüm.</p>

  <p class="calibre4">“General Kashenblade-” diye söze başladım. Ama bitirmeme izin vermedi.</p>

  <p class="calibre4">“Tabii, tabii... izin verir misiniz?”</p>

  <p class="calibre4">Felçli parmakları birkaç düğmeye bastı. Sonra, yüzünde ağırbaşlı bir gülümseme, büyük bir törenle ayağa kalktı. Sol gözünün alt kapağında belli belirsiz bir seyirme vardı.</p>

  <p class="calibre4">“Alt-kulakmisafiri Blassenkash. Elinizi sıkmama izin verin.”</p>

  <p class="calibre4">“Beni tanıyor musunuz?” diye sordum.</p>

  <p class="calibre4">“Sizi nasıl tanımam?”</p>

  <p class="calibre4">“Ya -öyle mi?” diye kekeledim; tamamıyla dengemi kaybetmiştim. “O zaman -o zaman belki benim talimatım siz-dedir?”</p>

  <p class="calibre4">“Tabii ki! Ama aceleye gerek yok, gerek yok... Bunca yıllık yalıtılmışlık... zodiyak.. düşüncesi bile kalbimi nasıl hü-züne boğuyor! Bu kadar büyük mesafelerde, bilirsiniz... insan inanmakta, gerçekle uzlaşmakta güçlük çekiyor, siz de öyle düşünmüyor musunuz? Ben yaşlı bir adamım, çok konuşuyorum... Bilirsiniz, ben hiç uçmadım, bir kez bile... Tabii, bu bizim işimiz... her zaman bir masanın arkasında... kolluklar, bilirsiniz, gömlek kollarını korumak için -onse-kiz çifti aşındırdım ben.” Kafasını salladı. “Görüyorsunuz, işler böyle işte... yaşlı bir adam konuyu dağıtır...”</p>

  <p class="calibre4">Beni müthiş bir odaya yöneltti; tamamı yeşil, bir ziyafet salonu olacak kadar geniş bir odaya. Döşeme, bir göl gibi parlıyordu; uzak tarafta yeşil bir masa ve sandalyeler duruyordu. Adımlarımız bir katedraldeymişiz gibi yankılanıyordu. Yaşlı adam yanımda sendeliyor, gülümsüyor, sürekli burnundan kayan gözlüğünü yerleştiriyordu. Masanın kenarından benim için, güzel döşenmiş, arkasında şık bir başlığı olan bir sandalye çekti. Kendisi başka birine oturdu; solgun eliyle kahvesini karıştırdı; bir yudum aldı ve fısıldadı, “Soğuk.” Bekledim. Güven telkin edermiş gibi öne doğru eğildi. “Şaşırdınız mı?”</p>

  <p class="calibre4">“Ben -şey, hayır.”</p>

  <p class="calibre4">“Eh, bana anlatabilirsiniz, ben yaşlı bir adamım. Ama ısrar etmem... İsrar etmem... Şey olurdu, bana göre, tabii -ama görüyorsunuz, sonra korkunç bir yalnızlık, karanlık uçuruma açılan, kendine çeken gizem kapıları ...günaha çağrı -ah, hepimiz insanız! Anlaşılabilir! Ya merak nedir? Yeni doğan bir bebeğin ilk istenç dışı hareketi; dürtülerin en doğalı; Neden’i bulmak için ilk arzu, Etki’nin Nedenini, sonuçta Hareket’e neden olan Etki; ve böylece bir devamlılık kurulur... bizi birbirimize bağlayan zincir... ve her şey o kadar masum başlar ki!</p>

  <p class="calibre4">“Beni affedin,” diye sordum kafam karışık, “nereye varmak istiyorsunuz?”</p>

  <p class="calibre4">“Tam bu işte!” diye bağırdı ince, ıslık gibi bir sesle. “Tam da bu!” Daha yakma doğru eğildi; gözlüğünün altın çerçevesi ışıldıyordu. “Burada Nedenimiz var - burada da Etki! Nereye varmak istediğimi mi soruyorsunuz? Akıl bu tür soruları cevapsız bırakamaz; boşlukları doldurur; buradan biraz alır, buraya biraz koyar...”</p>

  <p class="calibre4">“Bakın,” dedim, “tüm bunların ne anlama geldiğim gerçekten anlamıyorum-”</p>

  <p class="calibre4">“Bir dakika, bir dakika sabredin genç adam! Her şey karanlık değildir! Elimden geldiğince anlatacağım... Elinden gelenin en iyisini yapmaya çalışan bu ihtiyarı affedin... Ne bilmek istiyordunuz?”</p>

  <p class="calibre4">“Talimatım.”</p>

  <p class="calibre4">“Neyiniz?” besbelli çok şaşırmıştı.</p>

  <p class="calibre4">Bir şey demedim. Gözlerini kapattı, kırışık dudakları sanki bir şey sayıyormuş gibi oynadı: “...onaltı, elde var bir, altıyı taşı...”</p>

  <p class="calibre4">Sırıttı.</p>

  <p class="calibre4">“Mükemmel, mükemmel. Talimatınız, kâğıtlarınız, dokümanlarınız, planlarınız... savaş planları, stratejik hesaplar, her şey gizli, çok gizli. Bir düşmanın vermeyeceği şeyler! Alçaklık, suç ortaklığı, teslim almayı istemek! Keşke bir gece -yalnızca bir saat!” Yaşlı adam kelimeleri nerdeyse şarkı gibi söylüyordu. “Ve sonra ajanlarını yollar; iyi bilgilendirilmiş, iyi eğitilmiş, iyi saklanmış; sonra içeri sızarlar; yok ederler; çalarlar; kopyalarlar -adları da Lejyon’dur!” diye titreyen bir sesle haykırdı. İki eliyle gözlüğünü sımsıkı kav-ramışLi. “Ve biz ne yapabiliriz?... Yüzlerce, binlerce kez olduğu gibi komployu ortaya çıkarırız, şeytanın bacağım kırarız, ölümcül zehiri çıkarırı^.. Ama girişimler yenilendi; bir tanesi gittiğinde yerine iki kol çıkıyor... ve nihai netice hep aynı; kaçınılmaz. Birisinin saklayabildiğim başka biri bulabilir. Olayların doğal akışı, delikanlı...”</p>

  <p class="calibre4">Nefessiz kaldı. Acıyan bir gülümseme yüzüne yayıldı. Bekledim.</p>

  <p class="calibre4">“Örneğin bir hayal edin, ya birden fazla plan olsaydı? İki değil, dört değil -bin tane olsaydı! On bin! Bir milyon! Bunları çalabilirler miydi? Evet, çalabilirlerdi, ama o zaman birinci plan yedin.ciyle çelişir; yedinci, dokuz yüz seksen birinciyle çelişirdi ve dokuz yüz seksen birinci de tüm ötekilerle. Herbirinde başka bir şey söylenirdi, herhangi ikisi birbirine benzemezdi -hangisi doğru olandır, gerçek olandır, bir ve tek olandır?</p>

  <p class="calibre4">“Akıllıca!” dedim.</p>

  <p class="calibre4">“Evet!!” zafer çığlığı bir öksürük kriziyle bitti; o kadar şiddetliydi ki gözlüğü uçtu. Havada yakaladı. Bir burun parçası da uçtu, yemin edebilirim -yo, hayır, hayal gücümün bir ürünü olmalı. Zavallı yaşlı adamın yüzü mosmor olmuştu; kırışık dudakları titriyordu.</p>

  <p class="calibre4">“Şimdi... şimdi binlerce kasa hayal edin, binlerce asıl doküman... her yerde, her yerde, Bina’nın her seviyesinde; hepsi kilit altında; her biri asıl; her biri tamamıyla tek -bunlardan milyonlarca, milyonlarca; herbiri birbirinden farklı!” “Bir dakika!” dedim. “Bana -tek bir harekat planı yerine başka planlar da- mı var demek istiyor -”</p>

  <p class="calibre4">“Kesinlikle! Olayı algılayışınız mükemmel, genç adam!” “Ama en azından bir tane doğru plan olmalı. Yani demek istiyorum ki, ...eğer gerekirse...”</p>

  <p class="calibre4">Ondaki değişiklikle çakılıp kaldım; sözümü bitirmedim. Sanki aniden bir canavara dönüşmüşüm gibi bakıyordu bana.</p>

  <p class="calibre4">“Ya... düşündüğünüz bu mu?” dedi törpü gibi bir sesle; gözkapaklan kurutulmuş kelebekler gibi kanat çırpıyordu.</p>

  <p class="calibre4">“Şey, tam olarak değil,” diye cevap verdim tedbirlice. “Her şeyin sizin dediğiniz gibi olduğunu kabul edelim. Bütün bunlar beni nasıl etkiler? Ve -sormama izin verin- Görev m,- '!e bunların nasıl bir ilişkisi var?”</p>

  <p class="calibre4">“G^ıev mi??”</p>

  <p class="calibre4">Alçakgönüllü, çekingen gülümseyişi taptatlıydı.</p>

  <p class="calibre4">“Bana verilen Özel Görev - fakat en başta size söylemiştim, değil mi? Başkomutanımız, General Kashenblade’in verdiği Görev.”</p>

  <p class="calibre4">“Kashenblade mi?”</p>

  <p class="calibre4">“Başkomutanınızın adını biliyorsunuz herhalde?” “Affedersiniz,” diye fısıldadı uzun bir suskunluktan sonra, “sizi... bir dakikalığına bırakmamın bir sakıncası var mı? Uzun sürmeyecek...”</p>

  <p class="calibre4">“Özür dilerim ama,” dedim kibarca ama kesin bir dille; kalkmaya çalışınca kolundan tuttum. “Bu durumu bir açıklığa kavuşturmadan hiçbir yere gitmiyorsunuz. Ben talimat için geldim, onları almak için bekliyorum.”</p>

  <p class="calibre4">Yaşlı adam titredi.</p>

  <p class="calibre4">“Ama., ama, delikanlı... ben bunu nasıl anlayabilirim?...” “Neden ve Etki,” dedim gevrekçe. “Görevimi rica ediyorum!”</p>

  <p class="calibre4">Beti benzi attı. Sessizdi.</p>

  <p class="calibre4">“Bekliyorum.”</p>

  <p class="calibre4">Cevap gelmedi.</p>

  <p class="calibre4">“Neden bana milyonlarca plandan bahsettiniz? Ya da şöyle demeliyim; kim size bana bunları söylemenizi söyledi? Konuşacak gibi hissetmiyor musunuz? Çok güzel. Zamanım var, bekleyebilirim.”</p>

  <p class="calibre4">Yalnızca solgun ellerini birleştirdi, başım eğdi.</p>

  <p class="calibre4">“Ne yapıyorsunuz?” diye bağırdım; hızla kolunu tuttum. Yüzü iğrenç bir buruşmayla büküldü; gözleri korku içinde dışarı uğradı; parmağındaki yüzüğü emiyordu. Zayıf bir klik sesi, metalin metal üstüne düşme sesi geldi; sıkı kasların suya dönüştüğünü hissettim. Bir an sonra bir ceset tutuyordum. Yere bıraktım. Gözlük düştü; onlarla birlikte gümüş bir saç öbeği ve bebek pembesi bir deri; altından kapkara saçlar çıktı. Orada öyle kalakaldım, ölü adam ayaklarımın önünde, kalbimin atışını dinleyerek. Çılgın gibi etrafıma baktım -kaçmalıydım; şimdi her an birisi gelebilir, önemli bir mevkide olan bir adamın cesediyle beni başbaşa bulabilirdi. Alt-şifre-çözücü? Kulakmisafiri? Artık farketmi-yordu. Kapıya yöneldim, ama yarı yolda durdum. Oradan çıkamazdım, beni kesinlikle farkederlerdi. Sonra nasıl açıklardım? Suç anında başka yerde olduğumu ispat...</p>

  <p class="calibre4">Geri dönüp, cesedi kaldırdım; peruka kaydı -ölüyken ne kadar da genç görünüyordu! Dikkatle perukayı eski yerine yerleştirdim; aniden dalga dalga gelen vazgeçme duygusuyla didiştim; cesedi kolları altından sıkıca tutup, kapıya doğru sürükledim. İşi bitmişti.</p>

  <p class="calibre4">Ofis boştu, iki kapı vardı: biri sekreterlere çıkıyordu, öte-kiyse büyük olasılıkla koridora. Onu masanın arkasındaki sandalyesine oturttum. Çöktü. Oturtmaya çalıştım. Olanaksızdı -sol kol sandalyeden aşağı sarktı. Cesedi ilk bulduğum gibi bıraktım ve ikinci kapıdan dışarı kaçtım. Şimdi ne olduğu umurumda değildi!</p>

  <p class="calibre4"></p>

  <p class="calibre4">ÖĞLE yemeği saati gibi görünüyordu -subaylar, memurlar, sekreterler, herkes asansörlere akın etmişti. Kendimi en büyük bir güruhun içinde bulmuş, aşağı doğru sürükleniyordum -suç mahallinden uzağa; ne kadar uzak o kadar iyi!</p>

  <p class="calibre4">Öğle yemeği çok iyi değildi: ağzı burnu kaymış bir salata, lastik gibi bir rosto, her zamanki haşlanmış patatesler, katran gibi rezil bir kahve. Kimse para ödemedi. Allahtan hiç kimse sohbet etmiyordu; yemek hakkında bile. Onun yerine hepsi bilmece çözmekle meşguldü -bulmacalar, kelime oyunları, anagramlar, şifre-çözme, beyin jimnastiği oyunları, bilmeceler. Dikkati üzerime çekmemek için cebimde bulduğum bir parça kâğıda bir şeyler karaladım. Bu şekilde bir saat geçirdikten sonra kendime ite kaka yol açarak koridora geri çıktım. Şimdi insanlar işlerine dönmek için asansörlere biniyorlardı. Kalabalık hızla azalıyordu; kendime gidecek bir yer bulmalıydım. Böylece son asansörlerden birine atladım. İlk durakta indim. Oradaki koridor şimdiye kadar gördüğüm tüm ötekiler gibi penceresizdi. Her iki tarafta pırıldayan beyaz kapı sıraları uzayıp gidiyordu. Kapı işaretlerinin üzerinden bembeyaz küreler sarkıyordu; üstlerinde sayılar vardı: 76/947, 76/948, 76/950...</p>

  <p class="calibre4">Durdum. O sayı, o aynı sayı! Amaçsızca dolaşırken nasıl tam tamına bu aynı yere gelmiştim? Bu kapının arkasında -eğer hâlâ keşfetmedilerse- bir sandalyeye dayanmış, burnunun üstüne kondurulmuş bükülmüş altın çerçeveli gözlüğüyle bir ceset duruyordu...</p>

  <p class="calibre4">Birisi geliyordu. Koşup kaçmamak için inanılmaz bir güç sarfetmek gerekti. Kepsiz uzun boylu <span class="calibre6">bir subay köşeden</span> göründü. Geçmesi için kenara çekildim; ama muğlak bir gülümsemeyle bana doğru yürüdü.</p>

  <p class="calibre4">“Şuraya girin lütfen,” dedi alçak bir sesle, cesetin bulunduğu kapının yanmdakini göstererek.</p>

  <p class="calibre4">“Anlayamadım,” dedim ben de sesimi alçaltarak. “Bir hata olmalı.”</p>

  <p class="calibre4">“Yok, hayır, hata yok. Buraya lütfen.”</p>

  <p class="calibre4">Kapıyı açtı. Kendimi parlak sarı renkli bir ofiste buldum. Bir çalışma masası, birkaç telefon ve sandalyeden başka ofis gereci yoktu. Kapının yakınında durdum. Subay sessizce kapattı; etrafımda dolaştı.</p>

  <p class="calibre4">“Oturmayacak mısınız?”</p>

  <p class="calibre4">“Kim olduğumu biliyor musunuz?” diye sordum yavaşça.</p>

  <p class="calibre4">“Tabii.” Bana bir sandalye getirirken başını sallıyordu.</p>

  <p class="calibre4">“Konuşacak ne var?”</p>

  <p class="calibre4">“Sizi çok iyi anlıyorum. Bunun son derece gizli kalması konusunda elimden gelen her şeyi yapacağımı belirtmek isterim.”</p>

  <p class="calibre4">“Gizli? Ne demek istiyorsunuz?”</p>

  <p class="calibre4">Bana o kadar yaklaştı ki nefesini yüzümde hissedebiliyordum. Gözlerimiz buluştu.</p>

  <p class="calibre4">“Biliyorsunuz, ... nasıl söylesem? Siz... plan dışında çalışıyorsunuz,” dedi belli belirsiz bir fısıltıyla. “Aslında sizin yolunuzdan çekilmem, karışmamam gerekir.'Öte yandan, size bazı., yani, açıklamam, özel olarak tabii ... şey, gereksiz karışıklıkları önleyebilir.”</p>

  <p class="calibre4">“Söyleyecek hiçbir şeyim yok,” dedim savunmaya geçerek. Ses tonu ya da söylediği şey değildi bana umut veren; şaşırtıcı bir şekilde sivil tavırlarıydı. Tabii bu da benim şüphelerimi yatıştırmak için’bir plan değilse; bu durumda...</p>

  <p class="calibre4">“Anlıyorum,” dedi uzun bir aradan sonra. Sesinde bir çaresizlik ifadesi vardı. Elini saçlarının içinde gezdirdi. “Benzer durumlarda, bu tür bir görevde... her subay aynı şeyi yapardı. Hatta bazen, Servis’in iyiliği için elbette, insan istisna da yapabilir...”</p>

  <p class="calibre4">Tam gözünün içine baktım. Ürktü.</p>

  <p class="calibre4">“Çok güzel,” dedim, otururken. Parmak uçlarımı masanın üstüne koydum. “Söyle, ne bilmem gerektiğini düşünüyorsun?”</p>

  <p class="calibre4">“Teşekkürler, teşekkürler! Bin dereden su getirmeyeceğim. Emirleriniz çok yüksek yerden geliyor. Şimdi, bu emirlerdeki herhangi bir değişikliği bilmemem gerekiyor; yani resmî olarak. Ancak -şey, bilirsiniz- her zaman sızıntılar olur! Neden, kendiniz...” benden birkaç kelime bekledi; bir işaret, bir göz kırpması, herhangi bir şey. Ama ben orda bir heykel gibi oturuyordum. Sonunda yumurtladı. Yüzü solgundu, gözleri ateş gibi parlıyordu:</p>

  <p class="calibre4">“Dinleyin! O yaşlı adam bazı zamanlarda onlar için çalışıyordu. Ortaya çıkardığımda ve o itiraf ettiğinde, kurallara göre onu D.S.’ye şikâyet edeceğime onu aynı pozisyonda bırakmaya karar verdim. Onlar hâlâ onu ajanları zannediyorlardı; ama gerçekte bizim için çalışıyordu. Onların kuryelerinden birisi yakın zamanda onunla buluşmak için gönderildi; ben de bir tuzak hazırladım. Yalnız, kurye yerine sen ortaya çıktın...” Omuz silkti.</p>

  <p class="calibre4">“Bir dakika! Bizim için mi çalışıyordu?”</p>

  <p class="calibre4">“Tabii! Sayemde! Tabii D.S. de aynı şeyi yapardı. Ama bu şekilde mesele kontrolden çıkardı. Yani benim bölümüm demek istiyorum. Onu ortaya çıkaran ben olsam da başka birisi benim yerime kredi toplayabilirdi! Elbette yapma nedenim bu değil, beni yanlış anlamayın. Olayları hızlandırmak istedim yalnızca... Servis'in iyiliği için tabii.”</p>

  <p class="calibre4">“Tabii. Ama neden o-”</p>

  <p class="calibre4">“Neden mi kendini zehirledi? Sizi şu bahsettiğim kurye zannetti; ihanetini bildiğinizi düşündü. O yalnızca bir piyondu eninde sonunda.”</p>

  <p class="calibre4">“Evet...”</p>

  <p class="calibre4">“Evet, gerçekten oldukça basit. Onu tutma kararını verdiğim zaman yetki sınırımı aştım. Dolayısıyla sizi yaşlı adama yolladılar; bana dönmeniz için. Tipik bir hile...”</p>

  <p class="calibre4">“Bir dakika ama, ben o odaya rastlantıyla girdim!”</p>

  <p class="calibre4">Subay başını salladı. Yüzüne acıklı bir gülümseme yayıldı. “Öteki odalarda sizi nelerin beklediğini nasıl bilebilirdiniz?...”</p>

  <p class="calibre4">“Nasıl yani?-”</p>

  <p class="calibre4">Söyledikleri hayalimde birbirinin eşi olan upuzun bir yaşlı adamlar sırası canlandırdı; hepsi beyaz saçlı, pembe kafa derili, altın çerçeveli gözlüklü; herbiri sabırla masasında bekliyor; gülümsüyor... sonsuz bir zarif, iyi aydınlatılmış odalar galerisi... Tüylerim diken diken oldu.</p>

  <p class="calibre4">“O halde- yalnızca o odada değil miydi?”</p>

  <p class="calibre4">“Doğal olarak; riske giremeyiz-” ,</p>

  <p class="calibre4">“O zaman öteki odalarda -aynı şey?”</p>

  <p class="calibre4">Başını salladı.</p>

  <p class="calibre4">“Ya tüm ötekiler?”</p>

  <p class="calibre4">“Taklit tabii.”</p>

  <p class="calibre4">“Kim için çalış-?”</p>

  <p class="calibre4">“Bizim için ve onlar için. Nasıldır bilirsiniz. Ama çok yakından takip ediyoruz. Bizim için daha çok çalışıyorlar.”</p>

  <p class="calibre4">“Bir dakika -yaşlı adamın bahsettiği o saçma sapan şeyler neydi? -harekât planları, asıllarm milyonlarca sayıda değişkeleri?”</p>

  <p class="calibre4">“Bir parola. Siz anlayamadınız çünkü <span class="calibre6">onların</span> koduydu; anlamıyormuş gibi görünmeye çalıştığınızı düşündü; bu onun ihanetini bildiğiniz anlamına geliyordu. Zaten herkes taşınabilir şifre çözücüler bulunduruyor.”</p>

  <p class="calibre4">Gömleğinin düğmelerini açtı. Göğsüne kayışlarla bağlanmış düz bir cihaz gösterdi. O anda, benimle asansörde konuşan bir subayın nasıl aniden elini kalbine bastırdığını anımsadım.</p>

  <p class="calibre4">“Bir hileden söz ettin. Kimin hilesi?”</p>

  <p class="calibre4">Beti benzi attı. Gözkapakları titredi ve düştü. Birkaç dakika gözleri kapalı oturdu.</p>

  <p class="calibre4">“Yukarılardan biri,” diye fısıldadı. “Çok çok yukarılardan birisi bana kafayı taktı; ama yemin ederim ben masumum. Gücünüzü kullanır ve...”</p>

  <p class="calibre4">“Ve ne?”</p>

  <p class="calibre4">“Bu dosyayı kapatmalarını sağlarsanız. Minnettar kah ...”</p>

  <p class="calibre4">Sözünü bitirmedi. Yüzümü çok dikkatli inceledi. O parlayan gözlerin akları kocaman ve cam gibiydi. Sinirli parmaklarını üniformasının üzerine bastırdı.</p>

  <p class="calibre4">“Dokuz yüz altmış yedi çarpı on sekiz çarpı dört yüz otuz dokuz,” diye bana yalvarıyordu.</p>

  <p class="calibre4">Sessiz kaldım.</p>

  <p class="calibre4">“Dört yüz, dört yüz on bir, altı bin sekiz yüz doksan dört çarpı üç... Nasıl? Hayır mı? Kırk beş? Tamam, yetmiş!” Dizlerinin üstündeydi; sesi titriyordu. Hiçbir şey söylemedim. Kâğıt gibi bembeyaz kesilmiş ayağa kalktı. “Dokuz... on dokuz...” Son bir deneme. Bir inleme gibiydi. Ama ben bir şey demedim. Yavaşça ceketini ilikledi.</p>

  <p class="calibre4">“İşte işler böyle,” dedi. “Anlıyorum. On altı. Çok güzel. Beni affedin... ya uyarak...”</p>

  <p class="calibre4">Yandaki odaya gitti.</p>

  <p class="calibre4">“Bekle!” diye bağırdım. “Bir şey yapmayacaksı-?”</p>

  <p class="calibre4">Bir silah, sonra bir cesetin yere düşme sesi. Donup kaldım; saçlarım diken diken oldu; hemen orayı terketmek için acele etmem gerektiğini hissediyordum; yaşamımı kurtarmak için. Yan odadan sesler geliyordu; hafif bir çarpma sesi; yere vuran topuk sesi gibi; sonra bir hışırtı ve sessizlik. Ölüm sessizliği. Açık kapıdan bir pantolon bacağı görüyordum; gözlerimi ondan ayırmadan çıkışa yöneldim; el yordamıyla kapı kolunu arıyordum...</p>

  <p class="calibre4">Koridor boştu. Kapıyı kapattım; sırtımı dayadım -orada, tam koridorun öteki tarafında, açık bir kapının önünde ilgisizce duran şişman bir subay beni izliyordu. Kalp atışlarım bir kez sekti. Yüzündeki o sıkılmış, kayıtsız ifade beni bunalttı. Cebinden bir şey çıkardı -bir çakı mı?- havaya attı, tuttu; bir kez, iki, üç kez; sonra avucunda tuttu; kilidini açtı; bıçak bir klik sesiyle açıldı. Keskin kısmını başparmağının tırnağıyla denedi. Sırıttı. Sonra gözlerini kapattı; başını salladı; odaya geri girip kapıyı kapattı. Ben bekledim. Bir asansör vınlama sesi geldi; sonra sessizlik. Kulaklarımda kanın uğultusunu dinledim. Kapıyı izledim. Ardında birisi mi vardı?</p>

  <p class="calibre4">Temkinle yürümeye başladım. Bir kez daha, sonsuz koridorlarda yapayalnız yürüyordum; sürekli çatallanan ve birleşen koridorlar; göz kamaştırıcı duvarlar, beyaz, parlak kapılarla dolu koridorlar. Çok yorulmuştum; herhangi bir yere giremeyecek, sisteme girecek bir nokta bulmak için bir girişimde daha bulunamayacak kadar zayıf düşmüştüm. Ara sıra nefesimi düzeltmek için bir duvara yaslanıyordum. Ama hepsi yaslanmak için çok kaygan, dinlenmek için çok diktiler. Saatim uzun zaman önce durmuştu; gece mi gündüz mü artık bilmiyordum. Bazen ayak üstü uykuya dalıyor gibiydim; sonra bir yerde bir kapı çarpması veya geçen bir asansörün vızıltısı beni uyandırıyordu. Ellerinde evrak çan-lalarıyla geçen insanlara yana çekilip yol veriyordum. Şimdi koridorlar boştu; şimdi hepsi aynı yöne doğru giden subay sürüleriyle dolmuştu. Burada işler dakikti; bir nöbet bitiyor, hemen öteki onun yerini alıyordu. Sonraki saatlerden çok az şey anımsıyorum; yürüyordum; asansörlere binip iniyordum. Hatta bazen ilgisiz konuşmalarla birine takılıp kalıyordum -kimse bana “iyi akşamlar” dememiş miydi? Ama hiçbir şey bende bir etki bırakmıyordu; kafam bir ayna gibiydi; ya da daha çok bir porselenin sırlı yüzeyi gibi.</p>

  <p class="calibre4">Daha sonra bir şekilde bir banyonun önünde buldum kendimi. İçeri girdim. Her şey, bir hastanenin ameliyat odası gibi parlak ve ışıltılıydı. Mermer banyo küveti bir lahit gibiydi. Kenarına oturdum ve kestirmeye başladım. Kör edici ışığı söndürmek için cılız bir girişimde bulundum; ama düğme yoktu. Nikel kaplama eşyaların parıltıları acı vericiydi; gözkapaklarımm içinden ateş gibi, iğne gibi geçip gözüme giriyordu. Ama yine o sert yatağın içine gömüldüm; yüzümü bir kolumla kapattım ve kayıp gittim. Kafam sert bir şeye çarptı, ama acı beni uyandırmazdı.</p>

  <p class="calibre4">Ne kadar uyudum bilmiyorum. Uyanmam, düşlerime giren şekilsiz nesnelerden kurtulmam biraz zaman aldı. Bir mücadeleden sonra kalktım; anında bir ışık patlamasının saldırısına uğradım. Tepede, beyaz tavanda asılı çıplak bir ampul.</p>

  <p class="calibre4">Kemiklerim çok kötü düşmüşüm gibi sızlıyordu. Ayağa kalktım; elbiselerimi çıkardım; hızlı bir duş yaptım. Duvarda bir tür hoş kokulu sıvı sabunun bulunduğu gümüşten bir sabunluk vardı; ve üzerine dik dik bakan gözler işlenmiş havlular buldum. Kendimi sertçe kuruladım; böylece kanım harekete geçti; aceleyle giyindim. Uzun zamandır ilk defa kendimi taze ve güvenli hissettim. Nerede olduğumu ancak elim kapıya dokunduğunda anımsadım. Bu gerçekle karşılaşma beni bir elektrik şoku gibi çarptı. Sonsuz bir labirent dışarıda beni bekliyordu, biliyordum ve aynı derecede sonsuz bir arayış. Koridorlar, holler ve ses geçirmez odalar ağı; her biri beni yutmaya hazır... bu düşünceyle içimden buz gibi bir ter boşandı. Çılgın bir anda çığlık atarak kendimi dışarı atmaya hazırdım nerdeyse; yardım dileyen ya da hızlı ve insaflı bir son için yakaran çığlıklar. Ama bu zayıflık anı geçti; derin bir nefes aldım; kafamı kaldırdım; giysilerimi düzelttim; sakince dışarı çıktım; sağlam adımlarla, kararlı, Bina’nın ritmiyle zamandaş, yürüdüm.</p>

  <p class="calibre4">Saatimi sekize ayarladım; bu saati rastgele seçmiştim. Bu şekilde en azından görece olarak zamanın geçişinin izini yakalayabilirdim. Bulunduğum küçük sakin geçit beni olağan trafiğe yöneltti. Etrafımda ofis işleri devam ediyordu. Aşağı giden bir asansöre bindim; şans eseri kahvaltı zamanı olabilirdi. Ama kafeteryanın kapıları kapalıydı; içerde temizlik görevlileri çalışıyordu. Geri döndüm ve üçüncü seviyeye çıktım; üçüncüye; sırf o düğme diğerlerine göre daha çok aşınmış olduğu için. Oradaki koridor boştu.</p>

  <p class="calibre4">Nerdeyse en uçta, tam dönüşten hemen önceki kapının önünde bir asker nöbet tutuyordu. Üniformasında herhangi bir rütbeye ait bir işaret yoktu, ki bu olağandışıydı -yalnızca beyaz bir kuşak. Asker, eldivenli ellerinde bir hafif makineli tüfek tutuyordu. Bir heykel gibiydi. Ben geçerken gözlerini bile kırpmadı. Birkaç adım sonra korumakta olduğu kapıya doğru geri döndüm: eğer burası gerçekten Karargâh’a resmî bir girişse girmek için ancak çok küçük bir umudum olabilirdi -öte yandan, kaybedecek neyim vardı? Kapının koluna dokundum ve ona baktım. Benimle ilgilenmedi; bakışları karşı duvarda kitlenmişti. İçeri girdim. Tam karşımda sarmal bir merdiven görünce çok şaşırdım. Olağandışı soğuk bir esinti vardı. Elimi kaldırdım -serinlik yukardan geliyor gibiydi; ben de çıkmaya başladım. Yukarıda karanlıkta yalnızca açık bir kapının camı parlıyordu. Kendimi karanlık bir kilisenin eşiğinde buldum. İçeride bir çarmıhın önünde açık bir tabut duruyordu. Kıpırdaşan mumlar ölü adamın yüzüne çok az bir ışık tutuyordu. Ara yolun iki yanında ağır sıralar vardı; karanlıkta hayal meyal görünüyorlardı; onların arkasında da nişler vardı; üstlerindeki desenler hiçbir şekilde görünmüyordu. Taş üstünde topuk sesleri duydum ama kimseyi göremedim. Ara yolda el yordamıyla, bir sonraki hareketimi düşünüp tartarak ilerledim; tam o sırada gözlerim ölü adamın yüzüne takılmış bulundu -bu, o küçük yaşlı adamdı! Tabutun içinde, kat kat yere sarkan bir bayrağa sarılı yatıyordu. Sakin, mum gibi yüzü kolalı danteller arasındaydı; gözlüğü yoktu -belki de bu yüzden yüzünde önceden var olan alarm ve haylazlık çizgileri şimdi yoktu. Şimdi oldukça heybetliydi; adamakıllı sakinleşmiş, bütünleşmiş gibi. Eller bayrağın her iki yanma dikkatle yerleştirilmişti. Ama bir küçük parmak diğerleri gibi durmamaya direniyordu; alay eder ya da uyarır gibi dik duruyordu. Dikkati kendine çekiyordu. Yukarılardan bir orgun hırıltısıyla ve vınlamasıyla birlikte tek bir noLa duyuldu, sonra bir İkincisi. Sanki oradan geçen birisi klavyede öylesine birkaç nota çalmış sonra bırakmış gibi. Sonra yine sessizlik.</p>

  <p class="calibre4">Ölü adama gösterilen hürmet kafamı karıştırmıştı; aslında durum bütünüyle çok tuhaftı. Tabutun ayakucunda durdum; ayaklarım donuyordu; sonra ılık bir mum yağı kokusu esintisi duydum. Bir mum söndü. Sonra omzumda hafif bir dokunuş ve kulağımda bir fısıltı hissettim:</p>

  <p class="calibre4">“Çoktan arandı.”</p>

  <p class="calibre4">“Ne?” dedim irkilerek. Kesinlikle bağrılarak söylenmemiş olduğu halde kelime mekanda uzun ve ağır bir yankı yaptı. Yanımda uzun boylu bir subay duruyordu. Yüzü solgun ve şiş, burnu maviydi. Üniforma yakasının altından arkadan öne sarılmış bembeyaz bir yaka parlıyordu.</p>

  <p class="calibre4">“Bir şey mi dediniz Peder?” diye sordum. Vakurla gözlerini kapattı; varlığımı olabildiğince tedbirle kabul eder gibi.</p>

  <p class="calibre4">“Hayır, hayır -bir yanlış anlama.. Sizi başkasıyla karıştırdım. Her neyse ben rahip değil, keşişim.”</p>

  <p class="calibre4">“Anladım.”</p>

  <p class="calibre4">Bir süre sessizlik içinde kaldık. Başını eğdi: traşlıydı ve üstünde küçük bir takke vardı.</p>

  <p class="calibre4">“Sormamı bağışlayın., ölüyle tanışıklığınız var mıydı?”</p>

  <p class="calibre4">“Bir şekilde... ancak çok yakın değil,” diye cevap verdim. Gözlerinden tek görebildiğim şeyin mumların zayıf yansımaları olmasına rağmen, beni yavaşça incelediği apaçıktı.</p>

  <p class="calibre4">“Son görevinizi mi yerine getiriyorsunuz?” diye fısıldadı hoş olmayan bir aşinalıkla ve beni daha da yakından incelemeye başladı. Dik ve hor gören bir bakışla karşılık verdim. Sertleşti.</p>

  <p class="calibre4">“O halde burada görevlisiniz,” diye iç çekti. Hiçbir şey demedim.</p>

  <p class="calibre4">“Ayin olacak,” dedi dindar bir edayla. “İlk önce cenaze töreni, sonra Ayin. Arzu ederseniz...”</p>

  <p class="calibre4">“Farketmez.”</p>

  <p class="calibre4">“Tabii farketmez.”</p>

  <p class="calibre4">Hava gittikçe soğuyordu; buz gibi bir rüzgâr mumları titretti. Sonra tabutun yanındaki bir şey gözüme çarptı: büyük, ağır bir klima. Metal ızgarasından soğuk hava veriyordu.</p>

  <p class="calibre4">“Fena bir ayarlama değil,” dedim. Keşiş çabucak omuzunun üstünden baktı; inanılmaz derecede beyaz ve yumuşak bir elle gömleğimin kolundan tuttu.</p>

  <p class="calibre4">“Açıklamama izin verin,” diye fısıldadı, ... pek çok kere, çok büyük boyutlarda ihmal, kifayetsizlik, iyi bir subay değil... Önceki çavuş görevlerini yapmıyor...”</p>

  <p class="calibre4">Bunları dişlerinin arasından söylemişti; aynı zamanda beni yakından takip ediyordu; her an geri çekilmeye hazır. Ama ben, gözlerim gölgedeki cesede kilitlenmiş, sessiz kaldım. Bu tepkisizlik keşişi cesaretlendirmiş gibi görünüyordu.</p>

  <p class="calibre4">“Tabii, bu beni ilgilendirmez... hiç umursamıyorum,” kulağımın dibinde nefesini duyuyordum. “Sormama izin verirseniz, görevinizde yardım etme umuduyla soruyorum., emirleriniz... yukarıdan mı?”</p>

  <p class="calibre4">“Evet,” dedim. Yüzü hayranlıkla buruştu. Geniş, at dişlerine benzeyen dişleri ortaya çıktı.</p>

  <p class="calibre4">“İzin verin -ben -sizi rahatsız etmiyorum ya?”</p>

  <p class="calibre4">“Kesinlikle hayır.”</p>

  <p class="calibre4">“Güzel... bilmeniz gerekir ki Görev’deki hatalar o kadar ciddi boyutlara varmaya başla “Misyoner misiniz?” diye sordum. Gülümsedi.</p>

  <p class="calibre4">“Ben bölümümüzden bahsediyordum; Tanrı’ya olan bağlılığımızdan değil.”</p>

  <p class="calibre4">“Bölümünüz?”</p>

  <p class="calibre4">“İlahiyat. Çok yakın bir zamanda, Güven Kısmı’ndan Peder Meşime emanete hıyanet etti...”</p>

  <p class="calibre4">Ve bu şekilde devam etti. Ama ben bahsettiği şeylerin ucunu kaçırmıştım -ölü adamın ötekilerle kıvrılmayı reddeden küçük parmağı, şimdi hareket ediyordu. Öteki parmaklar bir bütünden oyulmuş gibi görünüyorlardı; bir deniz kabuğunun balmumundan bir modeli gibi; ancak bu ötekilerden daha şişmanca ve pembeceydi; öne arkaya seğiriyor-. du; ölünün hafif sefih karakterini ifade etmek ister gibi. Öte yandan bu harekette o kadar tinsel, o kadar müthiş bir hafiflik vardı ki, insan bir hortlamadan çok sinekkuşlarım ve küçük böceklerin önümüzde bulutlaşmasını düşünürdü. Titreme gittikçe şiddetlenmeye başladı. “İmkansız!” diye bağırdım. Keşiş korkuyla sindi; beni sıkıca tuttu.</p>

  <p class="calibre4">“Kutsal kelimeyi söylediniz! Ben doğruyu söylüyorum!” “Ne? Ha, tamam anlıyorum.. Güzel, daha anlatın,” dedim. Aniden, ölü adammkinden çok keşişin sıkıcı arkadaşlığını tercih ettiğimi farketmiştim. Keza, ölü adam iki kişi varken daha ileri gitmeye cesaret edemezdi.</p>

  <p class="calibre4">“Günah çıkarma dosyaları iyi tutulmuyor; danışmanlık mekanizması yok. Casuslarımızın en az yarısı lekeli. Gardiyanlık yapan Teğmen geçiş vermede ve rapor yazmada son derece dikkatsiz. Kutsal Ruh Kısmı provokasyon, melek-cez-betme gibi etkinliklerini tamamıyla ihmal etmiş durumda...” “Demeyin,” diye mırıldandım. Parmak hareketsizdi. Hemen orayı terketmem gerektiğini biliyordum, ama kabalık da yapmak istemiyordum.</p>

  <p class="calibre4">“Ya din! görevlerin yerine getirilmesi açısından durum nasıl?” diye şarladım, sorgulayıcı rolünü gönülsüzce oynayarak -yargılama daha iyiydi oysa. Ama o noktada fazla bir şansım yoktu.</p>

  <p class="calibre4">Keşişin heyecanı tırmanıyordu. Bilgi verme tutkusu benliğini sarmıştı. Tısladı, sulu gözleri ışıldadı, ağzı köpürdü.</p>

  <p class="calibre4">“Dinî görevlerin yerine getirilmesi!” dedi üzerinden atması gereken suçlamaların yükünü atmak için sabırsız, boğuk bir sesle. “Vaizler etkin değil; devam çok az; duaların gizli dinlemesiyle ilgili kurallar genellikle göz ardı ediliyor. Bunlar bütün mezhepler için geçerli, ama ben yalnızca ken-diminki için konuşuyorum. Yüksek Gaye Kısmı’ndaki tacizler bir skandala varabilirdi; ancak Birader Ajan Malc-hus’un zangoça birkaç gönüllü rahibe bulmasıyla olay yatıştı. Sonra Vaiz Binbaşı Örfini yetkilileri uyaracağına, gizemle uğraşmaya ve bu dünyaya ait olmayan günah cezaları vermeye başladı.”</p>

  <p class="calibre4">“Gezegen-dışı cezaları mı kasdediyorsunuz?”</p>

  <p class="calibre4">“Keşke! Hayır o-bir dakika, sizin adınızı bile bilmiyorum...”</p>

  <p class="calibre4">“Evet doğru.”</p>

  <p class="calibre4">“Tabii... günümüzde Kıyamet Günü, Vahiy cezaları, benim anladığım kadarıyla, bilimadamı meslektaşlarımızın mümkün kıldığı en etkin yöntemler sağolsun... ve sonra işleri iyice bozmak için Malchus sağda solda Incil kodunu çözmekle övündü! Bunun ne anlama geldiğini biliyor musunuz?”</p>

  <p class="calibre4">“Dine küfür mü?” diye bir tahminde bulundum.</p>

  <p class="calibre4">“Yüce Tanrı dine küfürle başa çıkabilir, bu sorun değil. Burada söz konusu olan tüm düzenimiz; Kutsal Terk dogmasının dinbilimsel temelleri!”</p>

  <p class="calibre4">“Güzel, güzel,” dedim sabırsızca, “teorileri geçelim. Bu Birader Ajan Malchus -esas olay neydi? Konuya gelin, Birader.” “Nasıl isterseniz. Uzun zamandır Malchus’un üçlü bir ajan olduğunu biliyorduk. İlahilerini söyleyiş şekli, anlarsınız... Birader Almigens onu denedi ve birkaç sivil yerleştirdik. Örneğin, mihrapta diz çöktüğünde belirli işaretler yapıyordu -sırf bu bile on dördüncü maddeye karşı bir harekettir. Sonra, dört ayda bir yapılan olağan sorgulamasında cüppesine dikilmiş gümüş lifler bulduk.”</p>

  <p class="calibre4">“Gümüş lifler mi?”</p>

  <p class="calibre4">“Ya ne olacaktı? Video yayını için. Ben kişisel olarak, haberleşilen insanlar arasında bir araştırma yürüttüm.”</p>

  <p class="calibre4">“Teşekkürler,” dedim, “bu kadar yeter. Olayı anladım. Şimdi gidebilirsiniz Birader.”</p>

  <p class="calibre4">“Ama, henüz başlamad-”</p>

  <p class="calibre4">“Olay kapanmıştır!”</p>

  <p class="calibre4">Keşiş bir süre öyle kaldı, geri döndü ve yürüdü. Yalnız kaldım. Öyleyse... din burada programdışı bir etkinlik, zararsız bir yan uğraş değil, olağan işlerin başka bir cephesi miydi? Küçük parmak kıpırdadı -uzandım çabucak tuttum; iliştirilmiş gibi elimde kaldı ve bayrağın bir kıvrımına doğru yuvarlanıp, orda küçük, pembe bir sosis gibi kaldı. Elime aldım ve yalcından inceledim: şişirilmiş bir zardı; kırışıklıklar ve tırnak büyük bir özenle boyanmıştı. Ne tür bir protez cihazıydı bu? Ayak sesleri duyunca o şeyi hemeıı cebime attım. Kiliseye ellerinde bir çelenk taşıyan bir sürü insan girdi. Bir sütunun arkasına gizlenip, adamların cenaze şeritlerini altın harflerle süslemelerini izledim. Mihrapta bir rahip belirdi; yanındaki yardımcısı giysilerini düzeltti. Omuzumun üstünden baktım; İsa’ya ihanet eden Peter’in bir yarım kabartmasının altında küçük bir kapı vardı. Kapının arkasında sola dönen dar bir geçitle karşılaştım. Geçidin sonunda, bir kapıya giden birkaç basamağın bulunduğu bir kameriyenin önünde cüppesi ve sandaletleriyle bir keşiş üç ayaklı bir tabureye oturmuş, yumuk yumuk parmaklarıyla bir günlük dua kitabının sayfalarım çeviriyordu. Gözlerini kaldırıp bana baktığında çok yaşlı olduğunu gördüm. Kel kafasının üzerinde takkesi bir çamur parçası gibi duruyordu.</p>

  <p class="calibre4">Kapıyı göstererek, “Burası nereye çıkar?” diye sordum.</p>

  <p class="calibre4">Elini kulağına fincan gibi yapıp “Nee?” dedi karga gibi bir sesle.</p>

  <p class="calibre4">“Bu kapı nereye çıkıyor?” diye bağırdım üstüne eğilerek. Çökmüş suratını bir anlama ışıltısı aydınlattı.</p>

  <p class="calibre4">“Hiçbir yere, bir yere çıkmaz.. Orası bir hücre. Peder Marfeon’un hücresi münzevi hayata çekilmiş keşişimiz.”</p>

  <p class="calibre4">“Ne?”</p>

  <p class="calibre4">“Hücre, hücre.”</p>

  <p class="calibre4">“Münzeviyi görebilir miyim o zaman?” diye sordum. Yaşlı keşiş başım salladı.</p>

  <p class="calibre4">“Evet, burası bizim inziva yerimizdir.”</p>

  <p class="calibre4">Bir tereddütten sonra ayağa kalkıp, başka bir odaya geçiş veren bir kapıyı açtım; burası her tür ıvır zıvırla darnıan dumandı; yere yayılmış pis heybeler, soğan kabukları, boş kavanozlar, sosis parçalan, küller ve eski kâğıtlar. Yalnızca odanın ortası süpürülmüştü, daha doğrusu ayak basılabile-cek birkaç temiz bölge vardı. Karmaşanın içinden ihtiyatla geçerek öteki kapıya ulaştım; ağır bir demir kolu çevirdim. İçeride ayak sürüme sesi ve fısıltılar vardı. Zeminin üstünde bir yerde duran tek bir mumun verdiği ışıkta etrafta kaçışan, köşelere çömelen, çarpık masaların ya da portatif karyolaların altına gizlenen gölge gibi figürler gördüm. Biri- ‘ si mumu söndürdü. Karanlıkta kızgın fısıldamalar ve homurtular yükseldi. Yıkanmamış gövdelerden gelen sidik kokusundan dolayı ağır bir hava vardı. Hızla geri döndüm. Yaşlı keşişin yanından geçerken dua kitabından gözlerini kaldırdı.</p>

  <p class="calibre4">“Peder Marfeon sizi gördü mü?” dedi törpü sesi gibi bir sesle.</p>

  <p class="calibre4">“Uyuyor,” dedim ve hızla uzaklaştım. Koridorda arkamdan gelen sesini duyuyordum:</p>

  <p class="calibre4">“Bu ilk gelişiniz, şimdi uyuyor, ama ikinci gelişinizde, o zaman göreceksiniz ki...”</p>

  <p class="calibre4">Tekrar kilisenin içinden geçtim. Görünüşe göre cenaze törenleri bitmişti; tabut, bayraklar ve çelenkler gitmişti. Ayin de bitmişti. Karanlık kürsüden bir rahip cemaate öğütler veriyordu:</p>

  <p class="calibre4">“... şöyle yazılmıştır: Ve <span class="calibre6">şeytan tüm günaha çağrılarını bitirdiğinde ondan bir süreliğine ayrıldı</span>!” Vaizin tiz sesi yüksek kubbeli tavandan yankılandı: “Bir süreliğine diye yazılmış -şeytan bir süreliğine nerede saklanıyordu? Damarlarımızda akmakta olan şu Kızıl Denizde mi? Ya da belki Doğa’da? Ama kardeşlerim, biz kendimiz doğa değil miyiz, sonu olmayan Doğa? Ağaçlarının hışırtıları kemiklerimizin içinde yankılanmaz mı? Kendi kanımız, dalgaların altında büyük kireç ve tebeşir mağaraları oyan, büyük iskeletler bulunduran denizden daha mı az tuzlu? Çölün bitmeyen ateşi kalplerimizde yanmıyor mu? Ve biz, sonuçta, son sahnenin yaygaracı başlangıcı, toz vücuda getiren gerdek yatağı, mikroplar için bir evren değil miyiz? Etrafımızı sarmaya çabalayan mikroplar? En az bizi Yaratan kadar kavranamaz, en az onun kadar esrarlıyız ve kendi bilmecemiz içinde boğulmuşuz...”</p>

  <p class="calibre4">“Bunu duydunuz mu?” diye bir fısıltı duydum arkamdan. Gözümün köşesinden bir Onbaşı Birader’in terli, solgun yüzünü gördüm. “Boğulma, elbette -ve bu da bir provokasyon söylevi güya! Bir konuya nasıl girileceğini bile bilmiyor!” “Gizemin anahtarını arama, zira bulduğun anahtar hiçbir zaman uymayacaktır! İçine girilemezin içine girme! Mütevazı ol!” diye gürledi ses.</p>

  <p class="calibre4">“Peder Örfini konuşmasını bitirdi şimdi; onu çağıracağım. İşe yarayabilir; bilirsiniz -üçüncü sınıf, iyi bir adam!” diye tısladı solgun keşiş. Boynumu tiksinç nefesiyle yakıyordu. Dinleyenlerden bazıları etraflarına bakınmaya ve bize bakmaya başladı.</p>

  <p class="calibre4">“Yo, yapmayın!” diye fısıldadım. Çok geçti -çoktan yan bir <span class="calibre6">yoldan</span> mihraba doğru yönelmişti. Kimseye farkettirme-den oradan çıkmaya çalıştım; ama çıkış çok kalabalıktı; keşiş çoktan rahiple beraber (şimdi üniforması içinde), onu kolundan çekiştirerek, bana doğru geliyordu. Sonra fesat bir göz kırpışıyla bir sütunun ardında kayboldu; ben ve rahip kilisede yalnız kalmıştık.</p>

  <p class="calibre4">“Günah mı çıkarmak istiyorsun oğlum?” diye sordu ezgili bir ses ve bir sofunun sert kurşuni yüzü, altın dişiyle. Altın bana küçük yaşlı adamı anımsattı.</p>

  <p class="calibre4">“Hayır,” dedim. Sonra aklıma bir şey geldi ve ekledim: “Bana bir... bilgi gerekiyor.”</p>

  <p class="calibre4">Günah çıkarıcı peder başım salladı.</p>

  <p class="calibre4">“Çok güzel, beni takip et.”</p>

  <p class="calibre4">Mihrabın arkasında, nerdeyse simsiyah bir koridora açılan alçak bir kapı vardı. Her iki tarafta cüppeli azizlerin yüzleri duvara dönük figürleri vardı. İçinde çok büyük bir kasa bulunan, acı verecek kadar ışıklı bir odaya girdik; kasanın paslanmaz çelikten gövdesi üstünde siyah mine bir haç vardı. Rahip bana bir sandalye verdi. Kendisi, üstünde darmadağınık eski kâğıtlar ve kitaplar olan bir masanın arkasına geçti. Üniformanın içinde bile fazlasıyla rahibe benziyordu: bir konser piyanistininkine benzeyen beyaz, ifadeli eller, alında ipince mavi damarlar; kemiklerin üzerine gerilmiş kuru bir deri. Onla ilgili her şey katı bir sükûneti ifade ediyordu.</p>

  <p class="calibre4">“Evet seni dinliyorum,” dedi.</p>

  <p class="calibre4">“Talimatlar Bölümü’nden sorumlu kişiyi tanıyor musunuz?” diye sordum. Gözkapakları yavaşça kalktı.</p>

  <p class="calibre4">“Binbaşı Erms mi? Evet, tanıyorum.”</p>

  <p class="calibre4">“Ofis numarasını biliyor musunuz?”</p>

  <p class="calibre4">Rahibin kafası karıştı; üniformasının düğmelerine, bir cüppeye dokunuyormuş gibi dokundu.</p>

  <p class="calibre4">“Birşe-” diye başladı, sözünü kestim.</p>

  <p class="calibre4">“Şimdi Peder, bana numarayı söyleyin.”</p>

  <p class="calibre4">“Dokuz bin yüz yirmi dokuz., ama anlamıyorum neden be-” “Dokuz bin yüz yirmi dokuz,” diye tekrarladım yavaşça; bunun unutmamam gereken bir sayı olduğundan emindim. Rahip açıkça şaşırmıştı.</p>

  <p class="calibre4">“Beni affet, ben... Birader tkna’nm bana dediğine göre-” “Birader İkna mı? Sizi bana getiren keşiş mi? Onun hak-kmdaki görüşünüz nedir Peder?”</p>

  <p class="calibre4">“Ne demek istediğini gerçekten anlamıyorum,” dedi rahip. Hâlâ masasının arkasında duruyordu. “Birader İkna Elişleri Birimimizin başkamdir.”</p>

  <p class="calibre4">“Elişleri mi?”</p>

  <p class="calibre4">“Kiliseye ait giysiler, cüppeler, çeşitli ayin malzemeleri, tütsü çanakları, buhurlar, buhurdanlıklar, vs.”</p>

  <p class="calibre4">“Bu kadar mı?”</p>

  <p class="calibre4">“Şey, özel sipariş üzerine... S.D. Bölümü için. Sanırım biı miktar dinleme cihazı yerleştirilmiş kahve makinesi yaptık: Ihtiyardostu Kısmımız’m, acı çeken genç hemşehrilerimiz için kulaklıklar ve muhtelif parçalar ürettiğini biliyorum; örneğin, yalan makinesi görevi gören tek parmaklı eldivenler.” “Yalan makinesi eldiven mi?”</p>

  <p class="calibre4">“Galvanik cilt tepkisi, bilirsin -gizli heyecan anlarını kay-deder<sub class="calibre8">v</sub>. Sonra, uykularında konuşanlar için mikrofon yastıklar var, ve daha başka şeyler. Ama bana söylemedin... Birader ikna... benim hakkımda bir şey söyledi mi?”</p>

  <p class="calibre4">“Pek çok şeyden bahsetti...” Öyle donup kalmasını seyrettim.</p>

  <p class="calibre4">“Bölüm’deki insanlardan da mı?”</p>

  <p class="calibre4">“Bir anlamda...”</p>

  <p class="calibre4">“Bir dakika lütfen.”</p>

  <p class="calibre4">Rahip kasaya koştu; üç hızlı hareketle kilit kombinasyonunu açtı. Çelik kapı çınlayarak yana kaydı; renkli renkli, mühürlü klasör yığınları ortaya çıktı. Bunları hırsla karıştırdı -sonra bir tanesini hızla çekli. Yüzü boncuk boncuk ter damlacıklarıyla kaplanmıştı.</p>

  <p class="calibre4">“Sen rahatına bak, şimdi geri döneceğim.”</p>

  <p class="calibre4">“Yo, hayır!” diye bağırıp atladım, “Çabuk o klasörü ver!” Düşünmeden bir anda ağzımdan çıkıvermişti.</p>

  <p class="calibre4">Klasörü göğsüne bastırdı. Tam gözünün içine baktım ve bakışını yakaladım. Kıpırdayamadı.</p>

  <p class="calibre4">“On dokuz.” dedim yavaşça. Bir ter damlası, gözyaşı gibi yanağından aşağı aktı. Klasör ellerime doğru kaydı. Açtım; boştu.</p>

  <p class="calibre4">“Görevim... Ben... yukardan gelen... emirlere uydum,” diye mırıldandı rahip.</p>

  <p class="calibre4">“On altı,” dedim.</p>

  <p class="calibre4">“Hayır! Her şey olabilir ama bu değil!”</p>

  <p class="calibre4">“Oturun Peder. Telefonla gereken yetki verilmeden bu odayı terketmeyeceksiniz. Anlaşıldı mı?”</p>

  <p class="calibre4">“Evet! Evet!”</p>

  <p class="calibre4">“Siz de herhangi bir telefon görüşmesi yapmayacaksınız, Peder!”</p>

  <p class="calibre4">“Yapmayacağım! Yemin ederim!”</p>

  <p class="calibre4">“Güzel.”</p>

  <p class="calibre4">Odadan çıkıp, kapıyı kapattım; yine kiliseden geçtim; ve</p>

  <p class="calibre4">sonra spiral merdivenden aşağıya. Bu sefer girişte nöbetçi yoktu. Asansörde, rahipten aldığım sarı klasörün hâlâ elimde olduğunu farkettim. &#160; &#160;</p>

  <p class="calibre4">9129 numaralı oda dokuzuncu seviyedeydi; bundan emindim. Kapıyı çalmadan girdim.</p>

  <p class="calibre4">Sekreterlerden birisi örgü örüyordu; öteki bir salamlı sandviç yiyip, kahve içiyordu. Şefin odasına giden kapıyı aradım. Hiçbir kapı yoktu; ki bu tuhaftı.</p>

  <p class="calibre4">“Binbaşı Erms, Özel Görev,” diye bildirdim. Sekreterler beni duymamış gibi davrandılar. Örgü ören ilmekleri sayıyordu. Bir kod mu? Küçük odayı daha dikkatli inceledim; her duvarda kitap rafı sıraları; raflar ve dosya dolapları; bir çiçek gibi boyanmış ve bir raftan, olağandışı bir yükseklikten sarkan bir mikrofon. Başka tek kelime söylemeden sarı klasörümü salamlı sandviçli kızın önündeki masaya koydum. Ağzındakini çiğneyerek baktı. Dişlerinde soluk, pembe parçalar görünüyordu. Sol elinin küçük parmağıyla sandviçin içinde durduğu plastik kabı itti. Gizli bir işaret mi? Raflar arasında yürüdüm; iki dolap arasında bir boşluk farkettim... beyaz bir şey., bir kapı. Kitap raflarından birinin arkasında bir kapı vardı. Rafı sıkıca kavradım; hızla çektim. Kafamın üzerindeki dosyalar tehlikeli bir şekilde sallandı.</p>

  <p class="calibre4">“On altı... <span class="calibre6">on dokuz,"</span> örgü ören sekreter aniden tizleşen bir fısıltıyla sayıyordu. Raf yarım açıldı -ama kapıya ulaşabiliyordum; kolunu çevirmeyi başardım; zar zor sıkışaral geçtim.</p>

  <p class="calibre4">DEMEK sonunda ortaya çıkmaya karar verdin?” &#160;diye genç, canlı bir ses beni karşıladı. Sarışın subay maun çalışma masasının arkasında ayağa kalktı. Oda cehennem sıcağıydı; subay ise kollarım sıvamıştı. “Duvardan dolayı biraz kirlenmişsin...”</p>

  <p class="calibre4">Küçük bir elbise fırçası çıkardı; konuşurken bir yandan ceketimin kolunu fırçalıyordu.</p>

  <div class="calibre1">
    <p class="calibre4"></p>
  </div>

  <p class="calibre4">“Seni dün bekliyordum. Geceyi burada geçirebileceksin, değil mi? İşten dolayı tüm gün ofisteydim; ama bu sayede seni de kaçırmamış oldum en azından. Şimdi biraz iyi görünüyorsun. Biliyor musun, senin olayına o kadar aşina oldum ki şenle eski dost gibiyiz; ve henüz birbirimize tanıştırılmadık bile! Ben Erms.”</p>

  <p class="calibre4">“Ve talimatım sende,” dedim.</p>

  <p class="calibre4">“Tabii, neden buradayım? Kahve?”</p>

  <p class="calibre4">“Teşekkürler.”</p>

  <p class="calibre4">Benim için bir fincan kahve doldurdu; fırçayı bir çekmeceye attı; oturdu. Bunları yaparken o gülümsemesi yüzünden hiç silinmedi. Sırma saçlı bir oğlan çocuğunun sevimli havası</p>

  <p class="calibre4">vardı onda; öte yandan daha dikkalli baktığımda o parlak mavi gözlerinin etrafında kırışıklar gördüm -şüphesiz gülme çizgileriydi. Dişleri bir bebeğinkiler gibi temiz ve sivriydi.</p>

  <p class="calibre4">“Peki, işimize bakalım. Talimatın. Bakalım, nereye koymuştum...” .</p>

  <p class="calibre4">“Sakın talimatı bulmak için odayı terkedeceğini söyleme,” dedim zorlama bir gülümsemeyle. Bu, onu gözünden yaş gelecek kadar güldürdü. Kravatını gevşetmesi gerekti. “Müthiş! Amma soytarıymışsın. Onları getirmek için bir yere falan gitmeme gerek yok, işte hurdalar.” Ve küçük bir kasanın önüne gitti; kalın bir kâğıt destesi aldı; masanın üstüne attı. “Şenle dalga geçmeyeceğim. Bizim İhtiyar sana çetin bir ceviz verdi. Bu iş pikniğe benzemeyecek. Ve senin ilk, değil mi?”</p>

  <p class="calibre4">“Evet,” dedim. Sonra, samimi bir çocuğa benzediği için, ekledim: “Bilirsin, burada biraz daha uzun zaman kalırsam, gerçekte tek bir göreve gitmeden bu oyunda bir profesyonel olabilirim. Yani, bu havada var olan bir şey... şeyi içine çekiyorsun... soğuruyorsun... şeyi.” Doğru kelimeyi bulamadım.</p>

  <p class="calibre4">“Yerel renk!” deyip yine kahkahaya boğuldu. Ben de güldüm; kahvemi karıştırırken kendimi hafif ve mutlu hissediyordum. Yine de bu karıştırışa bağlı hoşa gitmeyen bir şey vardı; yakın zamanda olmuş bir şey. Anımsayamıyordum...</p>

  <p class="calibre4">“Talimatımı görebilir miyim?” diye sordum.</p>

  <p class="calibre4">“Onlar senin.”</p>

  <p class="calibre4">Desteyi masanın üstünde bana doğru itti.</p>

  <p class="calibre4">Tam ben okumaya başladığımda “Bir saniye,” dedi alçak, kibar ama ısrarlı bir sesle. “İlk önce belki bazı -formaliteleri yerine getirmemiz gerek. Çirkin, bürokratik bir terim, biliyorum, ama., yardımcı olursun, değil mi?”</p>

  <p class="calibre4">“Formaliteler mi?” içeri göçüyormuşum gibi bir his geldi.</p>

  <p class="calibre4">“Yapman gereken bir telefon görüşmesi yok mu?...” dedi ihtiyatlıca.</p>

  <p class="calibre4">“Tabii, tamamıyla unutmuşum! ilahiyat Bölümü’ndeki şu rahip. Telefonunu kullanabilir miyim?”</p>

  <p class="calibre4">“Merak etme, ben onla çoktan ilgilendim senin için.” “ilgilendin mi? Ama nası-”</p>

  <p class="calibre4">“Unut gitsin, önemli değil. Başka bir şey yok muydu-?” “Aklıma bir şey gelmiyor.. Tabii bir rapor yazmamı istiyorsan.”</p>

  <p class="calibre4">“İstersen, ama ısrar etmem.”</p>

  <p class="calibre4">“Binbaşı Erms, bütün bunlar bir sınav mıydı?”</p>

  <p class="calibre4">“Sınav mı?”</p>

  <p class="calibre4">“Şey, bir tür giriş sınavı. Yeni gelen birinin yetenekleri sınanabilir demek istiyorum; yam isteyebilirler, bilirsin, bazı durumlar kurup...”</p>

  <p class="calibre4">“Gerçekten mi!” Görüyordum ki duygularını incitmiş-tim; kırılmış, üzülmüş gibi görünüyordu. “Sınavlar? Giriş sınavları? Durumlar kurmak? Böyle bir şey nasıl düşünebilirsin? Hayır, benim demek istediğim... ordan bir şey aldın, değil mi? Benim için bir şey? Amma akılsızmış!” Kafa karışıklığım onu eğlendirmişti. “Hadi bakalım, kilisede... yanında, cebinde, değil mi?”</p>

  <p class="calibre4">“Haa, <sub class="calibre8">S</sub>su mu!”</p>

  <p class="calibre4">Boyanmış zardan parmağı çıkarıp ona verdim.</p>

  <p class="calibre4">“Güzel” dedi. “Bu ona karşı delillere eklenecek.”</p>

  <p class="calibre4">“Ne var onun içinde?” diye sordum.</p>

  <p class="calibre4">Pembe sosisi ışığa kaldırdı. Boştu; bir balon gibi.</p>

  <p class="calibre4">“Gereksiz gösterişin kanıtı -dosyasına olumsuz bir girdi.” “Yaşlı adam mı?”</p>

  <p class="calibre4">“Tabii.”</p>

  <p class="calibre4">“Ama o öldü.”</p>

  <p class="calibre4">“Yani? Apaçık düşmanca bir hareket. Sen tanıktın! Tam orda, bayrağın üstünde-”</p>

  <p class="calibre4">“Ama o ölü!”</p>

  <p class="calibre4">Kıkırdadı.</p>

  <p class="calibre4">“Sevgili oğlum, eğer ölüm her şeyi affetseydi hepimiz güzel olmaz mıydık? Neyse bu konu yeter. İşbirliğin için sana teşekkür etmek istiyorum. Şimdi işimize dönelim. Sen başlamadan önce bazı şeyleri gözden geçirmemiz gerekiyor.” “Nedir tam olarak?”</p>

  <p class="calibre4">“Sana garanti veririm ki, tatsız bir şey yok. Olağan memuriyete başlatma işleri. Hazırlık dersleri. Örneğin kullanman gereken temel kodları biliyor musun?”</p>

  <p class="calibre4">“Hayır, sanırım hayır. ”</p>

  <p class="calibre4">“Gördün mü? Peki: çağırma kodları var; durdurma kodları, bölüm kodları, özel'kodlar ve-bunu seveceksin,” diye sırıttı, “her gün değiştiriliyorlar. Gerekli bir önlem, ama ne önemi var ki! Tabii her kısmın kendine ait sistemi var; dolayısıyla aynı kelimenin her seviyede farklı anlamları ola-.caktır. ”</p>

  <p class="calibre4">“Adların bile mi?”</p>

  <p class="calibre4">“Tabii. Şu anda yüzünü bir görebilsen!” diye güldü. “Örneğin Başkumandanımızın resmî adına bak. Tüm görevlilerin adlarının onunkiyle belli bir bağlantısı olduğunu farket-medin mi?”</p>

  <p class="calibre4">“Doğru...”</p>

  <p class="calibre4">“Şimdi, anlıyor musun?”</p>

  <p class="calibre4">Ciddileşti.</p>

  <p class="calibre4">“Seviye, rütbe, hatta selamlaşmalar bile, her şey kodlan-mıştır.”</p>

  <p class="calibre4">“Selamlaşmalar mı?”</p>

  <p class="calibre4">“Kesinlikle. Varsayalım birisiyle telefonda konuşuyorsun; dışardan biriyle; örneğin İyi akşamlar,’ diyorsun. Sırf bununla insan işimizin akşam da devam edeceğini anlar; ya da başka bir deyişle nöbetler olduğunu; ki bu, birisi için önemli bir bilgidir,” dedi, ‘birisi’ kelimesini bastırarak söylemişti. “Her konuşma...”</p>

  <p class="calibre4">“Bir dakika! Yani şimdi bile...”</p>

  <p class="calibre4">Boğazını temizledi; utanmıştı.</p>

  <p class="calibre4">“Kaçınılmaz olarak.”</p>

  <p class="calibre4">“O zaman ben nasıl anlayaca...?”</p>

  <p class="calibre4">Bana dik dik baktı.</p>

  <p class="calibre4">“Bunu neden söylüyorsun?” dedi sesini alçaltarak. “Tabii ki anlıyorsun, anlamalısın. <span class="calibre6">Tamamıyla unuttum, Bir</span> şey <span class="calibre6">düşünemiyorum, Bir tür giriş sınavı</span> -nasıl anlamazsın? Ama görüyorum ki anlıyorsun! Peki şimdi neden bu umutsuz bakış? Her insan yeteneğine ve görevine göre kodlanır. Merak etme, kısa sürede kaparsın.”</p>

  <p class="calibre4">“Sen öyle diyorsan.”</p>

  <p class="calibre4">“Biraz kendine güven! İş iştir, biliyorum, kişinin dışında olağan işler, karışıklıklar, hayal kırıklıkları... yine de senin görevin o kadar inanılmaz derecede güç ki birkaç küçük hatanın senin cesaretini kırmasına izin vermek gülünç olurdu; düzeltilemez bile olsalar. Seni Kod Bölümü’ne göndereceğim; bilmen gereken her şeyi onlar sana anlatacaklar -o kadar zor bir şey değil, anlarsın; yalnızca toplumsal bir konuşmayla başa'çıkabilmen için. Talimatın da seni burada bekliyor olacak.”</p>

  <p class="calibre4">“Şöyle bir göz atma şansım bile olmadı onlara.”</p>

  <p class="calibre4">“Seni kimse engellemiyor.”</p>

  <p class="calibre4">Desteyi açtım; ilk sayfanın üst kısınma baktım:</p>

  <p class="calibre4">“...Doğru odayı bulamayacaksın - hiçbiri senin geçiş kartına ayrılmış numarayı taşımayacak, ilk önce Doğrülama Dairesi’nde dolaşacaksın, sonra Yanlış Bilgi Dairesi’nde; sonra Baskı Şubesi’nden bir görevli sekizinci seviyeyi denemeni tavsiye edecek, ama sekizinci seviyede seni görmezden gelecekler...”</p>

  <p class="calibre4">Birkaç sayfa geçtim. Okudum:</p>

  <p class="calibre4">“...bir süre Kozmik İdare’nin rastlantısal bir sisteme geçmiş olduğu konusunda şüphe duyacaksın; çünkü besbelli üstünde kelimenin tam anlamıyla trilyonlarca iş varken artık her</p>

  <p class="calibre4">görevi tek tek bireyler bazında izleyebilecek durumda olamazdın. Şöyle düşüneceksin; her belge, masadan masaya dönüp dolaştıktan sonra er geç doğru masaya denk gelir.”</p>

  <p class="calibre4">“Ne -bu ne?” diye kekeledim, Binbaşı Erms’e bakarken; ani bir korku darbesiyle paralize olmuştum.</p>

  <p class="calibre4">“Kod,” diye cevap verdi sanki orda değilmiş gibi; masasında bir şey arıyordu. “Talimat kodlanmış olmalıdır.”</p>

  <p class="calibre4">“Ama -ama bu, şeye benziy...” bitiremedim.</p>

  <p class="calibre4">“Kod yalnız ve yalnız koda benzemelidir.”</p>

  <p class="calibre4">Masanın üstünden eğilip elimden talimatı aldı.</p>

  <p class="calibre4">“Onları... yanıma alamaz mıydım?”</p>

  <p class="calibre4">“Ne için?”</p>

  <p class="calibre4">Sesi dahiyane bir sürpriz belirtisi göstermişti.</p>

  <p class="calibre4">“Şu- şu Kod Bölümü’nde onları çözmeme yardımı olurdu,” dedim.</p>

  <p class="calibre4">Güldü.</p>

  <p class="calibre4">“Amma amatörmüşsün! Ama öğreneceksin. Bir zaman sonra bunlar ikinci derecede önemli hale gelecek. Bak, ya talimatın başka birinin eline geçse ne yaparsın? Şunu hep anımsa; senin Görevini yalnızca üç kişi biliyor: Başkumandan, Şef Kumandan ve bendeniz.”</p>

  <p class="calibre4">Desteyi kasaya koyuşunu, kadran kombinasyonunu birkaç kez çevirişini yumuşakbaşlılıkla izledim.</p>

  <p class="calibre4">“Ama en azından Görevim neyle ilgili onu söyle,” dedim. “Bana kabaca bir fikir ver.”</p>

  <p class="calibre4">“Kabaca bir fikir?” dudaklarını kıstı; asi bir demet saç sol gözünün üstüne düştü. Parmaklarıyla masaya abanarak, okul çocuğu gibi yumuşak bir sesle ıslık çaldı; sonra bir bakış fırlatıp gülümsedi. Sol yanağında bir gamze vardı.</p>

  <p class="calibre4">“Şenle işimiz var galiba?” Omuz silkti; kasaya geri dön-' dü; aynı desteyi aldı ve sordu:</p>

  <p class="calibre4">“Bir klasörün var değil mi? Bunu oraya koyacağız.” Yanımda getirdiğim ama dışarda bıraktığım boş, sarı klasör şimdi masasında belirmişti; onun içini benim talimatımla doldurdu.</p>

  <p class="calibre4">“işte,” dedi yayvan bir sırıtmayla bana verirken. “Talimatın -ve sarı bir klasörün içinde, daha şimdiden!”</p>

  <p class="calibre4">“Rengin bir anlamı mı var?”</p>

  <p class="calibre4">Saflığım onu eğlendirdi.</p>

  <p class="calibre4">“Bir anlamı mı var diye soruyor. Çok iyi! Evet artık daha fazla şakaya gerek yok, gidebilirsin. Sana yolu göstereceğim...”</p>

  <p class="calibre4">Arkasından koştum; ağır klasörü sıkıca koltuk altımda tutuyordum. Bir derslik kadar geniş ve uzun bir ofisten geçtik. Görevlilerin başlarının üzerinde, duvarlara asılı suyolları ve baraj planları vardı; onlann üstünde de, neredeyse tavanda, Kızıl Gezegen’in çok büyük haritaları; kanalları bir bakışta tanıdım. Binbaşı Erms bana bir kapı açtı; sıra sıra masaların arasından geçtik. Kimse işinden başını kaldırıp bakmadı. Başka bir oda: Bir farenin bedenim temsil eden inanılmaz büyüklükte bir şema; camdan kafeslerde fare iskeletleri; telle birbirine bağlanmış boş ceviz kabukları gibi. Duvarlar büküldü. Kıvrım yerlerinde mikroskopların üzerine eğilmiş insanlar vardı; herbirinin etrafında lamlar, cerrah aletleri ve kavanozlar dolusu tutkallar. Daha ileride insanlar, ince kirli kâğıt parçalarını ütüleyip kılı kırk yararcasına bir araya getiriyorlardı. Havada keskin bir klorin kokusu vardı.</p>

  <p class="calibre4">Beyaz bir koridorda başbaşa yürürken, “Bu arada,” dedi Binbaşı Erms gizli bir tonda, “eğer herhangi bir şeyi atman gerekirse -önemli bir doküman, bir not ya da herhangi bir şeyle ilgili bir karalama- bu iş için hiçbir zaman tuvaleti kullanma. Bu yalnızca çalışanlarımıza fazladan iş çıkarmak olur.”</p>

  <p class="calibre4">“Nasıl yani?” diye sordum. Hiddetle kaşlarını çattı.</p>

  <p class="calibre4">“Sana da her şeyi açıklamak mı lazım? Biraz önce geçtiğimiz yer Sıhhiye Bölümü’ydü. Kestirme" olsun diye orayı kullandım. Tüm kanalizasyon borularımız izleniyor; lağım atıkları dikkatle filtre ediliyor; temizlenmeden önce her bir parça tek tek. Her şeyden öte bunlar dışarıya açılan yollar; dolayısıyla potansiyel bilgi sızma noktaları. Ha, işte asansörümüz.” Asansör açıldı; içinden trençkotu içinde, kolunun altına kıstırılmış bir keman kutusuyla bir subay indi. Paketlerini asansörden çıkartırken beklememizin bir sakıncası olup olmadığını sordu. Aniden oldukça yakından yüksek bir tabanca patlama sesi geldi; asansörden çıkıp paketlerini bize attı ve koridora doğru koştu; bir yandan çılgın gibi keman kutusunu açmaya çalışıyordu. Paketlerden biri göğsüme çarptı; kapanmakta olan asansör kapısının önüne düştüm. Otomatik silah sesleri köşeden duyuldu; kafamın üstünde bir şeyler çatladı; tebeşirimsi bir toz bulutu duvarlardan döküldü.</p>

  <p class="calibre4">“Yere yat! yere yat!” diye bağırdı Binbaşı Erms kolumdan çekerek. Beraber kendimizi yere attık. Koridor bir taraftan ötekine gümbürdüyor; kafalarımızın üstünde kurşunlar vınlıyor; sıvalar dökülüyordu. Subay yere düştü; keman kutusu açıldı; içinden kıvrık kıvrık, kar gibi konfetiler çıktı. Barut kokusu burun deliğimizi kırdı. Elimin içine küçük bir kapsül sıkıştırıldı.</p>

  <p class="calibre4">“İşaret verdiğimde bunu dişlerinin arasına koy ve ısır!” diye bağırdı Binbaşı Erms kulağıma. Birisi koşuyordu.</p>

  <p class="calibre4">Sağır edici bir patlama oldu. Binbaşı Erms bir sürü zarf çıkartıp hepsini ağzına tıktı ve deli gibi çiğnedi; çekirdek miş gibi pulları dışarı tükürüyordu. Başka bir patlama; bir el bombası.</p>

  <p class="calibre4">Düşen subay son nefesini verdi; sol bacağı sert zeminde seğiriyordu. Erms seğirmeleri saydı; ellerine dayanarak kalktı ve neşeyle:</p>

  <p class="calibre4">“İki artı beş! Kazandık!” Ayağa fırladı; üstündeki tozları silkeledi; bana klasörü verdi. “Hadi, gel, sana yemek fişi alalım.”</p>

  <p class="calibre4">“Bütün bu olanlar neydi?” dedim nefes nefese, hâlâ titriyordum.</p>

  <p class="calibre4">Ölmekte olan adam zemini iki kez tepti; beş kere, iki kere, beş kere...</p>

  <p class="calibre4">“Bu mu? Bir ajanın maskesinin düşmesidir.”</p>

  <p class="calibre4">“Ve., şimdi burayı terk mi ediyoruz?”</p>

  <p class="calibre4">“Kesinlikle. Bu,” seğiren cesedi gösterdi. “Bu bizim Bö-lüm’ün işi değil.”</p>

  <p class="calibre4">“Ama-”</p>

  <p class="calibre4">“Yedinci Kısım onla ilgilenir. Bak, görüyor musun? Din-bilimciler geliyor.”</p>

  <p class="calibre4">Bir rahipler grubu yaklaştı; arkalarından Sanctus çanını çalan bir mihrab çocuğu geliyordu. Asansöre girdiğimizde hâlâ ölmekte olan adamın kodlanmış can çekişmesini duyabiliyordum. Onuncu seviyede Binbaşı Erms, dışarı çıkmak yerine elini uzattı.</p>

  <p class="calibre4">“Evet?”</p>

  <p class="calibre4">“Evet ne?”</p>

  <p class="calibre4">“Kapsül.”</p>

  <p class="calibre4">“Ha, işte burda.”</p>

  <p class="calibre4">Elimde sıkıyordum. Benden alıp bir cüzdana koydu.</p>

  <p class="calibre4">“O neydi?” ■</p>

  <p class="calibre4">“Hiçbir şey.”</p>

  <p class="calibre4">ilk önce benim çıkmama izin verdi; sonra en yakın kapıya yöneldik. Tam kare şeklinde bir odada bir masanın yanında şişman bir subay oturuyordu; bir kesekağıdından hapur hupur şeker yiyordu. Bundan başka yalnızca çok küçük siyah bir kapı vardı; ancak bir çocuğun geçebileceği boyutta.</p>

  <p class="calibre4">“Prandtl nerde?” diye sordu Binbaşı Erms. Şişman subay, hâlâ şeker çiğnerken üç parmağını gösterip işaret etti. Üniformasının düğmeleri açıktı. Sandalyesinden taşıp akıyor-muş gibi görünüyordu. Yüzü şişkindi; boynu kat kat; nefes aldığındaysa korkunç hırıltılar çıkarıyordu.</p>

  <p class="calibre4">“Güzel," dedi Binbaşı Erms. “Prandtl gelmek üzeredir. Kendini rahat hisset; o şenle ilgilenecek. Boş zamanın olduğunda da, şu yemek fişleri için uğra. Görüşürüz!”</p>

  <p class="calibre4">Binbaşı çıktıktan sonra duvarın kenarında bir sandalyeye oturup şişman adamı izlemeye başladım. Şekerler dişlerinin arasında kıtırdıyordu; ağzı şapırdıyordu. Başka tarafa baktım; oracıkta gözlerimin önünde bir kalp krizi geçireceğinden korktum. Boynundaki deri iğrenç bir şekilde maviydi; nefesi de büyük aralıklarla, işkence görüyormuş gibi kesik kesik geliyordu. Ama görünüşe göre şişman adam için bu doğaldı; hiç farketmiyor gibi görünüyordu. Nefesiyle mücadele ediyor, hapur hupur şeker yiyordu. Kesekağıdım elinden çekip almak istedim. Şekerleri ağzına tıkıyordu, bir bir; zorla yutuyor, kırmızıya sonra mora dönüyordu; yapış yapış parmaklan işliyordu. Başımı başka tarafa çevirdim; ama ona tamamıyla sırtımı dönemiyordum; nefessiz kalıp ölmesinden korkuyordum; arkamda bir ceset bulmak istemiyordum. Gözlerimi kapatıp düşünmeye çalıştım.</p>

  <p class="calibre4">Durumumda bir iyileşme var mıydı yok muydu? Görünüşe göre vardı. Ama ortada pek çok <span class="calibre6">ama</span> vardı. Örneğin Binbaşı Erms beni zehirlemeye hazırdı (o kapsülün içeriği hakkında hiç şüphem yoktu). Sonra şu küçük, yaşlı, altın gözlüklü adam -büyük ihtimal hâlâ ondan kurtulamamıştım. Ama en büyük endişem talimattı. Benim Bina içindeki her adımımı harfi harfine kogyalamıştı; dahası, her düşüncemi! Bu, Erms şiddetle inkâr etse de, hâlâ gözetim altında olduğumu gösteriyordu; öte yandan sonradan, konuşmamızın gerçek anlamıyla kabul edilmemesi gerektiğini kabul etti; her şey kodlanmıştı; öteki anlamlara imalar; gizli anlamlar; değişik seviyelerdeki anlamlar. Ama canımı aslında sıkan şey bu değildi. <span class="calibre6">Talimatın varlığının ta kendisinden şüphe etmeye başlıyordum.</span> Tabii bu son derece büyük bir saçmalıktı. Özel Görev’de değilsem, onlar için çok önemli değilsem, neden beni gözeüesinlerdi, neden beni tüm bu sınavlara tâbi tutsunlardı? Besbelli ki, bu görev olmadan ben burada bir işe yaramazdım; bu kadar beklenmedik bir anda, bu kadar gizemli bir şekilde gelen; bazen askıya aldıkları, bazen yarım ağızla doğruladıkları bu görev olmadan.</p>

  <p class="calibre4">Eğer onlara bir soru sorıbilseydim, yalnızca bir soru, o da şu olurdu: “Benden ne yapmamı istiyorsunuz?”</p>

  <p class="calibre4">Ve herhangi bir cevabın başımın üstünde yeri olurdu; herhangi bir cevap... biri hariç...</p>

  <p class="calibre4">Şişman subay büyük bir sümkürme sesiyle beni yerimden hoplattı. Sümkürdü; katlayıp atmadan önce mendili dikkatle inceledi.</p>

  <p class="calibre4">Kapı açıldı. Uzun boylu, bir deri bir kemik bir subay içeri girdi. Onda bir şey vardı -tam olarak ifade edemiyorum-sanki sivil birisi üniforma giyip kılık değiştirmiş gibi. Gözlüğünü çıkardı. Bana yaklaşırken katladı.</p>

  <p class="calibre4">“Beni mi görmek istedin?”</p>

  <p class="calibre4">“Kod Bölümü’nden Bay Prandtl mı?” diye sordum ayağa kalkarken.</p>

  <p class="calibre4">“Yüzbaşı. Lütfen otur. Kodlarla mı ilgileniyorsun?”</p>

  <p class="calibre4">Son hece iki gözümün ortasına hedeflenmiş bir kurşun gibiydi.</p>

  <p class="calibre4">“Evet, Yüzbaşı.”</p>

  <p class="calibre4">“Bana Yüzbaşı deme. Kahve?”</p>

  <p class="calibre4">“Lütfen.”</p>

  <p class="calibre4">Küçük siyah kapı sallanarak açıldı; içinden çıkan bir el, üstünde iki fincan kahve olan bir tepsiyi önümüze koydu. Prandtl gözlüğünü taktı; yüz çizgileri sert, vahşi bir ifadede donup kaldı.</p>

  <p class="calibre4">“Kodu tanımla,” dedi metale çarpan çekiç sesi gibi bir sesle.</p>

  <p class="calibre4">“Kod, bir anahtarın yardımıyla olağan dile çevrilebilen bir işaretler sistemidir.”</p>

  <p class="calibre4">“Bir gülün kokusu; kod mudur, değil mi?”</p>

  <p class="calibre4">“Kod değildir; çünkü hiçbir şeyin işareti değildir; yalnızca kendisidir; bir koku. Ancak başka bir şeye işaret etmek için kullanılırsa kod olarak kabul edebiliriz.”</p>

  <p class="calibre4">Bu, mantıksal düşünebilme yeteneğimi gösterme fırsatından dolayı mutluydum. Şişman subay benim yönüme doğru, düğmeleri patlama noktasına gelene kadar eğildi. Onu görmezden geldim. Prandtl gözlüğünü çıkardı ve gülümsedi. “Gül, nedensiz mi kokar yoksa bir nedeni var mıdır?” “Kokusuyla arıları kendine çeker, arılar onu döller...” Başını salladı.</p>

  <p class="calibre4">“Tamı tamına. Şimdi genelleyelim. Göz bir ışık dalgasını, beynin çözeceği sinirsel bir koda çevirir. Ya ışık dalgası, nerden gelir? Bir lambadan mı? Bir yıldızdan mı? Bu bilgi, yapısının içinde saklıdır; oradan okunabilir.”</p>

  <p class="calibre4">“Ama bu bir kod değil ki,” diye sözünü kestim. “Bir yıldız ya da lamba bilgi gizlemeye çalışmaz; ki bu bir kodun tüm amacıdır.”</p>

  <p class="calibre4">“Ya?”</p>

  <p class="calibre4">“Tabii ki! Her şey göndericinin niyetine bağlıdır.” Kahveme uzandım. İçinde bir sinek yüzüyordu. Onu şişman subay mı oraya koymuştu? Ona baktım: burnunu karıştırıyordu. Sineği kaşığımla çıkardım, fincan tabağının kenarına bıraktım. Klik diye bir ses çıkardı; besbelli ki metaldendi.</p>

  <p class="calibre4">“Niyet mi?” dedi Prandtl gözlüğünü takarken. Şişman subay (gözümü ondan ayırmıyordum) ceplerini karıştırmaya başladı; o kadar şiddetli hırıltılar çıkarıyordu ki yüzü bir demet balon gibi hareket ediyordu. Yüzü ona isyan ediyordu.</p>

  <p class="calibre4">“Bir ışık dalgasını ele al,” diye devam etti Prandtl, “bir yıldızın yaydığı dalgalar. Ne tür bir yıldız? Büyük mü küçük mü? Sıcak mı soğuk mu? Tarihi ne, geleceği, kimyasal bileşenleri? Bütün bunları ışığına bakarak söyleyebilir miyiz söyleyemez miyiz?”</p>

  <p class="calibre4">“Söyleyebiliriz; gerekli bilgilerle donatılmışsak.”</p>

  <p class="calibre4">“Ya gerekli bilgiler?”</p>

  <p class="calibre4">“Evet?”</p>

  <p class="calibre4">“Anahtar budur, değil mi?”</p>

  <p class="calibre4">“Yine de,” dedim dikkatle,” “ışık kod değildir.”</p>

  <p class="calibre4">“Değil midir?”</p>

  <p class="calibre4">“Taşıdığı bilgi gizlenmemiştir. Öte yandan, senin savını kullanırsak, her şeyin kod olduğu sonucuna varmamız gerekir. ”</p>

  <p class="calibre4">“Ve öyledir de, mutlak olarak her şey. Kod ya da kamuflaj. Sen de dahil.”</p>

  <p class="calibre4">“Dalga geçiyorsun.”</p>

  <p class="calibre4">“Kesinlikle hayır.”</p>

  <p class="calibre4">“Ben bir kod muyum?”</p>

  <p class="calibre4">“Ya da kamuflaj. Her kod kamuflajdı^ ancak her kamuflaj kod değildir. ”</p>

  <p class="calibre4">“Belki,” dedim, sözlerini takip ederek, “genetik, soyaçe-kim gibi şeyleri düşünürsen; şu her bir hücremizde taşıdığımız programlar... Bu şekilde ben, soyum ve torunlarım için bir kodum. Ama ya kamuflaj? Kamuflajla ne ilgim var?” “Sen,” diye cevap verdi Prandtl kuru bir sesle, “benim yetki alanım içinde değilsin.”</p>

  <p class="calibre4">Küçük siyah kapıya doğru yöneldi. Elinde bir kâğıt parçası olan bir el belirdi; kağıdı bana çevirdi.</p>

  <p class="calibre4">“TEHDİT YANDAN GEÇİP ARKASINA VARMA MANEVRASI STOP,” diye okudu, “TAKVİYE SEKTÖR YEDİ DOKUZ DÖRT YÜZ OTUZ BİR STOP BÖLÜM ŞEFİ YEDİNCİ HAREKAT GRUBU GANZ-MİRST COL DİPL STOP”</p>

  <p class="calibre4">Baktığımda başka bir sineğin kahvemde yüzmekte olduğunu gördüm. Şişman subay esnedi.</p>

  <p class="calibre4">“Evet?” diye sordu Prandtl. Sesi uzaklardan geliyor gibiydi. Kendimi toparladım.</p>

  <p class="calibre4">“Bir telgraf, şifreli bir telgraf.”</p>

  <p class="calibre4">“Hayır. Kodlanmış; önce kırmamız gerek.”</p>

  <p class="calibre4">“Ama şey gibi görünüy-”</p>

  <p class="calibre4">“Kamuflaj,” dedi. “Son zamanlarda kodları masuır bilgi, özel mektuplar, şiirler, vs. şeklinde kamufle etme âdeti var. Şimdi her iki taraf ötekini, mesajın sanki kodlanmamış gibi olduğuna inandırmaya çalışıyor. Takip edebiliyor musun?” “Sanırım.”</p>

  <p class="calibre4">“Şimdi D.E.C makinamızdan geçirilmiş şu metine bak.” Küçük siyah kapıya yöneldi; oradaki parmaklardan bir parça kâğıt çekti; bana verdi.</p>

  <p class="calibre4">“B ABIRU SAN TOS AL İMPEKLAN SİBİLİSTİK MATOTE-OSl, KATASİPTİK OLARAK AMBREGATOR DEĞİLDİR, FAROGRANTOGRAFİK OLARAK SALIN IMS AL DA DEĞİL, RETROVEKTAKALSIFİKASYON YOLUYLA DA DEĞİL,” diye okudum. Sonra gözlerimi ona diktim.</p>

  <p class="calibre4">“Şimdi bu şifre çözülmüş mü?”</p>

  <p class="calibre4">Katlanmaya çalışıyormuş gibi gülümsedi.</p>

  <p class="calibre4">“ikinci aşama,” diye açıkladı. “Kod, karmakarışık kelimeler şeklinde tasarlandı; herhangi bir kırma girişimine karşı. Bu bizi, telgrafın ilk başta kodlanmamış olduğuna ikna etmek için; asıl mesajın dışardan göründüğü gibi kabul edilebilmesi için.”</p>

  <p class="calibre4">“Ama kabul edilemez mi?” Başını salladı.</p>

  <p class="calibre4">“İzle. Bir daha makineye vereceğim.”</p>

  <p class="calibre4">Bir parça kâğıt, küçük siyah kapıdaki elden düştü, içerde kırmızı bir ışık dolaştı. Ama Prandtl benim göremeyeceğim bir şekilde aldı. Kâğıdı aldım -hâlâ ılıktı; ya elden dolayı ya da makineden.</p>

  <p class="calibre4">“AYYAŞ OTTAŞI TAŞIYAN TÜM DERVİŞLERİN KARGAŞAYA GETİRİLİP ACİLEN TEMİZLENMELERİ SON DERECE TAVSİYE EDİLİR.”</p>

  <p class="calibre4">Metin buydu. Kafamı salladım.</p>

  <p class="calibre4">“Şimdi ne?” diye sordum.</p>

  <p class="calibre4">“Makine elinden geleni yaptı. Şimdi sıra bizde.” dedi ve “Kruuh!” diye bağırdı.</p>

  <p class="calibre4">“Ha?” diye inledi şişman subay, birden uyuşukluğundan sarsılarak uyanırken. Mahmur gözlerini Prandtl’a çevirdi. Prandtl kükreyerek:</p>

  <p class="calibre4">“Acil temizleme!”</p>

  <p class="calibre4">“Terrr...” diye vırakladı şişman subay.</p>

  <p class="calibre4">“Tüm dervişler!”</p>

  <p class="calibre4">“Viii! Biii!” diye meledi.</p>

  <p class="calibre4">“Ayyaş ottaşları!”</p>

  <p class="calibre4">“Naa! Vaaal”</p>

  <p class="calibre4">“Kargaşa!”</p>

  <p class="calibre4">“Saa...serr...” Çenesinden aşağıya damla damla salya akıyordu. “Vaa..van...serr...rrr...Grr! Hırr! Ho ho ho! Ha ha ha! ” Korkunç bir çağlama nöbetiyle biten vahşi bir gülmeye tutuldu. Yüzü koyu mora dönüştü; gözyaşları yanaklarından ve gıdısından aktı; o heybetli gövde hıçkırıklarla yıkılmıştı.</p>

  <p class="calibre4">“Yeter, Kruuh! Yeter!” diye bağırdı Prandtl. “Bir hata,” dedi, bana dönerken. “Yanlış birleştirme. Ama yine metnin tamamını duydun.”</p>

  <p class="calibre4">“Metin mi? Ne metni?”</p>

  <p class="calibre4"><span class="calibre6">“Cevap olmayacaktır."</span> Şişman subay sandalyesinde geriye kaykıldı; titriyordu. Azar azar sakinleşti; hafif hafif inlerken iki eliyle kendi yüzünü okşuyordu, kendini rahatlatmak istermiş gibi.</p>

  <p class="calibre4">“Cevap olmayacaktır mı?” diye tekrar ettim. Bu kelimeleri çok yakın bir zamanda duymamış mıydım? Ama nerde? “Tüm söylediği bu mu?” diye sordum Prandtl’a. Çarpık bir gülümseme yüzüne yayıldı.</p>

  <p class="calibre4">“Sana anlam olarak daha zengin bir metin gösterecek olsaydım, sonra ikimiz de pişman olurduk. Şey olsa bile...”</p>

  <p class="calibre4">“Ne olsa bile?” diye parladım; sanki bu ilgisiz cümle bir şekilde benim için yaşamsal önem taşıyormuş gibi. Prandtl omuz silkti.</p>

  <p class="calibre4">“Bu, en son kodumuza bir örnekti; o kadar da karmaşık değil; çoklu kamuflaj altında.”</p>

  <p class="calibre4">Açıkça dikkatimi o kâğıt parçasından başka yerlere çekmeye çalışıyordu. Bense o konuya geri dönmek istiyordum; ama tek söyleyebildiğim şey şu oldu:</p>

  <p class="calibre4">“Sana göre her şey kod.”</p>

  <p class="calibre4">“Doğru.”</p>

  <p class="calibre4">“Bu durumda, her metin?...”</p>

  <p class="calibre4">“Evet.”</p>

  <p class="calibre4">“Edebî bir metin de mi?”</p>

  <p class="calibre4">“Kesinlikle. Benle gel.” Beni küçük siyah kapıya doğru sürükledi. İçerde başka bir oda yoktu; yalnızca bir makinenin karanlık yüzeyi; bir küçük klavye; içinden bir bant şeklindeki çıktı parçasının bir sürüngen dili gibi kıvrılarak çıktığı nikel kaplama bir yarık.</p>

  <p class="calibre4">“Bir edebî eserden bir satır söyle bana,” dedi Prandtl bana dönerek.</p>

  <p class="calibre4">“Shakespeare olur mu?”</p>

  <p class="calibre4">“Ne istersen.”</p>

  <p class="calibre4">“Yazdığı oyunların kodlanmış mesajlardan başka bir şey olmadığını mı söylemek istiyorsun?”</p>

  <p class="calibre4">“Kodlanmış mesajdan ne kastettiğine bağlı. Bir deneyelim bakalım, deneyelim mi?” &#160;&#160;&#160;•</p>

  <p class="calibre4">Düşünmeye çalıştım; ama aklıma hiçbir şey gelmiyordu; sonunda Othello’dan “Muhteşem alçak!” geldi. Bu biraz basit ve uygunsuz gibi görünüyordu.</p>

  <p class="calibre4">“Tamam!” dedim ani bir esinle. <span class="calibre6">“Kulaklarım henüz o ağızdan çıkan kelimelerden içmedi; ama yine de sesi biliyorum: siz Romeo değil misiniz, bir Montague?”</span></p>

  <p class="calibre4">“Güzel.”</p>

  <p class="calibre4">Prandtl daha tam bunu yazmıştı ki bant yarıktan, kâğıt bir yılan gibi çıkmaya başladı. Kibarca ucunu bana uzattı. Ben de sabırla çıktının sonuna kadar gelmesini bekledim. Makinenin titremesi aniden durdu; bandın gerisi boş çıktı. Okudum:</p>

  <p class="calibre4"><a id="bookmark1"></a><a href="#footnote1">1</a></p>

  <p class="calibre4">Ammanilerin ve Fenikelilerin çocuk kurban ettikleri tanrı. 16</p>
</body>
</html>
