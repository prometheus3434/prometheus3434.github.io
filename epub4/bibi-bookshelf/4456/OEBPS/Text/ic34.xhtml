<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olasılıksız - Adam Fawer</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br />
  <br /></p>

  <h2 id="heading_id_2" style="text-align: center;">34</h2>

  <p><br />
  <br /></p>

  <p>Metal sandalye aynayı delip geçerken Nava korumak için Caine’nin üstüne atıldı. Kısa boylu bir adam diğer taraftan odanın içine doğru tırmandı. Bağırıyordu.</p>

  <p><br /></p>

  <p style="text-align: justify;"><b><i>“DENEĞİ ALAMAZSIN!”</i></b></p>

  <p><br /></p>

  <p>Nava saldırgana doğru döndü. Adamın yüzü o kadar kızarmıştı ki, neredeyse morarmıştı. Alnındaki bir yara kanıyor, akan kan gözüne girdikçe yarayı siliyordu.</p>

  <p>Nava tabancayı onun alnına doğrultarak tetiği çektiğinde bir patlama olmadı, bir tek klik sesi duyuldu. Şarjörü boştu. Nava bir şey yapamadan, adam aralarındaki mesafe boyunca atılıp onu devirdi. Başı yere çarpan Nava’nın boğazını sıkmaya başladı.</p>

  <p>Dalton gibi eğitimli bir katil değildi bu ama Nava da artık kendini koruyabilecek durumda değildi. Sol kolunu kullanamıyordu ve kan kaybından halsiz düşmüştü. Üstündeki adamsa aklını kaçırdığı için enerji doluydu. Nava bu şekilde adamı alt edemeyeceğini biliyordu.</p>

  <p>Yine de bir şeyler yapmamazlık edemeyeceğinden, uzanıp sağlam eliyle adamın hayalarına yapıştı. Adam ellerini anında boynundan çekip bacaklarının arasına götürerek bağırdı. Nava onu bırakmadı. Parmaklarından kurtulamayacağını anlayan adam yumruğunu Nava’nın suratına indirdi.</p>

  <p>Darbenin gelişini göremeyen Nava’nın başı yere çarptı. Elini gevşetince adam üstünden yuvarlandı. Bir yandan bacaklarının arasını tutuyor, bir yandan da inliyordu. Nava ağzındaki kanı tükürüp ayağa kalktı. Caine’yi buradan çıkarmak zorundaydı.</p>

  <p>İnleyen adamı umursamayarak Caine’ye döndü. Tabancasının kabzasıyla son kelepçeyi de parçalayıp onu koltuktan indirdi. Caine’nin bacakları halsiz kaldığı için Nava’ya yaslanınca neredeyse ikisi de düşüyorlardı.</p>

  <p>“Dikkat et David. Ben de pek iyi durumda değilim.”</p>

  <p>“Özür dilerim,” dedi Caine. “Ben şimdi iyiyim galiba.”</p>

  <p>“Yürüyebiliyor musun?” diye sordu Nava.</p>

  <p>Caine, Nava’nın koluna tutunarak birkaç adım attı. “Evet,” dedi kendinden pek de emin olamayarak. “Dengemi bulmakta zorluk çekiyorum, ama yürüyebiliyorum.”</p>

  <p>Nava başını sallayıp silahına yeni bir şarjör taktı. “Gidelim.”</p>

  <p>“HAYIR!!!!” diye bağırdı Forsythe.</p>

  <p>Yaralı ayağını bir şeyle vurup ezince Nava dizlerinin üstüne kapaklandı. Doktor ayağına bir cam parçası saplamıştı. Bu kez Nava bağırıp ayağını çekti. Öne doğru kapaklanınca silahı elinden düşürdü. Forsythe öne doğru emeklerken nefes alamıyordu. Sağlam ayağıyla adamın başına vurdu, ama bu onu bayıltmaya yetmedi, emeklemeye devam ediyordu.</p>

  <p>Nava kırık camların arasında tabancasını aradı ve sonunda bulup kabzasına yapıştı. Namluyu Forsythe’ye doğru çevirip ateş etti. Tam o anda Caine, Nava’nın eline yapışıp kaldırınca mermi hedefi kaçırdı ve Forsythe’nin arkasındaki duvara saplandı. Forsythe sustu. Oda sessizleşti, sadece silah sesi yankılanıyordu kulaklarında.</p>

  <p>Nava şaşkın bir halde Caine’ye baktı.</p>

  <p>“Öldürmek yok artık,” dedi Caine sadece.</p>

  <p>Nava bir an için tereddüt etti ama sonra tabancayı çevirip, kabzayı Forsythe’nin kafasına indirdi. Adam bayılarak yere yığıldı.</p>

  <p>“Öldürmedim,” dedi nefes nefese.</p>

  <p>Caine gözlerini kırpıştırdı. “Jasper’i kurtarmamız gerek.”</p>

  <p>“Beni takip et.”</p>

  <p>Nava odadan zar zor yürüyerek çıkarken, Caine feneri yanına aldı. Nava iki kere düşer gibi oldu. Ayağındaki acı artık dayanılmaz bir hal alıyordu. Üçüncü kez tökezlediğinde Caine onu ayakta tutmak için koluna yapıştı.</p>

  <p>“Galiba yürümek için yardıma ihtiyacı olan tek insan ben değilim,” dedi.</p>

  <p>Nava başını sallayarak ileri doğru yürüdü ve “Burada dur,” dedi. D8’in önüne gelmişlerdi. Kapıya birkaç mermi sıktı. Caine elinde fenerle odaya girdi.</p>

  <p>“Tanrım, Jasper...” diye fısıldadı.</p>

  <p>Jasper bir masanın üstündeydi, kolları ve bacakları kalın deri şeritlerle bağlanmıştı. “David...” dedi boğazı kurumuş gibi konuşan Jasper, “Sen misin?”</p>

  <p>“Benim Jasper,” diye cevap verdi Caine ağlamaklı bir sesle. “Nava da burada.”</p>

  <p>Caine, Jasper’in bağlarını çözerken Nava soluklanmak için kapıya yaslandı. “Sonuna geldik,” dedi kendi kendine. “Neredeyse bitmek üzere...”</p>

  <p>Kayarak yere düşmeden önce bayılmıştı bile.</p>

  <p>“Nava. Nava. Uyan,” Caine, hafif bir tokat attı onun yüzüne. “Hadi, neredeyse sonuna geldik.”</p>

  <p>Nava gözlerini açtı.</p>

  <p>“Ayılıyor,” dedi omzunun üzerinden tedirgin bir şekilde bakan Jasper’e. “Yardım et de ayağa kaldırayım.” Jasper kadının bir eline yapıştı, Caine de diğerine.</p>

  <p>Onu kaldırmaya çalıştıklarında Nava inledi. “Bileğim...” dedi nefesi kesilerek. “Kırık,”</p>

  <p>“Tanrım!” dedi Caine ateş tutmuş gibi elini çekerken. “Nava özür dilerim.”</p>

  <p>“Önemli değil. Sağ elimden çekip kaldırın.”</p>

  <p>Jasper sağ elinden çekerken, Caine de sol tarafından destek verdi. Nava kalkmıştı ama durduğu yerde sallanıyordu.</p>

  <p>“Haydi, gidelim,” dedi. “Fazla zamanımız yok.”</p>

  <p>İki tarafına Jasper ve Caine’yi alarak karanlık koridor boyunca ilerlediler. Yine kurşunlayarak açtığı bir güvenlik kapısından geçtiler.</p>

  <p>“Yerde yatanlara dikkat edin,” dedi asansörlere geldiklerinde. Yerde bir adam yatıyordu.</p>

  <p>“O...?”</p>

  <p>“Ölmediler,” dedi Nava. Asansörün düğmesine basmak için uzanınca Caine rahatlayarak iç geçirdi.</p>

  <p>Ama hiçbir şey olmadı. Asansör gelmiyordu. Ayrıca panelde kabinin hangi katta olduğunu gösteren numaralar da yanmıyordu. Elektrik...</p>

  <p>“Elektrik olmayınca asansör nasıl çalışacak?” diye sordu Caine.</p>

  <p>Nava alnına vurdu sinirlenerek. “Kahretsin,” dedi. “İki dakikamız var.”</p>

  <p>“Sonra ne olacak?” diye sordu Jasper.</p>

  <p>“Binanın güvenlik görevlileri doluşuyor bu kata ve hapı yutuyoruz. Hadi.”</p>

  <p>Geldikleri koridora döndüler. Yirmi adım sayıp durdular. Nava sırt çantasından gri, hamur gibi bir madde çıkardı ve duvarın dibine yerleştirdi. Sonra üstünde numaratör olan bir kutucuğu yanına koydu.</p>

  <p>“Ben işaret verdiğimde, koridor boyunca asansöre doğru koşacağız. Beni sırtlayıp götürmeniz gerekecek. Anladınız mı?”.</p>

  <p>“Anladık,” dedi aynı anda ikizler.</p>

  <p>Nava numaratöre 0:45 yazıp yeşil düğmeye basmak üzereyken, “Dur!” dedi Caine.</p>

  <p>“Caine! Zaman yok...”</p>

  <p>“Eğer bombayı burada patlatırsan bu bir zincirleme etki yaratacak ve masum insanlar ölecek. Bombayı biraz yana kaydırmamız gerek. Siz kaçın, ben ayarlarım. Jasper, Nava’yı al!”</p>

  <p>Nava daha bir şey yapamadan, Jasper kadının beline yapışıp onu çekti. Caine bombayı söktü ve ilerleyerek başka bir yere yerleştirdi. Zamanını tekrar ayarladı. Yirmi saniyesi vardı. Başaramama olasılığı yüzde 37.458’di.</p>

  <p>Ama o kaderini belirlemişti. Arkasına bakmadı.</p>

  <p>Nava patlamayı duymadan önce hissedince Caine’ye doğru uçtu. İkisi de yere kapaklandı. Sıcak hava akımının arkasından dev bir patlama duyuldu. Saniyeler sonra son moloz parçasının da yere düştüğünü duyunca Caine’nin üstünden indi.</p>

  <p>“Gidelim!”</p>

  <p>Caine ve Jasper, onu ayağa kaldırıp yıkılan duvara doğru koştular. Zemin çökmüştü ve duvarda koca bir delik vardı. Nava deliğe bakıp binanın planını hatırlamaya çalıştı.</p>

  <p>“Kokuyu siz de alıyor musunuz?” dedi Jasper.</p>

  <p>Nava o anda lağım kokusunu aldı ve başını salladı.</p>

  <p>“Son patlayıcıyı da şuraya yerleştir, Jasper,” dedi Nava. Tavanın yıkılan duvarın üzerindeki bölümünü işaret ediyordu. Jasper, dönüp bakınca, Caine başını salladı.</p>

  <p>Jasper işini bitirince, ikizler Nava’yı deliğe indirdiler. İçeri girdiklerinde Jasper onu kucakladı ve omzuna alıp koşmaya başladı. On saniye sonra bir patlama sesi daha duydular. Tavanın bir kısmı çökünce geldikleri yol tıkandı.</p>

  <p>Kimse peşlerinden gelemezdi artık.</p>

  <p>Jasper lağım kapağını kaldırırken inledi ve tırmanıp kaldırıma çıktı. Sonra dönüp Nava’nın sağlam koluna yapışarak onu da yukarı çekti. Caine de arkasındaydı. Birkaç saniye sonra büyük, beyaz bir araç yanlarında durdu. Direksiyondaki Sergey Kozlov’du. Yan kapı açılınca sakallı bir adam çıktı araçtan.</p>

  <p>Caine gözlerini kırpıştırarak “Dr. Lukin, o ağır yaralı,” dedi.</p>

  <p>“İsmimi nasıl bil..?” Adam Nava’yı görünce birden sustu.</p>

  <p>“Aman Tanrım,” dedi kadının kolunu alıp omzuna dolayarak. “Onu araca bindirin. Acele etmeliyiz.”</p>

  <p>Brooklyn Köprüsü’nü geçerken Lukin, bir iğneyle Nava’yı uyuşturdu. Caine ve Jasper de kanamasını durdurmaya çalışıyorlardı. Caine camdan bakınca Manhattan’ın dev binalarını geride bıraktıklarını, Brooklyn’e doğru gittiklerini gördü. Flatbush Bulvarı’nda ilerliyor ve gitgide, daha köhne semtlere doğru yol alıyorlardı.</p>

  <p>Caine, gözlerinin önünde kayıp gitmekte olan Nava’ya bakarken fenalaştı. O sırada araç birden acı bir fren yaparak durdu.</p>

  <p>Dr. Lukin kapıyı açtı, sedyenin ucundan tutup dışarı atladı. Jasper de aynısını yaptı.</p>

  <p>Kendini toplayan Caine peşlerinden koşarak asansöre girdi.</p>

  <p>Lukin bir düğmeye bastı ve tam kapılar kapanırken Kozlov da asansöre girip aralarına sıkıştı. Asansör inerken kimse konuşmadı. Bir tek asansörün çarklarının sesi duyuluyordu. Jasper, Nava’nın ayak bileğini sıkıyor, turnike görevi görüyordu. Sonunda asansör durdu ve kapılar açıldı.</p>

  <p>Beşi bir arada, nemli bir koridor boyunca koştular ve Lukin anahtarıyla kapıyı açtı. Dairesi hem evi, hem de ameliyathanesiydi. Bir tarafta televizyonunun önünde lekeli bir kanepe, diğer tarafta da bir ameliyat masası vardı. Masanın yanında da ekipman ve onları bekleyen orta yaşlı bir kadın duruyordu.</p>

  <p>Lukin ve Kozlov hiç beklemeden Nava’nın baygın bedenini ameliyat masasına yatırdılar. Caine ve Jasper de masadan hemen uzaklaşarak Lukin’e engel olmamaya çalıştılar. Lukin, Rusça konuşarak durumunu anlatıyordu Nava’ya. Ona bir takım aletler takmaya başladı.</p>

  <p>Nava’nın kan basıncı düşüktü ve giderek daha da düşüyordu. Kalp ritmi yavaşlıyordu. Lukin ve hemşire olduğu anlaşılan kadın Nava’nın yaralarına bakarken Rusça konuştular. Lukin duraksadı. Hemşire ona baktı, sonra da Nava’ya döndü. Artık hızlı hızlı konuşmuyorlardı. Sanki her saniye önemliymiş gibi hareket etmiyorlardı artık.</p>

  <p>“Ne oldu?” diye sordu Caine.</p>

  <p>Lukin onu umursamadı, hemşire ise bir bakış atıp işine döndü.</p>

  <p>“Ne!” dedi, artık neredeyse bağıran Caine.</p>

  <p>Elleri kan içinde kalmış olan Lukin sessizce bir şeyler fısıldadı ve Caine’ye yaklaştı.</p>

  <p>“Çok fazla kan kaybetti. Kurtarabileceğimizi sanmıyorum.”</p>

  <p>“Kan verin.”</p>

  <p>Doktor bir an için yere, sonra yine Caine’ye baktı. “Kan grubu 0 RH negatif.”</p>

  <p>“Yani?”</p>

  <p>“Çok nadir bulunan bir kan grubu ve ne yazık ki elimizde yok. Özür dilerim.”</p>

  <p>Caine geriye çekilip yumruklarını sıktı. Bir yolu olmalıydı. Olmalıydı. Dur... Ne düşünüyordu ki? Bir yolunu bulabilirdi. Gözlerini kapadı ne yapması gerektiğini görmek için. Ama bir şey olmadı. Sadece gözlerinin önünde renkli noktalar uçuşuyordu.</p>

  <p>“İyi misi..?”</p>

  <p>“Sus da odaklanayım!” diye bağırdı Caine.</p>

  <p>Kendini bırakıp hatırlamaya çalıştı. Ağacı gördüğü ve HerAn’a girdiği yeri... Ve sanki hep oradaymış gibi sonsuza dek uzanan olasılıklarıyla yine geldi gözünün önüne. Dallara baktı, her bir yolu izledi, sonunda da buldu. O kadar barizdi ki. Karmaşık bir cevap aramıştı, ama basitti.</p>

  <p>Caine gözlerini açıp döndü ve kollarını göğsünde birleştirmiş halde onları seyreden Kozlov’a baktı. Lukin’e dönerek “Onun kan grubu 0 RH negatif,” dedi Kozlov’u işaret ederek. “Ondan alın.”</p>

  <p>“Ama... Tehlikeli olabilir. O kadar çok kan kaybetti ki...” Doktor kendinden emin değil gibiydi.</p>

  <p>Kozlov, Caine’ye baktı ve “Kan verirsem çıkarım ne olacak?” diye sordu sakin bir sesle.</p>

  <p>Caine gözlerini kırpıştırdı. Bir dakika içinde kan verilmezse Nava’nın ölme olasılığı yüzde 89.532’ydi. O yarmayla tartışacak zamanı yoktu. Nava’nın masada duran tabancayı kapıp ateş etti. Mermi Kozlov’un kulağını sıyırıp akasındaki duvara saplanınca, silahı Kozlov’a doğrulttu.</p>

  <p>“Yaşamana izin veririm,” dedi.</p>

  <p>Kozlov tartışmadı, Lukin’e doğru gidip gömleğinin kolunu sıyırdı. Hemşire onu hazırladı, kolunu silince oda alkol koktu. Kadın iğneyi sokarken Kozlov yüzünü biraz buruşturdu. Caine gözlerini kapadı ve rahatlayarak iç geçirdi. Nava’nın kurtulma olasılığı şimdi yüzde 98.241’di. Biri omzunu tuttu. Gözlerini açınca Jasper’in gülümsediğini gördü.</p>

  <p>“Seninle gurur duyuyorum ufaklık. Yapabileceğini biliyordum.”</p>

  <p>Caine de gülümsedi ve ikizinin elini sıkıp yine gözlerini kapadı. Birden, çok ama çok yorgun hissetti kendini. Gelecek konusunda endişeli değildi artık, endişelenmesine gerek yoktu... Her şey kontrol altındaydı.</p>

  <p>35</p>

  <p>Sonraki birkaç gün sakin geçti. Dr. Lukin onlara çeşitli ağrı kesiciler verip yaralarını tedavi etti. Jasper, Nava ve Caine aynı küçük evde kalmalarına rağmen fazla konuşmadılar. Konuşmalarına gerek yoktu. O kadar yakınlaşmışlardı ki, artık yıllardır birbirini tanıyan insanlar gibi konuşmadan da birbirlerini anlayabiliyorlardı.</p>

  <p>Caine HerAn’a dalmamaya çalıştı. Bir keresinde girip küçük Bill Donnelly’ye baktı. Üç buçuk kiloluk bebeğin saçları babası gibi sapsarıydı. O bir kere haricinde Caine Şimdi’de kaldı. Hatta geçmişi bile düşünmemeye çalıştı. Gerçi Doc’un ihanetinin nedenini anlamak için yanıp tutuşuyordu. Ama bunu öğrense bile bir şey değiştiremeyeceğini biliyordu; o yüzden de HerAn’a dalmadı.</p>

  <p>Dalmadığı için de engelleyebileceği çok kötü şeyler oldu belki, ama muhteşem şeyler de oldu. Kendini suçlu hissetmedi, çünkü biri olmadan diğerinin olamayacağını biliyordu. O yüzden de evreni kendi haline bıraktı. İnsanların onun müdahalesi olmadan geleceklerini belirlemelerine izin verdi.</p>

  <p>Şimdilik bir tek Nava’yı, Jasper’i ve Martin Crowe’ye verdiği sözü umursuyordu. Bunu nasıl yerine getireceğini bilmiyordu hâlâ, ama cevabı yakında bulacağını biliyordu. Bu arada kardeşine odaklandı. HerAn’da kardeşinin neden böyle olduğunu öğrenmişti ve neden ilaç vermelerine rağmen zihnini uyuşturmadan onun şeytanlarını kovamadıklarını görmüştü.</p>

  <p>Evet, Jasper bir şizofrendi. Ama esas rahatsızlığı bu değildi, bu onun rahatsızlığının bir belirtisiydi sadece. Jasper’in sorunu algılamasıydı. Doktorlar, kardeşinin gerçek olanla olmayanı ayırt edemediğini söylediklerinde, sadece kısmen haklılardı. Aslında Jasper gerçeği çevresindeki sözde aklı başında insanlardan çok daha iyi görüyordu. Ama onun sorunu, tek bir gerçek değil de, aynı anda birkaç gerçeği görmesiydi.</p>

  <p>Bir parayı havaya attıklarında ve yazı geldiğinde, Jasper bunun tura gelmesi halindeki olası gelecekleri de görüyordu. Böylece Jasper, her an hem kendi gerçeğini, hem de sonsuz olası gerçeği görüyordu. Bunlar birbirini yansıtan aynalar gibiydi zihninde. Caine kardeşinin biyokimyasallarla değil de bilgiyle, meditasyonla ve gariptir ki satrançla iyileştirilebileceğini biliyordu.</p>

  <p>Caine kahve masasının altındaki tozlu tahtayı gördüğü anda bunu anladı. Parçaları dizince oynamaya başladılar. Jasper’e Şimdi’ye odaklanmayı öğretmek için mükemmel bir oyundu. Hedef tahmin etmek, yenmek ve karşı tarafın hareketlerini kontrol etmekti. Bunu yapabilmek için de Şimdi’yi bilmek gerekiyordu.</p>

  <p>İkizler tüm gün boyunca oynadılar. Sürekli oynadılar. Caine küçükken babasıyla da satranç oynadığını hatırladı ama kaybettiği babasının ardından üzülmektense, onu hatırlayıp mutlu oldu. Babasını hatırladığı sürece, o hep onunla olacaktı.</p>

  <p>Ama daha önemlisi, oyun sayesinde kardeşi kendini kontrol etmeyi öğrendi. Yavaşça enerjisini o ana odaklamayı öğreniyordu Jasper, gözlerinin önündeki gerçeğe odaklanıyordu. Altmış dört kare ve otuz iki taşla sınırlıyordu kendini. Zihnindeki aynalarda oluşan görüntüleri bastırmayı öğreniyordu.</p>

  <p>Jasper gün geçtikçe gelişme kaydediyordu. David Caine kardeşinin genelde insanların kullandığı anlamıyla ‘normal’ olamayacağını biliyordu, ama zaman içinde Jasper’in şimdiye kadar yaşamadığı bir huzura kavuşacağını da biliyordu. Caine kardeşinin akıl sağlığının gelecekte daha iyi olacağını görmüştü HerAn’da. Ama zaten Jasper’in gözlerine bakınca iyi olacağı anlaşılıyordu.</p>

  <p>Beşinci gün Nava artık tedirgin olmaya başladı. O sabah güneş doğduğunda kendine gelerek uyandı. Jasper ve David uyuyorlardı. İkisi de geldiklerinden beri evden çıkmamışlardı. İkisi de bu konuda hiçbir şey dememişti, ama Nava onların bu zayıf halinde kendisine göz kulak olduklarının farkındaydı. Aynen Nava’nın onlara göz kulak olduğu gibi.</p>

  <p>David’e sormak istediği birçok soru vardı, ama ağzını her açmaya çalıştığında David başını sallıyordu.</p>

  <p>“Cevapları bulmak için çok zamanın var Nava. Şimdilik dinlen. Birkaç gün boyunca bize bir şey olmayacak. Söz veriyorum.”</p>

  <p>Eğer başkası söylese inanmazdı Nava buna, ama David’e güvenmeyi öğrenmişti, bu yüzden de onun dediğini yaptı. David’e bakarken adam gözlerini açıp ona gülümsedi.</p>

  <p>“N’ber?” dedi Caine gözlerini ovuşturarak. “Ne zaman uyandın?”</p>

  <p>“Birkaç dakika oldu,” dedi Nava.</p>

  <p>David ayağa kalkıp kanepede yatan Nava’nın yanına geldi. Yanındaki kahve masasına oturup saçlarını okşadı.</p>

  <p>“Şimdi anlatacak mısın artık?” diye sordu Nava.</p>

  <p>“Olur,” dedi Caine sanki sormasını bekliyormuş gibi.</p>

  <p>“Julia’yı bulduğumda...” Nava bir anda çöplükteki çıplak, kemikleri kırılmış kızı hatırladı. Sanki bu yıllar önceydi. Onu düşünmemeye çalışarak konuşmaya devam etti.</p>

  <p>“Seni kurtardıktan sonra bana neden benim yaşadığımı ve annemin öldüğünü söyleyebileceğini söyledi. Ama artık biliyorum galiba. Rüyalarım... Küçükken gördüğüm karabasan... Uçmaktan korkmama neden olan rüya... Hayatımı kurtardı... Bunları sen yaptın, değil mi?”</p>

  <p>Caine gülümseyerek başını salladı. “Hayır.”</p>

  <p>“O zaman nasıl gördüm?”</p>

  <p>Caine kadını işaret etti. “Sen toplu bilinçaltından onları gördün. Olası geleceklerinden birini gördün ve bundan kaçındın.”</p>

  <p>“Nasıl?” diye sordu Nava.</p>

  <p>“Jasper’in fizik dersini bir daha dinlemek istiyor musun cidden?”</p>

  <p>“Hayır,” dedi bir an için gülen ama hemen ciddileşen Nava. “Ama neden? Neden ben gördüm de annem göremedi?”</p>

  <p>“Bazen çocuklar yetişkinlerin göremedikleri şeyleri görürler. Gençken zihnimiz daha açıktır. Ama daha önemlisi çocuklar rüyalarında gördüklerine inanırlar. İşte bu yüzden çocuklar kendilerini itfaiyeci, astronot, kahraman olarak görebilirler. Büyüdükçe bu ‘mantıksız görüntüleri göz ardı etmeyi’ öğretirler bize. Belki annen de öleceğini görmüştür. Belki de görmemiştir. Bu sorunun cevabını bilmiyorum Nava. Sana bir tek şunu söyleyebilirim, küçükken o uçağa binmeyi reddettiğinde olası geleceğini gördün ve bir seçim yaptın.”</p>

  <p>Uzanıp onun elini tuttu. “Doğru bir seçimdi. Hayatında sandığından daha fazla iyilik yaptın. Biliyorum, kurtarmak istediğin tek insanı kurtaramamak çok acı verici, ama asla geri dönüp bunu değiştiremezsin. Annenin ve kardeşinin yasını tut Nava. Ama kendi hayatınınkini değil.”</p>

  <p>Nava’nın elini okşadı. “Doğru yolu seçmek gibi inanılmaz bir yeteneğin var. Bu, sandığından da büyük bir yetenek. Kendine güven Nava, böylece kaderini kontrol edebilirsin.”</p>

  <p>“Ama senin gibi seçim yapamam ben,” dedi Nava. “Emin olamam.”</p>

  <p>Caine başını salladı. “Ben de olamam. Evet, bir yeteneğim var, ama bu hata yapmayacağım anlamına gelmiyor ki. Yeteneğim sayesinde geleceği görebiliyorum, bir saniye ya da bir milenyum ilerisini. En büyük olasılıkla başarıya götüren yolu seçebiliyorum, ama asla yüzde yüz emin olamıyorum. Ben bile olacak her şeyi bilmiyorum. Benim de geleceğim herkesin seçimlerine bağlı, çünkü onların seçimleri hepimizin paylaştığı bu ortak gerçeği ortaya koyuyor.”</p>

  <p>Nava anlamakta güçlük çekiyordu. Ama yine de bir şekilde anlamıştı. Sonunda konuştu. “Şimdi ne olacak? Geleceği biliyorsun, istediğini yapabilirsin.”</p>

  <p>Caine başını salladı. “Ben geleceği bilmiyorum Nava. Tüm olası gelecekleri biliyorum; bunlar da sonsuz. Yani aslında hiçbir şey bilmemekle aynı şey bu.”</p>

  <p>“Ama planladığın her şey... Aynen tahmin ettiğin gibi gitti.”</p>

  <p>“Ben her durumda en olası sonucu tahmin ettim. Her şeyin doğru gideceğini bilemezdim. Eğer sen beni kurtarmayı seçmeseydin ve bunda başarılı olmasaydın, ben hâlâ o laboratuvarda olurdum.”</p>

  <p>Nava titredi. “Ama hâlâ soruya cevap vermedin. Şimdi ne yapacaksın? Ya Tversky ve Forsythe? Onlar nerede? Senin peşine düşecekler mi?”</p>

  <p>Caine omuz silkti. “Bilmiyorum. Ama eminim öğrenirim.”</p>

  <p>Nava’nın kalbi ağzına geldi birden. “Kuzey Koreliler... Beni bulacaklar. Ben...”</p>

  <p>“Merak etme,” dedi Caine onun sözünü keserek. “Onlara birkaç hayat kurtaracak bir bilgi verdim, karşılığında da senin başına koydukları ödülü kaldırdılar.”</p>

  <p>Nava rahatlayarak iç geçirdi. Gelecekte ne olacağını bilmek istiyordu ama daha ağzını açamadan Caine gidip duş alacağını söyledi. Caine bir şey dememişti ama Nava artık sorulara cevap vermek istemediğini biliyordu. En azından bugün vermeyecekti. Caine banyoya girince, Nava masaya uzanıp Parliament paketini aldı. Annesinden söz edince canı sigara içmek istemişti.</p>

  <p>Sigarayı dudaklarının arasında tutup kibriti çaktı. Nikotini sanki şimdiden hissedebiliyordu. Tam sigarasını yakmak üzereyken garip bir şey yaptı: Gözlerini kapadı. Bir an için bir şey görür gibi oldu kapalı gözlerinin ardında. Hem tanıdık hem de yabancı bir şey. Gözlerini açıp elindeki kibrite bakınca sanki bu anı daha önce yaşadığını hissetti.</p>

  <p>Düşünmeden, kibriti üfleyerek söndürdü. Sigarayı geri koyup paketi attı. Çöp tenekesinin kapağını kapatırken o anda sigarayı bıraktığının farkına vardı.</p>

  <p>Nava kararını vermişti.</p>

  <p>O gece Caine geri dönme zamanının geldiğini biliyordu. Elinden geldiğince kaçınmıştı bundan. HerAn’da zaman yoktu ama An’da zaman - her ne kadar yapay olsa da- akıp gidiyordu ve daha yapacağı şeyler vardı. Birkaç saniye sonra gözlerini açtığında hüzünlü bir şekilde gülümsüyordu.</p>

  <p>“Ne gördün?” diye sordu Jasper.</p>

  <p>“Baktığımı nereden bildin?”</p>

  <p>“Benim de bildiklerim var,” dedi Jasper. “Soruma cevap versene.”</p>

  <p>“Sonunu gördüm. Yalnız değildim.”</p>

  <p>“Ne demek bu? Seninle biri mi vardı orada?”</p>

  <p>“Emin değilim,” dedi Caine çenesini kaşıyarak.</p>

  <p>“Kim olduğunu göremedin mi?”</p>

  <p>“Herhalde görebilirdim,” dedi Caine. “Ama nasılsa yakında öğreneceğim. Beklemeye karar verdim.”</p>

  <p>“Neden?” diye sordu Jasper.</p>

  <p>Caine sırıttı. “Şeytanlar bile sürprizleri sever.”</p>

  <p>Caine o gece hiç rüya görmediyse de kalktığında arama zamanının geldiğini biliyordu. Numarayı çevirdi ve iki dakika hiçbir şey söylemeden karşısındakini dinledi. Sonra da telefonu kapadı. İkinci görüşmesi ilkinden kısa sürmüştü. İşi bittiğinde ceketini giyip kapıya doğru yürüdü.</p>

  <p>“Nereye gidiyorsun?” diye sordu Jasper.</p>

  <p>“Avukatımla görüşmeye,” dedi Caine çıkarken.</p>

  <p>Lukin’in, Coney Island’daki dairesinden trene binip bir saatten uzun bir sürede Manhattan’a gitti. Bir haftadır dışarı çıkmadığından sokakta olmak garip geliyordu. Metrodan inerken Şimdi’de kalmaya çalıştı. Eğer HerAn’a dalıp her bir adımda çevresindeki insanları nasıl etkilediğini görürse, çıldırabileceğini biliyordu.</p>

  <p>Chrysler Binası’nın otuzuncu katına vardığında siyah kravatlı, zayıf bir adam yanına geldi.</p>

  <p>“Bay Caine?”</p>

  <p>“Evet.”</p>

  <p>“Merhaba. Ben Marcus Gavin,” dedi avukat elini uzatarak. “Geldiğinize memnun oldum. Beni takip ederseniz size çok heyecan verici bazı haberler vereceğim.”</p>

  <p>Gavin ofisinin kapısını kapadıktan sonra bir dosya açtı ve ince bir kâğıt çıkardı. Kâğıdı sanki dağılacakmış gibi çok dikkatli tutuyordu. Bir an için bunu Caine’ye verecek oldu, ama sonra fikrini değiştirdi ve önüne koydu.</p>

  <p>“Size biraz su veya kahve getireyim mi?” dedi zaman kazanmaya çalışarak.</p>

  <p>“Hayır, teşekkür ederim. Gayet iyiyim.”</p>

  <p>“Peki,” dedi Gavin boğazını temizleyerek. “Eminim neden burada olduğunuzu merak ediyorsunuzdur.”</p>

  <p>“Tabii,” diye yalan söyledi Caine. Aslında biliyordu, ama bilmiyor gibi yapmanın daha iyi olacağını düşünmüştü.</p>

  <p>“Şey... Aslında bu biraz garip bir durum,” dedi Gavin tedirgin bir şekilde kalemiyle masaya vurarak. “Bay Caine, Thomas DaSouza’nın yakın dostu olduğunuzu tahmin ediyorum.”</p>

  <p>“Evet,” dedi Caine. “Gerçi son birkaç yıldır görüşemedik.”</p>

  <p>“Öyle mi? O zaman bu daha da garip bir durum.” Gavin kahvesinden bir yudum içti. Yeniden konuşmaya başladığında sesi daha iyi çıkıyordu. “Bilmem duydunuz mu ama bir hafta kadar önce bir kaza oldu ve Bay DaSouza çok ağır yaralandı. Şu anda Albert Einstein Tıp Merkezi’nde. Doktorlar ellerinden gelen her şeyi yaptılar ama sonuç yine de pek iyi değil. Ne yazık ki Bay DaSouza’nın beyni durdu ve iyileşme şansı yok. Çok üzgünüm.”</p>

  <p>Caine bir an için gözlerini kapadı. Tommy’nin halini bilse de bunu duymak kolay değildi.</p>

  <p>“Muhtemelen sizi buraya çağırıp neden bunları anlattığımı merak ediyorsunuz,” dedi Gavin. Birden tedirginliği gitmişti, heyecanlanmıştı. Kötü haberi vermişti, şimdi sıra iyi haberdeydi. “Şu elimde tuttuğum...” Gavin kâğıdı kutsal bir şeymiş gibi masadan aldı, “Bay DaSouza’nın son vasiyeti. Buzdolabının kapağında duruyordu.”</p>

  <p>Caine uzatılan kâğıdı geri vermeden şöyle bir baktı.</p>

  <p>“Sizi varisi ilan etmiş ve tüm yetkilerini size devretmiş. Bay DaSouza piyangodan 240 milyon dolar kazanmıştı. Tabii ki bu para siz...” Gavin sesini alçalttı, “...onun fişini çekmeye karar verinceye kadar...” Caine durumu algılayabilsin diye bir an duraksadı. “Bay DaSouza’nın akrabası olmadığı için bu kararı sizin vermeniz gerekiyor.”</p>

  <p>“Ya öyle bir karar vermezsem?” diye sordu Caine.</p>

  <p>“Ne demek karar vermemek? Neyin kararını vermemek?”</p>

  <p>“Yani diyelim ki, Tommy’nin hayat destek ünitesini kapattırmamaya karar verdim. O zaman ne olur?”</p>

  <p>“O zaman... O zaman bankadaki parasının faiziyle neredeyse sonsuza dek aletlere bağlı kalabilir. Siz de yılda 100.000 dolarlık bir maaş alırsınız onun işlerini yürütmek için.”</p>

  <p>“Hangi işleri?” diye sordu Caine.</p>

  <p>“Vasiyetinde eğer ona bir şey olursa parasının hayır işlerinde kullanılmasını istediğini ve insanların hayatının iyileştirilmesini istediğini yazmış. Bunlar kendi sözleri. Sizin de bu paranın nasıl dağıtılacağına karar vermeniz gerekiyor. Ancak, Bay DaSouza’nın bir daha hayata dönmek gibi bir şansı olmadığına göre, o zaman gelince de, yani... Ölünce de, parayı faizden çekip istediğinizi yapabilirsiniz Bay Caine.” Gavin gülümsedi. “Bir milyonersiniz, Bay Caine.”</p>

  <p>Caine başını salladı. “Değilim.” Duraksadı. “Asla da olmayacağım.”</p>

  <p>“Ama...” Gavin’in aklı karışmış gibiydi. “Ama Bay DaSouza aslında bu haliyle zaten yaşamıyor...”</p>

  <p>“Evet.”</p>

  <p>“Ve doktorlar bir daha iyileşmesinin imkânsız olduğunu söylüyor.”</p>

  <p>“Hiçbir şey imkânsız değildir, Bay Gavin. Bazı şeylerin olma olasılığı daha düşüktür sadece.” Caine ayağa kalktı. “Hastaneye gitmeden önce bir şeyler imzalamam gerekiyor herhalde, değil mi?”</p>

  <p>“Tabii ki,” dedi Gavin birkaç kâğıt uzatarak.</p>

  <p>Caine’nin işi bittiğinde Gavin’in elini sıktı ve kapıya doğru yöneldi.</p>

  <p>“Afedersiniz,” dedi Gavin, “Bir soru sorabilir miyim?”</p>

  <p>“Tabii ki,” dedi Caine dönerek.</p>

  <p>“Eğer siz...” Yine fısıldamaya başlamıştı. “Bay DaSouza’nın hayat destek ünitesini kapattırmayacaksanız...” Duraksadı. “O zaman niye hastaneye gidiyorsunuz?”</p>

  <p>“Birkaç test yaptırmaya.”</p>

  <p>Caine kapıdan çıkarken, Gavin’in çok şaşırdığının farkındaydı, ama ona bir şey anlatmak niyetinde değildi.</p>

  <p>Caine, Tommy’nin kan örneğini alınca özel bir laboratuvarda testleri yaptırdı. Teknisyen yirmi dört saat sonra iyi haberi vermek için onu aradı. Kadın sonuçlara şaşırmıştı, ama Caine bunu bekliyordu. Kadın bunu nereden bildiğini sorduğunda Caine, iyi günler dileyip telefonu kapadı.</p>

  <p>Telefon görüşmesinden sonra dosyayı yanına aldı ve sonra gidip gökkuşağı renklerinde bir ayı satın aldı. Ve hastaneye geri gitti. On beşinci kata çıktığında orada ne işi olduğunu biliyordu bu sefer.</p>

  <p>“Caine!” dedi Elizabeth odasına girdiğinde. “Geri geldin!”</p>

  <p>“Tabii ki geldim,” dedi. “Bir arkadaşımı da getirdim.” Oyuncak ayıyı çıkardı arkasından. Küçük kız gülümsedi.</p>

  <p>“Afedersiniz,” dedi odada duran bir kadın tedirgin halde, “Siz kimsiniz?”</p>

  <p>Caine dönüp kadına baktı. Gözleri kıpkırmızıydı, son bir haftadır sürekli ağlıyor gibi görünüyordu. Caine onu daha önce hiç görmemişti, ama tanıyordu. Rüyasında görmüş gibiydi.</p>

  <p>“Merhaba,” dedi elini uzatarak. “Ben David Caine. Eşinizin arkadaşıydım.”</p>

  <p>“Ya,” dedi gözleri dolan kadın. “Adım Sandy.” Yavaşça elini sıktı Caine’nin. “Gelmeniz iyi oldu. Pek gelenimiz gidenimiz olmuyor.”</p>

  <p>“Biliyorum,” dedi Caine. “Acaba bir dakikalığına dışarıda konuşabilir miyiz?”</p>

  <p>“Tabii ki,” dedi Sandy. “Tatlım hemen dönerim, tamam mı?”</p>

  <p>“Tamam anne,” dedi Elizabeth.</p>

  <p>Koridora çıktıklarında Caine konuşmaya başladı. “Biliyorum bu size garip gelecek, ama iyi haberlerim var.”</p>

  <p>“Ne oldu?”</p>

  <p>“Kızınıza ilik nakli yapılması için uygun bir aday buldum. İlikler yüzde 99 oranında uyuyor ve Elizabeth hazır olduğunda nakli yapabilirsiniz.”</p>

  <p>Kadının yüzünden bir anda birçok ifade geçti; şok, mutluluk ve sonra üzüntü. Konuşmasına fırsat vermeden devam etti Caine.</p>

  <p>“Parayı dert etmeyin. Ben kendini kızınız gibi insanlara yardım etmeye adamış çok zengin birini temsil ediyorum. Tüm tıbbi giderleri karşılanacak.”</p>

  <p>“Bu bir şaka mı?” dedi bir anda öfkelenen Sandy. “Eğer öyleyse, bence hiç komik değil Bay Caine.”</p>

  <p>Caine, Tommy’nin dosyasını çıkarıp kadına gösterdi.</p>

  <p>“Bu gerçek mi?” dedi Sandy dosyaya bakıp. “Ciddi misiniz?”</p>

  <p>“Hayatımda hiç bu kadar ciddi olmadım.”</p>

  <p>“Tanrım. Şükürler olsun, Tanrım!” Sandy, Caine’nin boynuna atılıp hıçkırarak ağlamaya başladı. “Ne diyeceğimi bilemiyorum... Tanrım... Size nasıl teşekkür edeceğimi bilemiyorum.”</p>

  <p>“Teşekkür etmenize gerek yok,” dedi Caine. “Bir borcumu ödedim ben sadece.”</p>

  <p>Sandy’nin aklı karışmış gibiydi, ama başını salladı. Caine cebinden Gavin’in kartını çıkarttı.</p>

  <p>“Bu bey benim avukatım. Elizabeth’in doktorlarıyla konuşunca onu arayın. Gerekli her şeyi halledecek.”</p>

  <p>“Sağ olun Bay Caine,” dedi onun elini sıkarak.</p>

  <p>“Eğer bana Bay Caine demeye devam edersen ben de sana Bayan Crowe demek zorunda kalacağım. David desen?”</p>

  <p>“Olur. Sağ ol... David.” Sandy burnunu sildi. “Gidip Betsy’ye iyi haberi vereceğim.” Tam kızının yattığı odaya dönmek üzereyken durup David’e döndü. “Marty’yi nereden tanıdığını söylemedin?”</p>

  <p>“Yaa,” dedi Caine başını kaşıyarak. “Onu işten tanıyordum diyelim.”</p>

  <p>Caine hastaneden çıktığında, haftalardır kendini hiç bu kadar iyi hissetmediğini fark etti. Elizabeth’in ameliyatının iyi gitmeme olasılığı olduğunu da biliyordu. Ama yüzde 93.729’luk bir olasılıkla, her şey iyi gidecekti.</p>

  <p>Birkaç blok yürüyüp rahatlamaya karar verdi ve birden koku beynine sızdı. Bedeni kaldırıma yığılmadan önce zihni HerAn’a dalmıştı bile.</p>

  <p>Kadın... Onunlaydı, ama farklıydı. Daha küçüktü, sanki daha tanıdık. Hem mutlu hem de mutsuz. Caine onun için üzülüyor.</p>

  <p>Kadın: Sağ ol Caine.</p>

  <p>Caine: Ne için?</p>

  <p>Caine soruyu sorarken bile cevabı anlıyor.</p>

  <p>Her şeyi anlıyor.</p>

  <p>O An’ın geçmişi, Tanja’nın geleceği görmesini sağlayan o.</p>

  <p>O Tommy’nin rüyasına girip sayıları gösteriyor.</p>

  <p>Jasper’in kardeşine yardım etmesini söyleyen Ses.</p>

  <p>Caine’ye HerAn’ı gösteren, nöbetlerini başlatan o.</p>

  <p>Tüm hareketleriyle bir olay seli başlatan, Tommy’nin vasiyeti ve imkânsız kaza. Nava’nın kurtarışı, Caine’nin uyanışı. Hepsi lösemiden ölmek üzere olan küçük bir kızı kurtarmak için. Adı Elizabeth; ‘Betsy’ Crowe olan küçücük bir kızı.</p>

  <p>Caine onun neden tanıdık olduğunu anlıyor. Ablasına benziyor. Sandy’ye ve yeğeni Betsy’ye.</p>

  <p>Caine: Sendin hepsini yapan.</p>

  <p>Kadın: Hayır, biz insanların görmesine yardım ederiz. Bunun dışında bir gücümüz yok. Sizler yapıyorsunuz. Sen, Nava, Tommy, Jasper, Julia, Forsythe, Tversky ve daha milyonlarca insan, her biri kendi yolunda kendi seçimlerini yapıyor.</p>

  <p>Caine: Hepsi Betsy için mi?</p>

  <p>Kadın: Betsy sadece sonucun bir parçası. Anlayamıyorsun. Ama An’da anlayacaksın sonradan.</p>

  <p>Caine: An’da sen Julia’sın.</p>

  <p>Kadın: Hayır, An’da biz tekil değiliz. Çoğuluz. Biz toplu bilinçaltının iradesiyiz. Ama sen bizi Julia olarak görüyorsun çünkü o aracımız, Ses’imiz. Son anlarında o zihninde ortak bir istek görüyor ve bu yüzden senin yardımını alıyoruz. Hedefimize ulaşmak için, ama onun Ses’ini arayan sensin çünkü yalnızca bizimle konuşmak isteyenlerle konuşabiliriz.</p>

  <p>Caine: Ama Julia öldü.</p>

  <p>Kadın: HerAn, An’ın dışındadır. Julia burada yaşıyor. Küçük bir kız. Büyüyor. Petey’e âşık oluyor. O, Betsy’nin Julia Teyze’si. O çöplükte ölüyor.</p>

  <p>Caine: Koku bu işte. Julia’nın bilinci bu kokuyu beynime taşıyor.</p>

  <p>Kadın: Koku alma duyusu en güçlüsüdür. O aracımız olduğu için ölüme terk edildiği yerde hatırladığı koku da bize eşlik ediyor.</p>

  <p>Caine: Neden An’da Tversky’ye beni öldürmesini söylediniz?</p>

  <p>Kadın: Tommy’nin kazasını gerçekleştirmek için.</p>

  <p>Caine: Tommy’nin ölmesini seçtiniz, Betsy’yi yaşatmak için.</p>

  <p>Kadın: Hayır. Sizin An’ınızda Tommy kendini öldürecekti. Onun rüyalarını gerçekleştirmesini sağlayarak hayatını uzattık. Hiçbir şey bitmedi.</p>

  <p>Caine: Sonsuz musun?</p>

  <p>Kadın: Bu bilinmiyor.</p>

  <p>Caine: Neden?</p>

  <p>Kadın: Bazı geleceklerde sonsuzuz. Bazılarında da yokuz. Kaderimiz seninle ve tüm insanlarla bir, siz bizsiniz, biz de siz.</p>

  <p>Caine: Ben neden buradayım?</p>

  <p>Kadın: Yerini, görevini bilmen gerekir. HerAn’ı kullanıp hepimize yardım etmelisin.</p>

  <p>Caine: Nasıl yardım edeceğim? Tommy’nin parasıyla mı?</p>

  <p>Kadın: Para birkaç kişiye yardım edecek, ama sonunda pek az şeyi değiştirecek.</p>

  <p>Caine: O zaman nasıl? Nasıl yardım edeceğim?</p>

  <p>Kadın: Anlatamayız. Daha sonra An’da anlayacaksın.</p>

  <p>Caine: Neden burada değil?</p>

  <p>Kadın: Daha zamana ihtiyacın var...</p>

  <p>....</p>

  <p>“Hey, ayılıyor galiba,” dedi biri. “İyi misin ahbap?”</p>

  <p>Caine başının arkasını ovuşturdu. Zonklamaya başlamıştı bile. Havayı kokladığında koku gitmişti.</p>

  <p>“Evet,” dedi. “Galiba iyiyim... Şimdi.”</p>

  <p>SON</p>

  <p>Tversky ekranda ‘si’ sözcüğünü tıkladığında ekran birden ikonlarla doldu. Bir yeri daha tıkladı ve sabırsızlıkla açılmasını bekledi. Ana sayfa daha açılmadan aradığı şeyi yazdı. Bir dakikada istediği hikâyeyi buldu.</p>

  <p><b><i>ESKİ UGA BAŞKANI İHANETTEN YARGILANIYOR</i></b></p>

  <p>Patrick O’Beirne</p>

  <p>Washington D.C.- Dr. James Forsythe bugün ABD’ye karşı ihanet ve komplo kurmakla ilgili 131 ayrı suçtan tutuklandı. UGA’nın Bilim ve Teknoloji Araştırma Birimi’nin direktörü olan Forsythe kalabalık bir mahkeme salonunda yargıç karşısına çıktı.</p>

  <p>İlgili makamlar, Dr. Forsythe’nin yaptıklarından Şubat’ın 7’sinde, New York’ta bir ofis binasında bir bomba patlaması sonrasında haberdar oldular (bakınız ilgili makale). Dr. Forsythe ve ekibi itfaiyeciler tarafından enkazın altından çıkarıldı. Ayrıca üç ceset ve yüzlerce bilgisayar dosyası çıkarıldı. Dr. Forsythe’nin bu dosyaları, Philadelphia’daki Amtrak olaylarında ‘yasadışı bir FBI’ operasyonunu düzenlediği için, UGA’da işine son verildiğinde çaldığı iddia ediliyor.</p>

  <p>Savcılık ‘ellerinde çok fazla delil’ olduğunu söylediği halde, Dr. Forsythe bütün suçlamaları reddetti. Dr. Forsythe’nin kesinlikle suçlu bulunacağından emin olan federal yetkililer ise şu açıklamada bulundular:</p>

  <p>“Gerçekten de elimizde dağlar kadar delil ve bir de tanık var... Dr. Forsythe’nin hüküm giyeceğine şüphe yok.”</p>

  <p>Savcılığın tanığı Bay Steven Grimes UGA’nın çalışanlarından biri. Bugün bir açıklama yapan Bay Grimes, “Aslında burnumun dibinde neler döndüğünü görmediğime şaşırıyorum. Jimmy’nin hükümetten sırlar çalacağını asla düşünemezdim... Savcılığa yardım etmek için elimden geleni yapacağım. Ben bir Amerikalıyım. İhaneti asla hoş göremem” dedi.</p>

  <p>Tversky makalenin devamına baktı, ama ismi geçmiyordu. Rahatlayarak bir nefes aldı. Polis hâlâ Julia’nın ölümüyle ilgili olarak onunla görüşmek istese de, olay resmi kayıtlara bir intihar olarak geçmişti. Tversky gülümsedi. Şansının yaver gitmesine inanamadı. Eğer o gece laboratuvardan ayrılmasaydı, yakalanacaktı. Hatta patlamada ölebilirdi bile.</p>

  <p>Tüm bu olanlara bakılırsa daha iyi bir durumda olamazdı. Forsythe ihanetten suçlanırken kendisinin korkacağı bir şey yoktu. Forsythe, Julia’yı onun öldürdüğünü söylese bile -gerçi söylemesi için bir neden yoktu ama- kim inanırdı ki ona? Her şey mükemmel bir şekilde bitmişti.</p>

  <p>Aslında verilerini kaybetmesi yazık olmuştu, ama David Caine’nin yeteneklerini ortaya çıkaran kimyasal bileşimi yine yapabileceğine inanıyordu. Sadece zamana ihtiyacı vardı. Meksika’da bolca zamanı olacaktı. Her gün zar atıp nereye gideceğini belirleyecekti. Eğer ülke içinde rastgele seyahat ederse David’in onu bulamayacağını biliyordu, daha doğrusu umuyordu.</p>

  <p>Bilgisayarı kapatıp kasanın arkasında duran adama yirmi peso verdi. Dışarı çıktı. Bir anda ter içinde kaldı. Meksika’nın güneşi insanı eritiyordu. Elini gözlerine siper etti. Çok sıcaktı. Birden bir çöp kokusu sardı her yeri. Sanki tüm diğer duyularını bastırıyordu bu koku.</p>

  <p>Hızla arabasına doğru yürüdü kokudan uzaklaşmak için. Tam o sırada sokağın karşısındaki dondurmacıyı gördü. Zamanlaması bu kadar iyi olamazdı. Ağır kokuyu ikinci kez duyduğunda birden çikolatalı dondurma çekti canı. Dondurmacıya doğru gitmek için etrafına bakmadan sokağa atıldı.</p>

  <p>Otobüsü gördüğünde artık çok geçti. Tversky havaya uçtu. Yere düşünce de otobüsün ön lastiklerinin altında ezildi. Kaburgaları anında yüzlerce parçaya ayrıldı ve ciğerleriyle kalbini deldi.</p>

  <p>İnsanların acil yardım çağırmak için, İspanyolca bağırdıklarını duyduğunda artık çok geç olduğunu biliyordu. Karanlık bastırmaya başladığında en azından kokuyu almadığına şükrediyordu. Neden karşıya geçmek istediğini o anda düşündü. Birkaç saniye daha yaşasaydı kokunun ne anlama geldiğini, önemini anlayabilirdi; ama zamanı dolmuştu.</p>

  <p>Bilinci kaybolurken son bir şey düşündü: ‘Dondurma sevmem ki ben!’</p>

  <p>Bir ay önce bir çöplükte Julia, Nava’nın elini son bir kez tuttu ve öldü. Gülümsüyordu... Dondurmayı düşünüyordu.&nbsp;</p>
</body>
</html>
