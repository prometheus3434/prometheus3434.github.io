<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olasılıksız - Adam Fawer</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br />
  <br /></p>

  <h2 id="heading_id_2" style="text-align: center;">29</h2>

  <p><br />
  <br /></p>

  <p>“Kimsin sen?” diye sordu Nava papyonlu adama bakarak. “Adımı nereden biliyorsun?”</p>

  <p>“Adım Peter. David’i tanıyorum. Sizi buraya getirmemi o istedi.”</p>

  <p>“Burası neresi?”</p>

  <p>“Araştırma laboratuvarım.”</p>

  <p>Nava gözlerini ovuşturmak istedi. Bunların hiçbiri mantıklı değildi. “Ne zaman aradı?”</p>

  <p>“Saat beş on beş civarıydı aradığında.”</p>

  <p>Nava düşündü ve Caine’nin o sıralar masadan kalktığını hatırladı. Tabii ya, işte o arada telefon etmişti. Ama yine de adamın doğru söylediğinden emin olamazdı.</p>

  <p>“Tam olarak ne dedi? Kelimesi kelimesine.”</p>

  <p>Adam bir an için tavana baktı, sonra da boğazını temizledi. “Dedi ki... Dedi ki ortağım doktora öğrencilerinden birini öldürmüş.”</p>

  <p>“Julia Pearlman.”</p>

  <p>Adam birkaç defa gözlerini kırpıştırdı. “Evet. İlk başta dediklerine inanmadım, ama Julia ölü bulununca ve ortağım da aynı zamanda ortadan kaybolunca bunu düşünmek zorunda kaldım. Neyse, David ortağım için kendisine uyguladığım türden bazı testler yaptığımı bildiğini söyledi... Ve eğer dediklerini yapmazsam beni suça iştirakten ele verecekmiş.”</p>

  <p>Nava’nın aklı almıyordu olanları. Bir gariplik vardı. Elindeki neşteri sıkıca tuttu. “David’e testleri sen mi yaptın?”</p>

  <p>Adam başını salladı.</p>

  <p>“Sen Paul Tversky’misin?”</p>

  <p>“Hayır,” dedi adam başını sallayarak. “Paul benim ortağım... Benim adım Peter Hanneman.”</p>

  <p>Nava’nın aklı karışmıştı. “Ortağının bir resmi var mı yanında?”</p>

  <p>“Aslına bakarsan var,” dedi Dr. Hanneman duvarda asılı duran çerçeveli resmi göstererek. Beyaz önlüklü, kalın kaşlı bir adamla kol kola duruyorlardı. Nava öteki adamı tanıyordu, ama Tversky olarak değil, takma adıyla, yani Doc olarak.</p>

  <p>Birden her şeyi anladı. Tversky aslında Doc’tu. Tüm bu süre boyunca adam burnunun dibindeyken bunu anlayamamıştı. Testleri tartıştıklarını düşününce durumu birden kavradı. Testleri Tversky’nin yaptığını düşünmüştü Nava. David’e, testleri yapan doktorun onu ele geçirmek istediğini söyleyince, o da bunun Peter Hanneman olduğunu sanmıştı, Paul Tversky değil.</p>

  <p>“Ama Julia da Petey diyordu adama,” dedi Nava daha çok kendi kendine konuşarak.</p>

  <p>“Evet, Dr. Tversky’nin öğrencilerinden bazıları ona Petey diyor. Takma isim gibi bir şey. İsminin baş harfleri P.T. Birleştirince Petey olarak okunuyor.”</p>

  <p>Nava her şeyi anlayınca başını salladı. Sanki bir yapbozun son parçası da yerine oturmuştu. “Devam et.”</p>

  <p>“Paul, David’e yardım etmek istediğini, ama para vererek onu utandırmak istemediğini söyledi bana. O yüzden de benim önermemi istedi David’e. Ben öylesine birkaç test yapıyoruz diye düşündüm. Paul’un bu verileri ne için kullandığından veya kullanacağından haberim yoktu.”</p>

  <p>“Dur,” dedi Nava hâlâ bazı şeyleri anlamaya çalışarak. “David başka ne dedi aradığında?”</p>

  <p>“Bana Brooklyn’de bir adres verip saat kaçta orada olmam gerektiğini söyledi. Geldiğimde seni kötü durumda bulacağımı ve acil yardıma ihtiyacın olacağını söyledi. Ben de hazırlıklı geldim. Oraya vardığımda yanan binadan çıkıyordun. Boğulmak üzereydin. Gerçi ben doktor değilim, ama insan anatomisinden anlarım ve ilk yardım bilirim. Ben de seni ayılttım, laboratuvara getirince de yaralarını sardım.” Hanneman, Nava’nın sargılı ellerini işaret etti.</p>

  <p>“Ortağın nerede şimdi, biliyor musun?”</p>

  <p>Peter Hanneman başını salladı.</p>

  <p>“Kahretsin,” Nava bacaklarını kıpırdattı yere basmak için.</p>

  <p>“Dur, gidemezsin.”</p>

  <p>“Bekle de gör bakalım, gidebilir miyim, gidemez miyim,” dedi Nava.</p>

  <p>“Hayır, dur,” dedi Hanneman önünde durarak. Sanki son hız ilerleyen bir treni durdurmaya çalışıyormuş gibi ellerini kaldırmıştı. “David burada kalıp dinlenmeni istiyordu. İhtiyacı olduğunda seninle temasa geçecek.”</p>

  <p>“Yani beni arayacak mı?”</p>

  <p>“Emin değilim. Sanki başkasına aratacakmış gibime geldi.” Hanneman kollarını indirdi. “Lütfen inan bana, doğruyu söylüyorum.”</p>

  <p>Nava, adamın yüzündeki korku dolu ifadeyi görünce ona inandı. Geri oturup kollarını göğsünde birleştirdi. Burada öylece durup bekleyemezdi, bir şeyler yapmalıydı. Sonra da sırt çantasını kaybettiğini farketti. Tam yine kalkacaktı ki Hanneman onu durdurdu.</p>

  <p>“Bir de David, ‘silah’ konusunu merak etmesin, dedi. Her şey halledilecekmiş.”</p>

  <p>Nava ürperdi. Caine sanki aklını okuyordu.</p>

  <p>O gerçekten de Laplace’nin Şeytanı’ydı.</p>

  <p>“Nasıl?” dedi Paul Tversky, Jasper’in nefes alışını izlerken tedirgin bir şekilde.</p>

  <p>“Dinleniyor.” Forsythe deneğin EEG verilerine baktı ve Tversky’e döndü. “Daha önemlisi sen nasılsın?”</p>

  <p>“Burada olunca rahatladım,” dedi Tversky. “Adamların etkileyiciydi.”</p>

  <p>“Yeterince etkileyici değillerdi ne yazık ki.”</p>

  <p>Tversky başını salladı. “David’den haber var mı?” diye sordu çekinerek.</p>

  <p>“Hayır,” dedi Forsythe biraz kızarak. “Ama onu bulmamız an meselesi. Nerede olabileceğini bilmiyorsun, değil mi?”</p>

  <p>“Hiçbir fikrim yok,” dedi Tversky. “Ama David’i tanıyorsam yakında ortaya çıkar. Kardeşi elimizde olduğu sürece kayıplara karışmayacaktır.”</p>

  <p>“Bunu bilmek iyi,” dedi Forsythe, Jasper’in beyin dalgalarını izleyen makineye bakıp sonra yine Tversky’ye döndü. “Bir sakıncası yoksa, temporal lobun bu işin anahtarı olduğunu nasıl çözdüğünü anlatsana.”</p>

  <p>“Şimdi,” dedi Tversky teorik bir tartışmaya gireceği için heyecanlanarak, “Bir makalede mesial sağ temporal lob olan hippokampüsün ve limbik lob yapılarının beden üstü deneyimlerle bağlantılı olduğu yazıyordu. İsviçreli bir doktor temporal lob patolojisi olan hastaları incelemiş. Onlardan aldığı verileri temporal loblarına doğrudan elektrik simulasyonu verilen normal hastalarla ve LSD ve ketamin gibi kimyasallarla nevrotransmiterleri hareketlendirilmiş hastalarınkiyle karşılaştırmış.”</p>

  <p>“Bu hastaların çoğu görsel veya işitsel halüsinasyonlar yaşadıklarını söylemişler, bazıları da geçmişi gördüklerini veya ölüme yaklaşanlara benzer deneyimler yaşadıklarını söylemişler. Başkaları sanki o anı daha önce yaşamış gibi hissetmişler kendilerini. Tüm bu semptomların nöbet öncesi epileptik aurayla bağdaştığını farkettim. Bu da bana otuzlarda Hans Berger’in yaptığı deneyi hatırlattı. Ondan sonrası da çorap söküğü gibi geldi zaten.”</p>

  <p>Forsythe başını salladı. “Peki, psikolojik boyutta ne oluyor sence?”</p>

  <p>Tversky çenesini ovuşturdu. “Hâlâ emin değilim. Ama bir tahmin yürütmem gerekirse, bence temporal lob beynin nonlokal gerçeklere erişmesine izin veriyor.”</p>

  <p>“Nonlokal gerçekler mi?” diye sordu Forsythe. Bu terimi daha önce de duymuştu, ama anlamını pek de bilmiyordu.</p>

  <p>Tversky açıkladı. “Bildiğin gibi maddeyi oluşturan 12 kuark ve 12 leptondan bizim evrenimizde sadece birkaçı var. Geri kalanları ya yok, ya da bir nanosaniye içinde yok oluyorlar. Ama birçok fizikçi bunları başka evrenlerde -paralel evrenlerde, ya da nonlokal gerçeklerde- bizimkiyle aynı anda varolan bir evrende, bizimkilerle birlikte var olduğunu düşürüyorlar. Ancak bu paralel evrenlerde bizimkinde olan kuark ve leptonlar değil de başka leptonlar var.”</p>

  <p>“Çok ilginç,” dedi Forsythe. Gerçi Tversky’nin ne dediğini tam olarak anlayabilmiş değildi. Kuantum mekaniğini fazla soyut bulduğu için pek ilgilenmemişti. Fizikçilerin bildiğimiz evrende var olmayan subatomik yapıtaşları bulduğunu biliyordu, ama bunu önemsememişti. Sonuç olarak, gerçeklikte var olamayacak hipotetik yapıları incelemenin ne gibi bir faydası olabilirdi ki?</p>

  <p>“Özünde,” diye devam etti Tversky, “Sağ temporal lob bilinçli zihnimiz ve nonlokal gerçekler arasında etkileşimi sağlıyor. David Caine’nin yaşadığı halüsinasyonlar ve öngörüler bence onun sağ temporal lobunun zamanın var olamadığı, uzamsız bir nonlokal gerçekten bilgi edinmesini sağladı.”</p>

  <p>“Bu da imkânsız, çünkü kuantum mekaniğine göre zaman ve uzam sürekli değil; bu nedenle de zamanın dışında varlar,” dedi Forsythe, Einstein’in Görecelik Teorisi’ni bildiği kadarıyla anlatmaya çalışarak.</p>

  <p>Tversky başını salladı.</p>

  <p>“Peki ya auralar ve nöbetler?” diye sordu Forsythe.</p>

  <p>“Auralar, beyin nonlokal gerçeklerle temas edince oluşan bilinçli süreçler. Ama bu beyindeki nevral aktiviteyi artırdığı için bir nöbeti tetikliyor.”</p>

  <p>“Yani parmağını elektrik prizine sokmak gibi mi?”</p>

  <p>Tversky, bu saçma örneğe kızdı, ama “Evet öyle bir şey,” demekle yetindi.</p>

  <p>Forsythe, onu konuşturmak için başka bir soru daha sordu. “Bu teorilerini destekleyen başka çalışmalar da gördün mü?”</p>

  <p>“Birkaç tane var, ama sayıları çok az. Birkaç yıl önce tartışmalı bir çalışma vardı. Bazı Çinli Qi Gong uygulayıcıları, zihinlerini kullanarak bazı kimyasalların nükleer manyetik rezonansının spektrumunu etkileyebildiler.”</p>

  <p>Forsythe başını salladı. Qi Gong’u duymuştu ama bunu yapanların bir tarikat olduğunu düşünmüştü hep. Ancak, meditasyon tekniklerinin dünyada yaygın olduğunun farkındaydı.</p>

  <p>“Başka bir çalışmada, bir Alman bilim adamı, yoga ustalarının derin meditasyonla beyin dalgalarını belirgin bir şekilde değiştirebildiklerini kanıtladı. Ayrıca, profesyonel psişiklerin de temporal loblarının EEG’si çekildiğinde atipik veriler elde edildiği biliniyor.”</p>

  <p>“Şu ikizi anlat,” dedi Forsythe. “Onda da Beta deneğinde olan yetenekler var mı?”</p>

  <p>Tversky monitörden Jasper’i seyretti bir an için cevap vermeden. “Hem evet hem hayır. Birkaç sefer olamayacak şeyleri bildi. Örneğin, David’i yoldan aldığımda benim cebimi nasıl bulup aradı ve nereden bildi...”</p>

  <p>“Bundan konu açılmışken,” dedi Forsythe, Tversky’ye doğru dönerek. “Nasıl oldu da, Beta deneğinin tam kaçmak için bir araca ihtiyacı olacağı sırada, sen de Philadelphia’da tren raylarının yanında yoldan gidiyordun?”</p>

  <p>Tversky ona ters ters baktı. “Yanlış soruyu soruyorsun James. Ben şans eseri oradaydım. Sorman gereken soru şu: David benim orada olacağımı nasıl bildi? Bu buluşmayı ayarlayan oydu, gerçi neden böyle bir şey yaptı bilemiyorum.”</p>

  <p>Forsythe başını salladı. Tversky’nin dediklerine tam olarak inanmamıştı. Bunun bir rastlantı olabileceğini aklı pek almasa da, başka bir açıklama da bulamıyordu. “Dönelim ikize...”</p>

  <p>“Evet,” dedi Tversky, “Onda da bir takım yetenekler var, ama kardeşininki kadar güçlü değil. Uyandığında onunla konuşmama izin vermeni öneririm. Galiba onu nasıl kullanabileceğimizi biliyorum. Ayrıca, David’i getirmeden önce bir teorimi doğrulamak istiyorum.”</p>

  <p>“Ne teorisi bu?”</p>

  <p>“David’in yeteneğini kullanmasını nasıl engelleyeceğimi biliyorum galiba. Artık, duvarları yıktığına göre, nonlokal gerçekleri görebildiğine göre, zihni herhalde bu bilgilere daha kolaylıkla ulaşıyordur.”</p>

  <p>“Bu neden sorun olsun ki?” diye sordu Forsythe. “Bizim istediğimiz de bu değil mi?”</p>

  <p>“Evet, ama bu yeteneğini kaçmak için kullanmasını istemiyoruz.”</p>

  <p>Forsythe başını salladı. “Tabii ki istemiyoruz.”</p>

  <p>“Ama eğer haklıysam,” diye devam etti Tversky, “Galiba David Caine’yi bir şekilde ‘kapatmanın’ yolunu buldum.”</p>

  <p>“Jasper... Jasper, beni duyuyor musun? Uyan.”</p>

  <p>Pamuk... Beyninin içi sanki pamuk doluydu. Jasper gözlerini açmaya çalıştı ama göz kapakları çok ağırdı. Biri omzunu sarsıyordu. Yine gözlerini açmaya çalıştı, sanki biraz hafiflemişti göz kapakları. Oda yavaşça dönerek yerine oturdu sanki. Bembeyazdı, kör ediciydi. Soğuktu. Öksürdü. Ağzı kupkuruydu, dili de kalın bir zımpara kâğıdı gibiydi. Kolunda bir sargı, onun altında da bir iğne vardı.</p>

  <p>“Jasper? Benim Doc.”</p>

  <p>Jasper sesin geldiği yere doğru dönünce, üzerine doğru eğilen Doc’u gördü. Gülümsüyordu. Jasper de gülümseyecek gibi oldu ama sonra durdu. Bir gariplik vardı, tam olarak yanlış olan neydi? Dilinin ucundaydı ama bilemiyordu. Keşke kardeşi...</p>

  <p>“David...?” Öksürdü, sesi zar zor çıkıyordu.</p>

  <p>“Şunu iç,” dedi Doc onun dudaklarının arasına ince bir kamış koyarak. Üç yudum içip yutkununca buz gibi suyun boğazından geçtiğini hissetti.</p>

  <p>“Daha iyi misin?” diye sordu Doc.</p>

  <p>Jasper başını salladı ve sonunda konuşabildi. “David nerede? Kaçabildi mi?”</p>

  <p>Doc başını salladı, üzgün görünüyordu. “Hepimizi yakaladılar Jasper.”</p>

  <p>Jasper gözlerini kapadı. Anlayamıyordu olanları. Ses ona David’in kaçacağını söylemişti. Her şeyi doğru yapmıştı... Ama yine de yanlış şeyler olmuştu. Onun David’i koruması gerekiyordu, onun yeteneğini koruması gerekiyordu. Ama bunun yerine onu bir tuzağa düşürmelerine yardım etmişti. Şimdi karşı tarafın elindeydi. İçinde bir yerde bunun olacağını biliyordu zaten. Her zaman bilmişti. Ama...</p>

  <p>“Seni neden bağlamadılar?” dedi Jasper şaşkınlığını dile getirerek. “Özgürsün, dün, gün, yün?”</p>

  <p>“Kardeşini ameliyat etmek istediler,” dedi Doc. “Onun beynini açmak...”</p>

  <p>“Hayır!” diye bağırdı Jasper. “Yapamazlar... Onlarla ben konuşayım... Onu korumam gerek...” Jasper kalkmaya çalıştı, ama yatağa bağlıydı.</p>

  <p>“Tamam, tamam. Merak etme. Şimdilik David’in dinlenmesine izin verdiler, onları ikna ettim.”</p>

  <p>“Ettin mi?</p>

  <p>“Evet.”</p>

  <p>“Bu iyi,” dedi geriye yaslanarak Jasper.</p>

  <p>“Ama onlara senin yardım edeceğine söz vermek zorunda kaldım.”</p>

  <p>“Ne konuda yardım edeceğim?”</p>

  <p>“Gördüklerini görmek istiyorlar Jasper. Anlamak istiyorlar.”</p>

  <p>“Ama... Nasıl olacak bu, hu, su, şu?” diye sordu Jasper. Aklı karışmıştı. Yorgundu. Çok yorgundu.</p>

  <p>“Şununla,” dedi Doc metal bir parayı göstererek. “Eğer bunu havaya atarsam, yazı mı tura mı geleceğini söyleyebilir misin?”</p>

  <p>Jasper başını salladı. “Ben geleceği ancak Ses bana gösterince görebilirim. David görebilir. O görebiliyordu...”</p>

  <p>Doc kaşlarını çattı. “O zaman arabadayken cep telefonumu araman gerektiğini nasıl bildin?”</p>

  <p>“Bazen...” Jasper hatırlamaya çalışırken kaşlarını çattı “Bazen Şimdi’yi görebiliyorum.”</p>

  <p>Doc başını salladı. “Öyleyse parayı havaya atarsam ne geldiğini bakmadan söyleyebilirsin.”</p>

  <p>“Galiba... Ama çok yorgunum Doc.”</p>

  <p>“Biliyorum Jasper. Ama bunu yapmak zorundasın... David için.”</p>

  <p>“Tamam,” dedi Jasper aslında düzgün konuşmadığının farkında olmayarak. “Tamam, dam, ham, zam.”</p>

  <p>Doc omzunun üzerinden duvardaki geniş aynaya baktı ve kaşlarını kaldırarak Jasper’e döndü. “Hazır mısın?”</p>

  <p>“Tamam.”</p>

  <p>Jasper gözlerini kapadı. Doc’un parayı havaya attığını, tuttuğunu ve eliyle kapadığını gördü.</p>

  <p>“Ne geldi?”</p>

  <p>“Tura,”</p>

  <p>“Doğru, turaymış. İyi iş çıkardın Jasper. Bir daha deneyelim.”</p>

  <p>Doc parayı attı.</p>

  <p>“Tura, bura, dura, şura.”</p>

  <p>“İyi... İki kere doğru bilme olasılığın yüzde 25. Tekrar.”</p>

  <p>Doc parayı attı.</p>

  <p>“Yazı.”</p>

  <p>“İyi... Üçüncü kez doğru bilme olasılığı yüzde 12.5!”</p>

  <p>Parayı yine attı.</p>

  <p>“Tura.”</p>

  <p>“Mükemmel... Dördüncü kez doğru bilme olasılığı yüzde 6.25.”</p>

  <p>Parayı tekrar havalandırdı.</p>

  <p>“Yazı, kazı, sazı, tazı.”</p>

  <p>“Muhteşem... Bunu da bilme olasılığın yüzde 3.125’ti. Şimdi Jasper... Bir kere daha yapmanı istiyorum ama bu sefer gözlerin açık olsun.”</p>

  <p>Jasper’in aklı karıştı. “Ama o zaman Şimdi’yi göremeyeceğim.”</p>

  <p>“Dene, Jasper. Hadi. David için.”</p>

  <p>Jasper gözlerini açtı. Beyaz oda onu kör edecekti.</p>

  <p>Doc parayı attı.</p>

  <p>Jasper ne olduğunu görmeye çalıştı, ama bu imkânsızdı. “Yazı mı?” diye tahmin etti.</p>

  <p>“Neyse,” dedi Doc elini çekip tura geldiğini göstererek. “Bence bu kadar yeter. Şimdi uyuyabilirsin.”</p>

  <p>“Tamam, dam, ham, zam,” dedi Jasper. Uyumayı çok istese de, Doc’a bir soru daha sorması gerekiyordu. “Ne zaman..? David’i ne zaman görebilirim?”</p>

  <p>“Yakında” dedi Doc. “Çok yakında buraya gelecek.”</p>

  <p>Caine öğleden sonra üçe kadar uyudu. Karanlık motel odasında uyandıktan sonra bir duş alıp dairesine geri döndü. Dizi ağrısa da soğuk kış gününde yürüyebilmek hoşuna gitmişti, çünkü bu son yürüyüşü olabilirdi. Eve gelince kapıyı kapadı. Kilitlemedi, çünkü bunu yapmasının bir anlamı yoktu.</p>

  <p>Geldiklerinde sürgü bir işe yaramayacaktı. Duvardaki saat 4:28:14’ü gösteriyordu. Saat 4:43:27’de burada olacaklardı. Belki birkaç saniye gecikirlerdi. Eğer isterse emin olabilirdi, ama buna gerek yoktu. Yapacak iki şey daha vardı, sonra evreni kendi gidişatına bırakacaktı.</p>

  <p>Olasılıklar fena değildi, yüzde 43.9 yaşama şansı vardı gelecek yirmi dört saat içinde. Gerçi kendi istediği gibi yaşama olasılığı sadece yüzde 13.1’di. Ya da Doc’un denek maymunu olacaktı. Onun kendisine ihanet ettiğini düşünmemeye çalıştı. Eğer bu işten sağ çıkarsa bunu düşünecek bolca zamanı olacaktı, hatta belki de sonsuza kadar.</p>

  <p>Eğer kurtulamazsa da... Zaten bir önemi yoktu.</p>

  <p>“Şu işe bak!” Grimes dönüp bir düğmeye bastı ve Crowe’ye ulaştı. “Onu buldum.”</p>

  <p>“Nerede?”</p>

  <p>“Söylesem inanmazsın,” dedi Grimes monitöre bakarak. “Evinde!”</p>

  <p>“Ekibin geri kalanını toparla. Hazırlansınlar ve üç dakika sonra benimle helikopter pistinde buluşsunlar.”</p>

  <p>“Anlaşıldı.”</p>

  <p>Grimes, Dalton’u haberdar ettikten sonra Dr. Jimmy’yi de aradı. “Hedefi buldum.”</p>

  <p>“Crowe’yi ara.”</p>

  <p>“Yaptım bile,” dedi Grimes. “Ekibiyle bir dakika sonra havalanıyor.”</p>

  <p>“Ona hedefin yerini bildirdin mi?” diye sordu Forsythe.</p>

  <p>“Hayır,” dedi Grimes gözlerini devirerek. “Tahmin et hedefin yerini, daha eğlenceli olur, dedim.”</p>

  <p>“Beni Crowe’yi bağla.”</p>

  <p>Grimes iki düğmeye basıp Forsythe’yi bağladı. “Bir şey değil,” dedi Grimes kendi kendine. Neydi bu muamele şimdi? İyi iş ya da aferin gibi bir laf edilmiyordu. Bağla! Grimes telefon operatörü müydü? Jimmy, Grimes’in ne kadar yetenekli olduğunu bir türlü anlayamıyordu. Sanki önemsiz biriymiş gibi davranıyordu ona. Sanki UGA’nın ana bilgisayarına girmek, bir de oradan hedefin evine bağladıkları kameraların verilerini indirmek kolay işmiş gibi davranıyordu.</p>

  <p>Canın cehenneme Jimmy.</p>

  <p>Canın cehenneme.</p>

  <p>Yapacak başka bir işi olmadığından, arkasına yaslanıp kendi özel kamerasından olacakları seyretmeye koyuldu. Helikopterin konumuna bakılırsa Crowe ve ekibi on dakika içinde hedefin oturduğu apartmanın çatısına ineceklerdi. Caine oradan şimdi çıkmazsa ellerinden kaçmasına imkân yoktu. Çıksa bile böyle bulutsuz bir günde KH-12 uydusuyla onun yerini anında saptarlardı. Grimes, ne olur ne olmaz, uyduyu da devreye sokmuştu.</p>

  <p>Ne yazık ki Caine kaçacakmış gibi görünmüyordu. Yazık. Kaçmalarını seyretmeyi seviyordu. Neyse bari Crowe’nin kapıyı kırıp içeri girişini seyredecekti. David Caine’nin yerinde olmak istemezdi o anda. Hem de hiç.</p>

  <p>Caine zar zor yürüyerek mutfağa girdi ve üstüne yazacak bir şeyler aradı. Ancak bir zarf bulabildi işini görecek. Büyük harflerle yazdığı notun altına imzasını da attı. Mesaj birkaç kelimelikti zaten, ama bu her şeyi değiştirebilecek bir mesajdı. Bunun doğru kişi tarafından okunma olasılığı yüzde 87.3246’ydı, ama kesin değildi.</p>

  <p>Caine’nin de artık bildiği gibi, hiçbir şey kesin değildi.</p>

  <p>Hâlâ dokuz dakika on yedi saniyesi vardı. Aradığını bulana kadar dairenin içinde dolaştı. Sandalyesini çekip saksıya doğru konuştu. Konuştu ve söyleyecekleri bitince bir daha konuştu. Aynı şeyi üçüncü defa anlattıktan sonra sustu. Bu monoloğun duyulmama olasılığı hâlâ yüzde 8.7355’ti, ama bir daha tekrarlaması riskliydi.</p>

  <p>Zarfı, mesajı yazdığı yüzü kucağına gelecek şekilde, dizlerinin üstüne koyup, gözlerini kapadı. Yapabileceği her şeyi yapmıştı. Bunun işe yarayıp yaramayacağını bilemezdi artık, kendi elinde değildi bu. Kontrolü elinden bırakmak garibine gitti. Hayatının ilk otuz yılı boyunca kadere inanarak yaşasa da, şimdi bunu düşünmek bile onu dehşete düşürüyordu.</p>

  <p>İçinden bir ses kaçmasını söylüyordu ona. Dört dakikası vardı, evinden çıkıp kayıplara karışabilirdi. Bunu yapabileceğini biliyordu. Eğer şimdi kalkıp giderse ülkeden ve Forsythe’den kaçma olasılığı yüzde 93.4721’di. Ama bunun için Jasper’i geride bırakması gerekecekti ve bunu yapamazdı. Sandalyede oturup beklerken elleri titriyor, dizi zonkluyor, kalbi deliler gibi çarpıyordu, beyni durmuş gibiydi.</p>

  <p>Planının işe yarayıp yaramadığını görmek için bekliyordu.</p>

  <p>İşe yaramazsa ölecekti.</p>

  <p>Telefon çaldığı anda uyandı Nava. Dr. Hanneman aceleyle odanın diğer tarafına koşup telefonu açtı.</p>

  <p>“Alo? Evet, bir dakika lütfen.” Telefonu uzatınca Nava ahizeyi elinden kaptı.</p>

  <p>“Nava Vaner misin?” diye sordu Rus şivesiyle konuşan biri.</p>

  <p>“Kimsin?” diye sordu tüyleri diken diken olan Nava. Birden Chang-Sun’un onu Ruslara teslim edeceğini hatırladı. Ama Nava’yı Ruslara satsalar bile burada olduğunu bilemezlerdi ki Koreliler.</p>

  <p>“Adım Vitaly Nikolaev. Bay Caine’nin bir dostuyum. Seni aramamı söyledi.”</p>

  <p>“O nerede?”</p>

  <p>“Bilemiyorum, ama seninle buluşmamız gerekiyormuş.”</p>

  <p>“Senin dediğin kişi olduğunu nereden bileceğim?”</p>

  <p>Telefonun diğer ucundaki adam güldü. “Bay Caine bana şüpheci biri olduğunu söylemişti... Tanja.”</p>

  <p>Nava’nın kalbi duracak gibi oldu. Caine adını biliyordu, ama Koreliler de biliyordu.</p>

  <p>“Ayrıca dedi ki,” diye devam etti Nikolaev, “İnsan bir yerde güvenmeye başlamalı.”</p>

  <p>Nava rahat bir nefes aldı. Trende Caine’ye böyle demişti. Adam doğruyu söylüyordu.</p>

  <p>“Ne zaman ve nerede buluşalım?” diye sordu Nava.</p>

  <p>“Sergey geliyor seni almaya.”</p>

  <p>“Şoförün mü?”</p>

  <p>“Evet,” dedi Nikolaev, “Şoför. Otuz dakika sonra hazır ol.” Adam telefonu birden kapayınca, Nava da kapadı.</p>

  <p>“Her şey yolunda mı?” diye sordu Hanneman tedirgin bir şekilde.</p>

  <p>“Bilmiyorum,” dedi Nava. “Göreceğiz.”</p>

  <p>“Vardılar mı?”</p>

  <p>“Hayır,” dedi Grimes hızlıca videoyu ileri sararak.</p>

  <p>“Ne oldu?” diye sordu Forsythe.</p>

  <p>“Neye ne oldu?”</p>

  <p>“Video sanki kare atladı. Caine bitkinin önünde oturuyordu, şimdi odanın ortasında duruyor.”</p>

  <p>“Hava koşulları,” diye yalan söyledi Grimes. “Bazen fırtına bulutlarındaki elektrik yüzünden sinyal bozuluveriyor. Endişelenecek bir şey yok.”</p>

  <p>Forsythe başını salladı. “Crowe nerede?”</p>

  <p>Grimes başka bir ekranda yanıp sönen yeşil bir ışığı işaret etti. “Central Park’ın üzerinde. Birkaç dakikaya kalmaz varırlar.”</p>

  <p>“İyi,” dedi Forsythe. Kollarını göğsünde kavuşturarak, Caine’nin evindeki kameradan gelen görüntüye baktı. “Ne yapıyor?”</p>

  <p>Grimes odanın ortasındaki sandalyede yüzü kapıya dönük halde oturan David Caine’ye baktı. Gözleri kapalıydı, ama uyumadığı belli oluyordu.</p>

  <p>“Sanki...” Grimes cümleyi bitiremedi. Bu mantıklı değildi, ama birkaç dakika önce duyduklarından sonra hiçbir şey mantıklı olamazdı zaten. “Sanki bekliyor.”</p>

  <p><br /></p>
</body>
</html>
