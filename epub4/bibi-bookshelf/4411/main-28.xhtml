<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">28. Bölüm</span></h1></li></ul>
<p>Selim bir aralık kendinden geçer gibi oldu. Bu kadar olağanüstü bir sahneye katlanmak, dayanmak en kuvvetli sinirlerin bile harcı değildi. Aralıksız birbiri ardınca konuşmalar, tarihten veya bilerek tanıdığı, bu kadar net görünüş içinde insanlar rüya olamazdı. Fakat neydi? Ömür boyu kabul etmediği, hayâl</p>
<p>sandığı şeyler gerçek olarak karşısında idi. Daha çok düşünmesine meydan kalmadan ışıklan heybetli bir ses yükseldi:</p>
<ul style="list-style:none;"><li>
<p>- Selim Pusat'ın lehinde konuşacak kim varsa çıksın!</p></li></ul>
<p>Korkunç sessizliğin ortasında birisinin titrek ve ürkek adımlarla ilerlediği görüldü. Dikkatle bakan Selim, çoktandır anmayı bile unuttuğu anasını tanıyarak içi sızladı.</p>
<p>Anası hıçkırıklı ve hüzünlü bir sesle şöyle diyordu:</p>
<ul style="list-style:none;"><li>
<p>- Oğlum belki suçludur, ama nihayet her insan kadar suçludur. Felâket geçirmiş, haksızlığa uğramış ve hepsinden mühimi ümidini kaybetmiştir. Ümitsizler uçan kuştan medet umar. Suçu nihayet duygularında kaldığı için bağışlanmaya lâyıktır. Ey büyük ışık, oy ulu Tanrı! Sen onu bağışla!...</p></li></ul>
<p>Merhamet de adalet kadar senin şânına yakışır. Işıktaki sesten buyruk yeldi:</p>
<ul style="list-style:none;"><li>
<p>- Geçmiş zamanın perdesi açılsın!...</p></li></ul>
<p>Cebrail hızla ilerleyerek kimsenin görmediği bir perdeyi açtı ve bakanlar dehşet içinde o günden on binlerce yıl önceki zamanı ve o zamanın insanlarını gördüler. Bunlar Selim Pusat için konuşmaya gelen, onun milletinin kralları gibi gösterişli, sevimli ve yakışıklı değildiler. Çoğunda insana benzemeyen bir duruş, vahşete yakın bir edâ vardı.</p>
<p>Işıktaki ses buyurdu:</p>
<ul style="list-style:none;"><li>
<p>- Selim Pusatı haklı bulanlar gelip konuşsun.</p></li></ul>
<p>Saat kadar uzun birkaç saniye geçti. Kımıldayan yoktu. Işıktaki ses yine buyurdu:</p>
<ul style="list-style:none;"><li>
<p>- Gelecek zamanın perdesi açılsın!...</p></li></ul>
<p>Cebrail'in açtığı perdenin arkasında ötekilerden binlerce, yüz binlerce defa büyük bir alan ve alanda rakamlarla sayılamayacak kadar çok insan vardı.</p>
<p>Işıktaki ses aynı sözleri tekrarladı:</p>
<ul style="list-style:none;"><li>
<p>- Selim Pusat'ı haklı bulanlar gelip konuşsun.</p></li></ul>
<p>Bundan sonra, kıyamete kadar doğacak insanlar arasında da kendisine hak verecek tek kişi çıkmayınca Selim Pusat sarsıldı ve zehir gibi acı bir gülümseyişle gülümsedi.</p>
<p>Işıktaki ses duyuldu:</p>
<ul style="list-style:none;"><li>
<p>- Bugüne soruyorum. Selim Pusat'a ne lâzım?</p></li></ul>
<p>Milyarların bir ağızdan çıkan korkunç sesi gürleyerek cevap verdi:</p>
<ul style="list-style:none;"><li>
<p>- Adalet!..</p></li></ul>
<p>Işıktaki ses yine sordu:</p>
<ul style="list-style:none;"><li>
<p>- Düne soruyorum. Selim Pusat'a ne lâzım? Daha korkunç bir ses uğuldadı:</p></li></ul>
<p>-Adalet!..</p>
<p>Işık yine sordu:</p>
<ul style="list-style:none;"><li>
<p>- Yarına soruyorum. Selim Pusat'a ne lâzım? Kıyameti andıran bir gürültü dalgalandı:</p></li>
<li>
<p>- Adalet!..</p></li>
<li>
<p>- Başka bir şey isteyen var mı?</p></li></ul>
<p>Bu soruya bir kadının zayıf sesi cevap verdi:</p>
<ul style="list-style:none;"><li>
<p>- Merhamet!..</p></li></ul>
<p>Işığın sesi heybetleşmişti:</p>
<ul style="list-style:none;"><li>
<p>- Düne, bugüne, yarına birden soruyorum. Ne diyorsunuz? Korkunç gürültü tekrarladı;</p></li>
<li>
<p>- Adalet!..</p></li></ul>
<p>Bu korkunç gürültü ile zayıf ses iki defa karşılıklı cebelleştiler:</p>
<ul style="list-style:none;"><li>
<p>- Merhamet!..</p></li></ul>
<p>-Adalet!..</p>
<ul style="list-style:none;"><li>
<p>- Merhamet!..</p></li>
<li>
<p>- Adalet!</p></li></ul>
<p>Binlerce milyarın gür sesi arasında Pusat'ın anasının zayıf ve tek sesi boğulup gitmişti.</p>
<p>Kadının gözlerinden yere yaşlar damlıyor ve bu gözyaşları Şeref'in kalbinden damlayan kanlarla karışıyordu.</p>
<p>Selim Pusat o zaman çocukluğunda, gençliğinde ve daha sonra ana kalbine, ana şefkatine dâir okuduğu yazıları, şiirleri, dinlediği türküleri, atasözlerini hatırladı ve kâinatta kendisini düşünen sadece anası olduğunu anlayarak ona karşı gösterdiği vefasızlıktan içi sızladı.</p>
<p>Kendisi için adalet isteyen yüz milyarlarca, trilyonlarca, sayımı kabil olmayan çokluktaki insanlar, sâdece şu anda yaşayanlar değil de geçmiş zamanda yaşamış ve gelecek zamanda yaşayacak olanlar, &quot;adalet&quot; diyerek onun cezalandırılmasını istiyor, bu korkunç kalabalığa karşı bir tek kadın, anası, &quot;merhamet&quot; isteyerek verilecek cezanın bağışlanmasını diliyor, yalvaran sesinde bir ananın büyük üzüntüsü titriyordu.</p>
<p>Birden ortalığı yine o korkutucu sessizlik bürüdü. O mahşerdeki herkes, Selim Pusat'tan başka her insan büyük ışıktan bir ses geleceğini sezerek soluk almadan susuyorlardı.</p>
<p>Işığın sesi gürledi:</p>
<ul style="list-style:none;"><li>
<p>- Selim Pusat! Suçun için sen kendini savun!</p></li></ul>
<p>Selim, önce duraksadı. Sonra bugünün ve dünün kalabalığına baktı. Daha sonra aklını ve irâdesini toplayarak cevap verdi:</p>
<ul style="list-style:none;"><li>
<p>- Beni sen savun!</p></li></ul>
<p>Işık, kasırga haşmetiyle sordu:</p>
<p>Neden?</p>
<p>Beni yaratmadan önce kaderimi çizen sen değil misin? Suç işledimse yaptıran sen değil misin? Bunun savunmasını senden başka kim yapabilir?</p>
<p>Işıkta aklın alamayacağı bir parlama oldu. Bütün mahşer kalabalığı gözlerini yumarak elleriyle yüzlerini kapattılar. Yalnız Selim Pusat böyle yapmayarak başını eğmekle iktifa etti ve ışıktan gelen ses bütün yürekleri titretti:</p>
<ul style="list-style:none;"><li>
<p>- Tanrı yalnız yaratır ve yok eder. Hesap vermez. Seni suçlu bulan bu mahşer arasında suçlu olduğunu bile bile savunacak kimse çıkmazsa hayatın en korkunç felâketle sona erer!</p></li></ul>
<p>Kısa bir sessizlikten sonra beş kişinin ortaya yürüdüğü görüldü. Beşi de dünküler orasından geliyordu. Birincisi yere diz vurarak ışığı selâmladıktan sonra kalktı. Gösterişli, silâhlı, uzun saçları omuzlarına dökülen birisiydi. Selim onu tanıdı:</p>
<ul style="list-style:none;"><li>
<p>- Ben Çiçi Yabgu'yum, diye söze başladı. Tanrıkut Mete'nin dip torunu ve Atilla’nın dip ataşıyım. Bir tahta sarayda kırk bin Çinliye karşı aralarında kadın ve çocuklar da bulunan bin beş yüz kişiyle savaşarak hayatımı verdim. Benim soyumdan olduğu halde Selim gibi acayip bir ad taşıyan bu deli yüzbaşı beni tanır. Onu bir savaşa soksaydınız bu deliliği bir gönül deliliği değil, bir askerlik deliliği olacaktı. Ona ceza vermek yerine yiğit, gözüpek bir bahadırla vuruşturmak adaleti yerine getirir.</p></li></ul>
<p>İkincisi yere diz vurup kalkarken büyük ışıktan dahi çekinmeyen bir eda taşıyordu:</p>
<ul style="list-style:none;"><li>
<p>- Ben Kür Şad'ım, dedi. Gök Türk tegini ve tarihteki en çılgın İhtilâlin başı. Yeryüzünden savaş kalkarsa insanlar işte böyle uygunsuz cesaretlerle oyalanır. Buna cezâ vermemeli, benim kırk arkadaşımın en yiğitlerinden biriyle vuruşturmalıdır.</p></li></ul>
<p>Üçüncüsünün yere diz vuruşunda çok maceralardan çıkmış bir insanın olgun güngörmüşlüğü vardı. Selim onu da tanıdı:</p>
<ul style="list-style:none;"><li>
<p>- Ben Kül Tegin'im, dedi. Gök Türk prensi ve kumandanı. Bu yüzbaşı benim savaşlarımı incelemiş ki, beni tanımıştır. Son savaşımda, karargâhı korumak için can verirken yanımda bulunsaydı eminim ki yüksünmeden o da aynı düşünce içinde benimle birlikle ölecekti. Suçludur. Fakat yiğitliğin unutulduğu bir zamanda yaşadığı için suçlu oldu. Bundan dolayı, benden öncekilerin dediği gibi, onu bir vurucu kahramanla, fakat benim zamanımın bir kahramanıyla çarpıştırmalıdır.</p></li></ul>
<p>Selim, ilerleyen dördüncüyü de tanıdı. Bu dördüncü büyük ışığa seslendi:</p>
<ul style="list-style:none;"><li>
<p>- Ben Oğuz Başbuğu Çağrı Bey'im. Bu Selim Pusat kadar talihsizim. Benden öncekilere göre belki de daha çok savaşa girip çıktığım halde onlar gibi er meydanında değil, yatağımda öldüm. Ey Ulu Tanrı! Bunun sorumlusu sensin! En büyük rütbeyi bana çok gördün. Bu talihsiz yüzbaşı da Dendanekan savaşına girseydi öteki yüzbaşılardan aşağı kalır mıydı, sanmıyorum. Onu Dendanekan'ın en bahadır erlerinden biriyle karşılaştırarak meseleyi çözüme bağlamaksa doğru yoldur.</p></li></ul>
<p>Selim Pusat, büyük ışığa doğru ilerleyen beşinciyi tanımadı. Bir kolu yoktu. Yüzünde pervasızlığın ışıltıları olan bu adam, ışığa yaklaşınca ötekiler gibi diz vurmadı. Yere kapanarak alnını toprağa sürdükten sonra kalkarak kendini tanıtta:</p>
<p>Ben Oruç Reisim, dedi. Ve zihnini yoran Selim Pusat hayâl meyâl bir bilgi ile bunun bir denizci olduğunu hatırladı. Oruç Reis konuşuyordu:</p>
<p>Din ve gaza yolunda önce kolumu verdiğim, sonra şehitlik rütbesine erdiğim için sana binlerce hamdolsun ulu Tanrım! Ömrüm, ölümü hiçe sayan, bir teki üçe beşe bedel kahramanların arasında geçti. Destan savaşları yaptım. İçime öyle doğuyor ki, bu yüzbaşı benim leventlerim arasında bulunsaydı onlardan aşağı kalmayan bir erkeklikle çarpışacaktı. Kendisine fırsat vermeden cezalandırılırsa yazık olacak, izin ver: Leventlerimin en yiğidi ile vuruşsun!..</p>
<p>Kolsuz adam yerine dönerken, kafası motor gibi işlemeye başlayan Selim Pusat onu iyice hatırladı. Barbaros'un ağabeyi idi.</p>
<p>Ortalık yine korkunç sessizliğe bürünürken Işık'ta dalgalanma oldu ve heybetli ses yüreklerde yankılandı;</p>
<ul style="list-style:none;"><li>
<p>- Selim Pusat! Haklı olan, suçsuz olan güçlü olur. Suçlu olup olmadığının ortaya çıkması için seçme bir bahadırla vuruşacaksın.</p></li></ul>
<p>Selim birdenbire içinde bir ferahlık duydu ve ağır bir yükten kurtulmuş insanların manevî kuvvetiyle sordu;</p>
<ul style="list-style:none;"><li>
<p>- Hangi bahadırla? Heybeti ses cevap verdi:</p></li></ul>
<p>- Hayatı sana benzeyen, fakat suçunu anlayarak kendisini öldüren Yüzbaşı Kubudak'la, senin çok beğendiğin Temüçin Cengiz Kaan'ın or-dusundaki ünlü kahraman Moğol Kubudak’la vuruşacaksın.</p>
<p>Selim, sonuçlara bir an önce gitmek isleyen yaratılışıyla âdeta haykırdı: Hemen vuruşalım!... Zamanı sana bildirecektir...</p>
<p>***</p>
<p>Birdenbire kendisini tanımadığı bir sokakla buldu. Yanında kimse yoktu ve yol tenha idi. Yürümeye başlarken bayağı hızlı bir sesle. &quot;Yürürken rüya görülmez&quot; dedi. Öyleyse bu neydi?</p>
<p>Sarhoş muyum diye düşündü. Evden içerken çıkmıştı, ama &quot;Kendisini kaybedecek kadar sarhoş değildi. Hayatında böyle sarhoş olmamıştı. Peki, bütün bunlar hayâl mi idi? Böylesine gösterişli ve uzun süren hayal olur muydu? Beyninin azap verecek şekilde karıncalanmaya başlaması üzerine her zaman yaptığı gibi düşünceyi bıraktı. Evine dönmek üzere, tanımadığı sokaklarda ilerlemeye koyuldu. Saatine baktı. Gece yarısını epey geçmişti. Ansızın, gözlerine yabancı gelmeyen yapılar, ağaçlar ve taşlar gördü. Bulunduğu yeri tanımıştı. Arkadaşı Şeref’in yattığı mezarlığın kapısındaydı.</p>
<p>Hiç düşünmeden girdi. Şeref’in mezarına doğru yürürken bir değişikliğin farkına vardı, ilk mezarlar, ilk taşlardan sonrası sanki her zaman geldiği yer değilmiş gibiydi. Durarak çevresine bakındı ve bulutlardan sıyrılan ayın ışığı altında bu mezarlığın bir bölümünün sanki toprak kazıcı makinelerle sürülmüş gibi kabarık, bir mezarlık için harap denilecek durumda olduğunu gördü. Yavaş adımlarla yürüyerek Şeref’in mezarının bulunduğu yere doğru ilerledi. Buraya o kadar çok gelmişti ki, bir usta makineli tüfek erinin, gözleri bağlı olarak silâhını söküp takabilmesi gibi, gözleri kapalı olarak yürüse Şeref’in mezarını bulabilirdi.</p>
<p>Yürüdü. Biraz daha ilerleyip durdu, işte, arkadaşının mezarı burada olacaktı. Ama ne o toprak tümseği, ne ara sıra kendisinin bıraktığı kuru yaprak ve çiçekler, ne de gömüldüğü gün eliyle &quot;Arkadaşım Şeref diye diktiği sağlam tahta yoktu.</p>
<p>Selim Pusat tamamıyla ayılmıştı. Çevreden duyulabilecek hüzünlü bir sesle sordu. Ne oldu? Gecenin bu saatinde, bu ıssız kıyı mezarlığında bu soruya kim cevap verebilirdi ki?</p>
<p>Daha hüzünlü bir sesle yeniden sordu:</p>
<ul style="list-style:none;"><li>
<p>- Şeref'in mezarı ne oldu?</p></li></ul>
<p>Birdenbire çılgın bir öfkeye kapıldı. Bu mezarı, hayatındaki tek arkadaşının mezarını kim bozup da ortadan kaldırmıştı? Kendisine yapılan düşmanlık yetmiyormuş gibi şimdi ölmüş arkadaşına da mı uzanılıyordu?</p>
<p>Oldukça sert bir rüzgâr esmeye başlamış ve bulutları dağıtmıştı. Şimdi her yer pırıl pırıl aydınlıktı. Mezarlığın çok ilerisine kadar görebiliyordu. &quot;Şeref diye seslendi. Cevap yoktu. Hiç ölüler konuşur muydu ki cevap bekliyordu. Bu gece onunla konuşmaya her zamandan daha çok ihtiyâcı olduğu için yeniden seslendi: &quot;Şeref&quot;.</p>
<p>Rüzgârın sesinden başka bir şey işitilmiyordu. Büyük bir üzüntüyle geriye döndü. Başı eğik, gözleri yerdeydi. İlk adımda yerdeki bir tahta dikkatini çekti. Kaldırıp ışığa tuttu. Oldukça küçük ve eskimiş, çürümeye yüz tutmuş bir tahta parçasıydı Öteki yüzünü çevirip baktı ve içi burkularak, bu kırık tahtadaki solmuş yazıyı okudu. Bu, kendisinin diktiği tahtaydı. Fakat yarısı kaybolmuş ve üzerinde sadece “Şeref” kelimesi kalmıştı.</p>
</body>
</html>