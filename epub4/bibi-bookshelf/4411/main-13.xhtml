<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">13. Bölüm</span></h1></li></ul>
<p>Bayram günlerinin güzel havalara rastlamasını fırsat bilen Ayşe bir kır gezintisi hazırlayarak Selim için bir eğlence, kabilse bir huzur yaratmak istedi. Tıpkı bir kurmay gibi her şeyi düşünerek, en ince hesaplara kadar inerek planını yaptı. Yeni açılan, daima seviyeli insanların uğrağı bulunan, adı da Huzur olan çayhanede kahvaltı edildikten sonra kıyı yolundan Çamlı Koru'ya gidilecek, güneş batarken dönülecekti. Gezintiye Kadriye Kozanlı ile bir iki öğretmen daha ve Ayşe'nin üç sevgili kızı çağırılacaktı. Selim Pusat’a teklifini yaptığı zaman kabul olunup olunmayacağı hakkında hiçbir fikri yoktu. Kocası, Ayşe'yi taş sessizliği içinde dinlemiş, sonra yine dışarıya iz vermeyen bir yüzle:</p>
<ul style="list-style:none;"><li>
<p>- Güzel olur. Yalnız bir eksiği var, demişti.</p></li>
<li>
<p>- Nedir?</p></li>
<li>
<p>- Prenses Leylâ... Leylâ Mutlak...</p></li></ul>
<p>Ayşe Pusat bîr an donakaldı. Fakat cevap vermekte gecikmedi:</p>
<ul style="list-style:none;"><li>
<p>- Adresini bilsem onu da çağırırdım ama...</p></li></ul>
<p>Selim şaka ile istihza arasında bir sesle onun sözünü kesti:</p>
<ul style="list-style:none;"><li>
<p>- Yok canım... Senin kahraman kızların olduktan sonra Prenses Leylâ'ya lüzum yok! &quot;Kahraman kızlar&quot; tâbiri bu sefer Ayşe'nin hiç hoşuna gitmedi:</p></li></ul>
<p>- Selim! Şu kahraman kızları bırak. Onlar kahraman olmadıkları için bu tâbirle bana küçümsenmiş gibi geliyorlar. Halbuki kendilerini çok severim. Onun için, rica ederim, bu tâbiri kullanma.</p>
<ul style="list-style:none;"><li>
<p>- Ne diyeyim? Bu tâbiri, üçünü birden anlatmak için kullanıyordum. Ayşe'nin sustuğunu görünce yine alaycı tavrını takınarak;</p></li>
<li>
<p>- İstersen Işık Kızlar diyelim, dedi. Nur, Ay, Gün... Işıklardan yapılmış bir mahşer... Işık Kızlar tâbiri Ayşe'nin hoşuna gitmiş olmakla beraber;</p></li>
<li>
<p>- Neden mahşer?, diye sormaktan da kendini alamadı. Pusat gülümsüyordu:</p></li>
<li>
<p>- Nedeni var mı? Ölüleri bile ayağa kaldıracak kuvvette üç ışık... Mahşere yaraşan kızlar.</p></li></ul>
<p>Ayşe, konuşma tatsız bir yola dökülmesin diye fazla bir şey söylemedi. Zoraki bir gülümseyişle:</p>
<ul style="list-style:none;"><li>
<p>- İşte, şairliğini kullandığın zaman başarı sağladığına bir örnek... Işık Kızlar cidden güzel ve onlara yaraşan bir tâbir. Edebiyat öğretmeni olarak sana aferin diyebilirim, dedi.</p></li></ul>
<p>Selim cevap vermedi. Böylece bundan sonra Aydolu, Güntülü ve Nurkan için Kahraman Kızlar yerine Işık Kızlar denilmesi hakkında aralarında sözsüz, imzasız, törensiz bir anlaşma yapılmış oldu.</p>
<p>Huzur Çayhanesi'ndeki ilk dakikalar Kadriye Kozanlı'nın fıkraları ve nükteleriyle çok hoş geçti. Bu dertli kadın, mihneti kendine zevk etmenin sırrına ermiş, hem gülüyor, hem de yanındakileri neşelendiriyordu.</p>
<p>Gülmemekle beraber Selim Pusat da onu dikkatle dinliyordu. Kocasını, sezdirmeden daimî bir kontrol altında tutan Ayşe, dinler gözüktüğü halde onun Kadriye'yi dinlemediğini, kendi âleminde başka düşüncelere daldığı, hattâ belki de nerde olduklarını bile unutmuş bulunduğunu anlamakta gecikmedi. Halbuki bu günü sırf onun için düzenlemişti.</p>
<p>Doğruydu. Selim o anda tamamıyla başka şeyler düşünüyor ve altıncı duygusuyla, birisince kontrol edildiğini seziyordu. Manevî bir silkinişle, daldığı âlemden kurtuldu. Kendisine bakmakta olan Ayşe ile göz göze geldikten sonra, ne olduğunu anlamadığı bir kuvvetin zoru ile bakışlarını Güntülü'ye çevirdi ve onun kendisine dikilmiş bakışlarıyla karşılaşınca ürperdi. Bu bakışlar ona hiç de yabancı olmayan korkunç pars bakışlarıydı. Fakat nerde görmüştü? İşte yine içi acı ile dolmaya başlıyordu.</p>
<p>Ayşe, Güntülü'nün de Selim'i kontrol ettiğini görmüş, kocasının anormal rûh durumu kızlar tarafından anlaşılmasın kaygısı ile ve şakayı da elden bırakmayarak sormuştu:</p>
<ul style="list-style:none;"><li>
<p>- Selim! Askerlikteki zevki saymazsak bu günümüzün şimdiye kadar geçen dakikalarında bir tat yok muydu?</p></li>
<li>
<p>- Yok, olur mu? Hele Kadriye Hanım'ın fıkraları...</p></li></ul>
<p>Ayşe, &quot;Acaba sorsam bir tanesini hatırlayabilir mi&quot; diye düşünürken Güntülü'nün söze karıştığı görüldü:</p>
<ul style="list-style:none;"><li>
<p>- En çok hangisini beğendiniz?</p></li></ul>
<p>Bu sorunun Selim'de ne tesir yaptığı anlaşılmadı, ama birden Ayşe'nin gönlü üzüntüyle doldu. Selim'in dinler gözüküp hiçbir şey dinlemediği, yani anormal hali anlaşılacak diye içi burkuldu. Güntülü bilmeden Selim'in görünmeyen yarasına basmıştı. Ayşe böyle düşünüyordu.</p>
<p>Halbuki Güntülü bunu bilmeyerek değil, bilerek yapmıştı. Huzur Çayhanesi'ne geldikleri dakikadan beri bu acayip adamı kontrol ediyordu. Ne tuhaf düşünceleri, ne sert duyguları vardı! Acaba neler düşünüyordu? Başından geçen felâketle meşgul olamazdı. Öyle zayıf iradeli bir adama benzemiyordu. Ayşe Hoca Hanım ayarında bir kadının kocası olduktan ve hayatındaki büyük sarsıntı atlatıldıktan sonra onun huzur içinde yaşayan, bahtiyar bir kimse olması gerekirdi. Halbuki bu sertlik, bu dalgınlık, bu gariplik hiç de bahtiyarlığın alametleri değildi.</p>
<p>Güntülü ona dikkatle baktığı zaman Selim'i olgun bir subaya değil, toy bir şâire benzetiyordu. Kadriye Kozanlı'nın herkesi neşeye boğan fıkralarına aldırış etmediği, daha doğrusu onları işitmediği muhakkaktı. Güntülü bunu kendi kendisine ispat etmek için &quot;En çok hangisini beğendiniz?,&quot; diye sormuştu.</p>
<p>Ayşe içinden &quot;Eyvah, fırtına kopacak&quot; diye tasalanırken Selim'in alay mı, ciddi mi olduğu anlaşılmayan o tavrı takındığı görüldü ve arkadan:</p>
<ul style="list-style:none;"><li>
<p>- Hepsi birbirinden güzel, dediği işitildi.</p></li></ul>
<p>Güntülü, tuttuğunu kolay bırakanlardan değildi. Yine sordu:</p>
<ul style="list-style:none;"><li>
<p>- Ama elbette biri ötekilerden güzeldi. On fıkra bir araya gelince hiç şüphesiz birinin daha çok hoşa gitmesi icap eder.</p></li></ul>
<p>Güntülü daha söyleyecekti, ama Selim bırakmadı:</p>
<ul style="list-style:none;"><li>
<p>- Yanılıyorsunuz. Birçok şey bir araya geldiği zaman onlardan birinin ötekilere üstün olması neden gereksin? Güzel bir savaş yapmış bir mangadaki erlerden birini ötekilerden ayırt etmeye çalışmak...</p></li></ul>
<p>Bu sefer de Selim sözünü bitiremedi. Kadriye Kozanlı gülerek konuşuyordu:</p>
<ul style="list-style:none;"><li>
<p>- Aman Selim Bey!... Bu Huzur Çayhanesini de tüfek sesleriyle doldurmayın. Sonra huzuru kaçarsa nereye gideriz?</p></li></ul>
<p>Ayşe, Selim'in sertleşmeye başladığını derhal anladı. Sesinin tonu onu gösteriyor ve boşluğa bakarak cevap veriyordu:</p>
<p>- Peki! Silâh seslerini keserek huzurun bozulmasını, önleyelim. Fakat şimdi vereceğim örnek için de gözlerinizin kamaştığından yanıp yakılmamanızı rica ederim.</p>
<p>Kadriye ile diğer öğretmenler ve üç kız göz kamaşmasından bir şey anlamayarak bakıştılar. Yalnız Ayşe sözün nereye varacağını kavramış, fakat artık önlemeye vakit ve imkân kalmamıştı. Pusat tok bir sesle konuşuyordu:</p>
<ul style="list-style:none;"><li>
<p>- Askerleri bıraktık. Işık Kızlar'ı aldık. Işık Kızlar diyerek Ayşe'nin üç sevgili kızını kastediyorum. Hem isimleri ışıklı, hem de kendileri ışık güzelliğinde olduğu için onlara Işık Kızlar diyorum. Şimdi ben Ayşe'ye &quot;Işık Kızlar'dan en çok hangisini beğeniyorsun?,&quot; diye sorsam şunu yahut bunu diye bir cevap verebilir mi? Veremez. Demek ki bazen tercih yapmak imkânsızdır. Ayşe'ye tanıyacağınızdan emin olduğum bu hakkı benden neye esirgiyorsunuz?</p></li></ul>
<p>Bu bağlayış Ayşe'nin hoşuna gitmişti. Fakat Güntülü direnmekte devam ediyordu:</p>
<ul style="list-style:none;"><li>
<p>- Hoca Hanım'ın bize olan sevgisi eşittir. Fakat bu, aramızda bir tercih yapmadığı mânasını taşımaz. Tercihini açığa vurmayışı Hoca Hanım'ın nezâketi ve hocalık sanalının icabıdır. Yoksa mutlak...</p></li>
<li>
<p>- Mutlak mı?</p></li></ul>
<p>Güntülü, Selim'e âdeta korkarak baktı. Çünkü mutlak mı diye sorarken korkunç bir hal almıştı. Selim'i böyle korkunç olmaya zorlayan sebep mutlak derken Güntülü'nün sesindeki ahengin, Çamlı Koru'da o gece duyduğu sese tıpatıp benzemesiydi. Güntülü'yü nereden tanıdığını hatırlamak üzereydi. Fakat... ***</p>
<p>Selim kendisine geldiği zaman Çamlı Koru'ya inen yokuşta olduklarının farkına vardı. Yanında Güntülü vardı. Ayşe ve ötekiler epey aralıkla arkadan geliyorlardı. Selim, yanındakinin Güntülü olduğunu anlayınca ilk önce kızın sesine dikkat etti. Evet! Bu, o gece. Çamlı Koru'da kendisine şiirle hitabeden sesti.</p>
<ul style="list-style:none;"><li>
<p>- Ara sıra Çamlı Koru'ya gelir misiniz?, diye sordu.</p></li>
<li>
<p>- Hayır! İlk defa şimdi geliyorum.</p></li></ul>
<p>Yalan söylüyordu. Bu sesin sahibi Çamlı Koru'ya hiç gitmemiş olabilir miydi? Selim sabırsızlanmakla beraber bu vahşi kızı zorlayarak ondan bir şey öğrenmeye imkân olmadığını çok iyi seziyordu:</p>
<ul style="list-style:none;"><li>
<p>- Güntülü! Bana en çok hoşunuza giden şiiri okur musunuz?, dedi.</p></li></ul>
<p>Selim şimdiye kadarki konuşmalarında gerek Aydolu ile Nurkan'a, gerekse Güntülü'ye hitâp ederken, adlarından sonra hep &quot;hanım&quot; kelimesini de ekleyerek konuşmuştu. Bu seferki &quot;Güntülü&quot; hitabı biraz tuhaf, fakat samimî olduğundan genç kız yadırgamadı. Hattâ genç kızlık psikolojisi içinde biraz hoşlandı bile. Yalnız, Selim'in karakterinden hiç umulmayan şiir okumak teklifini garip bularak: &quot;Neden icap etti?,&quot; diye sordu.</p>
<p>- Zaman zaman şiir dinlemekten hoşlandığım olur. Bunu da elbette şiir zevki olanlardan dinlemeyi tercih ederim. Ayşe evde o kadar meşgul ki, ona bu teklifi yapamıyorum. Zaten bu istek de bende her zaman doğan bir şey değil...</p>
<p>Güntülü biraz düşündükten ve eliyle saçlarını o zarif hareketle düzelttikten sonra ahenkli sesi ve düzgün söyleyişiyle bir şiir okumaya başladı:</p>
<p>Sevda gibi bir gizli emel ruhuna sinmiş;</p>
<p>Bir haz ki hayâlden bile üstün ve derinmiş. Gökten gelerek gönlüne rüzgâr gibi inmiş, Bir sır ki bu, ölsen bile asla açamazsın...</p>
<p>Anlatması imkânsız olan öyle bir an ki, Hülyadaki ses varlığının Bilyesi sanki... Bak emrediyor: Daldığın alemden uyan ki,</p>
<p>Mutlak seveceksin beni, bundan kaçamazsın...</p>
<p>Şiiri dinlerken, kızın sesinin, karanlıktaki sesin âhengine benzeyen güzelliğinden sarhoş olan Pusat son mısraı dinleyince yıldırımla vurulmuşa döndü ve ıstırabını belli etmek istemeyen bir yaralı gibi bakarak:</p>
<ul style="list-style:none;"><li>
<p>- Bu şiir kimin?, diye sordu.</p></li></ul>
<p>Güntülü en tatlı gülümseyişiyle bakıyordu:</p>
<ul style="list-style:none;"><li>
<p>- Bilmiyor musunuz?</p></li>
<li>
<p>- Bilsem sorar mıydım?</p></li></ul>
<p>Genç kızın gülümseyişi dudaklarında söndü:</p>
<ul style="list-style:none;"><li>
<p>- Bu şiir sizin değil mi?</p></li></ul>
<p>Pusat hayretle durarak Güntülü'ye döndü:</p>
<ul style="list-style:none;"><li>
<p>- Benim mi? Ne zaman yazmışım?</p></li></ul>
<p>Kızın gözleri vahşi parıltılarla ışıldamaya başlamıştı. Selim, çok iyi tanıdığı bu parıltılara bakarken, bakıp da unutulmuş bir noktayı çözmek için bir rûh kasırgasında bunalırken, Güntülü, o geceki görünmeyen kadının sesiyle cevap verdi:</p>
<ul style="list-style:none;"><li>
<p>- Unuttuğunuza göre bin yıl önce yazmış olacaksınız.</p></li></ul>
<p>Bin yıl... Selim'in beynindeki karanlık yer aydınlanıyor gibiydi. &quot;Ben bin yıldan beri yaşıyor muyum?&quot; diye düşündü. Bu, korkunç bir şeydi... Yanındaki kız tıpkı bir büyücü gibi onun aklından geçeni anlayarak cevap veriyordu:</p>
<p>- Evet! Bin yıldan beri yaşıyorsunuz, hattâ belki de iki bin yıldan beri... Mete'nin, askerlerini sadakat sınavında geçirmek için sevgililerine, nişanlılarına, eşlerine ok atmalarını emrettiği ve büyük sevgileri dolayısıyla ok atmayanları idam ettirdiği zamandan beri...</p>
<p>Bu sözler ve bu ses Selim'in bütün gücünü, hattâ irâdesini alıp götürmüştü. Cevap veremiyordu. Düşünemiyordu da...</p>
<p>Ne kadar sürdüğünü kestiremediği duraklaması genç kızın &quot;Yürüyelim efendim&quot; demesiyle sona erdi. Yokuş bitmiş, Çamlı Koru'ya girmişlerdi.</p>
<p>Çamlı Koru'nun havasından çok Selim üzerindeki tesiri ve hâtırası kendisine gelmesine yaradı. Tekrar askerleşmişti:</p>
<ul style="list-style:none;"><li>
<p>- Hayır! Bu şiir benim değil, dedi.</p></li>
<li>
<p>- O halde belki benimdir.</p></li></ul>
<p>Bu kız, sanki Selim'e darbe üstüne darbe vurmak için gelmişti. Büsbütün perişan olmamak için alaycı tavrını takınmakta gecikmedi:</p>
<ul style="list-style:none;"><li>
<p>- Siz de iki bin yıldan beri yaşıyor musunuz?</p></li>
<li>
<p>- Niçin olmasın?</p></li></ul>
<p>Pusat, yüzünün kızardığını yanmasından anladı. Kendisiyle eğleniyor muydu? Bir çocukla başa çıkamamak, bir manganın hakkından bir bölükle gelememeye benziyordu. Fakat bu kadar nazik ve terbiyeli bir kızın, çok sevdiği öğretmenin kocasıyla eğlenmeyeceği şüphesizdi. Öyleyse o garip sözlerle ne demek istemişti? Alacağı cevaptan çok kızın sesini dinlemek ihtirasıyla sordu:</p>
<ul style="list-style:none;"><li>
<p>- İki bin yıl önce acaba ben neydim?</p></li>
<li>
<p>- Herhalde Mete'nin ordusunda bir subaydınız.</p></li>
<li>
<p>- Bu sözlerinizle bana şeref veriyorsunuz. Mete'nin ordusunda subay olmak, olabilmek bir asker için gayelerin son sınırıdır...</p></li></ul>
<p>Pusat bu sözleri söyler söylemez, o görünmeyen esrarlı kadının, belki de Güntülü'nün, kendisine tılsımlı sesle şiir okuduğu tahta kanepenin önüne gelmiş olduklarını fark etti. Arkadan yavaş yavaş gelmekte olanları bekliyormuş gibi durarak burada olup bitenleri yıldırım hızıyla hatırladı.</p>
<p>O ses... Sonra Leylâ... Leylâ'nın o sese biç benzemeyen, sonra benzeyen sesi... Prenses Leylâ... Tahtın vârisi olan Leylâ... En sonra Güntülü... Kendisinin iki bin yıl önce yaşadığını söyleyen ve simdi sesi, görünmeyen kadının sesine tamamıyla benzeyen Güntülü...</p>
<p>Ayşe ve ötekiler yavaş yavaş yaklaşıyorlardı. Yüzleri neşeli olduklarını anlatıyordu. Belliydi ki, Kadriye Kozanlı yeni bir fıkra daha anlatıyordu. Onlar gelince Güntülü ile olan bu korkunç, fakat büyüleyici</p>
<p>konuşmanın kesileceğini düşünen Selim, içkinin son yudumlarını içermişçesine ve artık iradesine hâkim bir halde, alaycılığını takınarak sordu:</p>
<ul style="list-style:none;"><li>
<p>- İkimiz de iki bin yıl Önce yaşadığımıza göre o zaman da tanışıyor muyduk? Güntülü aynı esrarlı ses ve aynı büyük ciddiyetle cevap verdi:</p></li>
<li>
<p>- Elbette tanışıyorduk.</p></li>
<li>
<p>- Peki... Ben o zaman da bir subaydım. Ya siz neydiniz?</p></li></ul>
<p>Güntülü, yırtıcı pars bakışlarını Selim'e dikti. Onu ürperten, hattâ çıldırtan bir eda ile, şaşkınlıktan başını döndüren bir soğukkanlılıkla cevap verdi;</p>
<ul style="list-style:none;"><li>
<p>- Ok atılmayanlardan biri...</p></li></ul>
<p>Pusat için bir anda dünya karardı ve ondan sonra olup bitenleri artık hatırlayamadı.</p>
</body>
</html>