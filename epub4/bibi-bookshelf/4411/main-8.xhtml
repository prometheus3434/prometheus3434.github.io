<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">8. Bölüm</span></h1></li></ul>
<p>Selim o gece çalışma odasında muttarit adımlarla gezinmeye başlarken Leylâ'yı da, şiiri de tamamıyla unuttu. Daha doğrusu iradî bir didinme ile Leylâ'nın ve şiirin beynindeki izlerini şuurunun arkasındaki en karanlık yere, daha önce gelişigüzel yığılmış başka izlerin yanına attı.</p>
<p>Biraz önce Tosun’u yatırmış olan Ayşe masa başında vazife tashih ediyordu. Kâğıtları dikkatle gözden geçirip bazı kelime veya satırların altını renkli kalemle çiziyor, okunması biten kâğıtların bütününe bir defa daha baktıktan sonra talebenin notunu koyuyordu. Beşinci kâğıt mı, onuncu kâğıt mı ne, fazla dikkatini çekti ve bir kızın büyük ve çocukça bir yanlışı ile gülümsedi:</p>
<ul style="list-style:none;"><li>
<p>- Selim, bak. Bir talebe ne yazmış!</p></li></ul>
<p>Selim bir şey söylemeden gezinmesine devam ediyordu. Adeti böyleydi. &quot;Ne yazmış?&quot; yahut &quot;Evet, dinliyorum&quot; demezdi. Ayşe gülümsemeye devam ederek anlattı:</p>
<ul style="list-style:none;"><li>
<p>- Orkun yazıtları hakkında bir soru vermiştim. Kızlardan biri ne yazmış, biliyor musun? Orkun yazıtları on altıncı asırda Gök Türkler'in Cumhurbaşkanı Kül Tegin adına dikilmiştir diye yazmış...</p></li>
<li>
<p>- Güzel yazmış! Herhalde dışişleri bakanının kızı olacak...</p></li>
<li>
<p>- Neden?</p></li>
<li>
<p>- Bu kadar siyâsî olabilmek ancak onun harcıdır. Ayşe hâlâ gülümsüyordu:</p></li>
<li>
<p>- Sekizinci asır yerine on altıncı asır diye yazmasa pek büyük bir yanlış değildi ama...</p></li>
<li>
<p>- Yine de büyük sayılmaz. Nihayet bir kız çocuğudur ve ona göre mazideki sekiz asırlık fark istikbâldeki bir gün kadar mühim değildir. Bir prensle bir cumhurbaşkanını karıştırmakta da mazurdur. Onun için ehemmiyetli olan hayalindeki prenstir.</p></li>
<li>
<p>- Yani?</p></li></ul>
<p>Yâni yarınki hayat arkadaşı. Evleneceği adam...</p>
<p>Pusat hiç ara vermeden geziniyor ve Ayşe'nin yüzüne bakmadan konuşuyordu. Ayşe bu konuşma tatsızlaşmasın diye sözü biraz çevirmeyi doğru buldu:</p>
<ul style="list-style:none;"><li>
<p>- Daha tuhafı var. Felsefe öğretmeni anlatıyordu. Geçen devrelerin birinde, Kant idealist midir, realist midir sorusuna bir kız &quot;Kant ne realisttir, ne idealisttir, Kant Alman'dır&quot; diye cevap vermiş.</p></li></ul>
<p>Pusat istihza ile Ayşe'ye baktı:</p>
<ul style="list-style:none;"><li>
<p>- Öğretmen de buna gülmüş, değil mi?</p></li>
<li>
<p>- Elbette.</p></li>
<li>
<p>- Ben öğretmeni daha gülünç bulurum.</p></li>
<li>
<p>- Niçin?</p></li>
<li>
<p>- Çünkü idealist veya realist olmak Kant'a başkalarının yakıştırdığı sıfatlardır. Bu bakımdan şüphelidir. Alman olmak ise tabiatın ona verdiği kesin ve su götürmez sıfattır. Bu bakımdan kız haklıdır.</p></li></ul>
<p>Ayşe, susmak icap ettiğini anlayarak sustu. Selim masasının önünde durmuştu:</p>
<ul style="list-style:none;"><li>
<p>- On altıncı asırdaki Türk cumhuriyetini yaratan kızın adını söyler misin?</p></li>
<li>
<p>- İnci Devrim</p></li>
<li>
<p>- Tebrik ederim. Kimi?</p></li>
<li>
<p>- ikinizi de...</p></li></ul>
<p>Ayşe endişeli gözlerle baktı:</p>
<ul style="list-style:none;"><li>
<p>- İkimizi de mi? Anlamadım!</p></li>
<li>
<p>- Onu soyadına sadakat göstererek verdiği cevap için... Seni de...</p></li>
<li>
<p>- Beni de?...</p></li>
<li>
<p>- Bu hatâ kahraman kızlardan sâdık olmadığı için... Ayşe mâhiyeti belirsiz bir ferahlama ile gülümsedi:</p></li>
<li>
<p>- Okuduğum kâğıtlar onuncu sınıfın kâğıtları... Selim yine istihzaya başladı:</p></li>
<li>
<p>- Yaaa... Onuncu sınıf Orkun yazıtlarını okursa son sınıf kim bilir neler okur... Değil mi?</p></li></ul>
<p>Ayşe bu bitip tükenmez alaylardan usanç getirmişti. Fakat bir şey belli etmeden, en büyük sabırla cevap verdi:</p>
<ul style="list-style:none;"><li>
<p>- Son sınıf Tanzimat'tan sonraki edebiyat tarihini okur ve günümüzdeki edebî nevilerle meşgul olur. Selim geziniyor:</p></li>
<li>
<p>- Edebiyat tarihi... Tanzimat'tan sonraki edebiyat tarihi... Bunların yerine hakiki tarihi, ciddî tarihi okutsanız olmaz mı?</p></li>
<li>
<p>- Ciddî tarih mi? Yâni?...</p></li>
<li>
<p>- Yâni askerî tarih.. Meydan savaşları...</p></li>
<li>
<p>- Kız çocuklarına bunun faydası ne?</p></li>
<li>
<p>- Kahraman anası olmak!... Hiç olmazsa kahraman anası olmayı istemek... Sana soruyorum. Kül Tegin'in adına dikilen taş parçası mı mühimdir, yoksa onun savaşları mı? O taşların üstündeki yazının lehçesi mi ehemmiyetlidir. Yoksa Kül Tegin'in kendisi mi? Oğlunu kahraman olarak yetiştirdiğini yazıtlardan öğrendiğimiz o Umay gibi kadın, yâni Kül Tegin'in anası hiç şüphesiz edebiyat tarihi okumamıştı. Ama mazideki savaşları herhalde biliyordu. Yarınki şu muhterem profesörün, yahut muhterem bakanın, yahut muhterem cumhurbaşkanının ve hattâ belki de muhterem, başkumandanın bu şartlar altında mevkiine lâyık bîr adam olacağından emin misin?</p></li></ul>
<p>Ayşe konuşmayı açtığına pişmandı. Zaten hep böyle olurdu. Selim'i daldığı mezar sessizliğinden, yürek parçalayıcı hüznünden ayırmak veya sıyırmak için bir konuşma açar, fakat sonunda onun garip fikirleriyle muhayyilesi tırmalanarak ve bazen kalbi kırılarak pişmanlık duyar, üstelik Selim de biraz öncekinden daha ağır, daha ciddî, daha vahîm bir rûh buhranına gömülerek sonsuz sessizliğine, sonsuz gezinmesine devam ederdi. Yine öyle oldu ve Selim'in ne demek istediğini anlamayarak sormak mecburiyetinde kaldı:</p>
<ul style="list-style:none;"><li>
<p>- Hangi muhterem profesör veya bakan? Hangi şartlar?</p></li>
<li>
<p>- Muhterem inci Hanım'ın yarınki çocuğu... Ve şu muhteşem ders programı ile yetişen annesinin ona vereceği terbiye ...</p></li></ul>
<p>Ayşe kocasıyla münakaşa etmeyi yalnız bir tek sebepten dolayı arzu ederdi. Bu suretle onun ölüm sessizliğine aralık verilir ve Selim sert teşbihler, kinci istihzalarla bir fikri savunurken geçici bir zaman için hayata bağlanmış olurdu. Fakat onu incitmemek şarttı. Gerçi incindiğini belli edecek bir tepki göstermezdi ama Ayşe onu anlardı. O zaman Selim daha sessizleşir, gezinmeleri daha uzar, ufka dalışları daha çok sürerdi.</p>
<ul style="list-style:none;"><li>
<p>- İnci çok iyi kızdır, dedi. Yalnız derslerini çabuk kavrayamaz.</p></li>
<li>
<p>- Zaten sana göre dünyada kusurlu insan yoktur ki...</p></li>
<li>
<p>- Öyle değil mi ya? Hukuk ilminin baş kaidesi: Beraat-i zimmet asıldır. Selim'in yüzü acı bir istihza ile değişti:</p></li></ul>
<p>- Hukuk da mı ilim? Ne de çok ilim varmış... Bu hukukun askerliğe yardımcı bir tarafı da olmadığı halde acaba ne diye ilim sırasına koymuşlar?</p>
<p>Ayşe gülüyordu:</p>
<ul style="list-style:none;"><li>
<p>- Selim! Aşırılık ediyorsun. Dünyanın bütün üniversitelerinde ilim diye okutulan ve Romalılar zamanından beri mevcut olan hukuku inkâr etmek haksızlık olur.</p></li>
<li>
<p>- Eksik söyledin. Romalılar'dan daha önce, belki yamyamlık çağında da hukuk vardı ve şüphesiz o hukuk, kendi çapında ve çerçevesinde şimdikinden daha faydalı ve adil bir müessese idi. Çünkü vicdana ve adalete değil, sihirli ve semavî kuvvetlere dayanıyordu. Fakat o zamandan bugüne kadar geçen tekâmül devresinde hukuk yine bir sihir işi, hattâ sihirbazlık işi olarak kalmıştır. Hukuk ve ilim... Gülünç yakıştırma... İttifakla idam kararı... Yargıtay bozdu.... Bu sefer ittifakla beraat. ... Aynı suç, aynı</p></li></ul>
<p>sanık, aynı yargıçlar, aynı kânun kitabı ve önce idam, sonra beraat. .. Bu ne güzel ilim böyle? Sen herhangi bir yılın herhangi bir ayında, yüz derecelik ısıda kaynayan bir suyun, birkaç ay sonra aynı hararetle donduğunu işittin mi?</p>
<p>Ayşe'nin gülümseyişi yavaş yavaş kayboluyordu:</p>
<ul style="list-style:none;"><li>
<p>- Askerlik de öyle değil mi? Meselâ...</p></li></ul>
<p>Söz, Ayşe'nin dudaklarında kaldı ve sert bir &quot;Hayırla kesildi:</p>
<ul style="list-style:none;"><li>
<p>- Hayır!... Askerlikte tek değişmez kânun vardır: Üstün olan kazanır. Üstünlük maddî ve manevî</p></li></ul>
<p>kuvvetlerin muhassalasıdır. Çaldıran savaşında Safevî ordusunun başında Şah İsmail olmayıp da Aksak Temir bulunsaydı belki Safevî ordusu kazanırdı. Çünkü Temir'in zekâsı ve kumandanlık vasfı, Safevî ordusunun kefesine eklenince ağır basacaktı. Halbuki hukuk, mahkemede verilecek kararların muhtelif hâkimlere göre değişebileceğini kabul etmiyor. Karar adaletin sesidir diyor. ...Hem, senin benden böyle bir konferans dinlemeye ihtiyacın yok.. Gördün ....Adaleti, hukuku, her şeyi birlikte gördük... Eğer unutmadınsa...</p>
<p>Konuşma bu şekle dökülünce Ayşe onun nerden başladığını unuttu ve söyleyecek bir söz bulamadı. Selim devam etti:</p>
<ul style="list-style:none;"><li>
<p>- İnci Hanım'a gelince: Müsaade et de onun iyi bir kız olduğu hakkındaki hüküm biraz sonraya kalsın.</p></li>
<li>
<p>- Ben onu eskiden de tanırdım. Hocası olarak, hakkında bir hüküm vermemi erken mi sayıyorsun?</p></li>
<li>
<p>- Çok erken. Bir insan hakkındaki hüküm ancak onun tabutu geçtikten sonra verilebilir.</p></li></ul>
<p>Ayşe itiraz etti:</p>
<ul style="list-style:none;"><li>
<p>- Yoooo. ... Bu biraz fazla ihtiyatkârlık olur. Tarihe geçen şahsiyetler için belki fikrin doğrudur. Fakat</p></li></ul>
<p>herkes için? Asla...</p>
<p>Selim yeniden istihza ile gülümsedi:</p>
<ul style="list-style:none;"><li>
<p>- Tarihe geçen şahsiyetler için ölümünden sonra bile kesin bir karar verilemez. Çünkü zaman onların değerini değiştirebilir. Sizin bir şairiniz vardı, neydi onun adı? Hani sen anlatmıştın. Vaktiyle edebî çevrelerde küçümsenmiş de sonra yirminci asırda birinci sınıf bir şâir olduğu keşfolunmuş, söylesene adını...</p></li>
<li>
<p>- Yunus Emre!</p></li>
<li>
<p>- Evet, Yunus Emre. Kaçıncı asrın adamıydı O ?</p></li>
<li>
<p>- On dördüncü asır başlarında ölmüştür,</p></li>
<li>
<p>- Demek ki zavallı şâir hakkında doğru bir hüküm vermek için altı asır beklemek lâzım gelmiş. Acaba on asır sonra anlaşılacak insanlar yok mu? Acaba ebediyen yanlış anlaşılarak yanlış hüküm giymeye mahkûm bedbahtlar yok mu? Aksine, ilâhlaştırılan alçakların bulunabileceğini kabul etmez misin?</p></li></ul>
<p>Ayşe, kocasının coşmaya başlamasından korkuyordu. Sükûnetle coşkunluk arasındaki mutedil noktayı bir türlü öğrenemeyen Selim'i yatıştırmak için:</p>
<ul style="list-style:none;"><li>
<p>- İfrat tarafı çıkarılırsa fikirlerin hakikati ifâde ediyor. Sen de kabul et ki, tarihte tamamıyla yanlış anlaşılmış insan pek yoktur, dedi.</p></li></ul>
<p>Fakat artık onu yatıştırmanın imkânı kalmamıştı. Görünüşünde fazla bir heyecan yoktu. Çünkü heyecanını, kederini ve sevincini hareketlerle ve sesinin tonu ile belli etmezdi Onu yalnız Ayşe anlardı. Ne zaman bir kederle ölecek hale gelmiştir, ne zaman heyecanla yüreği duracak gibidir ve ne zaman korkunç bir melankoliye gömülmüştür, bunları yalnız Ayşe bilirdi, işte yine coşuyordu. Hırsla ve kinle, öfke ve hınçla kabarıp taşan bir ırmağa benziyor, bu duyguların tek görünüşü de gülümseyişinde belli oluyordu. Bu onun tabii gülümseyişi değildi:</p>
<ul style="list-style:none;"><li>
<p>- Demek tarihte tamamıyla yanlış anlaşılmış insan yok, öyle mi? Senin tarih dediğin hoparlör yalnız imparatorluklarla meşhur insanların değil, hakikatlerin da mezarıdır. Ne yapalım ki, muhterem tarih bizatihi mevcut değildir ve biz onu yine tarihin çocuğu olan bir insanın ağzından dinlemeye mecburuz. Tarih, insanları, insanlar da tarihi yarattığına göre ebediyete kadar devam edecek bir fasit dâirenin içinde kapalıyız demektir ve tarihin bedbahtlığı da kendisinin, menfaat gördükleri zaman en ilâhî hakikati bile ret, inkâr, tahrif veya ihfâ edebilen insanlar tarafından hikâye edilmesindedir. Uzağa gitmeden, çatırtıları hâlâ işitilen bir hâileyi misal vererek fikrimi ispat edeceğim: İkinci Abdülhamit çok kötü bir adamdır ve onun sadrazamı Sait Paşa da istibdada âlet olmuş kütü bir vezirdir, değil mi? Tarih böyle yazıyor.</p></li></ul>
<p>-Evet!</p>
<ul style="list-style:none;"><li>
<p>- Evet değil, hayır! Tarihin şuuru ve vicdanı olsaydı böyle demeyecekti. Çünkü tarih Sultan Hamit'le sadrazamını bize onların düşmanları olan hürriyetperverlerin ağzı ve gözüyle anlatıyor ve eşref-i mahlûkat sayılan, fakat hakikatte bir sürüden başka bir şey olmayan insanlar da bu şâhâne safsatayı kabul ediyor. Acaba Sultan Hamit'in gözüyle tarih yazılsaydı hürriyetçiler için verilen hüküm ne olacaktı? Bu hükmün doğruluğu ne malûm diyeceksin. Şuradan malûm ki. Sultan Hamit'in siyâsi idamlar yapmadan otuz yıl ayakta tuttuğu imparatorluğu hürriyetçi takım siyâsî idamlar, korkunç istibdatlar arasında ve on yılda tasfiye ettiler. Şimdi şu kıyaslamaya göre daha başka neticeler de kendiliğinden çıkmaz mı? Hürriyet kahramanları ortaya fırlamasaydı da Abdülhamit yerinde kalsaydı Balkan Harbi çıkmayacaktı. Çıksa bile Abdülhamit’in siyâsî dehâsı Balkanlılar'ın arasına tefrika sokacak ve belki birini kendisine çekecekti. Çekmese bile memlekette hürriyet, yâni partizanlık, yâni hastalık olmadığı için Türk ordusu normal kuvvetiyle ve tabiî bir netice olarak Balkanlılar'ın birkaç ayda yenecek ve Abdülhamit onlardan hiçbir toprak almamak suretiyle Avrupa'nın gözünü boyayarak Balkan muvâzenesini eski halinde tutacaktı. Balkan muvâzenesi bozulmadığı için de, bu muvâzenenin bozulmasından doğan Birinci Cihan Harbî çıkmayacaktı. Hem Türkiye, hem de Avrupalılar için bu kadar felâketli neticeler doğuran, âdeta ahlâksızlığın ve komünizmin temellerini atan Cihan Harbîne mâni olmak, az şey midir? Mantıkî bir neticeler silsilesine dayanmakla beraber nihayet tahmin olduğu için bunları kabul etmesek bile Osmanlı imparatorluğu'nu onun otuz yıl yaşatmasıyla berikilerin çökertmesi, ikincilerin birinci hakkında verdiği hükmün sahteliğini, gülünçlüğünü ortaya koymaya yetmez mi? Onlar ne feci mahlûklardır ki hürriyet ve adalet çığırtkanlığı ile sürüleri peşlerine taktıkları halde iş başına geldikten sonra istibdadın koyusunu ve zulmün en hasını yaptılar, işte bu feci mahlûkların görüşüyle yazılan, yâni daha başlangıçta yanlış bir hükümle işe koyulan tarih, Abdülhamit’i ve onun veziri Sait Paşa’yı hicvederse ben ona nasıl inanırım? Manzarayı iyi kavra. Biri kuruntulu, şüpheci, fakat aynı zamanda hamiyetli, vicdanlı ve siyâsî dehâya mâlik bir kral, bir imparator, ikinci Abdülhamit. Zaafından kendisinin sorumlu olmadığı koca bir ülkeyi idare ediyor.</p></li></ul>
<p>Otuz milyonluk bir mahşer ki, içinde dinler, milliyetler ve ihtiraslar çarpışmakta ve dış âlemin azgın bakışları karşısındaki hâkim unsurun sayısı üçte bir nispetini bile doldurmamaktadır. İkincisi, fikirlerinde en ufak bîr hafiflik olmayan ciddî, sağlam muhâkemeli, memleketin çilesi ve kahrı içinde yetişmiş, uzağı gören bir vezir, Sait Paşa. Hayır, meşrutiyet olamaz, bu rejim bize yaramaz diyor. Birincisi, meşrûtiyet girerse hâkim unsurun Mecliste azlıkta kalacağından korkuyor. Öteki disipline ve hiyerarşiye alışkın bir topluluğun bir başıbozuk sarhoşluğu arasında muvâzeneyi kaybedeceğinden ürküyor. Netice? Netice meydanda: Küfürlerle ve iftiralarla yerin dibine geçirilen iki kişinin haklı olduğunu zaman ispat etti. Ya hürriyet kahramanları? Onlar meydanda yok...</p>
<p>Burada Selim Pusat'ın yüzü değişti. Küçümsemekle iğrenme arasında bir işmizazla devam elti:</p>
<ul style="list-style:none;"><li>
<p>- Çünkü onlar zaten yoktu. Onlar hiçbir zaman yoktu. Çünkü yanlış ve yalan dâvalar dâima parlak gözükür. Fuhşun felsefesini yapmak, namusun müdâfaasını yapmaktan daha kolay olduğu gibi...</p></li></ul>
<p>Ayşe bunalmıştı. Bu çekişmenin nereden başlayıp nerede biteceğini de kestiremez olmuştu. Fakat kocası, başladıkları noktaya gelmekte gecikmedi:</p>
<p>- Artık bu kadar misallerden sonra İnci Hanım hakkındaki hüküm sonraya kalsın dersem kabul etmez misin? İnsanlar okunmamış birer kitaptır. En basitleri hakkındaki hükmü bile tamamının okumasına bırakmalı. Biraz derince olanların ise, iyice okunduktan sonra üzerinde az veya çok düşünmek lâzım.</p>
<p>Sustular. Ayşe kâğıtlara bakıyor, fakat tashih etmiyordu. İçinden &quot;Yarabbi! Bu adam niçin böyle? Artık hiç değişmeyecek mi? Ne yapmalı da onu biraz olsun değiştirmeli?&quot; diye düşünüyor ve Selim gezinmesinde devam ediyordu. Kitaplıktan Mohaç seferine ait bir cilt çekerek açtı. Bir iki yerine baktı ve meseleyi kapanmış sanarak yeniden vazife tashihine başlamak üzere bulunan Ayşe'ye döndü.</p>
<ul style="list-style:none;"><li>
<p>- Kanunî Sultan Süleyman hakkındaki fikrin nedir? Edebiyatçı olmak dolayısıyla belki bunun üzerinde durmadın. Duranların düşüncesi nedir? Niçin bütün yaptıkları hakkında aynı bilgiye sahip olan insanlar onun üzerinde zıt fikirler yürütüyor? Oğlunu öldürttüğü için küçük müdür? Hürrem Sultan’a esir olduğu için zayıf mıdır? Kânun ve nizam adamı olduğunu için büyük müdür? Ülkeler aldığı için kahraman mıdır? O serseri ve dalkavuk devşirmeyi yükselttiği için alçalmış mıdır? Görüyorsun ki, tarihin ışıldakları altındaki bir adam için bile, ölümünden beri aşağı yukarı üç buçuk asır geçtiği halde değişmez hüküm verilemiyor. Çünkü herkes her hadiseyi yalnız kendi görüş noktasından seyrediyor.</p></li></ul>
<p>Acaba kahraman şehzadesini öldürmekle haklı değil miydi? Hürrem Sultan'a esir olması tabii sayılamaz mıydı? Devşirme İbrahim'i önce yükseltip sonra idam ettirmesinde yüksek bir devlet politikası yok muydu? Bunlar o kadar düşünülmüyor...</p>
<p>Selim son cümlelerini söylerken Ayşe dikkatle onun yüzüne bakıyordu. Selim'in sesi bir tuhaflaşmıştı. &quot;Haklı değil miydi, tabii sayılamaz mıydı, yüksek bir devlet politikası yok muydu&quot; derken ciddî mi söylediği, yoksa alay mı etliği belli değildi. Kanunî muhteşem bir kral, bir imparator olduğu için Selim'in onunla eğlenmeyeceği muhakkaktı, öyleyse ne oluyordu? Bu, şimdiye kadar Ayşe'nin onda görmediği bir haldi. Vazife tashihi işini bir tarafa bırakmıştı:</p>
<ul style="list-style:none;"><li>
<p>- Selim, dedi. Hâdiselerin en, derûnî sâikları hiç bir zaman anlaşılamayacaktır. Bunları anlamak için insan ruhunun o pek çapraşık mekanizmasını iyice bilmek lâzım. Bu da kabil olmadığına göre her hâdisede bizce meçhul taraflar bir ukde olarak kalacaktır, insanlar ve hâdiseler hakkındaki hükümlerimizi bütün bu meçhullerin halline bırakırsak hiç bir hâdise anlaşılmayacak demektir. Mutlak olarak şunu iddia...</p></li></ul>
<p>Ayşe'nin sözü yarıda kaldı. Selim &quot;mutlak&quot; kelimesini işitince arkasını duymadı ve ona bakarak âdeta azarlar gibi:</p>
<ul style="list-style:none;"><li>
<p>- Mutlak mı?, diye sordu. Ayşe bir şey anlamamıştı:</p></li>
<li>
<p>- Evet. Mutlak?, diye cevap verdi.</p></li></ul>
<p>Selim bir anda Leylâ'yı da, karanlıktaki meçhul kadın sesini de hatırladı ve unutmuş olduğu halde birdenbire gönlüne yeniden doğan mısraı içinden tekrarladı:</p>
<ul style="list-style:none;"><li>
<p>- Mutlak seveceksin beni, bundan kaçamazsın!...</p></li></ul>
</body>
</html>