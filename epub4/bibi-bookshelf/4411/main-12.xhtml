<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">12. Bölüm</span></h1></li></ul>
<p>Selim, uyku ile uyanıklık arasında sabahı etti. İçi ıstırapla dolu idî. Leylâ ve Yek, iki muamma halinde beynini oyuyordu. Bu ikisini de göreceği, bulabileceği tek yer Çamlı Koru idî. Adımları kendisini oraya sürükledi.</p>
<p>Çamlı Koru, Selim Pusat'a her zaman sürprizler hazırlamıştı. Bu sefer de öyle oldu. Saatlerce dolaştıktan, birkaç defa girip çıktıktan sonra Leylâ'yı veya Yek'i değil, eski arkadaşlarından Tahsin'i buldu. Tahsin, kurmay yarbaydı. Şakacı, söz eri kişiydi:</p>
<ul style="list-style:none;"><li>
<p>- Seni tam aradığım yerde buldum Pusat, dedi.</p></li>
<li>
<p>- Burasını bana yakıştırıyor musun?</p></li>
<li>
<p>- Senin için biçilmiş kaftan. Âşıkların, münzevilerin, insanlardan hoşlanmayanların yerine konmaz zarara uğrayanların yeri. Doğrusunu arar-san buraya senden başka kimsenin girmemesi lâzım, ama giriyorlar işte...</p></li></ul>
<p>Selim gülümsedi:</p>
<ul style="list-style:none;"><li>
<p>- Şu söylediklerine göre, bilâkis yalnız benim buraya girmemem lâzım. Aşk denilen hastalıktan uzağım, insanlara bayılıyorum. Hattâ çoluk çocuk makûlesi kız ve kadın meclislerinde bile bulunmaya başladım. Zarara gelince de görüyorsun ki, hiç bir kaybım yok. Zamanımı nasıl harcayacağımı bilemeyecek kadar bahtiyarım. O yüzden buralarda dolaşıyorum.</p></li></ul>
<p>Tahsin kavrayışlı insandı. Konuşmayı tadında bırakarak:</p>
<ul style="list-style:none;"><li>
<p>- Pusat, dedi. Ben şimdi Neşriyat Şubesinde bulunuyorum. Askerî tarihe ait evrakı tasnif için bir komisyon kurduk Senin gibi elemanlara ihtiyacımız var. Kabul eder misin?</p></li></ul>
<p>Selim hiç düşünmedi. İş, her ne olursa olsun, bir baltaya sap olmak, işsiz, güçsüz dolaşmaktan iyiydi. Kabul etli.</p>
<p>***</p>
<p>Ertesi günü vazifeye başlamış bulunuyordu. Tarihî Evrak Komisyonu bir takım yaşlı emeklilerden mürekkepti. Adamların kalıbı Selim'in hiç boşuna gitmemişti. Askerî edâları yoktu. Başıbozuk softaları andıran bir durumları vardı. Tanıştırma sırasında çoğu, Pusat'ı tanıdıklarını îmâ eden sözler söylediler. Bu da hoşuna giden şey değildi. Masasına oturduktan sonra artık hiç yüzlerine bakmadan başını evraka eğdi. Kendisine tembih olunan şekilde, birer birer okuyarak özetlerini kaydetmeye ve birbiriyle ilgili olanları dosyalar halinde toplamaya koyuldu.</p>
<p>Selim Pusat, önündeki kâğıtlarla çok ilgilenmişti. Yakın tarihin askerliğini, kumanda sanatının inceliklerini gösteren yazılara dalınca, âdeti üzere, çevresiyle bütün bağları kesilmiş, hattâ iş arkadaşlarının ara sıra birbiriyle konuşmalarını dahi işitmez olmuştu. Zaten onlar da Selim’in</p>
<p>kendilerinden olmadığını ilk görünüşte sezmişlerdi. Üstelik onu, kendilerine göre çocuk, acemî ve bilgisiz görüyorlardı. Yalnız alçak gönüllüğünü beğenmişlerdi. Söze karışmıyor, sorulmadan konuşmuyor, güçlüğü olursa fikir danışıyordu.</p>
<p>Selim üç beş günde işini kavramış ve odaya göz atmaya başlamıştı. Sekiz kişiydiler. Kendisinden başka hepsi altmışını aşmış kimselerdi. Yetmişini geçenler de vardı. Fakat çalışmalarının metotlu ve sistemli olmadığı apaçık görülüyordu. Bir de şu vardı ki, ara sıra kendi aralarında yaptıkları konuşmaların konusu askerlik veya harp tarihi değil, din ve tasavvuftu. Selim Pusat şimdiye kadar kimseyle din üzerinde bir tartışma yapmamıştı. Bu adamların nasıl bir sebep yaratarak bunu konuştuklarını anlayamıyordu. Hele askerliğe hiçbir faydası olmayan tasavvufun burada konuşulması çok garibine gidiyordu.</p>
<p>Saat on iki olduğu zaman çalışma masaları yemek masası haline geliyor, tatlı konuşmalar arasında yemek yeniyordu. Selim, evden yemek getirmediği için öğle yemeği yemiyor, çok hoşlandığı vesikaları okuyarak öğle tatilinde de çalışmaya devam ediyordu, iş arkadaşlarının ara sıra nöbetleşe odadan kaybolmalarının sebebini de biraz sonra anladı. İlerdeki küçük bir odada teker teker namaz kılıyorlardı. Bunu keşfettiği zaman &quot;Bahtiyar adamlar&quot; diye düşündü ve gözlerini pencereden dikerek uzun uzun daldı.</p>
<p>İşe başladığının dördüncü mü, beşinci mi gününde idî, masa komşusu kendisine bir şey sordu ve Selim, yüzüne bakmadan yaptığı kısa konuşmada yanındakînin bir yabancı şivesiyle konuştuğunu görerek başını ona çevirdi. Aynı anda hayretler içinde kaldı. Çünkü bu adam şu mendebur Yek'in ya ikiz kardeşi, yahut kendisiydi. Adam bir şeyler söylemekte devam ediyor, fakat Pusat söylenenleri asla duymadan masa komşusunun yüzüne bakıyordu. Birdenbire:</p>
<ul style="list-style:none;"><li>
<p>- Adınız nedir?, dîye sordu. Bu soruş, Tasnif Komisyonunun odasında hiçbir zaman görülmemiş öyle bir sertlikle yapılmıştı ki, herkes işini bırakarak Gözlerini Selim'e dikmiş ve dostça olmayan bakışlarla onu süzmeye başlamıştı. Adam kısaca cevap verdi:</p></li>
<li>
<p>- Osman. Soyadınız Yek ini?</p></li>
<li>
<p>- Beriki gülümsedi:</p></li>
<li>
<p>- Böyle bir soyadı alacak olsam &quot;dü&quot; yü tercih ederdim. Çünkü yekle daha ziyâde iki bir, dü ile ise dubârâ atılır.</p></li></ul>
<p>Selim Pusat aksi bir karşılık vermek üzere iken odaya giren bir hademe:</p>
<ul style="list-style:none;"><li>
<p>- Osman Bey! Müdür Bey sizi istiyor, dedi.</p></li></ul>
<p>Osman Bey masasından kalkıp giderken Selim onu inceliyordu. Yüzü-nün bütün benzerliğine rağmen Yek olamazdı. Ondan uzun boylu olduğu gibi kamburumsu ve aksak da değildi. Fakat bu benzeyiş?</p>
<p>Odadakilerden biri Selim'i aydınlattı:</p>
<ul style="list-style:none;"><li>
<p>- Şivesi tuhafınıza gitti, değil mi? Dönmedir.</p></li>
<li>
<p>- Dönme mi? Hangi millettin dönmesi?</p></li></ul>
<p>-Alman Yahudisi'dir. Asıl adı Oskar iken Müslüman olunca Osman'a çevirmiştir.</p>
<ul style="list-style:none;"><li>
<p>- Soyadı nedir?</p></li>
<li>
<p>- Soyadı Fişer'dir. Onu değiştirmedi. Yalnız Türk imlâsıyla yazmaya başladı. Selim ilgilenmişti. Sordu:</p></li>
<li>
<p>- Neden Müslüman olmuş? Asıl mesleği nedir?</p></li>
<li>
<p>- Hitler idaresinin baskısına uğradığı için Müslüman olmuş diyorlar. Memleketinde şarkiyat profesörü imiş, Türkçe, Arapça, Farsça’dan başka birkaç da Avrupa dili bildiği için asker olmadığı halde komisyona aldılar.</p></li></ul>
<p>Pusat din veya tâbiiyet değiştirmeyi ordu değiştirmeyle benzettiği için bu işten hoşlanmazdı. Sözü uzatmadı. İleriki masalarda oturan iki memurun konuşması dikkatini çekmişti. Tasavvuf üzerine konuşuyorlardı. Biri Kuran'dan ve hadislerden tanıklar getirerek tasavvufun hakikî İslâmiyet olduğunu, öteki de yine aynı kaynakların yardımıyla bîdat sayılması gerektiğini ileri sürüyordu.</p>
<p>Bu arada Selim’e yabancı veya uzak birçok isimler geçiyordu: Muhyiddîn-i Arabî, Mevlâna, Kemal-paşazâde, Çivizâde...</p>
<p>Münakaşacılar, arada bir mısralar veya beyitler de söylüyorlardı. Bir tanesi aklında kaldı:</p>
<p>Tasavvuf yâr olup bâr olmamaktır, Gül-i gülzâr olup hâr olmamaktır.</p>
<p>Selim, zihninde beyti tekrarlayarak güzel mi, derin mi, sathî mi olduğunu anlamaya uğraşırken yanı başında:</p>
<p>Siz de aynı fikirde misiniz?, diyen bir ses duydu. Bunu Osman Fişer söylüyordu. Selim onun gözlükler arkasından bakan gözlerini Yek’e benzeterek yeniden iç huzurunu kaybetti ve ne zaman yerine döndüğünü anlamadığı bu eski profesöre bakarak:</p>
<ul style="list-style:none;"><li>
<p>- Hangi mesele hakkında fikrimi soruyorsunuz?, dedi.</p></li>
<li>
<p>- Tasavvuf hakkındaki fikrinizi...</p></li></ul>
<p>Tasavvuf hakkında hiçbir fikrim yok.</p>
<p>Fişer, müstehzi bir bakışla diğerlerini işaret ederek:</p>
<p>- Bunların çoğu tasavvufu İslâmiyet sanıyor. Halbuki Budizm ve Manihaizm'in çorbasıdır. Tuz ve biber olarak da içinde epey Hıristiyanlık ve Yahudilik var, dedi.</p>
<p>Selim Pusat Budizm ve Manihaizm'i aşağı yukarı yalnız isim olarak biliyor, hele savaş aleyhinde olan Budizm'den nefret ediyordu. Bu fikrin, savaşçı bir din olan İslâmiyet'e girmiş bulunmasını garipseyerek:</p>
<ul style="list-style:none;"><li>
<p>- İslâm büyükleri arasında bu hakikati bilen kimse yok muydu? Neden önlemediler?, diye sordu.Osman Fişer'in cevabı çok garipti:</p></li>
<li>
<p>- Bu domuz Yahudiler, Müslüman olarak Müslümanlığı bozmak için bu bidatleri soktular.</p></li>
<li>
<p>- Yahudilerin Müslümanlığa Mûsevîliği sokmaları tabii olurdu. Kendilerinin de bilmediği eski dinleri neden öne sürsünler?</p></li></ul>
<p>Osman Fişer:</p>
<ul style="list-style:none;"><li>
<p>- Onu da yaptılar, dedi. Arkasından garip bir hikmet savurdu. &quot;İyi bir imam olmak için önce iyi bir haham olmak şarttır&quot;.</p></li></ul>
<p>Selim Pusat öfkelenir gibi oldu.</p>
<ul style="list-style:none;"><li>
<p>- Yahudilerin niçin bu kadar aleyhinde bulunuyorsunuz? Siz Yahudi değil misiniz?</p></li></ul>
<p>Profesör cevap vermedi. Eliyle yaptığı işaret ret mânâsına gelebilirdi. Selim, sorgusunu bırakmadı:</p>
<ul style="list-style:none;"><li>
<p>- Ya hangi ırktansınız?</p></li></ul>
<p>Osman Fişer başını önündeki kâğıtlara eğerek:</p>
<ul style="list-style:none;"><li>
<p>- Şeytan ırkından, diye cevap verdi ve kâğıtlarla meşgul olmakta devam ederek sustu.</p></li></ul>
<p>Pusat bir an ileriye, odanın camekânından ağaçlar ve çiçeklerle göze ve gönüle hoş gelen bahçeye bakarak düşündükten sonra başını evraka eğdi. Bu adama öfkelenmiş, aynı zamanda da ilgi çekici bulmuştu. Onun, kimseyle konuşmazken kendisine bu şekilde açılması tuhaftı.</p>
<p>Selim bu göreve başladığından beri ilk defa bir iç sıkıntısı duydu. Sebebini düşündü. Osman Fişer'di.</p>
<p>Tasavvuf, Budizm falan diyerek huzurunu kaçırmış, bu lüzumsuz saçmalarla vaktini almıştı. Fakat asıl belâlısı adamın Yek'e benzeyişiydi.</p>
<p>O akşam eve döndüğü zaman tasavvuf hakkında Ayşe'den öteberi öğrenmek niyetinde idi. Fakat onu üzgün bulunca vazgeçti. Tosun biraz hasta ve ateşli idi. Doktor gerekip gerekmediğini her zaman Ayşe tâyin ederdi. Bir şey söylemediğine göre hastalık mühim değildi.</p>
<p>Ayşe'nin vazife tashihlerini bitirdiği ve Tosun’u yatağında yoklayarak endişesizce çalışma odasına geldiği sırada Selim Pusat damdan düşer gibi, Ayşe'yi âdeta şaşkına döndüren bir soru sordu:</p>
<ul style="list-style:none;"><li>
<p>- Tasavvuf nedir?</p></li></ul>
<p>Aslında, şaşılacak bir soru değildi. Ancak Selim'in böyle bir konuyu öğrenmek istemesi, mübalağa ile söylemek gerekirse, tarihte yeni bir çağın açılması kadar mühimdi. Bunu Selim değil de Tosun sormuş olsa Ayşe yine bu kadar şaşırırdı. Fakat bu şaşkınlığının arasında sevinç de vardı. Kocası artık hayattaki meselelerle ilgileniyordu, askerliğin dışındaki gerçekleri de kabulleniyordu. Ayşe'nin dilinin ucuna gelen ilk söz &quot;Bu da nereden esti?&quot; gibi bir şeydi. Fakat söylemedi. Selim'i ürkütmemek lâzımdı. Kendisine böyle bir soru sorulmasını da hiç umursamıyor-muş gibi görünmeye dikkat ederek:</p>
<ul style="list-style:none;"><li>
<p>- Din felsefesidir, diye cevap verdi ve Pusat'ın vereceği alaylı karşılığı bekledi. Bu gece Pusatta başka bir hal vardı. Alaya gitmedi:</p></li>
<li>
<p>- Din bir takım kesin buyruklar ve kaidelerden ibaret değil mi? Bu kadar sert ve değişmez kaideler manzumesinin felsefesi olur mu? Ayşe'nin şaşkınlığı artıyordu. Acaba ne olmuştu da Selim bunları soruyordu? Hidâyete mi ermişti? Onun tasavvuf hakkında hiçbir şey bilmediğini, bilmeye de lüzum görmediğini çok iyi biliyordu. Tasavvuf için Selim'den beklenen düşünce &quot;dilencilik felsefesi&quot; gibi bir şey olabilirdi Böyle demeyip de ciddî ciddî sorması, öğrenmek istemesi Ayşe'ye Tosun'un hastalığından doğan üzüntüyü âdeta unutturdu. Anlatmaya başladı:</p></li>
<li>
<p>- Din, naslardan ibarettir, ama insanların kendi duygu ve düşünceleri-ne, kendi mizaçlarına göre değişik şekilde anlayacakları ve birbiriyle çekişecekleri noktalar bulunabilir. Nitekim türlü mezhepler arasındaki çatışmalar da bunu gösteriyor. Tasavvuf, teferruata ehemmiyet vermeden geniş bir müsamaha içinde ve yalnız sevgiye, iyiliğe dayanarak insanı, dünyayı, kâinatı, Tanrı'yı anlamak sistemidir.</p></li></ul>
<p>Selim Pusat o gün Osman Fişer'in söylediklerini hatırlayarak:</p>
<ul style="list-style:none;"><li>
<p>- Tasavvufta Budizm, Manihaizm, Hıristiyanlık gibi yabancı tesirler de var mıdır?, diye sordu.</p></li></ul>
<p>Ayşe biraz daha şaşırdı. Selim'in ağzından Budizm veya Manihaizm kelimelerini duymak Tosun'un Yunus Emre'den bahsetmesi gibi bir şeydi. Hayretini saklamakta devam ederek cevap verdi:</p>
<ul style="list-style:none;"><li>
<p>- Olabilir. Vardır. Tasavvuf bütün dinleri, bütün insanları kavrayan bir felsefedir.</p></li></ul>
<p>Ayşe, ancak bir askere yaraşan yüzle kendisine bakarak, vuruş-kırışın aleyhindeki tasavvufu öğrenmek isteyen kocasının, sözü nereye getireceğini merakla bekleyip ona baktı. Acaba Selim'de bir yumuşama mı başlamıştı? Bunu asla ummuyordu. Öyleyse neydi? Ayşe bunu düşünürken Pusat yeniden sordu:</p>
<ul style="list-style:none;"><li>
<p>- Bu tasavvufun bir faydası var mı?</p></li></ul>
<p>Ayşe, önce askerliğe, savaşa, savaşı kazanmaya faydası var mı diye soruyor sandıysa da öyle olmadığını hemen anlayarak cevap verdi:</p>
<p>- Elbette var! İnsanı huzura kavuşturması bakımından tasavvuf gibi bir ilâç bulunamaz.</p>
<ul style="list-style:none;"><li>
<p>- Hayatı karmakarışık olduğu halde tasavvufla huzura kavuşmuş kimseyi tanıyor musun?</p></li></ul>
<p>Bu soru ile Selim Pusat acaba biraz da kendisi hakkında mı sormak istiyordu. Ayşe birkaç saniye düşündükten sonra cevap verdi:</p>
<ul style="list-style:none;"><li>
<p>- Tarih böyle insanlar kaydettiği gibi zamanımızda da örnekleri var. Geçende bizi ziyaret ettiği zaman tanıdığın Kadriye Kozanlı'nın amcası bunlardan biridir.</p></li></ul>
<p>Ayşe sustu. Zihnini toparlamaya mı çalışıyordu, yoksa söyleyip söylememek için karar mı veremiyordu, belli değildi. Sonunda söyledi:</p>
<ul style="list-style:none;"><li>
<p>- Senin çok merak ettiğin Leylâ'nın, tarih öğretmeni Leylâ'nın babasının da pek büyük bîr mutasavvıf olduğu herkes tarafından söylenir...</p></li></ul>
</body>
</html>