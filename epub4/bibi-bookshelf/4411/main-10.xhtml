<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">10. Bölüm</span></h1></li></ul>
<p>Ayşe Pusat kocasındaki endişe verici değişikliğin sebebini anlayamamıştı. Selim’in durumu hiçbir zaman iyiye doğru gitmiyordu ama bu derece hızlı bir değişme de şimdiye kadar görülmemişti. Dışardan gördüğü şey sâdece öfkeli bir susuştu. Bu susma o kadar korkunç bir hal almıştı ki, Ayşe sormadan söz söylemiyor, dakikalarca gözlerini bir yere dikerek kıpırdamadan durduğu oluyordu. Bunlar iyi belirtiler değildi. Fakat bir taraftan da o kadar enerjik ve mücadeleci bir hali vardı ki, bir rûh ve akıl hastasında bulunmasına imkân yoktu.</p>
<p>Ayşe, yalnızlık insanı yıpratır diye düşünüyor, Selim'i yalnızlıktan bir kurtarabilse, bazı kimselerle haşır neşir edebilse bu hüzün ve açığa vurulmayan öfkeden onu sıyırabileceğini sanıyordu. Selim, hoşlanmasa da yine eşinin tekliflerini reddetmezdi. Ayşe buna güvenerek:</p>
<ul style="list-style:none;"><li>
<p>- Selim! Yarın hem arkadaşlarım, hem de talebelerim gelecek. Seninle de tanışmak istiyorlar. Kabul edersin, değil mi?, diye sordu.</p></li></ul>
<p>Selim, düzensiz birlik görmüş subay gibi baktı:</p>
<ul style="list-style:none;"><li>
<p>- Arkadaşların öğretmen mi?</p></li>
<li>
<p>- Evet.</p></li>
<li>
<p>- Öğretmenlerle öğrencileri aynı zamanda çağırmakla bir disiplin mahzuru yok mu? Ayşe şefkatle gülümsedi:</p></li></ul>
<p>Neden mahzur olsun?</p>
<ul style="list-style:none;"><li>
<p>- Nedeni var mı? Kumanda edenlerle edilenler aynı odada oturup hoşbeş ederse bundan bir lâubalilik doğmaz mı?</p></li>
<li>
<p>- Biz asker değiliz ki Bizde kumanda eden veya edilen diye bir şey yok. Öğreten ve öğrenen var. Ders dışında talebelerimizle pek samimî şekilde konuşur, hatta dertleşiriz bile. Laubaliliğe kaçmak istidadı gösterenleri de usulü ile uyarırız.</p></li></ul>
<p>Pusat, bir memnuniyetsizlik ifadesiyle:</p>
<ul style="list-style:none;"><li>
<p>- Bunlar başıbozukça düşünceler, diye söylendikten sonra, talebelerin herhalde şu kahraman kızlar olmalı, diye ilâve etti.</p></li>
<li>
<p>- Evet onlar. Arkadaşlarım da fizik ve tarih hocaları.</p></li></ul>
<p>Tarih hocasının geleceğini duyunca Selim garip bir ürperti duydu. Bir an için gözlerinin önünden Leylâ Mutlak geçti. Sonra her zamanki gibi içine gömülerek:</p>
<ul style="list-style:none;"><li>
<p>- Peki, dedi. Tanışalım.</p></li></ul>
<p>***</p>
<p>Ertesi gün kapı çalındığı zaman Pusat, oğlu Tosun'la konuşuyor, onun çocukça sorularına yarı şaka, yarı ciddî cevaplar veriyordu. Zil sesini işitince onu kucağından indirerek:</p>
<ul style="list-style:none;"><li>
<p>- Kahramanlara saygı gösterelim oğlum, dedi.</p></li></ul>
<p>Yanılmamıştı. Ayşe, odaya üç kızla beraber giriyordu. Selim, sokakta ve vasıtalarda gördüğü çirkin ve bayağı kızlardan o kadar bezmişti ki, birden bire karşısında üç tane güzel ve kibar duruşlu kız görünce ferahlamış ve onlar için &quot;Şiir kadar güzel&quot; diyen eşine içinden hak vermişti.</p>
<p>Ayşe, neşeli bir sesle:</p>
<p>Sana talebelerimi takdim edeyim, diye söze başladı. Fakat Selim takdime mâni oldu:</p>
<ul style="list-style:none;"><li>
<p>- Ben onları tanıyorum...</p></li></ul>
<p>Ve ellerini sıkarken ilâve elti:</p>
<ul style="list-style:none;"><li>
<p>- Hocanız sizi bana ezberletti.</p></li></ul>
<p>Bununla beraber Selim Pusat şiir kadar güzel kızlarla hiç ilgilenmemişti. Leylâ'nın gelmesini bekliyordu. Kızlar da az konuşuyor, Ayşe'yi dinliyor ve Selim'i tetkik ediyorlardı.</p>
<p>Zilin yeniden çalması onda garip bir duygu yarattı ve Ayşe misafirleri karşılamak için odadan çıkarken:</p>
<ul style="list-style:none;"><li>
<p>- Tarih hocanız nasıl bir kadındır?, diye sordu.</p></li></ul>
<p>Kızların üçü birden gülümsedi. Bu gülümsemelerde, çevresine neşe saçan bir insanın hatırlanışındaki hususiyet vardı. Güntülü cevap verdi:</p>
<ul style="list-style:none;"><li>
<p>- Çok iyidir efendim. Dersini çok iyi öğretir. Fakat zavallı çok bedbaht. Kısa aralıklarla kardeşini, kocasını ve çocuğunu kaybetti.</p></li></ul>
<p>Selim bir an daldı. Çamlı Koru'daki bu yalnız dolaşmalar genç bir dulun avunmasına mı işaret diye düşündü. Dışarıdan gülüşme sesleri geliyordu.</p>
<p>Pusat hemen iğneleyici tavrını takınmıştı:</p>
<ul style="list-style:none;"><li>
<p>- Bu kahkahalar büyük bir kederin ifâdesi mi oluyor?</p></li></ul>
<p>Genç kız hayretle baktı. Bakışları güzel ve tesirliydi. Fakat Selim bunun farkına varmadan öğretmen hanımlar içeri girdiler. Selim, kapıya sert bir nazar fırlattı. Leylâ Mutlak yoktu. Ayşe'nin sesi Selim'in zihnini kargaşalıktan kurtardı:</p>
<ul style="list-style:none;"><li>
<p>- Fizik Hocası Leman Pınar... Tarih Hocası Kadriye Kozanlı...</p></li></ul>
<p>Selim aradığını bulamamıştı. Oturduğu yerde Leylâ'yı düşünüyor, konuşulanları dinlemiyor, sorulanlara tek kelimeyle cevap veriyordu. Onun yine daldığını, konuşulanları duymadığını Ayşe anlamıştı.</p>
<p>Kadriye Kozanlı pek neşeli bir kadındı. Belki de geçirdiği felâketlerin verdiği kalenderlikle böyle zoraki şekilde neşe yaratır olmuştu. Bu dünyada herkes bir yol tutturmuş gidiyordu. Bu talihsiz kadın herhalde mihneti kendine zevk etmekte bir teselli bulmuştu. Mecliste en çok konuşan oydu. Vakalar, fıkralar anlatıyor, dinleyenleri güldürüyor, kendisi de gülüyordu.</p>
<p>Selim bir aralık kendisini zorlayarak konuşulanları dinlemek istedi. Umumiyetle dersler, mektep, mektep hâtıraları üzerinde geçen sözlerin hiçbir çekici tarafı yoktu. Fakat şu da vardı ki, kızlar öğretmenleri karşısında çok saygılı idiler. Bu hal, Selim Pusat’ın hoşuna gitti ve yeniden düşüncelerine dalmak üzere iken, öğretmenlerin konuşmaları arasında, Güntülü’nün kendisini seyretmekte olduğunu fark ederek gözlerini ona çevirdi. Bu kızı tanıyordu. Fakat nereden? İşte yine o garip ve anlaşılmaz sıkıntıya düşüyordu. Kendisine bakan bu yeşil gözler hiç de yabancısı olmadığı halde aşinalığının çok eski, tasavvur olunamayacak kadar eski bir zamanda olması intibaı Selim'i çileden çıkarıyordu. Güntülü, bütün odayı kaplayan kitapları işaret ederek:</p>
<ul style="list-style:none;"><li>
<p>- Hepsi askerliğe mi ait?, diye soruyordu. Selim bu soruyla birdenbire canlandı:</p></li>
<li>
<p>- Başka ne olabilir ki?... Tabiî, hocanızınkiler müstesna...</p></li>
<li>
<p>- Askerliğin dışında hiçbir şeyle ilgilenmez misiniz?</p></li>
<li>
<p>- Askerliğin dışında kayda değer bir şey var mıdır?</p></li></ul>
<p>Güntülü mahcup ve tatlı bakışlarını Selime dikerek sustu. Nurkan sordu:</p>
<ul style="list-style:none;"><li>
<p>- Müzik de sizi ilgilendirmez mi?</p></li>
<li>
<p>- Askeri müziği çok severim.</p></li></ul>
<p>-Yani?</p>
<ul style="list-style:none;"><li>
<p>- Marşları...</p></li></ul>
<p>Pusat tok ve kerkin konuşuyordu. Aydolu, gözlerinden ziyâde dudaklarıyla gülümseyerek söze karıştı:</p>
<ul style="list-style:none;"><li>
<p>- Nurkan'ın piyanosunu dinlerseniz fikrinizi değiştirirsiniz sanıyorum.</p></li>
<li>
<p>- Nurkan Hanım marş çalmaz mı?</p></li>
<li>
<p>- Marş da çalar, ama ondan bir defa Çardaş'ı yahut Karmen Silva'yı dinlemezseniz yazık olur... Güntülü, gözlerini kitaplara dikmişti. Başını çevirmeden:</p></li></ul>
<p>-Nurkan, Eski Arkadaşlar Marşı'nı da çok güzel çalar, dedi. Herhalde bu marşı çok seversiniz.</p>
<p>Selim, kendi gizli veya husûsî düşüncelerini, zevklerini, isteklerini, bilenlerden hazzetmezdi. Alaylı bir tavırla sordu:</p>
<ul style="list-style:none;"><li>
<p>- Keramet sahibi misiniz?</p></li></ul>
<p>Genç kız gözlerini kitaplardan çevirerek Selim Pusat'a baktı:</p>
<ul style="list-style:none;"><li>
<p>- Keramet değil, istihraç, dedi ve açıkladı. Asker olduğunuz için marşları seviyorsunuz. Marşlar arasındaki tercihiniz de şüphesiz bestelerine ve isimlerine göre olacaktır. Eski Arkadaşlar isminde bir güzellik olduğunu kabul etmiyor musunuz? Eski Arkadaşlar denilince açık veya silik birçok hâtıralarınız canlanmıyor mu? Arkadaşlığın en özlüsü askerlikte olacağına göre sizin gibi fırtınalı hayat yaşamış bir askerin bu kelimelerden ve bu marştan zevk almamasına imkân var mı?</p></li></ul>
<p>Selim Pusat bu sözlerde kendisine bir meydan okuma olduğunu vehmetti. Fakat bunun üzerinde durmayarak kızın gözlerine daldı. Bu gözleri nerede görmüş olduğunu hatırlamaya çalışıyordu. Bakışlarını, kızın hem munis, hem de yırtıcı gözlerinden ayırmayarak:</p>
<ul style="list-style:none;"><li>
<p>- Soyunuzda, akrabanızda hiç asker var mı?, diye sordu.</p></li>
<li>
<p>- Yok! Yalnız kardeşimin deniz subayı olmak ihtimali var</p></li>
<li>
<p>- Neden kara subayı değil de deniz subayı?</p></li></ul>
<p>Deniz subaylığı daha eğlenceli, daha hoş... Selim Pusat birdenbire parladı:</p>
<ul style="list-style:none;"><li>
<p>- Askerliğin bir eğlence mesleği olduğunu da hocalarınızdan mı öğrendiniz? Eğlence arayanlar subay değil, Holivut sanatkârı olsunlar. Bir bakıma göre dünya zevk arayan insanlarla doludur ve askerler de zevk peşindedir. Ancak askerlerinki aşağılık zevkler değil, fedakârlık etme, bir fikir uğrunda can verme zevkidir. Hepsi de zevktir diye asîl zevklerle âdi zevkleri birbirine karıştırmayınız...</p></li></ul>
<p>Güntülü nazik bir gülümseyişle ve dikkat kesilmiş olduğu halde bu sözleri dinliyordu. Yüzü pembeleşmişti. Deminden beri kendi aralarında konuşan öğretmenler de Selim'in son sert sözleri üzerine susmuşlar, onu dinlemişlerdi. Ayşe söze karıştı:</p>
<ul style="list-style:none;"><li>
<p>- Kızlarımı azarlama Selim! Askerî düşüncelerinle çocukları korkutacak-sın. Unutma ki, onların üçü de, askerlikten sonra en büyük fedakârlık mesleği olan doktorluğa intisap edecekler.</p></li></ul>
<p>Kadriye Kozanlı, Selim'in öfkelendiğini anlamıştı. Bu adamın muayyen kanaatleri uğrunda zaman ve mekân dinlemeden çıkışlar yaptığını işitmişti. İşi tatlıya bağlamak için yine şaka yoluna saptı:</p>
<ul style="list-style:none;"><li>
<p>- Selim Bey, dedi. Siz askerlerle bizim doktor adayı kızlarımız meslektaş sayılırsınız. Küçük bir farkınız var. Siz insanları açık havada öldürürsünüz, onlar dam altında öldürür. Onlar da, siz de öldürdüğünüz insanlardan sorumlu olmazsınız.</p></li></ul>
<p>Kadriye, sertleşen havayı yumuşatmıştı. Selim şimdi onun şakacı fıkralarını dikkatle dinliyor ve oyalanıyordu. Hatta diğerlerini güldüren hikâyelere gülümsemeye bile başlamıştı. Sekizinci sınıf kızlarından birinin Lâle Devri hakkındaki soruyu: &quot;Efendim, Lâle Devrinde lâleler açtı&quot; diye özetleyivermesi çok hoşuna gitmişti.</p>
<p>Kadriye Kozanlı, fıkralarının bu asık yüzlü eski subay tarafından da beğenildiğini görünce şevke geldi:</p>
<ul style="list-style:none;"><li>
<p>- Selim Bey! Askerlik bilgisi bakımından bizim kızları hiç beğenmeyeceksiniz dedi. Bir altıncı sınıfım var. İlkokuldan yeni gelmiş küçücük kızlar. Bir gün bu sınıftan bir kız ne dedi, dünyada tasavvur edemezsiniz. Makedonyalı İskender’in ordusu hakkında kitabın verdiği bilgiyi iyi kavrayamayan kızcağız, İskender'in hiçbir düşman askeri öldürmeden bu zaferleri nasıl kazandığım sordu. Bunu nereden çıkarıyorsun dedim. Meğer kız ne zannedermiş biliyor musunuz? Kitaplarındaki, İskender ordusu dirsek dirseğe harp ederdi cümlesini, düşmana dirsekleriyle vurarak harp ederlerdi diye anlamış. Dirsek vuruşu ile de insan ölmeyeceği için...</p></li></ul>
<p>Tarih öğretmeninin hikâyesi gülüşmelerle kesilirken Selim'in alaycı sözleri işitildi:</p>
<ul style="list-style:none;"><li>
<p>- Böyle annelerin yetiştireceği askerler tarafından korunacak memleketin parlak geleceği insanın gözlerini kamaştırıyor!...</p></li></ul>
<p>Aydolu itiraz etti;</p>
<p>- Efendim, iyi ki hocamız değilsiniz. Altıncı sınıf çocuklarına bile müsamaha etmedikten sonra bizi mutlaka top yekûn sınıfta bırakırdınız.</p>
<ul style="list-style:none;"><li>
<p>- Altıncı sınıf çocuklarını bebek mi farz ediyorsunuz? On bir, on iki, on üç yaşlarındaki kızlar bir harbin nasıl yapıldığını bilmezler mi? Bu küçükler moda cereyanlarını, artist isimlerini, dans nevilerini kimse kendilerine öğretmeden biliyorlar. Çünkü çevrelerinin manevî havası onu icap ettiriyor. Böyle menfî bir manevî hava yerine müspet bir manevî hava içinde olsalardı askerliğin de ne olduğunu öğrenir ve kafalarını havai şeyler yerine gerçek fazilet prensipleriyle doldururlardı.</p></li></ul>
<p>Selim birdenbire durdu. Boşuna konuştuğu kanaatine varmış ve her zaman olduğu gibi melankolisine gömülmüştü. Artık konuşmuyor, baktığını görmüyor, söylenenleri işitmiyordu. Beyni iki nokta arasında gidip geliyordu. Leylâ ve Güntülü... Leylâ'yı niçin düşündüğünü bilmiyordu. Güntülü'nün gözlerini, bu gözleri nerede gördüğünü düşünüyordu. Bu gözler Selim Pusat'a bir şeyler söylüyor, bir şeyler hatırlatıyordu. Üzücü olan şey bu söyleyiş ve hatırlatışın açık ve aydınlık değil de sisli ve dumanlı olmasıydı. Bir ara, acaba kızın güzelliğinin tesiri altında mı kaldım diye düşündü ve üçünü de dikkatle süzdü. Hayır, hayır!... Öyle olsa ilkönce Aydolu'nun tesirinde kalması icap ederdi. Çünkü bu kızın o kadar çarpıcı güzelliği, yüzünün o kadar düzgün çizgileri vardı ki, onu beğenmeyecek, tesirinde kalamayacak erkek düşünülemezdi. Ya Nurkan? Onda çarpıcı değil, işleyici bir güzellik gözleri kamaştırıyor, insan ona baktıkça daha güzel buluyor, güzel buldukça tesiri altında kalıyordu. &quot;Kız&quot; kelimesinin bütün inceliği bu muhteşem kızda tecelli etmişti. Güntülü ise ne biri kadar çarpıcı, ne öteki kadar işleyici idi. Ama garip bir büyüsü, kuvvetli bir çekiciliği vardı. Galiba bu çekicilik bakışlarındaki füsundan geliyordu. Fakat onu nerede görmüştü? Selim, yüzünün kızardığını sezdi ve içinde yaman bir sıkıntı duydu. Bu meclisten çekilmek istiyordu.</p>
<p>Kızların gitmek üzere Ayşe'den müsaade almaları onu birdenbire ferahlattı. Kâbustan kurtulmuş bir insan gibi yüzü aydınlandı. Fizik Öğretmeni Leman Pınar da kızlarla birlikte kalkmışta. Vedâlaştılar. Ayşe, misafirleri geçirmek için çıktığı zaman, tarih öğretmeninin kitap raflarını dolaştığını ve bir kitabı çekerek karıştırdığını gördü. Kadriye Kozanlı gülümseyerek &quot;Şu kitabı okumak isterdim&quot; dedi. Elinde Fuzûlî’nin &quot;Leylâ ve Mecnûn'u vardı. Selim, Leylâ kelimesiyle birden Leylâ'yı hatırladı ve büyük bir bilmeceyi çözmek isteyen insanların sabırsız merakı ile sordu:</p>
<ul style="list-style:none;"><li>
<p>- Meslektaşınız Leylâ Hanım'ı tanır mısınız?</p></li></ul>
<p>Tarih öğretmeni elindeki kitabı yerine koyarak cevap verdi:</p>
<ul style="list-style:none;"><li>
<p>- Prenses Leylâ'yı mı soruyorsunuz?</p></li></ul>
<p>Selim şaşırır gibi oldu:</p>
<ul style="list-style:none;"><li>
<p>- Hayır efendim. Tarih öğretmeni Leylâ... Leylâ Mutlak...</p></li></ul>
<p>Kadriye Kozanlı, Pusat'ı donduran bir soğukkanlılık içinde cevabı verdi:</p>
<ul style="list-style:none;"><li>
<p>- Evet! Ben de ondan bahsediyorum. Yalnız adını biraz yanlış öğrenmişsiniz. Leylâ Mutlak değil, Leylâ Mutlu olacak. Şu genç tarih hocası.</p></li>
<li>
<p>- Prenses Leylâ...</p></li></ul>
</body>
</html>