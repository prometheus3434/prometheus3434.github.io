<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">14. Bölüm</span></h1></li></ul>
<p>Pusat o kadar çok içmişti ki, dakikaları kopuk bir filim gibi geçiyordu. Bir yerden bir yere nasıl geldiğini biç hatırlamıyor, sonra şuuruna hâkim olarak ne yaptığını, nereye gittiğini biliyordu. Daha sonra tekrar karanlık başlıyor. Fakat Selim her şeye rağmen Çamlı Koru'ya doğru olan yürüyüşünü değiştirmiyordu.</p>
<p>Çamlı Koru bu akşam her zamankinden daha tenhâ idi. Ama Pusat, Leylâ'nın geleceğini biliyordu. Bu biliş telepatik bir olaydı. Sarhoş olduğu zaman kendisinde görülürdü. O kadar iyimserdi, Leylâ'nın geleceğine o kadar inanmıştı ki, sırf bu inanç kuvveti dolayısıyla Leylâ buraya gelmeye mecburdu. Selim böyle düşünüyordu.</p>
<p>Her zaman oturduğu, esrarlı kadın sesini dinlediği sıraya geldiği zaman boş olduğunu görerek ümitsiz ve çok acı bir gülümseyişle çevresine bakındı. Aynı zamanda Leylâ'nın &quot;Nerde kaldınız? Sizi epeydir bekliyorum&quot; diyen sesiyle ayıldı. Leylâ sırada oturuyor ve kendisini süzüyordu.</p>
<p>Selim, &quot;Yanımdaki Leylâ'yı göremeyecek kadar sarhoş muyum&quot; diye düşündü. Fakat düşüncesini daha ileriye götürmeye zaman kalmadan ayağa kalkan Leylâ, Pusat’ın koluna girdi ve emreden bir sesle &quot;Beni evime götüreceksiniz&quot; dedi.</p>
<p>İçkinin tesiriyle Selim'in bir garip işleyen beyni çağırışımlar arasında bunalıyor gibiydi: Üç dört gün önce liseli bir kız, Güntülü de ona hâkim olmuş, âdeta irâdesini elinden alınıştı. Şimdi de ondan biraz daha yaşlı bir öğretmen kız aynı şeyi yapıyordu. O, yabancı bir kadın veya kızın, kendi koluna girmesinden hoşlanmazdı. Fakat Leylâ'ya &quot;Kolumdan çık&quot; diyemiyordu. Nasıl diyebilirdi ki? Leylâ bir prensesti ve tahtın vârisiydi.</p>
<p>Düşüncesi buraya gelince Selim güldü ve Leylâ bunu görerek sordu:</p>
<p>- Selim Bey! Siz gülmesini sevmeyen bir insansınız. O halde şimdi durup dururken neye güldünüz? Selim soruya cevap vermeden konuştu:</p>
<ul style="list-style:none;"><li>
<p>- Ya ben çocuklaştım, yahut çevremi falcılar, büyücüler, geleceği bilenler kapladı.</p></li>
<li>
<p>- Bu falcı yahut büyücülerden biri de ben miyim?</p></li>
<li>
<p>- Evet!</p></li>
<li>
<p>- Ne yaptım da bu iltifata mazhâr oluyorum?</p></li>
<li>
<p>- Daha yeni tanıştığımız, tanışmaya başladığımız halde gülmekten hoşlanmadığımı biliyorsunuz Leylâ bu cevapla sustu. Sonra birdenbire:</p></li>
<li>
<p>- Ya öteki falcı kim?, diye sordu. İçkinin Selim'deki tesiri azalmıştı. Hiçbir şeyden çekinmemek huyu dolayısıyla açıkça cevap verdi:</p></li>
<li>
<p>- Işık Kızlar'dan biri...</p></li></ul>
<p>Bununla bu konuşmanın burada kesileceğini sanıyordu. Fakat Leylâ devam etti:</p>
<ul style="list-style:none;"><li>
<p>- Çamlı Koru'daki ilk rastlayışımızda bir Kahraman Kızlar'dan bahsetmiştiniz. Şimdi de Işık Kızlar mı çıktı?</p></li></ul>
<p>Çok keskin hafızanız var. Tebrike değer. O günkü Kahraman Kızlar'la şimdiki Işık Kızlar aynı şey.</p>
<p>Leylâ bu akşam Selim Pusat'ın her zamanki kadar sağlam iradeli olmadığını sezdiği için onu zorluyordu:</p>
<ul style="list-style:none;"><li>
<p>- Işık Kızlar'dan biri sizin hangi gizli tarafınızı keşfetti? Selim parlar gibi oldu:</p></li>
<li>
<p>- Acaba yeniden bir harp divanı karşısında mı bulunuyorum? Bu ahret sualleri neden icap ediyor?</p></li>
<li>
<p>- Şiir kadar güzel bir kızın sizdeki tesirini öğrenmek istiyorum.</p></li>
<li>
<p>- Şiir kadar güzel olduğunu nerden biliyorsunuz?</p></li>
<li>
<p>- Siz söylemiştiniz, hatta o gece bana &quot;Sen şiir kadar güzel değilsin&quot; demiştiniz.</p></li>
<li>
<p>- Şimdi aynı fikirde değilim. Sizi şiirden daha çok güzelleştirecek, bir imha savaşı kadar güzelleştirecek sebepler var.</p></li></ul>
<p>Nedir?</p>
<ul style="list-style:none;"><li>
<p>- Prensessiniz ve tahtın vârisisiniz.</p></li></ul>
<p>Leylâ, Selim'in kolundan çıkmıştı. Bir apartmanın önünde karşı karşıya bulunuyorlardı. Pusat, Leylâ'nın evine geldiklerini fark ederek:</p>
<p>Hanzâde Sultan'dan müsaade rica ediyorum, dedi ve gözleri ona değdi. Bu cidden bir sultan yüzü idî.</p>
<p>Olağanüstü bir asalet ve vakâr içinde Selim Pusat'a bakıyordu:</p>
<p>Çok şey biliyorsunuz Yüzbaşım, dedi. Görülüyor ki asıl falcılık ve meçhulü biliş hüneri sizde imiş. Bu sebeple gitmeden önce sizinle biraz konuşmam gerekecek. Buyurun,</p>
<p>Selim sarhoş olduğunu düşünerek ve sırf saygı dolayısıyla bu gece bu eve girmek istemiyordu:</p>
<ul style="list-style:none;"><li>
<p>- Müsaade edin. Başka bir gün geleyim, dedi. Leyla'nın yüzü sertleşmişti:</p></li>
<li>
<p>- Size emrediyorum. Şimdi geleceksiniz, diye karşılık verdi.</p></li></ul>
<p>Pusat, Leylâ'nın bu kısa emrini dinlerken askerlikten kalma bir alışkanlıkla esas duruşa geçmişti.</p>
<p>Leylâ'nın dairesine girdiler.</p>
<p>Dışardan herhangi bir ev gibi gözüken bu daire prenseslere yakışan şahane bir konaktı. Eşyalar ve onların düzenlenişindeki güzellikle zenginlik göz kamaştırıcıydı. Yaşlıca, dinç ve sevimli bir kadın &quot;Hoş geldiniz beyefendi&quot; dedikten sonra Leylâ'ya dönerek:</p>
<ul style="list-style:none;"><li>
<p>- Bir emiriniz var mı arslanım diye sordu. Selim kaç gündür şaşılacak o kadar şeylerin ortasında yaşıyordu ki, bir genç kıza &quot;arslanım&quot; diye hitap etmekteki garabet dikkatine çarpmadı. Yahut çarptı da bir sultan karşısında bulunmasının verdiği duygu o garabeti örttü.</p></li>
<li>
<p>- Bize çay demle kalfacığım. Misafirimiz Selim Pusat Bey bir yüzbaşıdır. Öğretmenim Ayşe Hanım'ın da kocasıdır.</p></li></ul>
<p>Selim, kendisine kalfa diye hitap edilen bu hoş kadının arkasından dik-katle baktı. Onun merakını anlayan Leyla, odadan çıkan kalfayı anlattı:</p>
<ul style="list-style:none;"><li>
<p>- Gülsafa Kalfa benim dadımdır. Fakat aslında her şeyimdir. Beni büyüten odur. Annem öldüğü zaman on yaşlarında idim.</p></li>
<li>
<p>- Ya babanız?</p></li></ul>
<p>Onu ancak resimleriyle tanıdım.</p>
<p>Selim Pusat, kendisinden birkaç rütbe üstün bir komutanın karşısında duyulan çekingenliği duyuyordu. Leylâ yahut Hanzâde bu gösterişli odanın içinde tam bir prensesti ve kendisine hâkimdi. Duruşu, bakışı ve konuşması o kadar üstündü ki, Selim sormak istediği birçok şeyi soramayacağını anlamıştı. Fakat pervasız bir insandı. Hele çekinme duygusunun varlığını kaplaması ona sıkıntı verir, bu hali korkaklık sayardı. Korkaklık ise iğrendiği şeydi. Askeri bir saygı içinde:</p>
<ul style="list-style:none;"><li>
<p>- Prenses, dedi. Adınız Hanzâde olduğu halde niçin kendinize Leylâ dedirtiyorsunuz?</p></li>
<li>
<p>- Adım Leylâ Hanzâde'dir. Göze batmayacağı için birincisini kullanıyorum. Siz de beni böyle biliniz ve böyle hitap ediniz. Dadımın yanında da normal davranınız. Fakat bu Hanzâde'yi kimse bilmezken siz nasıl öğrendiniz Selim Bey?</p></li>
<li>
<p>- Sizi ürküten o mendeburdan öğrendim. Leylâ'nın yüzünden bir tiksinti rüzgârı geçti:</p></li>
<li>
<p>- O bir ajandır ve iblisten daha kurnaz, daha tehlikeli bir adamdır.</p></li>
<li>
<p>- Ajan mıdır? Kimin ajanı?</p></li>
<li>
<p>- Kesin olarak bilmiyorum. Fakat herkesin ajanı olabilir. Yabancılara da hizmet edebilir. İki taraflı da çalışabilir.</p></li></ul>
<p>Selim şaşkınlıklar içindeydi. Yek melununa çıkıştığı o gece &quot;Leylâ benim sözlerimden değil, zevkinin ve heyecanının büyüklüğünden ürküyor. Ona harekete geçmesini tavsiye ediyorum. Çünkü tahtın vârisidir&quot; demişti. Bunları hatırlayınca Pusat'ın beyni allak bullak oldu. O zaman bir çılgının tekerlemesi diye aldığı bu sözler demek ki doğru idi. Fakat bir kadın, tahtın vârisi olabilir miydi? Hele Osmanlı Hanedan’ı erkeği, kadını ile memleketten çıkarıldıktan sonra Leylâ nasıl oluyordu da burada kalabiliyordu?</p>
<p>Aynı askeri saygı içinde yeniden sordu;</p>
<p>Sizin bir prenses olduğunuz hakkında en küçük şüphem yok. Fakat nasıl oluyor da kanunlara rağmen burada kalıyor ve yine nasıl oluyor da erkek olmadığınız halde tahtın vârisi oluyorsunuz?</p>
<p>Selim Bey! Osmanlı Tarihi'ni şöyle gerilere doğru bir düşününüz. Tahta geçmek uğrunda, yahut taht için tehlikeli olduklarından dolayı yüzlerce şehzade can vermişti. Can verenler arasında meşru olanlar, tahtın sahibi bulunanlar da vardır.</p>
<p>Ben Osmanlı Tarihinin yalnız büyük meydan savaşlarım biliyorum. Bu söylediklerinizle ne demek istediğinizi anlamadım.</p>
<p>Leylâ canlandı. Selim'e şimdi çok güzel gözüken gözlerini dikerek anlat-maya devam etti:</p>
<p>- Yıldırım Beyazıt'tan sonraki şehzadeler kavgasını biliyorsunuz. Büyük şehzade Süleyman'dı ve meşru hükümdar oydu. Fakat kardeşleri tarafından öldürülünce zavallı, padişahlar listesinden bile silindi.</p>
<ul style="list-style:none;"><li>
<p>- Evet. Bu kadarını biliyorum.</p></li></ul>
<p>Şimdi biraz daha sonrasına gelelim: Kanunî Sultan Süleyman'ın büyük şehzadesi bir Mustafa vardı. Yavuz Sultan Selim çapında birisiydi. O da türlü tezvirata kapılan babası tarafından acıklı şekilde öldürüldü. Öldürülmeseydi tahta o geçecekti.</p>
<p>Leylâ sustu. Selim, sözü tamamladı:</p>
<ul style="list-style:none;"><li>
<p>- Fakat öldü...</p></li></ul>
<p>Leylâ'nın yüzünden güç anlaşılan bir acı ifâde vardı:</p>
<ul style="list-style:none;"><li>
<p>- Şehzade Mustafa öldü, ama onun küçük bir oğlu cellâtlardan kurtarılarak yaşadı. Şehzade Mustafa'nın en sadık iki adamı onu büyüttüğü gibi şehzadeye sadık yüz binlerce insan da onu servete boğdular. Sadâkatin derecesini düşünün ki, bu yüz binlerden bir teki bildiği korkunç sırrı açığa vurmadığı gibi serveti idare edenler de onun bir tek akçasına dokunmadılar. Şehzade Mustafa'nın bu gizli oğlunun adı Süleyman'dı. Fakat adamları &quot;Onu mutlak tahta geçireceğiz&quot; diye and içtikleri için kendi aralarında adı &quot;Mutlak&quot; olarak kaldı ve benim bugün kullandığım soyadı da bu dört asırlık yeminden çıktı...</p></li></ul>
<p>Selim, Leylâ'yı peri masalı dinleyen bir çocuğun saflığı ile dinliyordu. Leylâ'nın sesinde ve gözlerinde o kadar inandırıcı bir kuvvet vardı ki, Selim'i tesiri altına alıyor, fakat şimdi iyice ayılmış olan Selim hiç bir açığı kaçırmadan soru sormak fırsatlarını kullanmaktan geri kalmıyordu:</p>
<p>Dört asırdan beri aileniz gizlilik içinde mi yaşadı? Hiçbir zaman harekete geçmedi mi?</p>
<p>Gizlilik devam etti. Fakat bizden şüphe de devam etti. Yalnız bir defa, Sultan İbrahim'in hiçbir çocuğu olmadığı yıllarda hareket tasarlandı, sonra onun da çocukları olunca bundan vazgeçildi ve dedelerim bazen devlet hizmetinde, bazen yüksek kademelerde, bazen orduda hizmet ederek birer birer dünyadan çekildiler. Ben Şehzade Mustafa'nın on birinci kuşaktan torunuyum. Benimle bu aile bitiyor.</p>
<ul style="list-style:none;"><li>
<p>- Siz bir genç kızsınız. Osmanlı Hanedanı'nda tahta bir kadının geçtiği görülmediği gibi bunun düşünülmesine de imkân yoktur. Bu takdirde tahta diğer kollardan gelen şehzadelerin geçmesi meşru sayılmaz mı?</p></li></ul>
<p>Leyla, eve geldiklerinden beri ilk defa gülümsedi:</p>
<ul style="list-style:none;"><li>
<p>- Osmanlı Hanedânı'nın ananesinde tahta kadın geçemez diye bir husus yok. Tahta dâima büyük evlâdın geçmesi nizâmı var. Osmanlılar dışındaki Türk Hânedanları'nda kaç kadın hükümdar gelmiştir. Osmanlılarda da gelebilirdi. Gelmeyişi bir tesadüf ve şeriatın zamanla ağır basması, devlet nizâmının asliyetinden sapması yüzündendir. Zaten benim taht üzerinde iddiam olamaz. Bir kere artık taht</p></li></ul>
<p>kalmamıştır. Geri gelmesine de imkân yoktur. Benim kaybolan hakkım taht değil, hakikî hüviyetimi söylemekten mahrum kalışımdır.</p>
<p>Selim, kurmay adaylığının verdiği hızlı muhakeme alışkanlığı ile, kendisine anlatılanları değerlendirdi ve artık kendisinde şaşkınlığın, şaşırmışlığın zerresi kalmadığı için Leylâ'ya sordu:</p>
<ul style="list-style:none;"><li>
<p>- O mendeburun ajan olduğunu söylediniz. O da sizi harekete geçmek için kışkırttığını iddia etti. İblis kadar kurnaz dediğiniz bu ajan, tavsiye ettiği hareketin hiçbir akis uyandırmayacağını, sizin böyle bir harekete girişmeyeceğinizi düşünemez mi? Ondan niçin böyle çekiniyorsunuz? Sizinle tanıştığımız gece ağlıyordunuz. Neden?</p></li></ul>
<p>Leylâ'nın gözlerinde büyük bir kinin ışıklan parladı:</p>
<ul style="list-style:none;"><li>
<p>- Babam tabii ölümle ölmedi. Öldürüldü. Yurt dışına çıkarılan Osmanlı şehzadelerinden ikisiyle temas onu şüphe altında bıraktı. Gerçi o şehzadeler babamın kim olduğunu bilmiyorlardı, ama bundan hem hükümet kuşkulandı, hem de yabancı bir devlet babamın gerçek hüviyetini tespit etti.</p></li>
<li>
<p>- Ne çıkar? Bu yüzden niçin öldürsünler?</p></li>
<li>
<p>- Babam aynı zamanda meçhul, fakat büyük bir hukukçuydu. Petrollerin büyük kısmını verasetle eline geçirecekti.</p></li>
<li>
<p>- Böyle olunca öteki şehzadelerin de ortadan kaldırılması icap etmez mi?</p></li>
<li>
<p>- Hayır. Onlar büyük maddî zaruretler dolayısıyla ve bazen de aldatılarak hisselerini yok pahasına elden çıkardılar. Babamın maddî ihtiyacı olmadığı için direndi. Reddolunamayacak tarihî kayıtları vesikaları buldu.</p></li></ul>
<p>Selim'in aldı yeniden karışır gibi oldu:</p>
<ul style="list-style:none;"><li>
<p>- O halde sizin de hayatınızın tehlikede olması icap eder.</p></li>
<li>
<p>- Belki. Fakat ben bütün tedbirleri aldım. Vesikalar kimsenin bilmediği bir yerde saklı olduğu gibi bana da bir suikast yaparlarsa bunun kimler tarafından yapılmış olacağına dâir hâkimleri inandıracak bilgiler, dosyalar, hattâ fotoğraflar emin bir yerde durmaktadır. Gerektiği zaman bunları ortaya çıkaracak cesur insanlar var.</p></li></ul>
<p>Arada uzun bir sessizlik oldu. Sonra Leylâ yeniden konuştu:</p>
<ul style="list-style:none;"><li>
<p>- Kralcı olduğunuz için başınıza gelenleri sizin kadar biliyorum. Bu yüzden size yakınlık ve saygı duyuyorum. Akşamları bazen tek başıma dolaşmam bir ruh sporudur. Babamın nasıl acıklı bir şekilde öldürüldüğünü annemden o çocuk yaşımda dinledim, annem de bu kederle öldüğü için o çirkin ajana karşı müthiş bir kin duyuyorum. Beni kandırıp bir münasebetsiz taht davasına sürükleyeceğini ve böylece yok edilmemi sağlayacağını umarak peşimde dolaşıyor. Yüzbaşım! Dadımı saymazsanız ben yalnız bir insanım. Arkadaş çevrenize ve evliliğinize rağmen siz de yalnız ve kimsesizsiniz. Onun için</p></li></ul>
<p>sizinle konuşmaktan zevk alıyor ve beni ele vermeyecek bir sırdaş olduğunuz için çok değer veriyorum. Arada bir bana gelirseniz çok memnun kalırım. Zannedersem siz de bahtiyar olursunuz. Leylâ son sözlerini kesin bir hüküm şeklinde söylemişti. Doğru idî. Leylâ'nın anlattıkları kendisini bunaltmıştı. Fakat yine de sebebini bilmediği bir bahtiyarlık duyuyordu.</p>
<p>Geldi geleli ilk defa çevresine alıcı gözüyle baktı. Bir milyonerin evindeydi. Aklına çok mühim bir şey geldi. Tam bunu Leyla'ya söylemeye başlayacaktı ki Gülsafâ Kalfa, tekerlekli çay masası ile odaya girdi.</p>
</body>
</html>