<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">20. Bölüm</span></h1></li></ul>
<p>İlk günleri büyük bir istekle yaptığı vazifesi Selim'e ağır ve sıkıcı gelmeye başlamıştı. Bunu önce büro arkadaşlarıyla olan rûh ve mizaç bağdaşmazlığına verdi. Fakat bunun zoraki bir yakıştırma olduğunu hemen anladı. Öyleyse neydi?</p>
<p>Acaba kendisinde henüz farkına varmadığı bir hastalık mı vardı? Zaman zaman çok eski çağları hatırlar gibi olması, içinde o zaman yaşamış olduğu hakkında garip duygular belirmesi, bunları hatırlarken anlatılmaz ve anlaşılmaz bir acı ile çıldıracak hale gelmesi hastalıktan başka ne olabilirdi?</p>
<p>Bir zamandır Ayşe'nin kendisine karşı değiştiği de bir gerçekti. Görünürde bir şey yoktu. Ayşe bir şikâyet veya tenkitte: bulunmamıştı. Ama Selim bir şeyler olduğunu seziyordu.</p>
<p>Artık çalışma odasındaki yürüyüşlerini de bırakmıştı, içkinin yasak edilmesi enerjisinin bir kısmını alıp götürmüş, eskisine göre çok halsiz olduğunu anlamıştı.</p>
<p>Bir akşam Ayşe, masasında imtihan kâğıtlarını düzeltirken Selim de kendi masasında bir harp tarihi kitabına bakıyordu. Okumuyordu. Yine dalmıştı. Not kâğıdına, ne yazdığının farkında olmadan bir şeyler karalıyordu. Bir aralık dalgınlıktan kurtularak önündeki kâğıda baktı. Büyük harflerle &quot;KEY&quot; yazmıştı. O anda kendisini şeytan mı dürttü, nedir, bunu sağdan okudu. &quot;YEK&quot; oluyordu. Aklına uğursuz Yek'le ona tıpatıp benzeyen Doktor Key gelince harflerin bu hokkabazlığına hayret etti ve ani bir merakla Ayşe'ye sordu:</p>
<ul style="list-style:none;"><li>
<p>- Key ne demek?</p></li></ul>
<p>Ayşe onun beklenmedik sorularına, sözlerine alışıktı:</p>
<ul style="list-style:none;"><li>
<p>- Çok İyi mânâsına gelir.</p></li>
<li>
<p>- Ya yek?</p></li>
<li>
<p>- Kötü rûh demektir.</p></li>
<li>
<p>- Yani?</p></li>
<li>
<p>- Yâni şeytan!</p></li></ul>
<p>Pusat çok şaşırmıştı:</p>
<p>Şeytan mı diye âdeta kekeledi.</p>
<ul style="list-style:none;"><li>
<p>- Evet!</p></li>
<li>
<p>- Bunlar hangi dilde bu mânâlara geliyor.</p></li>
<li>
<p>- Eski Türk lehçelerinde...</p></li></ul>
<p>Selim kalkarak gezinmeye başladı. Düşüncesini Yek üzeride yoğunlaştırarak onu ilk gördüğü andan bu yana olanları hatırladı: İlk karşılaştıkları gece &quot;Kendinden yirmi beş yaş küçük bir kıza aşık olacağını Levh-i Mahfuz’da gördüm&quot; demiş, Leylâ'nın tahtın vârisi olduğunu söylemişti. Başka bir gece onu evlerinin önünden geçerken görmüş, biraz sonra da Yek imzasıyla Erzurum'dan üç saat önce çekilmiş bir telgraf almıştı. Bunda Leyla'nın hakîkî adının Hanzâde olduğu haberi vardı. Nurkan'ın piyanosunu dinlediği gece düştüğü yerden onu Yek kaldırmış, sonra tıpkı bir asker gibi yürüyerek ayrılmıştı. Bütün bunlar ancak şeytanın işi olabilirdi. Şimdi Ayşe kendisine Yek'in şeytan demek olduğunu söylüyordu.</p>
<p>Din kitaplarındaki şeytanın varlığını kabul eden bir kimse olsa şeytanın kendisine musallat olduğuna inanacaktı. Peki, bu tesadüfler neydi? Yek kimdi?</p>
<p>O zaman Leylâ'nın sözlerini hatırladı: O çok tehlikeli bir ajandır, demişti. Belki o prenses kendisine bazı ipuçları verebilirdi. Pusat bunu düşününce birdenbire Leylâ'yı görmek için büyük bir istek duydu ve geç vakit bu istekle girdiği yatağında yarı uykusuz ve çok rahatsız bir gece geçirdi.</p>
<p>Ertesi günü vazifesinden çıkıp da Hanzâde'nin evine yönelirken kendisinde dün geceki istek kalmamıştı. Leylâ'dan hoşlanıyor, fakat çekiniyordu da. Bir prenses olduğu için ona saygı duyuyor, bu saygı kendisini bir takım kayıtlara zorluyordu. Bu kayıtlar, başkalarına karşı asla göstermediği değer vermeden doğuyordu. Onun yanında kendisini hür hissetmiyordu.</p>
<p>Pusat yıllardır insanları o kadar değersiz ve bayağı bulmaya alışmıştı ki, üstünlüğünü kabul ettiği birisiyle karşılaşmaktan rahatsız oluyordu. Hele bu birisi genç ve güzel bir kız olunca ona yaklaşmaktan adetâ ürker hale geliyordu. Fakat Leylâ'nın öyle de bir çekiciği vardı ki, yakıcı alevin pervaneyi çekmesi gibi Pusat'ı kendisine yaklaştırıyordu.</p>
<p>Gülsafa Kalfa kapıyı açıp da &quot;Buyurun Yüzbaşı Bey&quot; dediği zaman Selim âdeta heyecanlıydı.</p>
<p>Bu ikinci gelişinde salonu daha şahane buldu. Leylâ gelinceye kadar geçen birkaç saniyede hızla göz gezdirdiği duvarlarda çok süslemeli kılıçlar, bıçaklardan başka Fâtih'in bir tablosu, kim olduğunu bilmediği bir padişah veya şehzadenin resmi dikkatine çarptı. Osmanlı İmparatorluğu'nun son sınırlara vardığı zamanı gösteren bir harita ilgisini çekti.</p>
<p>Leylâ geliyordu. Kalkarak ona doğru birkaç adım yürüdükten sonra tam askerce bir duruşla selâmladı ve elini öperek yine dimdik bir vaziyette bekledi.</p>
<p>Leylâ, Selim’e çok tesir eden gülümseyişle:</p>
<ul style="list-style:none;"><li>
<p>- Sizi daha önce bekliyordum, dedi ve yer gösterdikten sonra &quot;Niçin solgunsunuz? Rahatsız mısınız?,&quot; diye sordu.</p></li></ul>
<p>Pusat, konuşmanın bu konuya geleceğini aklına getirmemişti. Kısaca:</p>
<ul style="list-style:none;"><li>
<p>- Birkaç gün hasta yattım, diye cevap verdi.</p></li>
<li>
<p>- Ne idi?</p></li>
<li>
<p>- Bilmiyorum.</p></li>
<li>
<p>- Doktor bir isim vermedi mi?</p></li>
<li>
<p>- Rûhidir dedi.</p></li></ul>
<p>Selim bu &quot;ruhî&quot; kelimesini söyler söylemez iyi etmedim diye düşündü. Leylâ ciddileşmişti:</p>
<ul style="list-style:none;"><li>
<p>- Gizlemeye çalıştığımız bir sıkıntı olduğu belliydi, diye söze başladı. Bunu başınızdan geçenlere vermeyi isabetli buluyorum. Büyük darbelere uğradınız, ama zaman ve dayanıklılığınız sayesinde bunları geçiştirdiğinize inanıyorum. Ayşe Hoca Hanım'la herhalde iyi geçiniyorsunuz. Bunun dışında sizi bedbaht eden sebep ne olabilir? Acaba yasak bir sevgiyle mi yaralısınız?</p></li></ul>
<p>Selim sert bir sesle sordu:</p>
<ul style="list-style:none;"><li>
<p>- Bunu nerden çıkardınız?</p></li></ul>
<p>Leylâ sakin, fakat çok tesirli konuşuyordu:</p>
<ul style="list-style:none;"><li>
<p>- Üzüntünüzden, doktorun teşhisinden ve Işık Kızlar'dan bahsederken yüzünüz de beliren çizgilerden...</p></li></ul>
<p>Bunu başka biri söyleseydi. Selim hemen hücuma geçer, alaya başlardı. Bu sefer bunu yapamadı ve sustu.</p>
<p>Sustu, fakat içinden itiraf etti. Leylâ doğru söylüyordu. Şimdiye kadar bu gerçeği kendi vicdanına bile söylememiş, böyle bir gerçeğin varlığını dahi kabul etmemişti. Şu anda onu bir prenses söyleyince artık daha fazla saklamakta mânâ kalmıyordu. Ayşe'nin, Yek'in söylediği doğru olmasa bile Leylâ'nınki doğru idi: Selim Pusat, Güntülü'yü sevmişti.</p>
<p>Şimdi ikini de susarken düşünüyor, Ayşe'nin son zamanlardaki değişikliğinin sebebini kavrıyordu. Demek ki başkaları Selim'i kendisinden daha iyi anlıyordu. Demek ki sır olması gereken bu sevgiyi saklayamamıştı. Bu hükmü verince yine yüzünün yanmaya başladığını duydu ve Leylâ'ya bir şey söylemek üzere iken Gülsafa Kalfa tekerlekli çay masasıyla içeri girdi.</p>
<p>Selim bu güzel, demli çayın tadını alamıyordu. Leylâ da düşünceye dalmış, adeta misafirinin varlığını unutmuştu.</p>
<p>Akşamın loşluğu başlıyordu. Söze başlayan Leylâ oldu:</p>
<ul style="list-style:none;"><li>
<p>- Hangisini seviyorsunuz?</p></li>
<li>
<p>- En vahşisini...</p></li>
<li>
<p>- Istırabınız bundan mı?</p></li>
<li>
<p>- Hayır!</p></li></ul>
<p>-Ya neden?</p>
<p>- Anlatılmaz bir şey. İçimde onu çok eskiden tanıyormuşum gibi bir duygu var.</p>
<p>Leylâ yine daldı. Çayını yudumlarken gözleri duvardaki Osmanlı İmparatorluğu haritasına takılmıştı.</p>
<p>Bir ara dalgın kaldıktan sonra:</p>
<p>Bu duygu, sevginizin şiddetinden olmasın?, diye sordu. Sanmıyorum. Bu duygu Güntülü'yü tanımadan önce de vardı.</p>
<ul style="list-style:none;"><li>
<p>- Güntülü mu dediniz? Ne güzel adı var. Demek bu güzel ve duyulmamış adın sahibi yırtıcı bir kız...</p></li></ul>
<p>Selim, acı bir bakışla Leylâ'ya baktıktan sonra sustu. Bu konuyu kapatmak istiyor, fakat öteki bırakmıyordu:</p>
<ul style="list-style:none;"><li>
<p>- Kimin kızı?</p></li></ul>
<p>Pusat şaşırdı. Hafızasını yokladı. Ayşe'nin Işık Kızlar'dan bahseden sözlerini hatırlamaya çalıştı. Aydolu'nun mühendis, Nurkan'ın tüccar kızı olduğunu işitmişti. Fakat Güntülü'nün babasından söz edildiğini duymamıştı. Bezginlik içinde:</p>
<ul style="list-style:none;"><li>
<p>- Bilmiyorum, diye cevap verdi.</p></li></ul>
<p>Leylâ çok kibar bir gülümseyişle Pusat'a baktıktan sonra:</p>
<ul style="list-style:none;"><li>
<p>- Demek sevgi sizi o kadar sarmış ki, Güntülü'nün kendisinden başka herhangi bir şeyi düşünmek imkânını bulamamışsınız, dedi.</p></li></ul>
<p>Bu söz doğru idi. Fakat Selim, mahremiyetinin bu kadar didiklenmesinden hoşlanmamıştı:</p>
<ul style="list-style:none;"><li>
<p>- Prensesim, dedi. &quot;Bu, öyle üzerinde durulacak bir mesele olmadığına göre kapatsak olmaz mı?&quot;. Leylâ yine gülümsedi:</p></li>
<li>
<p>- Olur mu? Siz benim için herhangi bir kimse değilsiniz ki bunu kapatalım. Size ıstırap veren bir şey var. Dost olduğumuza göre hu ıstırabı yok etmek, hiç olmazsa yok etmeye çalışmak benim vazifem değil mi?</p></li></ul>
<p>Pusat yine kendi kendisine kızmaya başlamıştı. Karşısındaki, Leylâ gibi şahane bir prenses de olsa derdini, zaafını ona anlatmak ömür boyunca bugüne kadar güttüğü prensipleri hiçe saymak oluyordu. Leylâ şimdi onun bu çaresiz haline bakıp yardım etmek istediğini söylüyordu. Selim'e göre yardım ancak savaşta, güç durumda kalan birliğe yapılması gerekli bir vazife olabilirdi. Evli bîr adamın genç bir kıza karşı duyduğu aşkın çâresini başka bir genç kız bulacaktı. Birdenbire bunaldığını hissetti. Yüzü kıpkırmızı oldu. Odanın loşluğu içinde bunu gören Leylâ sordu:</p>
<p>-Yüzünüz neden kırmızılaştı. Sizi sıkmış olsam bile bu konuyu kapatmayacağım Selim Bey. Sizin hiç kimseden hiçbir yardım istemeyeceğinizi biliyorum. Fakat siz benim için herhangi bir kimse olmadığınız, için, ben de sizin için herhangi birisi değilim. Öyle değil mi?</p>
<p>-Evet.</p>
<p>O halde bunu kurcalamam sizi sıkmasın. Üzüntülü, bezgin anlarımda sizden gördüğüm yardımın karşılığını biraz da olsa verebilmek için bu meseleyle ilgilenmeme müsaadenizi rica ederim. Bu türlü konuşmanızla beni utandırıyorsunuz prensesim. Her ne buyurursanız emrinizdeyim... Uzun bir sessizlik daha oldu. Şimdi salon pırıl pırıl ışıklar içindeydi. Tekerlekli masaya götüren Gülsafâ Kalfa. Leyla'nın işaretiyle elektrikleri yakmıştı.</p>
<p>Pusat'taki sinir gerginliği yatışmıştı. Burada insanı gönül rahatlığına kavuşturan bir hava vardı. Belki de Leylâ'nın asil ve şâhâne yüzü ile kibar tavırları bu havayı yaratıyordu. Vaktiyle Leylâ üzerinde konuşurken Ayşe de çok kibar olduğu için prenses dendiğini, bu tavrı ile öğretmenlere bile saygı telkin ettiğini söylemişti. Doğru idi.</p>
<p>Leylâ düşünüyordu, düşünürken de başka türlü güzeldi. Pusat onu incelemek ve Güntülü ile ölçüştürmek fırsatını bulmuştu. Öfkeli ve melankolik gecelerinde onun bu güzelliğinin farkına varmamış olduğunu anlıyordu. Fakat Güntülü ile karşılaştırınca mesele çatallaşıyordu. İkisi, başka başka âlemlerin güzelleriydi. Güntülü'yü Nurkan veya Aydolu ile mukayese etmek olabilirdi. Fakat Leyla ile bunu yapmaya imkân yoktu.</p>
<p>Selim bunları düşünerek prensesin güzelliğini seyrederken birdenbire dalgınlığından kurtulan Leylâ, Selim'e bakarak gülümsedi ve;</p>
<ul style="list-style:none;"><li>
<p>- Beni Güntülü ile mukâyese mi ediyorsunuz?, diye sordu.</p></li></ul>
<p>Selim şaşırmış görünmedi ama adamakıllı şaşırdı ve &quot;İçimden geçenler, yüzümden bu kadar açık seçik okunuyor mu?, diye düşündü. Leylâ'da kendi güzelliğine tam bir güven olduğu anlaşılıyordu.</p>
<p>Doğrusunu söylemek gerekirse bunda haklıydı,</p>
<ul style="list-style:none;"><li>
<p>- İyi bildiniz prensesim, dedi. Fakat mukayeseyi yapamadım. Çünkü aynı cinsten değilsiniz.</p></li></ul>
<p>Leylâ yine gülümsedi ve Selim &quot;Prenses, silâhını iyi kullanıyor&quot; diye düşündü. Bu gülümseyiş, bir erkek için korkunç bir şeydi ve buna dayanmak her yiğidin işi değildi. Bundan dolayıdır ki, buraya Yek hakkında konuşmak için geldiği halde daha onun adını bile anamamış, kendisini Leylâ'nın büyüsüne kaptırmıştı. Çok genç görünüyordu. Onu Çamlı Koru'da gördüğü ilk gece liseli bir kız sanmıştı. Yaşını öğrenmek düşüncesiyle;</p>
<p>Kaç yıldır öğretmenlik yapıyorsunuz?, diye sordu. Leylâ tekrar gülümseyerek: Yirmi sekiz yaşındayım yüzbaşım, diye cevap verdi.</p>
<p>Selim’in Leylâ'ya bakışlarında şimdi hüzün doluydu. Gönlündekiler keşfolunca içine kapanmış ve esas tabiatı haline gelen hüzne dönmüştü.</p>
<p>Leylâ gayet ciddileşerek konuşmaya başladı;</p>
<ul style="list-style:none;"><li>
<p>- Selim Bey! Sizi beş yıl önce tanıdığım zaman ruhunuzda hüzünden eser yoktu. Yeni öğretmendim. Hayatımın güç anlarını yaşıyor, hattâ tehlikeler içinde bulunuyordum. Ayşe Hoca Hanım bizi tanıştırdığı zaman henüz kralcı olduğunuzu biliniyordum. Fakat bana güven vermiştiniz. Başınızdan geçenlerden sonra kralcı olduğunuzu hesâba katarak sizinle dost olabileceğimizi düşündüm. Çamlı Koru'da beni azarlarken bile sizi kendime yakın ve güvenilir bir insan olarak gördüm. Şimdi daha iyi tanıyor ve desteğiniz olmak isliyorum. Sizi Güntülü'nün pençesinden kurtarmak için bir çâre bulamam lâzım. Düşüneceğim. Ama siz bir çare biliyorsanız ve bana bir vazife düşüyorsa söyleyin, hemen tatbik edelim.</p></li></ul>
<p>Şahane prensesin gönülden gelen sözleri Pusat'ın içindeki hüznü dağıtmıştı. Demek ki, o da dost kalbe muhtaçtı:</p>
<ul style="list-style:none;"><li>
<p>- Prensesim, dedi. Bunun klasik bir tek çaresi vardır. Fakat o çâre de hemen dâima nazarî kalmıştır.</p></li>
<li>
<p>- Nedir?</p></li>
<li>
<p>- Işığı bastıracak daha parlak bir ışık...</p></li>
<li>
<p>- Öyle bir ışık var mı?</p></li>
<li>
<p>- Var. Fakat o kadar yüksekte ki, düşünmek bile çılgınlık olur.</p></li></ul>
<p>Leylâ güzlerini Pusat'a dikerek birkaç saniye baktı. Sonra kendisini dayanılmaz derecede güzelleştiren gülümseyişle:</p>
<ul style="list-style:none;"><li>
<p>- Müsaade ediyorum. Beni sevebilirsiniz, dedi.</p></li></ul>
</body>
</html>