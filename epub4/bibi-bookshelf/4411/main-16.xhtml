<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">16. Bölüm</span></h1></li></ul>
<p>Selim'in başı garip bir şekilde ağrıyordu. Buna ağrı demek bile yerinde olmazdı. Anlatılması güç bir şeydi. Nereye baksa Güntülü'nün gözlerini görüyor, onu çok iyi tanıdığını biliyor. Fakat kim olduğunu bulup çıkaramıyordu. İçinde yüzyıllarca önceki bir zamanın duygusu vardı. Deliriyor mu idi? Yoksa o ince ve güzel görünüşü altında Güntülü mü korkunç bir çılgındı? Neden iki bin yıl önce tanışıyoruz demişti? Neden kendisinin ok atılmayanlardan birisi olduğunu söylemişti?</p>
<p>Bu öyle berbat, o kadar yıpratıcı bir duygu idi ki, buna hiçbir yürek daya-namazdı. Selim, kurtuluş yolunu içkide buldu. Ayşe olmadan içmek mutadı değildi. Bu tatil gününde Ayşe, Tosun'u da alarak bir akrabaya gitmişti. Selim bir iki saat daha bekleyemeyeceğini anladı ve artık tek tesellisi haline gelen içkiye el attı.</p>
<p>Aşırı gidiyor, bilerek çok içiyordu. Yukarılardan, her yerden kendisine bakan Güntülü'nün gözlerinden kurtulmak, onunla ne zaman tanışmış, olduğunu bulamamaktan doğan sıkıntıyı atmak için durmadan içiyordu.</p>
<p>İstediği oldu. Kendisini rahatsız eden yeşil gözler kayboldu. İçinde mânâsız bir ferahtık, hattâ neşe duydu. Akşam olmuştu. Aklına Çamlı Koru geldi. Sendelememek için ağır ağır yürüyerek Çamlı Koru’nun yolunu tuttu. Neden oraya gittiğini bilmiyordu. Orada Leylâ'yı da görebilirdi. Halbuki Leylâ kendisini ara sıra gel diye evine çağırmıştı. Böyle başı dumanlı iken prensese gitmeyi doğru bulmuyordu, ama Çamlı Koru'da ona rastlamayı çok istiyordu. Selim, Leyla'yı hatırlayınca bir bahtiyarlık duygusunun kendisini sardığını hissetti.</p>
<p>Birdenbire, gittiği yolun Çamlı Koru’ya sapa düşen bir yol olduğunu fark etti. Bu bir dalgınlık mı, yoksa başka bir şey mi idi? Yavaş yavaş evlerin seyrekleştiğini, bahçelerin çoğaldığını gördü. Burasını da tanıyordu. Bu tanımanın da Güntülü'yü tanımak gibi menşei bilinmeyen bir ıstıraba dönmesinden korkarak dikkatle çevreyi kollarken beyninde bir nokta aydınlandı, tanımıştı. Nurkan'ın evinin önünden geçiyordu. Nereden tanıdığını kestirecek durumda değildi. Kendisine nerede olduğunu tanıtan şey duyduğu piyanonun sesiydi. Nurkan piyanoda üstün bir ustalıkla Eski Arkadaşlar Marşı’nı çalıyordu. Selim, o kızın işleyici güzelliğini hatırladı. Tuşlara vurdukça Selim'i kendisinden uzaklaştırıyor, geçmiş zamanlara, ümitlerle dolu olduğu günlere götürüyordu. Sonra birdenbire dekor değişiyor, gözünün önüne arkadaşları geliyor, daha sonra bu arkadaşlar tek çehrede birleşerek karşısında yalnız Şeref kalıyordu: Tiyatro bitti. Beklemeye lüzum görmüyorum.</p>
<p>Pusat, kendisini mest eden müziğin geldiği evin bahçe duvarına yaslanmış, öyle dinliyordu. Yavaş bir sesle &quot;Neden beklemedin Şeref, neden?&quot; diye sordu ve yeniden kendisini marşın sihrine bıraktı. Şeref aklından asla çıkmadığı halde bu marş hiç bitmesin diye düşünüyordu. Fakat bitecekti. Dünyada uzun süren zevk, uzun süren bahtiyarlık var mıydı? İşte sonuna gelmişti. Marş bitmek üzere idi. Fakat</p>
<p>birden, fevkalâde bîr şey, âdeta bir mucize oldu. Nurkan, sanki piyanosunun başında, dışarıdaki adamın gönlünden geçenleri duyuyormuş gibi davranarak son notayı çaldıktan sonra marşa yeniden başladı. Artık iyice basmış olan karanlıkta sevinçten gözlerinin parladığı belli olmayan Pusat, içinden Nurkan'a teşekkür ederken yine arkadaşıyla konuşmaya başladı: &quot;Tiyatro bitsin. Beni yalnız bırakmak doğru muydu Şeref?&quot;</p>
<p>Genç kız tuşlara değil, sanki Selim'in kalbine vuruyor, onu bu bedbahtlık anından bahtiyarlık günlerine yükselterek çelişik duygulara boğuyordu.</p>
<p>Nurkan, piyanoyu konuşturuyor, oldum olası marşlardan hoşlanan Pusat bu akşam duyduğu zevki şimdiye kadar tatmamış olduğunu anlı-yordu. Müziğin bu kadar tesirli olacağını hiç tahmin etmemişti. Yeniden sarhoş oluyordu. Bu sarhoşluk içkinin sarhoşluğuna hiç benzemiyordu.</p>
<p>Birden kendisini Harp Okulundaki geçit resimlerinden birinde sandı. Adını bildiği, yahut bilmeyip de yüzünü tanıdığı yüzlerce arkadaşıyla birlikle sert adımlarla yürüyorlardı. Bando Eski Arkadaşlar Marşı’nı çalıyor, onlar da düzgün diziler halinde resmi geçit adımıyla ilerliyorlardı. Yol uzuyor, bitmeyecek kadar ileriye gidiyordu. Sonra bandonun sesi kesildi. Fakat yürüyüş devam ediyordu. Selim içinde korkunç bir sıkıntı duydu. Yanında kimse yoktu. Arkadaşları kaybolmuş, daha kötüsü Nurkan'ın piyanosu da susmuştu. Bahtiyarlık uzun sürmüyordu. Başını piyano sesinin geldiği odaya çevirdi. Oda kapkaranlıktı.</p>
<p>Yürümeye başladı. Sarhoşluğu tamamıyla geçmiş, yerine manevî bir bitkinlik gelmişti. Birden Ayşe'yi hatırladı ve onun kendisi yüzünden katlandığı sıkıntıları düşündü. Hayatının arkadaşıydı. Fakat artık Selim ona üzüntüden başka bir şey vermiyordu. &quot;Zavallı Ayşe&quot; diye söylendi. &quot;Ben de Şeref kadar cesur olabilseydim&quot;.</p>
<p>Birden kaydı mı, takıldı mı, başı mı döndü, ne olduğunu anlamadan kendisini yerde buldu. Herhalde başını sert bir yere çarpmış olacaktı ki, tepesinde bir acı duydu ve bir an için kendisini kaybedip kendine gelerek çevresine bakındı. Gece olmasına rağmen biraz dumanlı gördüğünü sezdi. Kalkmak için davranmaya vakit kalmadan güçlü iki kolun kendisini tutarak kaldırdığını gördü. Hiç de yabancı olmayan bir ses:</p>
<ul style="list-style:none;"><li>
<p>- Geçmiş olsun yüzbaşım! Başın bir taşa falan gelmedi ya?, diye sordu.</p></li></ul>
<p>Pusat şaşkınlıktan tekrar düşebilirdi. Çünkü kendisini bu kadar kolaylıkla kaldıran kuvvetli kolların sahibi şu mıymıntı, mendebur Yek'ten baş-kası değildi. Selim o sıska ve çirkin heriften o kadar iğreniyordu, ona o kadar kızıyordu ki, bu yardım dolayısıyla bile teşekkür etmek aklına gelmiyordu. Yek de, yine eski riyakâr tavrını takınmıştı:</p>
<ul style="list-style:none;"><li>
<p>- Zevklerimizde benzer noktalar varmış yüzbaşım. Bu sebeple ben de çok geceler Karahasanlar’ın köşkü önünden geçerim.</p></li></ul>
<p>Melun yine zırvalamaya başlamıştı. Üstelik değil zevkle, herhangi bir beğenmede bile ona benzemek Selim'i delirtmeye yeterdi. Başındaki acıyı, yanağına doğru sızan kanı unutarak kaşlarını çattı:</p>
<ul style="list-style:none;"><li>
<p>- Karabasanlar kim? Sende zevk olur mu ki, ortaklaşa zevkimiz bulunsun? Yek, âdeti üzere eğildi:</p></li>
<li>
<p>- Aman yüzbaşım! Karabasanlar' ı nasıl bilmezsiniz? Piyanosunu mest olarak dinlediğiniz dünya güzeli, Karabasanlar'ın büyük kızıdır. Eskî Arkadaşlar Marşı’nı çaldı değil, inletti, dile getirdi desem kabul etmez misiniz?</p></li></ul>
<p>Selim'in öfkesi dağılmıştı:</p>
<ul style="list-style:none;"><li>
<p>- Meğer sen ne mâdenmişsin! Eski Arkadaşlar Marşı’nı tanımak, ondan zevk almak, çalanı bilmek... Yek iğrenç şekilde gülümsedi:</p></li>
<li>
<p>- Yüzbaşım! Dünya güzellerini tanımayı niçin inhisarınıza alıyorsunuz? Marşlardan zevk almak benim de bakkım değil mi? Marşlar bize yaşamak şevkini ve gururunu vermiyor mu? Meybane musikisinden zevksizler, tasavvuftan deliler boşlanır. Biz de askerî müzikten tat alırız...</p></li></ul>
<p>Selim alayla sordu:</p>
<ul style="list-style:none;"><li>
<p>- Biz dediğin kim?</p></li>
<li>
<p>- Askerler...</p></li>
<li>
<p>- Sen de asker misin?</p></li>
<li>
<p>- Elbette askerim. Size olan saygım nerden geliyor?</p></li>
<li>
<p>- Sen asker falan değil, sadece bir şaklabansın. Askerîm diye tek mesleği lekelemeye kalkarak beni çileden çıkarma. Haydi bakalım, soldan geri, marş!...</p></li></ul>
<p>O zaman Pusat'ı donduran bir şey oldu. Sıska, kambur Yek sert bir hareketle esas duruca geçerek dikleşti ve emir almış bir ast gibi emri askerce tekrarladı:</p>
<ul style="list-style:none;"><li>
<p>- Soldan geri marş edeceğim komutanım!</p></li></ul>
<p>Sert bir hareketle yine askerce geriye dönerek askerî adımlarla uzaklaştı. Şaşkınlıktan Selim'in dili tutulmuştu, Bir ara &quot;'Acaba bayal veya rüya mı görüyorum?&quot; diye düşündü. Değildi, işte sıska ve kambur Yek bâlâ karanlıklar arasında asker adımlarıyla yürüyerek uzaklaşıyordu.</p>
<p>Uzun bir zaman ona bakıp karanlıklar arasında seçemez olduktan sonra birden başının acıdığını duyarak elini değdirdi. Parmaklarına biraz kan bulaşmış, demek ki biraz önceki düşüş pek bafif olmamıştı.</p>
<p>İşte yaşamak denen belâ buydu. Kendisini rahatsız eden yeşil gözlerden kurtulmak için içkiye sarılmış, Leylâ'yı görerek bahtiyar olmak için yola çıkmış, yolunu şaşırarak Çamlı Koru yerine bilmediği sokaklara dalmış, birdenbire Eski Arkadaşlar Marşı’nı, hem de iki defa, en maharetli ellerden dinleyerek mest olmuş, fakat bu bahtiyarlığına bile zehir katan Şeref’in hayaliyle konuşurken marş bitmiş, nedense yere düşmüş, kendisini de yerden dünyada en iğrendiği yaratık kaldırmıştı.</p>
<p>Bu kadar kısa süren bahtiyarlık bile sonunda bir tiksinti ile bitiyordu. Böyle bir dünyada yaşamaya değer miydi? Ayşe ile Tosun olmasa... Onları hatırlayınca eve yöneldi. Artık sarhoşluğu falan kalmamıştı. Cebrî yürüyüş denebilecek şekilde evine doğru gidiyordu. Evine gideceği için huzur bile duyacaktı ama olmadı işte... O yere batası melun kendi-sinin de asker olduğunu söyleyerek Pusat'ı mukaddesatına sövülmüş bir insanın öfkesine boğmuştu. Fakat esas duruşuna geçişi ve geri dönüşü ne kadar da askerce idi!... O zaman Leylâ'nın sözlerini hatırladı:</p>
<ul style="list-style:none;"><li>
<p>- O bir ajandır ve iblisten daha kurnaz, daha tehlikeli bir adamdır.</p></li></ul>
<p>Birden kendisini çılgınca bir öfkenin kapladığını duydu ve Leylâ'ya giderek onun hakkında tekrar konuşmak ihtirası içinde yandığını anladı. Fakat evine yaklaşmıştı. Sokak feneri altında saatine baktı. Çok geçti.</p>
<p>Ayşe kendisini bekliyordu. Selim'in yüzündeki kan pıhtılarını görünce endişeli gözlerle baktı ve hemen pamuk, ispirto ve bant getirerek pansumanını yaptı. Fakat hiçbir şey sormadı. Sofra kurulu duruyordu. Ayşe yemeden beklemişti. Selim, belki de ömründe ilk defa olarak, sırf Ayşe'nin hatırı için sofraya oturdu. Yine hayatında ilk olarak, sorulmadan kendisine ait bir şeyden bahsetti:</p>
<ul style="list-style:none;"><li>
<p>- Nasıl olduğunu anlayamadan düştüm. Başım biraz kanadı.</p></li></ul>
<p>Renginin solukluğu hafif bir düşmenin, biraz baş kanamasının alâmetleri değildi. Bu gece Selim'de garip bir tutukluk vardı. Gözlerini bir yere dikerek uzun süre öyle kalması, Ayşe'yi işitmeyişi tuhaftı. Sofrada biraz oturdular. Bu bir yemek yeme değil, yasak savmaktı. Ayşe, masayı toplamak için gidip gelirken Selim’in kıpırdamadan gözlerini diktiği noktaya baktı. Şerefin resmiydi, içi burkuldu. Selim'in ara sıra onun mezarına gittiğinin çoktandır farkındaydı. Birden gönlüne korku düştü. Hem mezarına gidiş, hem resmine bu ısrarla bakış nedendi? Yoksa o da Şeref gibi mi olmak istiyordu? Korkusu arttı. Hayat onu kuruntulu yapmıştı.</p>
<p>Bu gece öğrenci vazifelerine bakma işi yoktu. Sofrayı da toplamıştı. Yarın erken kalkma mecburiyeti olduğu halde nedense Selim'i o haliyle bırakıp yatmak istemiyordu. İçinde bir sıkıntı duyuyor, bunu bir önseziye benzettiği için endişesi artıyordu. Bir kitap alarak masasına geçti. O kadar üzüntülü idi ki, masaya koyup sözde okumak için açtığı kitabın ne olduğunu bilmiyordu.</p>
<p>Selim'i kontrol ediyordu. O, göz hapsine alındığından habersiz, bakışları Şeref’in fotoğrafında olduğu halde heykel gibi duruyor, yaşadığı ara sıra gözlerini kırpmasından anlaşılıyordu.</p>
<p>Bu taş gibi duruş daha ne kadar sürecekti? Acaba bir ıstırabı mı vardı? Düşmüş, başı sert bir yere gelmişti. Neden düşmüştü? Kendini bilmeyecek kadar sarhoş olduğu zamanlarda bile düşmemiş olan Selim'e bu gece ne olmuştu?</p>
<p>Ağır ağır da olsa dakikalar geçiyor, Ayşe'nin merakı ve sabırsızlığı çoğalıyordu. Her gece büyük kitap odasında gezinen adamla bu geceki oturan ve gözlerini resme diken adam aynı kimse olabilir miydi? Bu değişiklik nereden geliyordu? Ayşe'nin beyni düşünceler yığını içinde bunalıyor, aklına uzak, yakın ne ihtimaller geliyordu. Onun büyük bir kararsızlık içinde bocaladığının farkında idi. Bu bocalama kötü bir şey olduğu halde Ayşe onun devamını istiyor, Selim'in karara varmasından çekiniyordu. Bir sezgiyle, karara varırsa bunun çok kötü bir karar ola-cağına inanıyordu.</p>
<p>Selim'in durumu Ayşe'ye tesir etti. O da gözlerini Şeref’in resmine dikti. Önceleri görmeden bakıyordu. Sonra görerek bakmaya başladı. Baktıkça resmin oraya ne zaman konulduğunu hatırladı. O fotoğrafları Selim'le aynı günde çektirmişlerdi. Harp Akademisine girdikleri günün hâtırasıydı. Şeref o resimde tam karşıya değil de biraz yana bakmıştı ve ciddi asker tavrıyla duruyordu. Halbuki şimdi resim tam karşıya bakıyor gibiydi.</p>
<p>Ayşe oturduğu uzak yerden herhalde yanlış görüyordu. Fakat merakı da artmamış değildi. Yoksa bu bir başka resim miydi? Ama nasıl olurdu? Ayşe onun altına yazılan ithafı bile hatırlıyordu; Ümitli yolun başında Arkadaşım Pusat'a!</p>
<p>Ayşe yavaşça yerinden kalkarak kitabı yerine koydu. Şeref’in resminin durduğu masaya yaklaştı. Selim o kadar dalgındı ki hiçbir şeyin farkında olmadı. Ayşe yandan dolaşarak resimdeki yazıyı okuyacak mesafeye geldi. Evet, aynı resimdi, ithaf o ithaftı. Birden içine hüzün çöktü. Ümitli yol nasıl bitmişti! Birçok ümitler gibi iki genç subayın parlak istikballeri bir hiç uğruna nasıl heba olmuş, heba edilmişti!.. Ayşe de gözlerini resme dikti. Yazı ve tarih aynıydı, ama bu resim o resim miydi? Buradaki Şeref, biraz yana bakan ciddi ve asker tavırlı adam değildi. Buradaki Şeref tam karşıya bakan, işin tuhafı hüzünlü gözlerle bakan bir insandı. Ayşe, Şeref’in bu hüzünlü bakışlarını muhakeme ve hapis bittikten sonra Selim'i ziyarete geldiği zaman görmüştü</p>
<p>Kocasına baktı. Gözleri hâlâ resme dikiliydi ve onun da bakışlarında hüzün vardı. Yavaşça &quot;Selim&quot; diye seslendi. Hayret!.., Selim taş gibi duruşunu asla değiştirmemiş olduğu halde yavaşça &quot;Söyle Şeref ” diye karşılık verdi.</p>
<p>Ayşe'de artık korku değil, iç acısı vardı. Nerdeyse gözlerinden yaşlar boşanacaktı. Gözleri tekrar Şeref’in resmine değdi. Resmin gözleri nemli gibiydi.</p>
<p>Bu gözler Ayşe'ye, hafifçe gülümsüyor ve her şeyini kaybetmiş insanların kederiyle başını sallıyor gibi geldi.</p>
</body>
</html>