<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h1><a id="bookmark0"></a><span style="font-weight:bold;">26. Bölüm</span></h1></li></ul>
<p>Selim Pusat, Güntülü'yü özleyerek yandığının farkındaydı. Haftalar geçmiş, fakat henüz akrabalarının yanından dönmemişti. Bir yandan da bu bekleyişin sürüp gitmesini istiyor, çünkü nasıl olacağını bir türlü tahmin edemediği ilk karşılaşmadan çekiniyordu.</p>
<p>Selim Pusat çekiniyor, hattâ korkuyordu. Artık korkutanın ne demek olduğunu o da herkes gibi öğrenmişti. Korktuğu aklına geldikçe acı acı gülümsüyor, sonra Şeref’in sözlerini hatırlıyordu: &quot;Sen böyle mi olacaktın? Sen karar ve irâde adamı idin. Ya o kimdi? Kimin kızıydı?&quot;</p>
<p>O zaman, içinde demir yumru gibi bir ağırlığın acısını duyuyor, başka hiçbir çaresi kalmayarak canlarına kıyan insanlar gibi avunmayı kendisine yasak edilen, sağlığını, giderek de hayatını tehlikeye atan içkide bulunuyordu.</p>
<p>Ayşe ile artık değil konuşmak, selamlaşmayı bile kesmişlerdi. Bir konuşmanın büyük bir fırtına koparacağını ikisi de biliyordu.</p>
<p>Bir akşam, geceye yakın bir saatte, evde yalnız olarak içkiye daldığı bir sırada kapı acayip bir şekilde çalındı. Bu acayiplik, çalışın uzunluğundan başka çıkan sesin de o zamana kadar duymadığı notasından ileri geliyordu. Kapıda üniformalı bir adam vardı. Fakat Selim’in başı o kadar dumanlı idi ki, bunun bir polis mi, bekçi mi, posta memuru mu olduğunu ayıramıyordu.</p>
<p>Adam elindeki kağıdı uzatarak &quot;İmzalar mısınız?,&quot; dedi. Selim sordu:</p>
<ul style="list-style:none;"><li>
<p>- Bu nedir?</p></li>
<li>
<p>- Celpname.</p></li>
<li>
<p>- Ne celpnamesi?</p></li>
<li>
<p>- Mahkemeden çağırılıyorsunuz...</p></li></ul>
<p>Selim şaşırmadı. Fakat öfkelendi ve sert bir sesle sordu:</p>
<ul style="list-style:none;"><li>
<p>- Hangi mahkemeden? Ne sıfatla çağırılıyorum? Adam, kâğıdı gösterdi:</p></li>
<li>
<p>- Okuyunuz. Hepsi yazılı...</p></li></ul>
<p>Selim o kadar sarhoştu ki, bu yazıları okumasına imkân yoktu. Hattâ elindeki kâğıdı doğru mu, ters mi tuttuğunu bile farkında değildi. Kâğıdı adama vererek:</p>
<ul style="list-style:none;"><li>
<p>- Sen oku bakalım, neymiş?, dedi.</p></li></ul>
<p>Selim'in yüzüne hiç bakmayan adam kâğıdı aldı. Kapının önündeki ışığa tutmaya lüzum görmeden</p>
<p>Selim'e:</p>
<p>Büyük Mahkeme'den sanık olarak çağırılıyorsunuz, cevabını verdi. Selim yine şaşırmadı:</p>
<ul style="list-style:none;"><li>
<p>- Büyük Mahkeme nedir? Böyle bir mahkeme olduğunu ilk defa duyuyorum. Bu bir askerî mahkeme mi?</p></li>
<li>
<p>- Hayır! Bu başka türlü bir mahkemedir.</p></li>
<li>
<p>- Hangi suçtan sanık olarak çağırılıyorum?</p></li></ul>
<p>Adam, o zamana kadar soğukkanlılığını muhafaza eden Pusat'ın kanını donduran cevabı büyük bir sükûnetle verdi;</p>
<ul style="list-style:none;"><li>
<p>- Yasak aşktan!....</p></li></ul>
<p>Ve öfkeyle bir adım atan Selim'i çileden çıkarırcasına sözlerini tamamladı:</p>
<ul style="list-style:none;"><li>
<p>- Hemen şimdi gideceğiz.</p></li>
<li>
<p>- Bu saatte mi?</p></li></ul>
<p>Evet, bu saatte ve benimle...</p>
<p>Selim birdenbire ürperdi. Çünkü polis mi, mübaşir mi olduğu anlaşılmayan adam, gece vakti kendisini garip bir mahkemeye çağıran adam o idi. Yâni Yek!...</p>
<p>Gülümsedi:</p>
<ul style="list-style:none;"><li>
<p>- Âşıklıktan, sihirbazlıktan, ihtilâlcilikten, ajanlıktan, doktorluktan sonra şimdi de hâkim yamağı mı oldun?</p></li></ul>
<p>Her zaman eğilip bükülen, kamburumsu ve aksak Yek bu gece dimdikti. Konuşmasına da cesaret gelmişti:</p>
<ul style="list-style:none;"><li>
<p>- Bana hakaret edemezsiniz yüzbaşım! Sizi kendi adıma da mahkemeye verirdim, ama bu suçun altından kalkamayacağınız için lüzum görmüyorum. Ben aldığım buyruğu yerine getirmekten başka bir şey yapmıyorum. Buyurun, gidelim.</p></li></ul>
<p>Selim hızla kapıyı çekti. Yürümeye başladılar.</p>
<p>Onu yürüten şey büyük bir meraktı. Büyük Mahkeme sözünü evvelce işitmiş gibiydi, ama askerî mahkemeler ve harp divanları dışında pek fazla bir şey bilmediği için bunun da üzerinde fazla durmamıştı.</p>
<p>Bu gece gök bulutlu olduğundan ortalık hiç de aydınlık değildi. Garip bir tesadüfle sokak lambalarının birçoğu da yanmıyordu.</p>
<p>Selim nereye gittiklerini bile farkında değildi. Bir aralık Yek'in sesi ile kendine geldi:</p>
<ul style="list-style:none;"><li>
<p>- Prenses Hanzâde'nin evinin önünden geçiyoruz.</p></li></ul>
<p>Selim başını kaldırdı. Pencerelerde ışık yoktu. Yek devam etti:</p>
<ul style="list-style:none;"><li>
<p>- Evde değil. Mahkemenizde bulunmak üzere çıkmış olacak.</p></li></ul>
<p>Bu sözler Selim Pusat'ta bir şok tesiri yaptı. Biraz ayılır gibi olduysa da gözlerini yeniden duman kapladı ve ağır adımlarla yürüdü. Yolda yalnız ikisinin ayak sesleri duyuluyor, arkadan da bu seslerin yankısı geliyordu.</p>
<p>Yek yeniden konuştu:</p>
<ul style="list-style:none;"><li>
<p>- Sizden yirmi beş yaş küçük sevgilinizin evinden geçiyoruz. Pusat irkildi. Güntülü'nün evi önündeydiler.</p></li></ul>
<p>Gözleri önce kapı basamaklarına, sonra üst kata gitti. Kapkaranlıktı. Yek tekrar söze başladı:</p>
<ul style="list-style:none;"><li>
<p>- Duruşmada bulunmak üzere evden çıkmıştır.</p></li></ul>
<p>Pusat'ın zaten dağınık olan zihni büsbütün dağıldı. Kendisinin birkaç dakika önce öğrendiği bu muhakemeyi onlar nasıl, ne zaman, kimden haber almışlardı? Fakat bunu Yek’e sormayı küçüklük sayarak adımlarını hızlandırdı.</p>
<p>Hâlâ nerelerden geçtiklerinin farkında değildi. Sonra şu da vardı ki, Yek şuradan yahut buradan gidilecek diye bir şey söylemiyor, Pusat'ın gittiği yollarda onun yanında yürümekten başka bir şey yapmıyor, ara sıra bir iki söz ediyordu. Yine öyle oldu:</p>
<ul style="list-style:none;"><li>
<p>- Ay parçasının önünden geçiyoruz. Selim bir şey anlamadı:</p></li>
<li>
<p>- Ay parçası kim?</p></li>
<li>
<p>- Aman yüzbaşım! Ay parçasını nasıl tanımazsınız?</p></li>
<li>
<p>- Tanımıyorum.</p></li>
<li>
<p>- İnsan kendi sırrını keşfedeni hiç tanımaz mı?</p></li>
<li>
<p>- Aydolu mu demek istiyorsun?</p></li></ul>
<p>Yek bu soruya cevap vermeden pencereleri gösterdi:</p>
<ul style="list-style:none;"><li>
<p>- Bakın! Onun evi de karanlık. O da mahkemede..</p></li></ul>
<p>Pusat, içinde bir sıkıntı duydu. Yapmak istediği bir şey vardı. Fakat o kadar sarhoştu ki, bunu düşünüp bulmasıyla unutması bir oluyor, yeniden bulmak için beynini aşırı bir gayretle yoruyordu.</p>
<p>Böyle düşünerek adım atarken birden tökezledi ve düşmek üzere iken Yek koluna girerek onu tuttu. Sonra:</p>
<ul style="list-style:none;"><li>
<p>- Burası sizin için galiba tekin değil yüzbaşım! Ya size çarpan gizli bir radyasyon var, yahut farkına varmadan öteki dünya güzelinin tesirinde kalıyorsunuz.</p></li></ul>
<p>Pusat Öfkelenmeye başlamıştı:</p>
<ul style="list-style:none;"><li>
<p>- Bu herzelerin mânâsı ne'?</p></li>
<li>
<p>- Aman yüzbaşım! Siz de mi gerçeklerden hoşlanmamaya başladınız? Bakın! Dünya güzellerinden Nurkan Hanım'ın evi değil mi? Piyanosuyla sizi mest ettiği akşam yine burada düşmemiş miydiniz? Şimdi evi kapkaranlık olduğuna göre o da duruşmayı dinlemeye gitmiş olacak.</p></li></ul>
<p>Selim çevresine bakındı. Bütün evler karanlıktı. Bu saatte herkes yatmış olmalıydı, öfkesi arttı ve biraz azalan sarhoşluğun verdiği uyanıklıkla bağırdı.</p>
<ul style="list-style:none;"><li>
<p>- Serseri budala! Benim sarhoşluğumdan istifâde ederek aklınca alay mı etmek istiyorsun? Gecenin bu saatinde muhakeme olur mu? Defol, git de başımı belâya sokma...</p></li></ul>
<p>Yek bir adım gerileyerek cebinden iri bir düdük çıkardı:</p>
<ul style="list-style:none;"><li>
<p>- Alay falan ettiğim yok. Mahkemeye gideceğiz. Gelmezseniz yardımcılarımı çağırmaya mecbur olacağım.</p></li></ul>
<p>Bunu söyleyerek eliyle geriyi gösteriyordu. Pusat hışımla geri döndü. Önce gözüne üç dört kişi çarptı, Sonra onların sağında, solunda başkaları peyda oldu. Daha sonra arkalarında da bir sürü kişi gözüktü. Bir bölük kadar kalabalık kimseler yavaş yavaş yaklaşıyorlardı. Pusat, uzun süredir kendi ayak seslerinin yankısı sandığı gürültünün bu kala-balıktan çıktığını o zaman anladı.</p>
<p>Bu kalabalıkla başa çıkmasına imkân yoktu. Yürüdü ve Yek, sanki onun içinden geçenleri anlamış gibi yeniden konuştu:</p>
<ul style="list-style:none;"><li>
<p>- Bütün evlerin karanlık olmasına başka mânâ vermeyin. Bu gece herkes orada bulunacak.</p></li></ul>
<p>Selim, irâdesini ve karar verme gücünü alıp götürmüş olan aşırı sarhoşluğun tesiriyle ne yapacağını bilemeden yürüyordu. Büyük Mahkeme'nin olağanüstü, çok merak edilecek bir şey olduğunu anladığı halde hiçbir merak duymuyor, hayatla tek ilişkisi bile kalmamış bir insanın ruh hali içinde ilerliyordu. Bir aralık bulutlar çekilir gibi oldu. Yerler aydınlandı. O zaman Selim'in gözlerine bir şey çarptı. Yürüdükleri yolda düzgün aralıklarla gölge gibi lekeler görünüyordu.</p>
<p>Bu gece çok mantıksız işleyen muhakemesi buna takılırken Yek'in uğursuz sesi işitildi:</p>
<ul style="list-style:none;"><li>
<p>- O gördükleriniz kan lekesidir. Büyük Mahkeme'de bulunmak üzere biraz önce buradan arkadaşınız</p></li></ul>
<p>Şeref geçti.</p>
<p>Selim ürperdiğini duydu. Ürperme geçmedi. İçini korku bürüdü ve yaz gecesinde titremeye başladı. Melûn Yek her şeyin farkındaydı. Çok ciddî, fakat içinde alay çınlayan bir sesle:</p>
<ul style="list-style:none;"><li>
<p>- Ne o yüzbaşım?, dedi. Hani siz hiçbir şeyden korkmazdınız? Titreyecek kadar mahkemeden ürktünüz mü?</p></li></ul>
<p>Selim Pusat'ta cevap verecek güç kalmamıştı. Garip bir rüzgâr esiyor, daha garip bir uğultu yüreğinin içine doluyordu. Yek:</p>
<ul style="list-style:none;"><li>
<p>- İşte geldik, deyince başını kaldıran Pusat bir mahşer kalabalığının ortasında olduğunu gördü ve</p></li></ul>
<p>şaşkınlıkla sendeledi.</p>
<p>Anlatılamayacak kadar geniş ve büyük bir meydandı. Hemen her semtini bildiği şehrin böyle bir meydanı olduğunu hatırlamıyordu. Yüz binlerle değil, milyonlarla bile sayılamayacak olan bu kalabalık nereden çıkmıştı? Pusat &quot;Acaba şuurum mu yerinde değil?&quot; diye düşünürken Yek, yandaki bir iskemleyi göstererek &quot;Buraya oturacaksınız yüzbaşım&quot; dedi. Selim bütün sarhoşluğuna, gözlerinin</p>
<p>bütün dumanlı görüşüne rağmen bu iskemlenin bir taht kadar gösterişli olduğunu fark etti ve derhal oturdu.</p>
<p>Deminki uğultu dinmişti. Sayısız kalabalıktan herkes kendisine bakıyordu. Geridekiler ve daha geridekiler Selim'e sanki yıllarca uzak mesafelerden bakıyormuş gibi geliyordu.</p>
<p>Sessizlik uzun sürmedi. O deminki garip uğultu yeniden başladı. Gökte bulutlar çoğalmış, hatta alçalmış, ay kaybolduğu için ortalık zifirî karanlığa boğulmuştu.</p>
<p>Birdenbire, kasırganın ulu ağaçlardan kurulu bir ormana çarpmasındaki sese benzer ürpertici, fakat güzel bir gürültü sonsuz alanı kapladı ve Selim Pusat tam karşısında göz kamaştırıcı, heybetli bir ışığın parladığını, aynı anda, o çok büyük meydandaki milyonların hep birden ayağa kalkarak ışığa baktıklarını gördü. Bir el, kolundan tutarak kendisini de ayağa kaldırdı ve Pusat gerçekten bir mahkemede bulunduğunu anladı. Yanı başında, kendisini ayağa kaldıran Yek, fısıldar gibi bir sesle &quot;Tanrı'nın huzurunda bulunuyorsunuz&quot; deyince Selim esas duruşa geçti. İçkinin tesiri geçmiş, onun yerine başka türlü, anlatılmaz bir sarhoşluk gelmişti. Dünya kadar, kâinat kadar geniş olan meydanda çıt çıkmıyordu.</p>
<p>Yine birdenbire, titretici ve heybetli bir sesin kendisine seslendiğini duyarak ürperdi:</p>
<ul style="list-style:none;"><li>
<p>- Selim Pusat! Duruşman başlıyor.</p></li></ul>
<p>Selim kendine gelmiş, irâdesini takınmıştı. Kendisiyle karşısındaki muhteşem ışığın arasına üç yaratığın geldiğini gördü ve onlarla ilk defa karşılaşmasına rağmen gönlüne dolan bir sezgiyle kim olduklarını tanıdı. Bunlar Cebrail, Mikâil ve İsrafil’di.</p>
<p>İnsan gibiydiler, ama insana benzemiyorlardı. Çok büyüktüler, ama bu geniş alanı dolduran insanlarla aynı boyda gözüküyorlardı.</p>
<p>Cebrail söze başladı:</p>
<ul style="list-style:none;"><li>
<p>- Selim Pusat büyük günahlar işledi. Ben görevi bitmiş bir melek olduğum, kıyamete kadar dinlenmek hakkını kazandığım halde bu hakkıma ilişti. Onun gönlünden geçen fırtınalarla rahatsız edildim.</p></li></ul>
<p>Halbuki bu fırtınalar yâlnız ben peygamberlere vahiy götürürken duyulurdu. Kendisinden yirmi beş yaş küçük bir kızı sevdi ve hepsinden daha kötü olarak bu sevgiyi açığa vurdu. Bir subay için en büyük günâh budur.</p>
<p>Derin sessizliğin arasında heybetli ses sordu:</p>
<ul style="list-style:none;"><li>
<p>- Ne diyorsun Selim Pusat?</p></li></ul>
<p>Selim, gözlerini kamaştıran ışığa bakmaya çalışarak subaylık zamanındaki sertliği ile cevap verdi:</p>
<ul style="list-style:none;"><li>
<p>- Doğrudur!</p></li></ul>
<p>Mikail söze başladı:</p>
<ul style="list-style:none;"><li>
<p>- Selim Pusat benim haklarıma da ilişti. Ben en güzel ve iç açıcı yağmurları yağdırdığım gibi öldürücü kasırgaları da estirir, ılık güneşle beraber kavurucu güneşi de parlatırım. Bu sanık öyle bir sevgiye tutuldu ki gönlünde nisan esintileriyle birlikte karakış boranları da esti. Zaman zaman mayıs güneşiyle ısındı. Zaman zaman ağustos güneşiyle kavruldu. Bana rakip oldu. İrâdesini kullanamadı. Bir subay için en büyük günah budur.</p></li></ul>
<p>Çıt çıkmıyordu. Heybetli ses yine sordu:</p>
<ul style="list-style:none;"><li>
<p>- Ne diyorsun Selim Pusat? Selim daha sertleşmişti:</p></li>
<li>
<p>- Doğrudur!</p></li></ul>
<p>İsrafil söze başladı:</p>
<ul style="list-style:none;"><li>
<p>- Benim vazifem kıyamet günü olacaktır. O güne kadar buyruk beklemeye mecburum. Selim Pusat'ın gönlünün içindeki feryatlar o kadar acı ve gürültülü idi ki insanlar duysa hep ölür, benim sûrumu öttürmeme lüzum kalmazdı. Bütün bunlar kendisinin günâhından doğdu. Günâhlarını araştıra araştıra ilk sebebe gidince bunu öğrendim, insanların türlü fikri çalkantısıyla boğuştuğu bir çağda o krallık taraftarıydı. Ülkesinin kânunlarını tanımaz olmuştu.</p></li></ul>
<p>Heybetli ses üçüncü defa sordu:</p>
<ul style="list-style:none;"><li>
<p>- Ne diyorsun Selim Pusat?</p></li>
<li>
<p>- Doğrudur!</p></li>
<li>
<p>- Bütün olanların ilk sebebi senin kralcı oluşun mudur?</p></li>
<li>
<p>- Evet!</p></li>
<li>
<p>- Bunu ilk günâh diye kabul ediyor musun?</p></li>
<li>
<p>- Asla!</p></li>
<li>
<p>- Neden?</p></li>
<li>
<p>- Bütün o muhteşem kralları sen yarattın!</p></li></ul>
</body>
</html>