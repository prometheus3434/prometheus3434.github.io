<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mahmut ile Nigâr</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="15" id="page15"></span><st c="0">İyi Olur İnşallah</st></h1>
			<p><span><st c="18">H</st></span><st c="20">afta arası bigün, Bakırköy Akıl Hastanesine bir genç adam geldi. </st><st c="85">Hastane kapısında beyaz gömlekli işçilerden birine,</st></p>
			<p><st c="136">–Yusuf Efendiyi görmek istiyorum, dedi.</st></p>
			<p><st c="176">–Hangi Yusuf Efendi ?</st></p>
			<p><st c="198">–Mıcırlı Yusuf Efendi... </st><st c="224">Aşağı Mıcır’dan Yusuf Efendi...</st></p>
			<p><st c="255">–Hangi serviste çalışıyor ?</st></p>
			<p><st c="283">–Çalışmıyor. </st><st c="297">Hasta. </st><st c="304">Aşağı Mıcır köyünden Yusuf Efendi... </st><st c="341">İki ay öncesi köyden alıp buraya getirmişler... </st><st c="389">Yaşlı bir adam...</st></p>
			<p><st c="406">–Ziyaret günü geleceksin. </st><st c="433">Canın istediği zaman hastayla görüşülmez. </st><st c="475">Ziyaret günü gel !</st></p>
			<p><st c="493">–Baştabibi görsem...</st></p>
			<p><st c="514">–Baştabibin işi var.</st></p>
			<p><st c="535">–Nöbetçi doktoru ?..</st></p>
			<p><st c="556">–Deyha, karşıda...</st></p>
			<p><st c="575">Hastane bahçesinde, çamın altında oturan iki beyaz gömlekli doktoru gösteriyordu.</st></p>
			<p><st c="657">–Ben, köy öğretmeniyim. </st><st c="682">Burda bizim köyden bir hasta varmış... </st><st c="721">Burda olduğunu daha dün öğrendim. </st><st c="755">Adı, Yusuf Efendi. </st><st c="774">İznim bittiğinden, bu akşam işime dönmek zorundayım. </st><st c="827">Kendisini göremez miyim ?</st></p>
			<p><st c="852">Genç asistanlardan biri,</st></p>
			<p><st c="877">–Buyurun, oturun... </st><st c="898">dedi.</st></p>
			<p><st c="903">Tombul asistan,</st></p>
			<p><st c="919">–Akrabanız mı ? </st><st c="936">diye sordu.</st></p>
			<p><st c="947">–Hayır. </st><st c="956">Ben o köyden değilim. </st><st c="978">Orda öğretmendim. </st><st c="996">İki yıldır başka biyerde öğretmenim. </st><st c="1033">Bu Yusuf Efendiyi çok severim de...</st></p>
			<p><span epub:type="pagebreak" title="16" id="page16"></span><st c="1068">Sarışın asistan,</st></p>
			<p><st c="1085">–Tanıdım, dedi, kırmızı yüzlü bir adam değil mi ? </st><st c="1136">Elli yaşlarında...</st></p>
			<p><st c="1154">–Evet. </st><st c="1162">Altmış yedi yaşında ama, genç görünür.</st></p>
			<p><st c="1200">–Benim servisimde... </st><st c="1222">Şimdi yemek zamanı. </st><st c="1242">Biraz bekleyin. </st><st c="1258">Buraya çağırtırız, görüşürsünüz. </st><st c="1291">Çok sakin bir hasta.</st></p>
			<p><st c="1311">–Nedir hastalığı ?..</st></p>
			<p><st c="1332">–Fikr-i sabiti var. </st><st c="1353">Konuşmuyor.</st></p>
			<p><st c="1364">–Hiç mi ?..</st></p>
			<p><st c="1376">–Konuşuyor ama, durmadan hep aynı sözleri tekrarlıyor. </st><st c="1432">Bütün dediği : “İyi olur inşallah !..”</st></p>
			<p><st c="1470">Öğretmen derin derin göğüs geçirdi. </st><st c="1507">Gözleri dolu dolu oldu.</st></p>
			<p><st c="1530">–Şimdi anladım, dedi, yazık olmuş Yusuf Efendiye... </st><st c="1583">İyi adamdı, yazık olmuş...</st></p>
			<p><st c="1609">Tombul asistan,</st></p>
			<p><st c="1625">–Bir derdi mi vardı ? </st><st c="1648">diye sordu.</st></p>
			<p><st c="1659">–Derdi vardı, büyük derdi. </st><st c="1687">Bütün Mıcır’ın derdi, hepimizin derdi.</st></p>
			<p><st c="1725">Sarışın asistan,</st></p>
			<p><st c="1742">–Anlatsanız, belki tedavisi için faydalı olur, dedi.</st></p>
			<p><st c="1795">Öğretmen bir daha içini çekti.</st></p>
			<p><st c="1826">–Anlatayım, dedi. </st><st c="1845">Ben, Aşağı Mıcır köyüne öğretmen geldim. </st><st c="1886">Seksen evlik bir köy... </st><st c="1910">Okul dedikleri yer de toprak tabanlı bir oda... </st><st c="1958">Hem bu odada yatıp kalkacağım, hem çocukları okutacağım. </st><st c="2015">Benden önce okulun öğretmeni yokmuş... </st><st c="2054">Ne yapıp ne edeceğim diye düşünüp dururken, benden on onbeş gün sonra bu Yusuf Efendi geldi. </st><st c="2147">Ondört yaşında köyden çıkmış. </st><st c="2177">Istanbul’da çalışmış, sonra asker olmuş. </st><st c="2218">Askerlikten sonra gemici olmuş. </st><st c="2250">Yabancı gemilerde çalışmaya başlamış. </st><st c="2288">Bütün dünyayı gezmiş dolaşmış. </st><st c="2319">Üç yabancı dil öğrenmiş. </st><st c="2344">Fransa’da, İngiltere’de, İsveç’te uzun </st><span epub:type="pagebreak" title="17" id="page17"></span><st c="2383">yıllar yaşamış. </st><st c="2399">Kırk yaşından sonra Amerika’ya gidip orada yerleşmiş. </st><st c="2453">Epiyce de para almış. </st><st c="2475">Epiyce dersem, azımsanacak gibi değil... </st><st c="2516">Bütün Aşağı Mıcır köyünü, toprağı, evleri, hayvanlarıyla satın alabilir. </st><st c="2589">Gözünde memleket tüter dururmuş. </st><st c="2622">Memlekete bir döneyim de evleneyim, çoluğum çocuğum olsun, dermiş... </st><st c="2691">Böyle diye diye yaşlanmış zavallı. </st><st c="2726">Sıla özlemine dayanamamış, hiç olmazsa memleketimde öleyim diye kalkmış köyüne gelmiş. </st><st c="2813">Mıcır’dan çıkalı elli yıl olduğu için, onu ilkin köyde kimse tanımadı. </st><st c="2884">Bir de onun kim olduğunu öğrenince, köylüler bu gelişi hiç beğenmediler. </st><st c="2957">Ençok kızanlar da akrabaları oldu. </st><st c="2992">Babadan kalma malını mülkünü almaya geldi sanmışlar. </st><st c="3045">Yusuf Efendide para çok. </st><st c="3070">Dünyayı da gezip görmüş. </st><st c="3095">Adam, para döküp Aşağı Mıcır’ı Avrupa’da, Amerika’da gördüğü köylere benzetecek. </st><st c="3176">Niyeti bu... </st><st c="3189">Ona buna paralar, hediyeler verince, köylünün yüzü güldü. </st><st c="3247">Yusuf Efendi çok hoşuma gitti. </st><st c="3278">Canlı, bilgili bir adam... </st><st c="3305">Hiç Mıcırlılara benzemiyor. </st><st c="3333">Ama siz, Mıcırlıları bilmezsiniz ki...</st></p>
			<p><st c="3371">Sarışın asistan,</st></p>
			<p><st c="3388">–Enteresan... </st><st c="3403">dedi.</st></p>
			<p><st c="3408">Öğretmen devam etti :</st></p>
			<p><st c="3430">–Yusuf Efendi gelmese, çıldıracaktım. </st><st c="3469">Allahtan o geldi de yüreğime bir umut düştü. </st><st c="3514">Uyanık adam. </st><st c="3527">Cin gibi ihtiyar. </st><st c="3545">“Hani okulun çocukları ?” diye sordu. </st><st c="3583">“Yok,” dedim, “daha ben de yeni geldim buraya... </st><st c="3632">Söyledimse de, hiç aldırış eden yok. </st><st c="3669">Kimse çocuğunu göndermiyor.” Yusuf Efendi, “Bak öğretmen,” dedi, “seninle el ele verip çalışacağız. </st><st c="3769">Bu köyü canlandıracağız.” “Aman, ben dünden gönüllüyüm.” “Hadi, yürü kahveye gidip anlatalım.” Yusuf Efendiyle kahveye gittik. </st><st c="3896">Köy erkeklerinin çoğu orda... </st></p>
			<p><st c="3926">Yusuf Efendi,</st></p>
			<p><st c="3939">–Merhaba ağalar... </st><st c="3959">dedi.</st></p>
			<p><span epub:type="pagebreak" title="18" id="page18"></span><st c="3964">Mırıl mırıl sesler çıktı :</st></p>
			<p><st c="3991">–Merhaba, merhaba...</st></p>
			<p><st c="4012">–Merhaba...</st></p>
			<p><st c="4024">Birikisi, elini göğsüne bastırıp selam verdi. </st><st c="4071">Saat tutsan, bir elini göğsüne götürüp indirmesi iki dakika sürer. </st><st c="4138">Yusuf Efendi Murat Ağanın yanına oturdu. </st><st c="4179">Hepsine birden okulun ne demek olduğunu anlattı. </st><st c="4228">Çocukları okutalım, dedi. </st><st c="4254">Anlattı, anlattı, anlattı... </st><st c="4283">Kimsede bir ses, bir kıpırdanış yok... </st><st c="4322">Yusuf Efendi, yine anlattı. </st><st c="4350">Murat Ağaya baktım, gözleri kaymış gitmiş. </st><st c="4393">Mıcır’ın en ileri geleni o...</st></p>
			<p><st c="4422">Yusuf Efendi,</st></p>
			<p><st c="4436">–Ne diyorsunuz ağalar ?.. </st><st c="4463">dedi.</st></p>
			<p><st c="4468">Ses yok...</st></p>
			<p><st c="4479">–Murat Ağa, sen ne diyorsun ?</st></p>
			<p><st c="4509">Murat Ağa baktı baktı.</st></p>
			<p><st c="4532">–Ne diyek Yusuf Efendi, iyi olur inşallah... </st><st c="4578">dedi.</st></p>
			<p><st c="4583">Yusuf Efendi, sözü baştan aldı. </st><st c="4616">Okulu büyütmek gerekiyordu. </st><st c="4644">Bir öğretmen odası yapılacaktı. </st><st c="4676">İki sınıf ilave edilecekti. </st><st c="4704">Damı aktarılacaktı. </st><st c="4724">Bunların parasını da Yusuf Efendi cebinden verecekti. </st><st c="4778">Yalnız Mıcırlılar işçilikte yardım edecekti.</st></p>
			<p><st c="4822">–Ne diyorsunuz ağalar ? </st><st c="4847">diye sordu.</st></p>
			<p><st c="4858">Ses yok... </st><st c="4870">Bu sefer kahveci Hıdır’a döndü :</st></p>
			<p><st c="4902">–Ne dersin Hıdır Ağa ?..</st></p>
			<p><st c="4927">Hıdır Ağa peykeye yayılmış, gözleri süzülmüş :</st></p>
			<p><st c="4974">–Ne diyek... </st><st c="4988">İyi olur inşallah...</st></p>
			<p><st c="5008">Yusuf Efendiyle kahveden çıktık.</st></p>
			<p><st c="5041">–Hadi muhtara gidelim, dedi.</st></p>
			<p><st c="5070">Muhtarın dükkânı vardı. </st><st c="5095">Dükkâna gittik. </st><st c="5111">Yusuf Efendi, kahvede anlattıklarını bir de muhtara anlattı. </st><st c="5172">Muhtar dinlerken dinlerken gözleri kaydı, süzüldü, daldı gitti.</st></p>
			<p><st c="5235">Yusuf Efendi sözünü bitirince,</st></p>
			<p><span epub:type="pagebreak" title="19" id="page19"></span><st c="5266">–İşler böyle muhtar, dedi, bu işi el ele verip, hep birlikte yapacağız.</st></p>
			<p><st c="5338">Muhtar hiç kalıbını bozmadan, öylecene bakıyor. </st></p>
			<p><st c="5387">Yusuf Efendi,</st></p>
			<p><st c="5400">–Ne diyorsun muhtar ? </st><st c="5423">dedi.</st></p>
			<p><st c="5428">Muhtar,</st></p>
			<p><st c="5436">–İyi olur inşallah... </st><st c="5459">dedi.</st></p>
			<p><st c="5464">Oradan ayrıldık.</st></p>
			<p><st c="5481">–Ne yapacağız Yusuf Efendi ? </st><st c="5511">dedim.</st></p>
			<p><st c="5517">–Uğraşacağız... </st><st c="5534">dedi, olmazsa gündelikçi çalıştırıp okulu yaptıracağız...</st></p>
			<p><st c="5591">Yusuf Efendi kireci, kumu, çakılı, çimentoyu, keresteyi, herbir aracı, gereci yığdı. </st><st c="5677">Sarı Musa, yapıdan anlarmış. </st><st c="5706">Yanına da altı delikanlı aldı. </st><st c="5737">Hepsi de Yusuf Efendiden gündelik alıyor. </st><st c="5779">Bunlar başladılar işe... </st><st c="5804">Ama, iş yürümez bitürlü...</st></p>
			<p><st c="5830">–Hadi, Sarı Musa...</st></p>
			<p><st c="5850">–Olur Yusuf Efendi, olur... </st><st c="5879">İyi olur inşallah...</st></p>
			<p><st c="5899">Yusuf Efendi ertesi akşam geliyor. </st><st c="5935">Anlatıyor anlatıyor Sarı Musa’ya... </st><st c="5971">Sarı Musa oralı değil... </st><st c="5996">Yusuf Efendinin sözü bitince,</st></p>
			<p><st c="6025">–Sen gam etme Yusuf Efendi, iyi olur inşallah... </st><st c="6075">diyor.</st></p>
			<p><st c="6081">Bir ay geçti, duvarlar diz boyu yükselmedi. </st><st c="6126">Bunun üzerine Yusuf Efendi, kasabadan adam getirtip okulu yaptırdı. </st><st c="6194">Şimdi de çocuk yok... </st><st c="6216">İmama gittik. </st><st c="6230">İmam, yirmi yıl önce Mıcır’a gelmiş, burada yerleşip kalmış.</st></p>
			<p><st c="6290">Yusuf Efendi,</st></p>
			<p><st c="6304">–Aman, dedi, senin sözünü dinlerler İmam Efendi...</st></p>
			<p><st c="6355">Boyuna anlatıyor. </st><st c="6374">İmamın gözleri Yusuf Efendide... </st><st c="6407">Derken derken, İmamın gözleri bulandı, kaydı. </st><st c="6453">Sanırsın başka bir dünyaya göçtü. </st><st c="6487">Yusuf Efendi sustu.</st></p>
			<p><st c="6506">İmamda ses yok...</st></p>
			<p><span epub:type="pagebreak" title="20" id="page20"></span><st c="6524">–Aman İmam Efendi... </st><st c="6546">Hep birlikte...</st></p>
			<p><st c="6561">İmam sakalını sıvazladı,</st></p>
			<p><st c="6586">–İyi olur inşallah... </st><st c="6609">dedi.</st></p>
			<p><st c="6614">Biz uğraşa didine okula onaltı çocuk alabildik. </st><st c="6663">Bir gece hep kahvede oturuyoruz. </st><st c="6696">Birden içeriye Sarı Musa girdi. </st><st c="6728">Ama herzamanki Sarı Musa değil... </st><st c="6762">Bir canlanmış, bir telaşlı... </st><st c="6792">Çırpınıp duruyor. </st><st c="6810">İneği sancılanmış...</st></p>
			<p><st c="6830">–Hayvancık ölecek ağalar... </st><st c="6859">diyor.</st></p>
			<p><st c="6865">Bir Murat Ağaya gidip anlatıyor, bir kahveci Hıdır’a... </st><st c="6922">Sarı Musa bağırıyor :</st></p>
			<p><st c="6943">–Murat Ağa, Murat Ağa... </st><st c="6969">Bişey de canım... </st><st c="6987">Bişey de de, yapalım ; hayvan gidiyor be...</st></p>
			<p><st c="7030">Murat Ağanın dudakları kıpırdıyor :</st></p>
			<p><st c="7066">–İyi olur inşallah...</st></p>
			<p><st c="7088">Kahveci Hıdır’a koşuyor :</st></p>
			<p><st c="7114">–Aman Hıdır Emmi, bildiğin bir ilaç var mı ? </st></p>
			<p><st c="7160">Kahveci Hıdır,</st></p>
			<p><st c="7174">–Telaşlanma, diyor, neyse o olur...</st></p>
			<p><st c="7210">–Hayvan ölecek be !..</st></p>
			<p><st c="7232">–İyi olur inşallah...</st></p>
			<p><st c="7254">Sarı Musa, hepsine söğüp sayıp çıktı dışarı kahveden...</st></p>
			<p><st c="7310">Bigün kuyubaşında oturuyoruz. </st><st c="7341">Sarı Musa ile Hıdır da yanımızda... </st><st c="7377">Bir de baktık imam, cübbesinin etekleri uça uça koşup geliyor :</st></p>
			<p><st c="7440">–Aman ağalar, yandım !..</st></p>
			<p><st c="7465">Sesi titriyor, nerdeyse ağlayacak. </st><st c="7501">Kıpırdanan yok. </st></p>
			<p><st c="7517">İmam,</st></p>
			<p><st c="7522">–Koş Musa, ocağına düştüm Sarı Musa... </st><st c="7562">Koş ! </st><st c="7568">Harmanı yaktılar, harmanımı yaktılar !.. </st><st c="7609">diye çırpınıyor.</st></p>
			<p><st c="7625">Sarı Musa, esner gibi,</st></p>
			<p><st c="7648">–Dur canım, diyor, dur hele bir. </st><st c="7682">Ne olmuş ? </st><st c="7693">Telaşlanma... </st><st c="7707">İyi olur inşallah...</st></p>
			<p><span epub:type="pagebreak" title="21" id="page21"></span><st c="7727">İmam bağırıyor :</st></p>
			<p><st c="7744">–Ulan, ocağı batası, gayrı iyisi kötüsü mü kaldı... </st><st c="7797">Harmanı yaktılar diyorum. </st><st c="7823">Koşsanıza...</st></p>
			<p><st c="7835">Hıdır, uyku sersemi bir sesle,</st></p>
			<p><st c="7866">–Ortalığı gürültüye verme, diyor ; iyi olur, iyi olur inşallah...</st></p>
			<p><st c="7932">İmam, muhtarın dükkânına doğru koştu.</st></p>
			<p><st c="7970">Her gece Yusuf Efendiyle oturup dertleşiyoruz.</st></p>
			<p><st c="8017">O bana,</st></p>
			<p><st c="8025">–Ne yapacağız ? </st><st c="8042">diye soruyor. </st></p>
			<p><st c="8056">Ben ona,</st></p>
			<p><st c="8064">–Ne yapacağız ? </st><st c="8081">diye soruyorum.</st></p>
			<p><st c="8096">Kış geldi. </st><st c="8108">Mıcır, temelli uyuştu kaldı. </st><st c="8137">Bir geceyarısı acı feryatla uyandım. </st><st c="8174">Ses kahveden geliyor. </st><st c="8196">Giyinip gittim. </st><st c="8212">Kahveci Hıdır ağlayıp dövünüyor. </st><st c="8245">Karısını muhtarla bastırmış. </st><st c="8274">Anlatıyor, bağırıyor, ağlıyor.</st></p>
			<p><st c="8304">İmam esniyor :</st></p>
			<p><st c="8319">–İyi olur inşallah...</st></p>
			<p><st c="8341">–Yahu, imam...</st></p>
			<p><st c="8356">–İyi olur, iyi olur. </st><st c="8378">Hıdır Ağa... </st><st c="8391">İyi olur inşallah...</st></p>
			<p><st c="8411">–Ulan imam, inşallahı maşallahı mı kaldı ? </st><st c="8455">Muhtarı bastırdım diyorum. </st><st c="8482">Kendi samanlığında be...</st></p>
			<p><st c="8506">Murat Ağa,</st></p>
			<p><st c="8517">–Sabırlı ol, diyor, Allahından bulur. </st><st c="8556">İyi olur inşallah...</st></p>
			<p><st c="8576">Hıdır köpürmüş, hepsine ağız dolusu sövüyor.</st></p>
			<p><st c="8621">Ertesi gün, olanları Yusuf Efendiye anlattım.</st></p>
			<p><st c="8667">–Kendi başına bir iş gelen canlanıyor, dedi.</st></p>
			<p><st c="8712">Ama, ertesi gün unutuluyor. </st><st c="8741">Mıcırlılar, günde beş kez ağızlarını açıyorlarsa, beşinde de “iyi olur inşallah” diyorlar. </st><st c="8832">Yusuf Efendi olmasa çıldıracağım. </st><st c="8866">O da bana, “Sen olmasan öğretmen, çıldıracağım,” diyor.</st></p>
			<p><span epub:type="pagebreak" title="22" id="page22"></span><st c="8921">Bahar geldi. </st><st c="8935">Karlar kalktı. </st><st c="8950">Bigün muhtarın dükkânında, imam, Sarı Musa oturuyoruz. </st><st c="9005">O koca Murat Ağa,</st></p>
			<p><st c="9022">–Muhtaar ! </st><st c="9034">Muhtaar ! </st><st c="9044">diye bağırarak geldi.</st></p>
			<p><st c="9065">Murat Ağa, yerinde çekirge gibi sıçrıyor. </st><st c="9108">Sakallarından yaşlar süzülüyor :</st></p>
			<p><st c="9140">–Muhtar, aman muhtar... </st><st c="9165">Aslan gibi yiğit oğlum gitti... </st><st c="9197">Koş muhtar !..</st></p>
			<p><st c="9211">Murat Ağanın oğlunu pusuya düşürüp vurmuşlar. </st><st c="9258">Murat Ağa hem ağlıyor, hem anlatıyor :</st></p>
			<p><st c="9296">–Bişey de muhtar, bişey de...</st></p>
			<p><st c="9326">–Ne diyek ağam... </st><st c="9345">İyi olur inşallah... </st><st c="9366">Başka ne diyek ?..</st></p>
			<p><st c="9384">–Ulan gavat muhtar, ulan ırz düşmanı muhtar...</st></p>
			<p><st c="9431">–İyi olur inşallah, Murat Ağa...</st></p>
			<p><st c="9464">–Daha bunun iyisi mi olur, alçak muhtar. </st><st c="9506">Koca yiğit oğlum kanlar içinde yatıyor. </st><st c="9546">Öldü be... </st><st c="9557">Sarı Musa, oğlum yandı.</st></p>
			<p><st c="9580">–İyi olur Murat Ağa, iyi olur inşallah...</st></p>
			<p><st c="9622">Neredeyse çıldıracağım. </st><st c="9647">Yusuf Efendi, o gece bana geldi,</st></p>
			<p><st c="9679">–Bunun sonu ne olacak ? </st><st c="9704">dedi.</st></p>
			<p><st c="9709">Ben şaşırıp da,</st></p>
			<p><st c="9725">–İyi olur inşallah Yusuf Efendi... </st><st c="9761">demeyeyim mi ?</st></p>
			<p><st c="9775">Yusuf Efendi hırsından bayılıyordu :</st></p>
			<p><st c="9812">–Sen de mi öğretmen, sen de mi ?..</st></p>
			<p><st c="9847">–Vallahi değil, tövbe değil ağzımdan kaçtı Yusuf Efendi...</st></p>
			<p><st c="9906">Aradan bir zaman daha geçti. </st><st c="9936">Bir sabah kahvedeyiz. </st><st c="9958">Küt diye kapı açıldı. </st><st c="9980">Muhtar alı al moru mor içeri girdi :</st></p>
			<p><st c="10016">–Aman ağalar, aman...</st></p>
			<p><st c="10038">Hiçkimse de,</st></p>
			<p><st c="10051">–Ne oldu muhtar ? </st><st c="10070">diye sormuyor.</st></p>
			<p><st c="10084">Muhtar, saçını başını yoluyor :</st></p>
			<p><st c="10116">–Kalkın ağalar, kalkın ! </st><st c="10142">Benim kızı kaçırdılar !</st></p>
			<p><span epub:type="pagebreak" title="23" id="page23"></span><st c="10165">Muhtar, bir Murat Ağanın önüne gidip dert yanıyor, bir Hıdır’a gidip anlatıyor. </st><st c="10246">İmam da başını kaşıyor :</st></p>
			<p><st c="10270">–Yahu imam, kızı kaçırdılar, benim kızı...</st></p>
			<p><st c="10313">Sarı Musa’nın sesi duyuluyor :</st></p>
			<p><st c="10344">–Olur olur... </st><st c="10359">İyi olur inşallah muhtar emmi...</st></p>
			<p><st c="10391">–Murat Ağa kardeş, sana diyorum...</st></p>
			<p><st c="10426">–İyi olur inşallah...</st></p>
			<p><st c="10448">Bir hafta geçti geçmedi, imamın gelinini dağa kaldırdılar. </st><st c="10508">Daha sonra Hıdır’ın ikinci karısını kaçırdılar. </st></p>
			<p><st c="10556">Sarı Musa,</st></p>
			<p><st c="10566">–Karım ölüyor, yetişin ! </st><st c="10592">diye bağırdı.</st></p>
			<p><st c="10605">Sarı Musa’nın kardeşini vurdular.</st></p>
			<p><st c="10639">En küçük bir kıpırtı yok. </st><st c="10666">Çokça dürtüklenirlerse, kendilerini avutuyorlar :</st></p>
			<p><st c="10715">–İyi olur inşallah, iyi olur inşallah...</st></p>
			<p><st c="10756">Bir akşamüzeri mezarlığın önünden geçerken başıma bir taş geldi. </st><st c="10822">Kafam yarıldı. </st><st c="10837">Kanlar içinde Yusuf Efendiye gittim :</st></p>
			<p><st c="10874">–Ben artık bu köyde duramam !.. </st><st c="10907">diye başladım. </st><st c="10922">Bütün içimi döktüm. </st><st c="10942">Anlattım da anlattım. </st><st c="10964">Baktım, Yusuf Efendinin gözleri dalmış gitmiş...</st></p>
			<p><st c="11012">–Aman Yusuf Efendi, bişey söyle canım...</st></p>
			<p><st c="11053">–Ne söyleyeyim oğlum, iyi olur inşallah... </st><st c="11097">demez mi ?</st></p>
			<p><st c="11107">Okul tatil oldu. </st><st c="11125">Ben daha bu köyde kalmam, dedim. </st><st c="11158">Yusuf Efendi üzüldü, ağlayacak gibi oldu :</st></p>
			<p><st c="11200">–Gitme, sen de gidersen, ben burada çıldırırım... </st><st c="11251">dedi.</st></p>
			<p><st c="11256">Köyden ayrılacağım sabah, Yusuf Efendi, saçını başını yolarak kahveye geldi. </st><st c="11334">Zavallının evine hırsız girmiş.</st></p>
			<p><st c="11365">–Kim yapar bu işi... </st><st c="11387">diye soruyor.</st></p>
			<p><st c="11400">Kimsede ses yok...</st></p>
			<p><st c="11419">–Kim yapar ? </st><st c="11433">Bişey söyleyin !..</st></p>
			<p><st c="11451">Murat Ağa,</st></p>
			<p><span epub:type="pagebreak" title="24" id="page24"></span><st c="11462">–Ne söylesek boş, iyi olur inşallah... </st><st c="11502">dedi.</st></p>
			<p><st c="11507">Yusuf Efendi, başını duvarlara vuruyor.</st></p>
			<p><st c="11547">–Paralar gitti... </st><st c="11566">Bunun da mı iyisi olur ?..</st></p>
			<p><st c="11592">Ben Mıcır’dan ayrıldım. </st><st c="11617">Başka bir köye tayinimi yaptırdım. </st><st c="11652">İki aydır Istanbul’dayım. </st><st c="11678">Dün bir de duydum, bizim Yusuf Efendi çıldırmış.</st></p>
			<p><st c="11726">Tombul asistan,</st></p>
			<p><st c="11742">–Vah vah... </st><st c="11755">dedi, çağırtalım da görüşün...</st></p>
			<p><st c="11785">Biraz sonra, kırmızı yüzlü, dinç bir ihtiyar getirdiler. </st><st c="11843">Öğretmen sesi titreyerek,</st></p>
			<p><st c="11868">–Merhaba Yusuf Efendi, dedi,</st></p>
			<p><st c="11897">Yusuf Efendi,</st></p>
			<p><st c="11911">–İyi olur, iyi olur inşallah... </st><st c="11944">dedi.</st></p>
			<p><st c="11949">–Beni tanımadın mı Yusuf Efendi ?</st></p>
			<p><st c="11983">–İyi olur inşallah...</st></p>
			<p><st c="12005">Öğretmenin gözleri doldu :</st></p>
			<p><st c="12032">–Nasılsın Yusuf Efendi ?</st></p>
			<p><st c="12057">–İyi olur inşallah...</st></p>
			<p><st c="12079">Yusuf Efendiyi götürdüler. </st><st c="12107">Giderken, “İyi olur inşallah...” diye söyleniyordu. </st><st c="12159">Öğretmen, genç asistanlara teşekkür etti.</st></p>
			<p><st c="12200">–İyi olur mu acaba ? </st><st c="12222">diye sordu.</st></p>
			<p><st c="12233">Sarışın asistan,</st></p>
			<p><st c="12250">–İnşallah iyi olur... </st><st c="12273">dedi.</st></p>
			<p><st c="12278">Öğretmen de,</st></p>
			<p><st c="12291">–İyi olur inşallah... </st><st c="12314">dedi.</st></p>
			
			</section>
  <div id="charCountTotal" value="12319"></div></body>
</html>
