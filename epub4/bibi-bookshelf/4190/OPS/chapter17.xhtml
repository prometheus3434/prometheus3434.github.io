<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mahmut ile Nigâr</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="156" id="page156"></span><st c="0">Cinsel Açlık mı...</st></h1>
			<p><span><st c="19">H</st></span><st c="21">er uğraştan, her iş dalından ağzı bozuk insanlar vardır elbet ; hatta kadınlardan bile... </st><st c="111">Toplumun yüksek tabakasından öyle hanımefendiler bilinir ki, bunlar ağızlarını bozmadan, iki lafın arasında sövmeden yapamazlar. </st><st c="240">Bu sövgüler arasında, bir kadının yapması olanaksız edimler bile vardır. </st><st c="313">İki sözün arasında bir sövgü patlatırlar. </st><st c="355">Kimi toplantılarda yüksek tabakadan bu hanımefendilerin yakası açılmadık sövgüleri hoşa bile gider de kibarımtırak erkekler göbeklerini hoplatarak, gıgılarını titreterek kahkahalarla gülerler.</st></p>
			<p><st c="547">Erkek olsun kadın olsun, sövme alışkanlıklarının hepsi aynı dosyaya konulamaz. </st><st c="627">Sövgüden sövgüye ayrım vardır çünkü. </st><st c="664">Küfürbaz denilen bu insanları sınıflara ayırmak gerekiyor. </st><st c="723">Kimi sövgücü vardır, sık sık sövmez ama, kızdığı zamanlar “Bak ağır söverim haa !” diye sövmeden önce uyarıda bulunur. </st><st c="842">Dediklerini yapması için bunları özellikle kızdırmaya çalışırlar. </st><st c="908">Demek ki, sövmekten hoşlananlar olduğu gibi sövülmekten hoşlananlar da var. </st><st c="984">Bir de dilinin ucuna gelip de sövmeden kendini tutanlar vardır. </st><st c="1048">“Tam dilimin ucuna geldi, ama kendimi tuttum...” derler. </st><st c="1105">Bir de yeri zamanı gelince sövenler vardır ; seyrek söverler ama okkalı söverler. </st><st c="1187">Paldır küldür sövenler, söverken anaavrat düz gidenler de vardır. </st><st c="1253">Sövüşen çocukların, babalarından çok analarına sövülmesine dayancaları yoktur. </st><st c="1332">Hemen “Anamı karıştırma !” diye karşı koyarlar. </st><st c="1380">Kadınların, özellikle kibar ve aydın olanlarının ana avrat sövmeleri kimi erkeklerin hoşuna gider. </st><st c="1479">Böyle birine, kibar olduğu varsayılan bir hanımın küfürlerinin niçin hoşuna gittiğini sormuştum da, </st><span epub:type="pagebreak" title="157" id="page157"></span><st c="1579">bir kadının sövmesinde cinsel çekicilik bulduğu yanıtını vermişti. </st><st c="1646">Sesleri erkeksi olan kadınlarda da cinsel çekicilik olduğu söylenir bu işlerden anlayanlarca. </st><st c="1740">Bir sosyete hanımı tanırım, en yakası açılmadık sövgüleri arka arkaya patlatarak cinsel albenisini ortaya koymuş olur.</st></p>
			<p><st c="1858">Bu sövgü konusunun böyle bir aile dergisinde yer almasının doğru olmadığını, kimi ailelerin aile terbiyelerini incitebileceğini biliyorum. </st><st c="1998">Ama halkımızın çok küfürbaz olduğu yolunda bir saptama, beni bu yazıyı yazmak zorunda bıraktı.</st></p>
			<p><st c="2092">Saptanan bu olay yeni değil, oldukça eski. </st><st c="2136">Bir zamanlar Türkiye’yi, Türk insanını yakından tanımak için biçok bilimsel Amerikan kurulları geliyordu ya Türkiye’ye, işte o zaman olmuş bu olay. </st><st c="2284">Bilimsel Amerikan kurulları Anadolu’nun, Trakya’nın dört biyanına yayılıp dağıldığı zamanlar... </st><st c="2380">Bu kurullardan birinin başkanı bir genç adam, ülkemize karısı ve kundaktaki çocuğuyla gelmiş. </st><st c="2474">Anadolu’nun bir kasabasında çalışmaya, inceleme ve araştırmalarına başlamış. </st><st c="2551">O bilimsel kurulların burda dilmaçları da var. </st><st c="2598">Dilmaç aracılığıyla çocuğa bir bakıcı arıyorlar. </st><st c="2647">O kasabadan bir komşu, çocuk bakıcılığı için askerken hizmeteri olarak çalıştığından çocuk bakıcılığını iyice öğrenmiş.</st></p>
			<p><st c="2766">Amerikalı, dilmaç aracılığıyla soruyor delikanlıya :</st></p>
			<p><st c="2819">–Sekiz aylık bir çocuğa bakabilir misin ?</st></p>
			<p><st c="2861">Bu soruyu delikanlı için Türkçe’ye çeviriyorlar. </st><st c="2911">Delikanlı da Türkçe olarak yanıtlıyor :</st></p>
			<p><st c="2950">–Bakmak da ne demek, ho ho hooo... </st><st c="2986">Anasını bile ş’aaparım.</st></p>
			<p><st c="3009">Benim, okurlarımın terbiyeleri bozulmaması için “ş’aaparım” diye yazdığım sözcüğü delikanlı adlı adınca söylüyor. </st><st c="3124">Şurası açık ki, söylediğini yapmak gibi delikanlının kesinlikle bir niyeti yok. </st><st c="3204">Bu ayıp sözü, çocuğunuza çok iyi </st><span epub:type="pagebreak" title="158" id="page158"></span><st c="3237">bakarım anlamına söylüyor. </st><st c="3264">Dilmaç akıllı biri olduğundan, delikanlının sözlerini “Elbette, hem de çok iyi bakarım” diye çeviriyor.</st></p>
			<p><st c="3367">Amerikalılar bizi bizden daha iyi tanıdıkları, Amerikalılardan gizli kapaklı biyerimiz kalmadığı için, artık bu bilimsel kurullar gelmez oldu son yıllarda Türkiye’ye...</st></p>
			<p><st c="3536">Dünya halklarına iyilik etmekten başka hiçbir niyetleri olmayan Amerikalılar İkinci Dünya Savaşı sonrasında Türkiye’ye bilimsel kurullarını göndermeye başlamıştı. </st><st c="3700">Bu sayısız kurullardan biri de yetişkinlere abece yapmakla görevliydi. </st><st c="3771">O zamanlar da tıpkı şimdiki gibi halkımızın yüzde yetmişi okuryazar değildi. </st><st c="3848">Okuryazar olmayan yetişkinlere Amerikan Eğitim Kurulu Türkçe bir abece ve okuma kitabı hazırlayacaktı. </st><st c="3951">Amerikan Eğitim Kurulunun bunun için yeni ve özgün bir yöntemi vardı. </st><st c="4021">Bu yönteme göre halk ençok hangi sözcükleri ve deyimleri kullanıyorsa okuma kitabına bunlar alınıyordu. </st><st c="4125">Doğu ve Uzakdoğu ülkelerinde hep böyle yapmışlar ve başarılı olmuşlardı. </st><st c="4198">Bizim abece ve okuma kitaplarında olduğu gibi, bal görmemiş çocuklara “Baba, bana bal al !” yada “Ata ot at !” gibi tümcelerin bir yararı olmayacağını, biz bilmiyorduk ama Amerikalılar biliyordu. </st><st c="4394">Okuma kitabının şubat ayında okunacak bir bölümünde, sabahleyin okula gitmeden önce pencerenin açılması, ayak parmakları üzerinde kalkarak ve elleri iki yana açarak, göğsü şişirerek ciğerlere bol bol temiz hava çekilmesi salık veriliyordu ki, eksi 30-40 derecede Erzurum, Kars, Van gibi soğuk illerde yaşayan çocukların salık verilen bu beden eğitimini ikinci kez yapmaları olanaksızdı, çünkü yaşayacakları kuşkuluydu. </st><st c="4813">Bu akılları verenlerin İzmir, Antalya, Adana, Mersin gibi illerde yaşadıkları belliydi.</st></p>
			<p><st c="4900">Amerikalı Eğitim Kurulu işte böyle saçmalıklar yapmamak için yeni ve özgün yöntem uyguluyordu. </st><st c="4996">Eğitim </st><span epub:type="pagebreak" title="159" id="page159"></span><st c="5003">uzmanları illerde, ilçelerde, köylerde dolaşıp kahvelerde, çarşıda, pazarda, sokakta, taşıtlarda halkın ençok hangi sözcükleri, deyimleri kullanıyorsa onları abece ve okuma kitaplarına koyacaklardı ki, okur-yazar olmayan yetişkinler de kolaylıkla bunları öğrensinler. </st><st c="5271">Yüzlerce ses bandı, plak dolduruldu. </st><st c="5308">Amerikan Eğitim Kurulu aylarca çalıştı. </st><st c="5348">Peki, sonuç ? </st><st c="5362">Sonunda abece ve okuma kitabı yapılamadı. </st><st c="5404">Niçin mi ? </st><st c="5415">Çünkü, kahvede, çayevinde, aşevinde, sokakta, çarşıda, pazarda, evde, yolda, taşıtta, özetleyin nerde olursa olsun Türk insanı sövmeden konuşmuyordu. </st><st c="5565">Bu sövgülerin başında “...na gomak” geliyordu. </st><st c="5612">Bebeler bile konuşmaya “...na goyum” diye başlıyordu.</st></p>
			<p><st c="5665">Sabahleyin karşılaşan iki kişi şöyle selamlaşıyordu :</st></p>
			<p><st c="5719">–Len... </st><st c="5728">na goduğum, günaydın !</st></p>
			<p><st c="5750">Öbürü de yanıtlıyordu :</st></p>
			<p><st c="5774">–Günaydın ...a goduğumun !</st></p>
			<p><st c="5801">Her sözün başında sonunda ortasında bir “...gomak” geçiyordu. </st><st c="5864">Üstelik bu sözü salt erkekler, salt yetişkinler değil, kadınlar ve çocuklar da söylüyordu. </st><st c="5955">Hatta kendi anneleriyle konuşan delikanlılar bile...</st></p>
			<p><st c="6007">–Len ana, bi su ver ! </st><st c="6030">tümcesi yine o sövgüyle bitiyordu.</st></p>
			<p><st c="6064">Daha başka sövgüler de vardı. </st><st c="6095">Ama ençok kullanılan buydu.</st></p>
			<p><st c="6122">İşte buyüzden, Amerikan Eğitim Kurulunun başka ülkelerde uyguladığı bu yeni abece ve okuma kitabı yöntemi Türkiye’de uygulanamamıştı.</st></p>
			<p><st c="6256">Aslında Türklerin böyle ağır sövgüyle konuşmaları yada sövmeden konuşamamaları Amerikan Eğitim Kurulunun pek de umurunda değildi. </st><st c="6387">Nereye söverek konuşursa konuşsun Amerikalılar böyle bir okuma kitabı yapacaklardı ama, Türklerde bu sözcük ayıp sayılıyordu. </st><st c="6513">Türklerde bu sözcüğün söylenmesi, konuşulması ayıp değildi de yazılması </st><span epub:type="pagebreak" title="160" id="page160"></span><st c="6585">ayıptı. </st><st c="6593">Oysa ayıp denilen bu sözcük bütün sözlüklerde vardı ve her isteyen sözlüklerde okuyabilirdi.</st></p>
			<p><st c="6685">Dilmaçın ayıp sözcüğünü Amerikan kuruluna anlatabilmesi olanaksızdı. </st><st c="6755">Çünkü İngilizce’de “ayıp” sözcüğü yoktu. </st><st c="6796">Dilmaç Türkçe olarak “ayıp” diyor, Amerikalılar da bundan bişey anlamıyor ve durmadan,</st></p>
			<p><st c="6882">–Ayıp ne demek ? </st><st c="6900">diye soruyorlardı.</st></p>
			<p><st c="6918">Salt İngilizce’de değil, Fransızca’da, Almanca’da ve bütün Batı dillerinde “ayıp” yoktu.</st></p>
			<p><st c="7007">Dilmaç Amerikan Eğitim Kurulu üyelerine ayıbın ne olduğunu anlatmaya çalışıyordu.</st></p>
			<p><st c="7089">–Ayıp demek... </st><st c="7105">Yani çocuklar büyüklerin yanında konuşur yada bacak bacak üstüne atar... </st><st c="7178">İşte bunlar gibi şeyler ayıptır.</st></p>
			<p><st c="7210">Amerikalılar soruyordu yine :</st></p>
			<p><st c="7240">–...na gomak, büyüklerin yanında olursa mı ayıp ?</st></p>
			<p><st c="7290">–Hayır, salt o değil, yüksek sesle konuşmak ayıptır örneğin, yüksek sesle hapşırmak ayıp... </st><st c="7383">Sesli sümkürmek ayıp...</st></p>
			<p><st c="7406">Amerikalı,</st></p>
			<p><st c="7417">–Şimdi anladım, diyordu, sesli sümkürmek... </st><st c="7462">na goyyim demek öyleyse...</st></p>
			<p><st c="7488">Dilmaç, kalın kafalı Amerikalılara bitürlü anlatamıyordu ayıbın ne olduğunu. </st><st c="7566">Sonunda hemen herşeyin ayıp olduğunu, bu ayıpların en ayıbının da “...a gomak” olduğunu anladılar. </st><st c="7665">Yetişkinler için abece ve okuma kitabı yapmaktan vazgeçmelerinin nedeni, ençok kullanılan sözcüğün ayıp sayılmasındanmış. </st><st c="7787">Bu ayıba karşı gelinemez, görüyorsunuz işte, bu yazının yazarı bile bütün sözlüklerde bulunan o ayıp sözcüğü açıkça yazamıyor da kimi harflerin yerine noktalar koyuyor. </st><st c="7956">Harflerin yerine noktalar konulunca o ayıp sözcük okunmaz mı oluyor, yoksa daha çok mu dikkati çekiyor ?</st></p>
			<p><span epub:type="pagebreak" title="161" id="page161"></span><st c="8060">Olay bu aşamaya gelince bilimsel eğitim kurulu, Türklerin niçin çok sövdüklerini ve niçin “...na goyyim” demeden konuşamadıklarını araştırıyor. </st><st c="8205">İşte toplumbilim budur : Toplumsal bir olayın nedenlerini araştırmak... </st><st c="8277">Kendilerine göre bir neden de bulmuşlar sonunda. </st><st c="8326">Çünkü Türkiye’de cinsel açlık varmış, işte buyüzden Türklerin aklı fikri hep o ayıp sayılan sözcükte olduğundan her sözün başında sonunda o sözcüğü yineliyorlarmış.</st></p>
			<p><st c="8490">Ben bu yoruma katılamıyorum. </st><st c="8520">Türklerin aklının fikrinin nerde olduğu üstüne bişey söyleyecek değilim. </st><st c="8593">Çünkü yabancılar, bir Türk olarak kendimizi savunduğumu sanabilirler. </st><st c="8663">Bence halkımızın çoğunlukla “...na goyyim” diye konuşması, bu sözün konuşmanın kapısını açacak olan anahtar oluşundandır, yoksa cinsel açlıktan değil. </st><st c="8814">Örneğin kendi çocuğuna bile “Len oğlum şurdan bir cigara al da gel ...na goyyim” derken bu sözün anlamını hiç düşünmüyor “...na goyyim” demese, yani sözün kapısını bu anahtarla açmasa “bir cigara al da gel” de diyemeyecek. </st><st c="9037">Hatta belki de sözün kapısını açacak anahtarı kullanmasa hiç konuşamayacak. </st><st c="9113">Her meslekte sövgülü konuşan, hatta sövmeden konuşamayan insanlar olduğunu söylemiştim. </st><st c="9201">Ama sövmek kimi meslekten olanlara yakışmaz yada öyle sanılır. </st><st c="9264">Ama alışmışsa, çocukluğundanberi sövüyorsa yargıç ne yapsın ! </st><st c="9326">Ortaanadolu’nun bir köyünden yetişmiş bir yargıç – ki mesleğinde ağır ceza mahkemesi başkanlığına dek yükselmişti – çocukluğundan kalma bir alışkanlıkla sık sık söverdi. </st><st c="9496">Ne var ki o yargıç gelişigüzel sövmez, yerinde ve zamanında söverdi. </st><st c="9565">Sık sık sövmesi de sövülecek yer ve zamanın çok oluşundandı. </st><st c="9626">Çok özgün sövgüleri vardı. </st><st c="9653">Üstelik onun sövgülerinin insana dokunmadığı gibi bir duygu vardı kimilerinde. </st><st c="9732">İşte bu sövgücü yargıcın tanığı olduğum bir duruşmasını anlatacağım. </st><st c="9801">Emekliliğine çokaz </st><span epub:type="pagebreak" title="162" id="page162"></span><st c="9820">kalmıştı. </st><st c="9830">Sanık ıslah ve iflah olmaz bir katildi. </st><st c="9870">Karısını, kaynanasını ve baldızını öldürmekten yirmidört yıla mahkum olmuş, cezaevindeyken birisini daha öldürmüş, altı ay önce afla cezaevinden çıktıktan sonra bu kez de kız kardeşini ve kayınçosunu öldürmüştü. </st><st c="10082">Bu katmerli katilin bir özelliği vardı. </st><st c="10122">Altı kişiyi öldürmüş olan bu adam, her cinayetinde kendisini yüzdeyüz haklı görüyordu. </st><st c="10209">Onlar ölümü çoktan hak etmişlerdi ve o da onları ölümle cezalandırmıştı. </st><st c="10282">Bu denli haklı ve adaletli bir işi, hatta bir görevi yerine getirdiği için yargılanmasını, cezaevine atılmasını anlayamıyordu.</st></p>
			<p><st c="10408">Son duruşmaydı. </st><st c="10425">Mahkeme kurulu kararını bildirecekti. </st><st c="10463">Sanık geçmiş bütün duruşmalarında olduğu gibi haklılığına inanıyor ve aklanacağını, tahliye olacağını umuyordu. </st><st c="10575">Sanık kendisini o denli haklı buluyordu ki, verilecek cezayı hiç olmazsa azaltabilmek için hafifletici nedenler bulmaya çalıştığı için avukatını reddetmişti. </st><st c="10733">Buyüzden son duruşmaya avukatsız gelmişti. </st><st c="10776">Aklanacağına öyle inanıyordu ki, yargıç tahliye kararını bildirince o da göğüs dolusu bir sesle, “yaşasın adalet” diye bağırmaya hazırlanmıştı.</st></p>
			<p><st c="10919">İlginç bir dava olduğundan mahkeme salonu dolmuş, dinleyiciler koridorlara taşmıştı. </st><st c="11005">Sanık elleri kelepçeli olarak iki candarma arasında salona alındı. </st><st c="11072">Candarmalar kelepçesini çözdü. </st><st c="11103">Savcı ve mahkeme kurulu üyeleri salona girip yerlerini aldılar. </st><st c="11167">Yargıç, sanığın yargıtaya başvurma hakkı olduğunu söyledikten sonra, gerekçeleri daha sonra yazılı olarak bildirilmek üzere kararını söyledi. </st><st c="11309">Sanığın suçlu olduğu kesin kanıtlarla saptandığından idamına karar verilmişti. </st><st c="11388">Salonda çıt yoktu. </st><st c="11407">Salt bişey çıt etti, yargıcın kalemi. </st><st c="11445">Deneyimli eski yargıç geleneğe uyarak idam kararı verdiği için kalemini kırmıştı.</st></p>
			<p><st c="11526">Yargıç sanığa, bir diyeceği olup olmadığını sordu.</st></p>
			<p><span epub:type="pagebreak" title="163" id="page163"></span><st c="11577">Aklanacağını umutla beklerken ölüm cezasına çarptırılan sanık ağır ağır ayağa kalktı ve her seslemi yine ağır ağır söyleyerek sordu :</st></p>
			<p><st c="11711">–Bu sizin idam kararınıza savcı da katılıyor mu ?</st></p>
			<p><st c="11761">Mahkeme Kurulu Başkanı,</st></p>
			<p><st c="11785">–Hayır, dedi, savcılık makamı otuz yıl hapsini istemektedir.</st></p>
			<p><st c="11846">Suçlu bu kez,</st></p>
			<p><st c="11860">–Mahkeme heyetinde herkes idamımı istiyor mu ? </st><st c="11908">diye sordu.</st></p>
			<p><st c="11919">Yaşlı yargıç, üzünçlü bir sesle,</st></p>
			<p><st c="11952">–Evet, dedi.</st></p>
			<p><st c="11965">Suçlu, yine ağır ağır,</st></p>
			<p><st c="11988">–Öyleyse, dedi, savcının dışında, idamıma karar verenlerin hepsinin ve yedi sülalesinin, gelmişinin ve geçmişinin anasını avradını, karısını kızını kısrağını, eşiktekini beşiktekini, ebesini bebesini, gelmişini geçmişini ve bundan başka gelip geleceğini ve de...</st></p>
			<p><st c="12251">Ayıp olacağı için, suçlunun bundan sonraki sözlerini yazamıyorum. </st><st c="12318">Silme sıvama sövdü demekle yetiniyorum.</st></p>
			<p><st c="12357">Salonda tıs yok. </st><st c="12375">Sinek uçsa kanat sesi duyulacak.</st></p>
			<p><st c="12407">Şimdi ne olacak ? </st><st c="12426">O sövgücü yargıcın yüzü kireç gibi. </st><st c="12462">Bunca yıl sövmeye alışık yargıç, bunca sövgünün altında kalacak mı ? </st><st c="12531">İyi ama, idam cezasından daha ağır ceza yok ki...</st></p>
			<p><st c="12580">Yargıçlar kurulu başkanı, sağındaki ve solundaki üyelerin kulaklarına bişeyler fısıldadı. </st><st c="12671">Üyeler de başkana fısıldadılar. </st><st c="12703">Sonra başkan cüppesinin eteklerini toplayarak ayağa kalktı. </st><st c="12763">Salondakilere, ara kararı vermek üzere içeri çekileceklerini söyledi. </st><st c="12833">İdam kararından sonra ara kararın verilip verilmeyeceğini düşünecek durumda değildiler. </st><st c="12921">Salondakilerin en şaşkını, ne yapmaları gerektiğini kestiremeyen iki candarmaydı.</st></p>
			<p><span epub:type="pagebreak" title="164" id="page164"></span><st c="13002">Kurul, müzakere için çekilince salonda fısıl fısıl konuşmalar başladı. </st><st c="13074">İçerdeki danışıp konuşma epiy sürdü. </st><st c="13111">Yargıçlar salona girince dinleyiciler bir uğultu gürültüyle ayağa kalktı.</st></p>
			<p><st c="13184">Yargıç ek kararını bildirdi, ama bu karar tutanağa geçirilmedi.</st></p>
			<p><st c="13248">–Karar : Mahkememiz, savcılık makamı dışında, bütün üyelerinin, sanığın yedi sülalesinin, gelmişinin ve geçmişinin anasını avradını, karısını kızını kısrağını, eşiktekinin beşiktekinin, gelinini görümcesini, gelmiş geçmişinden başka yedi kuşak geleceğinin...</st></p>
			<p><st c="13507">Hiçbişey eksik kalmadı söylenmeyen.</st></p>
			<p><st c="13543">Yüce mahkemenin başkanı ve üyeleri salonu terk ederlerken, başkanın yüzüne baktım. </st><st c="13627">Borcunu ödemiş insanın rahatlığıyla hafifçe gülümsüyordu.</st></p>
			<p><st c="13684">Seyhan, 23 Temmuz 1991 </st></p>
			<p><st c="13708">Teşvikiye, 22 Temmuz 1992 </st></p>
			</section>
  <div id="charCountTotal" value="13734"></div></body>
</html>
