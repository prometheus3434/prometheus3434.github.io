<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mahmut ile Nigâr</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="58" id="page58"></span><st c="0">Dakikada Bir Doğum</st></h1>
			<p><span><st c="19">S</st></span><st c="21">on günü kendisine biçok fabrika gezdirilmişti :</st></p>
			<p><st c="68">–Bu fabrika yılda şu kadar ton şunu çıkarır.</st></p>
			<p><st c="113">–Bu fabrika da efendim, dakikada şu kadar şey yapar.</st></p>
			<p><st c="166">–Efendim, bu fabrika, saat başına şu kadar şunu çıkarır...</st></p>
			<p><st c="225">Ayrılacağı gün, otomobille şehrin anacaddesinden geçecekti. </st><st c="286">Kalabalık onu görmek için akın akın gelip anacadde üzerine yığılıyordu. </st><st c="358">Polisler, polis görevli candarmalar, yolu açık tutmak için uğraşıp duruyorlardı.</st></p>
			<p><st c="438">Saat onbir oldu, hiçbir otomobil görünmedi. </st><st c="483">Bu caddeden, başka taşıtların da geçmesi kesin olarak yasak edildiği için, hergün vızır vızır taşıtların fing attığı anacadde de, alan da bugün bomboştu. </st><st c="637">Buyüzden, yolları tıklım tıklım dolduran kalabalığa burası yabancı biyermiş gibi geliyordu.</st></p>
			<p><st c="728">Polisler o gün çakı gibiydiler ; hergün olduklarından daha da çakıydılar. </st><st c="803">Herzaman için çakı gibi olan polisler, o gün bilenmiş çakı gibiydiler, çarktan çıkma, pırıl pırıl...</st></p>
			<p><st c="903">Pırıl pırıl cici elbiseli polislerin sol yanında izciler vardı. </st><st c="968">Geçit töreninden geçit törenine dolaplardan çıkarılan boruların, trampetlerin sarı madenleri iyice ovulmuş, güneşte ışıl ışıl yanıyordu. </st><st c="1105">Oymak beyinin hizayı bozan diziden ileri fırlamış sevimli göbeği de olmasa, sık kara kıllarla kaplı baldırlarını gören, onun törenden törene izciliğe özenen biri değil, gerçekten bir izci olduğuna inanabilirdi.</st></p>
			<p><st c="1315">İzcilerden sonra, yol boyunca sağlı sollu okul çocukları dizilmişlerdi. </st><st c="1388">Ellerinde kâğıttan bayraklar vardı. </st><st c="1424">Çocuklar, o gün de dersler kaynadığı için sevinçliydiler.</st></p>
			<p><st c="1481">Kalabalık gittikçe geriye doğru yığılıyordu. </st><st c="1527">Polis, candarma kordonu olmasa, caddeyi aşıp alanı dolduracaklardı. </st><span epub:type="pagebreak" title="59" id="page59"></span><st c="1595">Polisle candarmalar ikidebir kalabalığı iteleyip alanı açık tutmaya çalışıyorlardı.</st></p>
			<p><st c="1678">Arkalarından bir otomobil klakson çala çala geldi. </st><st c="1730">Bu bir eski taksiydi. </st><st c="1752">Şoför arabasına yol açabilmek için hem klakson çalıyor, hem önündekilere bağırıyordu. </st><st c="1838">Arabanın penceresinden, kan-ter içinde kalmış bir adam kıpkırmızı yüzünü çıkarmış,</st></p>
			<p><st c="1920">–Beyler, yol verin, doğum var ! </st><st c="1953">diye bağırıp duruyordu.</st></p>
			<p><st c="1976">Herkes bu sözü birbirine tekrarladı :</st></p>
			<p><st c="2014">–Yol verin !..</st></p>
			<p><st c="2029">–Doğum varmış...</st></p>
			<p><st c="2046">–Vatandaşlar, hamile kadın varmış, açılın !..</st></p>
			<p><st c="2092">Taksi insan kalabalığının içine gömülüp kalmıştı. </st><st c="2143">Kalabalık, taksiye yol açmak için ileri doğru dalga dalga bikaç kez zorladı. </st><st c="2220">Ama bu dalgalar polislerin coplarına çarpınca durdu.</st></p>
			<p><st c="2272">Geride bir taksinin klakson sesini duyan komiser, büyük bir kızgınlıkla kalabalığı yarıp şoföre,</st></p>
			<p><st c="2369">–Geri, geri !.. </st><st c="2386">diye bağırdı.</st></p>
			<p><st c="2399">Pencereden başını uzatmış adam,</st></p>
			<p><st c="2431">–Doğum var Beyim, doğum var ! </st><st c="2462">dedi.</st></p>
			<p><st c="2467">Komiser de ter içinde kalmıştı :</st></p>
			<p><st c="2500">–Ne yapalım doğum varsa...</st></p>
			<p><st c="2527">–Hastaneye gideceğiz.</st></p>
			<p><st c="2549">–Burdan geçilmez... </st><st c="2570">Geri, geri...</st></p>
			<p><st c="2583">Şoför,</st></p>
			<p><st c="2590">–Abi heryer tıkalı... </st><st c="2613">dedi, şurdan geçiverelim...</st></p>
			<p><st c="2640">Araba, kalabalığın içine gömülüp kalmıştı. </st><st c="2684">Ne ileri, ne geri gidebiliyordu.</st></p>
			<p><st c="2716">Komiser,</st></p>
			<p><st c="2725">–Tam zamanını bulmuşsunuz, dedi.</st></p>
			<p><st c="2758">Araba penceresinden başını çıkaran adam,</st></p>
			<p><span epub:type="pagebreak" title="60" id="page60"></span><st c="2799">–Affedersin hesaplayamadık, dedi. </st><st c="2834">Birader ben bugün burdan büyüklerin geçeceklerini ne bileyim...</st></p>
			<p><st c="2897">Arabanın içinde sancılanan kadının bağırtısı alandaki bütün uğultuları bastırıyordu. </st><st c="2983">Kadın ellerini kanepenin meşinine geçirmiş bağırıyordu.</st></p>
			<p><st c="3038">Cici elbiseli, dik duruşlu, sert bakışlı polislerden biri, yanındaki arkadaşına :</st></p>
			<p><st c="3120">–Gelen kimmiş ? </st><st c="3137">diye sordu.</st></p>
			<p><st c="3148">Kendisine sorulan, arkadaşını kınayarak,</st></p>
			<p><st c="3189">–Ayıp be, dedi, sen hiç gazete okumaz mısın ? </st><st c="3236">Kimin geldiğini gittiğini bilmiyor musun ?</st></p>
			<p><st c="3278">–Hepsini aklımda mı tutacağım ? </st><st c="3311">Ben, sabah yediğimi unuttum. </st><st c="3340">Haa, sahi, sabah erken bişey yemeden çıktım evden... </st><st c="3393">Bugünlerde çok sık geliyorlar da...</st></p>
			<p><st c="3428">–İyi ya, daha ne isteriz ?.. </st><st c="3458">Gelsinler. </st><st c="3469">Turisçiliğimizi göstermek için ecnebiyeye bu kadar ilanat yapıyoruz. </st><st c="3538">Boşuna mı ?</st></p>
			<p><st c="3549">–Bu gelen turist mi yani ?</st></p>
			<p><st c="3576">–Değil ama, o da bir cins turist sayılır. </st><st c="3619">Memleketine dönünce, oralarda neler var neler der... </st><st c="3672">O ona söyler, o ona söyler, derken turist akını başlar.</st></p>
			<p><st c="3727">–Yahu, bunun turistle ne alakadarlığı var ? </st><st c="3772">Bu iş, haricî bir iş...</st></p>
			<p><st c="3795">–Elbette...</st></p>
			<p><st c="3807">–Peki, kimmiş bu gelen ?</st></p>
			<p><st c="3832">–Ekselans...</st></p>
			<p><st c="3845">–Ekselans mı ? </st><st c="3861">Bundan önce gelenin adı da ekselanstı.</st></p>
			<p><st c="3899">–Bunlar hep ekselans. </st><st c="3922">Ecnebiye oldu mu ekselans. </st><st c="3949">Nasıl bizde Ahmet, Mehmet çok... </st><st c="3982">Onlarda da ekselans çok var...</st></p>
			<p><st c="4012">–Yani bu ekselans hangi milletten ?</st></p>
			<p><st c="4048">–Şu karşıdaki bezin üstündeki Arap harfli yazıya bakarsan, bu da İslam milletinden olacak.</st></p>
			<p><span epub:type="pagebreak" title="61" id="page61"></span><st c="4139">–Yahu, ecnebiyeden İslam milleti olur mu ?</st></p>
			<p><st c="4182">–Sırasında olur. </st><st c="4200">Hariciye işi bu... </st><st c="4219">Bakarsın bugün canciğer kardeş olmuşsun, yarın bir de bakmışsın birbirinin gözünü oymuşsun...</st></p>
			<p><st c="4312">Taksideki adam,</st></p>
			<p><st c="4328">–Vatandaşlar, yahu, yol verin !.. </st><st c="4363">diye bağırdı.</st></p>
			<p><st c="4376">İçerde kıvranan kadın bağırmamak için dudaklarını ısırıyordu.</st></p>
			<p><st c="4438">Kalabalıktan birisi,</st></p>
			<p><st c="4459">–Ben senin yerinde olsam... </st><st c="4488">dedi.</st></p>
			<p><st c="4493">Arabadaki adam,</st></p>
			<p><st c="4509">–Ne yaparsın ? </st><st c="4525">dedi.</st></p>
			<p><st c="4530">–Ne bileyim ben... </st><st c="4550">Allah kimseyi senin yerinde bırakmasın...</st></p>
			<p><st c="4591">Kordonlu polis,</st></p>
			<p><st c="4607">–Susturun şu kadını ! </st><st c="4630">dedi.</st></p>
			<p><st c="4635">Adam, arabadan inip,</st></p>
			<p><st c="4656">–Doğum var ! </st><st c="4670">diye yol açıp öne geçti. </st></p>
			<p><st c="4695">Komisere,</st></p>
			<p><st c="4704">–Beyim, şuracıktan karşıya geçiverelim. </st><st c="4745">Karım doğuracak, dedi.</st></p>
			<p><st c="4767">–Başka yol bulamadın mı ?</st></p>
			<p><st c="4793">–Heryer tıkalı. </st><st c="4810">Geri de gidilmiyor. </st><st c="4830">İki saniye sürmez, geçiverelim...</st></p>
			<p><st c="4863">–Sonra yol olur... </st><st c="4883">Bütün arabalar burdan geçmeye kalkar.</st></p>
			<p><st c="4920">–Bir saniye...</st></p>
			<p><st c="4935">–Yahu, laf anlamaz mısın ? </st><st c="4963">Tam siz geçerken karşıdan arabalar gelirse...</st></p>
			<p><st c="5008">–Doğum var beyim...</st></p>
			<p><st c="5028">–N’apiyim doğum varsa yahu ?..</st></p>
			<p><st c="5059">Adam, karısının yanına giderken komiser söyleniyordu :</st></p>
			<p><span epub:type="pagebreak" title="62" id="page62"></span><st c="5114">–Bana mı sordun, arkadaş ?..</st></p>
			<p><st c="5143">Saat oniki olmuştu. </st><st c="5164">İzciler, ayaklarını dinlendirmek, için bir sağ ayaklarının, bir sol ayaklarının üstünde duruyorlardı. </st><st c="5266">Hiza da bozulmuştu. </st><st c="5286">Dizi başında duran,</st></p>
			<p><st c="5305">–Arkadaşlar, hizaya bakın yahu... </st><st c="5340">dedi.</st></p>
			<p><st c="5345">İçlerinden biri,</st></p>
			<p><st c="5362">–Hizaya kaç saat bakacağız, dedi. </st><st c="5397">Sabahtanberi hizaya bakıyoruz...</st></p>
			<p><st c="5429">–Yani, arabadan indikleri zaman bizi böyle mi görsünler ?..</st></p>
			<p><st c="5489">–Hizaya girmek de stadyuma girmek değil ya... </st><st c="5536">Araba görünsün hele, hemen hizaya giriveririz.</st></p>
			<p><st c="5582">Dizi başında duran, sert,</st></p>
			<p><st c="5608">–Aaaa !.. </st><st c="5619">Hizaya girin ! </st><st c="5634">diye bağırdı, sonra yanındakine: Senin matarada su var mı ? </st><st c="5694">dedi.</st></p>
			<p><st c="5699">Yanındaki de,</st></p>
			<p><st c="5713">–Yok, dedi, evde iyi su kalmamış. </st><st c="5748">Musluklardan da akmıyordu.</st></p>
			<p><st c="5774">–Yandım susuzluktan...</st></p>
			<p><st c="5797">–Ben de...</st></p>
			<p><st c="5808">İzcilerden biri çömeldi. </st><st c="5834">Dizi başındaki,</st></p>
			<p><st c="5849">–Hizayı bozmayın !.. </st><st c="5871">Arkadaşlar, matarasında su olan var mı ? </st><st c="5912">diye bağırdı.</st></p>
			<p><st c="5925">Ses çıkmadı.</st></p>
			<p><st c="5938">Taksideki kadın, sancı nöbetleri durunca susuyor, nöbet gelince avazı çıktığı kadar bağırıyordu. </st><st c="6036">En sonunda kocası da kızdı. </st><st c="6064">Boncuk boncuk ter döken karısına,</st></p>
			<p><st c="6097">–Sus ulan, rezil olduk âleme !.. </st><st c="6131">diye bağırdı.</st></p>
			<p><st c="6144">Saat bir oldu. </st><st c="6160">Beyaz kurdelesi, kara saçlarının üstüne kelebek biçimi bağlanmış bir kız çocuğu,</st></p>
			<p><st c="6240">–Efendim... </st><st c="6253">Örtmenim, örtmenim !.. </st><st c="6276">diye seslendi.</st></p>
			<p><st c="6290">Terden, kirpiğindeki rimel yanağının kırmızısına bir iki yol süzülmüş bayan öğretmen, sinirli,</st></p>
			<p><span epub:type="pagebreak" title="63" id="page63"></span><st c="6385">–Ne var ? </st><st c="6396">dedi.</st></p>
			<p><st c="6401">–Örtmenim, dışarı çıkıcıım...</st></p>
			<p><st c="6431">–Olmaz !..</st></p>
			<p><st c="6442">Susan çocuk, az sonra bir daha,</st></p>
			<p><st c="6474">–Örtmenim, dışarı çıkıcıım... </st><st c="6505">dedi.</st></p>
			<p><st c="6510">–Şimdi gelecek ayol...</st></p>
			<p><st c="6533">Çocuk yüzünü ekşiterek,</st></p>
			<p><st c="6557">–Dışarı çıkıcıım... </st><st c="6578">dedi.</st></p>
			<p><st c="6583">–Olmaz diyorum, tut kendini biraz...</st></p>
			<p><st c="6620">–Tutamam örtmenim, çok şey oldum...</st></p>
			<p><st c="6656">–Şimdi gelir.</st></p>
			<p><st c="6670">–Çok sıkıştım örtmenim.</st></p>
			<p><st c="6694">Bir oğlan çocuğu,</st></p>
			<p><st c="6712">–Benim de çişim geldi, dedi.</st></p>
			<p><st c="6741">Bayan öğretmen, yanındaki arkadaşına,</st></p>
			<p><st c="6779">–Vallahi ben de sıkıştım, dedi.</st></p>
			<p><st c="6811">Taksideki adam,</st></p>
			<p><st c="6827">–Yani şurdan bir saniyede geçsek, ne olur... </st><st c="6873">dedi.</st></p>
			<p><st c="6878">Taksinin yanında duran,</st></p>
			<p><st c="6902">–Ben senin yerinde olsam... </st><st c="6931">dedi.</st></p>
			<p><st c="6936">Adam kızdı :</st></p>
			<p><st c="6949">–Yahu söylenip durma. </st><st c="6972">Sen benim yerimde olsan, ardına pervane takıp burdan uçacak değilsin ya...</st></p>
			<p><st c="7046">Mehter takımının köscüsü, elindeki tokmağı kuşağına sokup, yanındaki koca kavuklu yeniçeriye,</st></p>
			<p><st c="7140">–Saat kaç ? </st><st c="7153">diye sordu.</st></p>
			<p><st c="7164">–İkiye çeyrek var...</st></p>
			<p><st c="7185">Koca kavuğun altından sızan alnındaki terleri sildi.</st></p>
			<p><st c="7238">–Ben bu ekselansın... </st><st c="7261">dedi.</st></p>
			<p><st c="7266">Öbürü,</st></p>
			<p><st c="7273">–Ne olmuş ? </st><st c="7286">diye sordu.</st></p>
			<p><st c="7297">–Bundan önceki gelişini de biliyorum. </st><st c="7336">Açlıktan öldüm.</st></p>
			<p><span epub:type="pagebreak" title="64" id="page64"></span><st c="7351">–Senin kuşak çözülmüş. </st><st c="7375">Yürürken üstüne basarsın. </st></p>
			<p><st c="7401">Kadının acı acı çığlığı duyuldu. </st><st c="7434">Kalabalık dalgası Mehter takımını ileri doğru zorlayınca, komiser bağırdı :</st></p>
			<p><st c="7509">–Vatandaşlar, zor kullandırmayın, sonra göz yaşartıcı bomba kullanmak mecburiyetinde kalacağız.</st></p>
			<p><st c="7605">–Geliyorlar !..</st></p>
			<p><st c="7621">–Geliyorlar !..</st></p>
			<p><st c="7637">Kelebek kurdeleli küçük kız öğrenci, bacaklarının arasından akan şeyle durduğu yeri ıslatarak,</st></p>
			<p><st c="7732">–İşte geldiii... </st><st c="7750">ettim ! </st><st c="7758">diye ağlamaya başladı.</st></p>
			<p><st c="7780">Otomobiller göründü. </st><st c="7802">En önde ekselans, sonra arkadakiler arabalardan indiler. </st><st c="7859">Önce izciler başladılar :</st></p>
			<p><st c="7884">–Tattiri tattiri tam... </st><st c="7909">tarita tarita tam...</st></p>
			<p><st c="7929">Mehter takımı, enaz yüzelli yıl gecikmiş bir savaş havası vurmaya başladı. </st></p>
			<p><st c="8005">Kalabalıktan biri,</st></p>
			<p><st c="8023">–İnsanın gözleri yaşarıyor, dedi.</st></p>
			<p><st c="8057">Başka biri,</st></p>
			<p><st c="8069">–Tüylerim diken diken oldu, dedi.</st></p>
			<p><st c="8103">Kadının çığlığı, bütün gürültüleri bastırıyordu.</st></p>
			<p><st c="8152">Taksinin yanındaki adam,</st></p>
			<p><st c="8177">–Ben senin yerinde olsam... </st><st c="8206">dedi.</st></p>
			<p><st c="8211">Kadının kocası,</st></p>
			<p><st c="8227">–Ne yapardın ulan ?.. </st><st c="8250">diye bağırdı.</st></p>
			<p><st c="8263">–Söylesem yapmazsın ki...</st></p>
			<p><st c="8289">–Söyle yaparım !..</st></p>
			<p><st c="8308">–Bak arkadaş... </st><st c="8325">Karını arabadan indir. </st><st c="8348">Yanına al. </st><st c="8359">Şu önde okul çocukları var ya... </st><st c="8392">Onların elinden iki bayrak kap. </st><st c="8424">Birini karının eline ver, birini kendin havaya kaldır. </st><st c="8479">Beş on çocuğu da önüne kat, sür... </st><st c="8514">İkiniz de sanki öğretmenmişsiniz gibi, çocuklar önünüzde, “yaşaa, yaşaa !” diye </st><span epub:type="pagebreak" title="65" id="page65"></span><st c="8594">bağırarak, el çırparak karşıya geçin... </st><st c="8634">bikez karşıya geçtiniz mi, ondan sonrası selamet...</st></p>
			<p><st c="8685">–Olur mu ?</st></p>
			<p><st c="8696">–Dene, birader...</st></p>
			<p><st c="8714">Ekselans, her ekselans gibi gülümsüyordu. </st><st c="8757">Bir alkış koptu. </st><st c="8774">Alkışın kopmasıyla, kalabalığın dalgası da polis kordonunun üstüne abandı. </st><st c="8849">Polisler copları çekip, ekselansa çaktırmadan dalganın üstüne yürüdüler.</st></p>
			<p><st c="8921">Adam, karısını taksiden indirdi. </st><st c="8955">Kadının sancısı durmuştu. </st><st c="8981">Kocası,</st></p>
			<p><st c="8988">–Vatandaşlar, doğum var ! </st><st c="9015">diye bağıra bağıra yol açtı.</st></p>
			<p><st c="9043">O sırada ekselans, kelebek kurdeleli kızın ekşimiş yüzünü okşuyordu. </st><st c="9113">Kız,</st></p>
			<p><st c="9117">–Örtmenim !.. </st><st c="9132">diye bağırdı. </st></p>
			<p><st c="9146">Kızın çıkardığı ses, Mehter davullarının gümbürtüsünden duyulmadı.</st></p>
			<p><st c="9212">Adam, çocukların elinden iki bayrak kapmıştı. </st><st c="9259">İki eliyle beş on çocuğu alanın ortasına doğru itti :</st></p>
			<p><st c="9312">–Yaşaa !.. </st><st c="9324">diye bağırarak karşıya geçerken, karnı burnunda kadının sancısı tuttu. </st></p>
			<p><st c="9395">Elinde bayrakla adam karşıda, çocuklar ortada, gebe kadın da bu yanda kalmıştı.</st></p>
			<p><st c="9474">Bir polis copunun havaya kalkmasıyla bir viyaklama duyuldu. </st><st c="9535">Kadın yerdeydi.</st></p>
			<p><st c="9550">Karşıda “yaşa !” diye bağıran kadının kocası kızdı.</st></p>
			<p><st c="9602">–Tuh, rezil olduk dünyaya !.. </st><st c="9633">dedi.</st></p>
			<p><st c="9638">Ekselans kadının başındaydı. </st><st c="9668">Protokolden birisi şöyle dedi :</st></p>
			<p><st c="9699">–Nüfusumuz çok süratle artmaktadır ekselans. </st><st c="9745">Dakikada bir çocuk dünyaya gelmektedir. </st><st c="9785">Ekselanslarına nüfusumuzun ne büyük bir hızla arttığını göstermek istedik... </st><st c="9862">Dakikada bir doğum, ekselans...</st></p>
			
			</section>
  <div id="charCountTotal" value="9893"></div></body>
</html>
