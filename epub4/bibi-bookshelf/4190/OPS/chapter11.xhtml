<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Mahmut ile Nigâr</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><span epub:type="pagebreak" title="101" id="page101"></span><st c="0">Bozguncu</st></h1>
			<p><span><st c="9">B</st></span><st c="11">elediyenin karşısındaki kahvede, sokak üstündeki sandalyelere oturmuşlar. </st><st c="85">Dal kıpırdamıyor, sinekler bile uçmaya, vızıldamaya üşeniyor. </st><st c="147">Küçük alanın ortasındaki havuzun suyu sıcaktan buğulandıkça, karşıdaki “Aynalı Otel”in çizgileri titreşiyor.</st></p>
			<p><st c="255">Ortaokul öğretmeni,</st></p>
			<p><st c="275">–Bir adam tek başına ne yapsın, dedi, o da istemez böyle olduğunu ama, etrafını bisürü dalkavuk kuşatmış. </st><st c="382">Herşeyi tozpembe gösteriyorlar, göz göre göre yalan söylüyorlar, karaya ak, eğriye doğru diyorlar. </st><st c="481">O da inanıyor. </st><st c="496">Ne bilsin yalan söylendiğini kendisine... </st><st c="538">İçlerinden biri de çıkıp, “Beyefendi sizi kandırıyorlar, doğrusu budur,” diye işin içyüzünü anlatmıyor. </st><st c="642">Hepsine arkadaş demiş bikez... </st><st c="673">Herbir kötülüğü ondan biliyorsunuz. </st><st c="709">Bir adam, tek başına ne yapsın ?.. </st><st c="744">Kendisine doğruyu söyleseler, o da herşeyi öğrense, hiç böyle saçma sapan işler yapar mı ?</st></p>
			<p><st c="834">Belediye tellalı Yusuf,</st></p>
			<p><st c="858">–Doğru, dedi, orası doğru. </st><st c="886">Bizim kadar aklı yok mu ? </st></p>
			<p><st c="912">Berber Mustafa,</st></p>
			<p><st c="927">–Öğretmenin dediği doğru. </st><st c="954">Hep etrafı kandırıyor, dedi, kendisine söylenmezse, neyin ne olduğunu, ne dolaplar döndüğünü nerden bilsin... </st><st c="1064">İnsan avanak olmalı ki, bile bile bu ters işleri yapsın...</st></p>
			<p><st c="1122">Kavrulmuş nohuttan çekme yerli kahveyi içen emekli nüfus memuru,</st></p>
			<p><st c="1187">–Hakikat öyle, dedi, biz herbir kabahati ona yüklüyoruz. </st><st c="1245">Adamın hiç kabahati yok. </st><st c="1270">Kabahatin büyüğü dalkavukların. </st><span epub:type="pagebreak" title="102" id="page102"></span><st c="1302">Adamı çepeçevre çevirmişler. </st><st c="1331">Neler olup bittiğini göstermiyorlar. </st><st c="1368">Bir görse, anlasa... </st><st c="1389">Yoksa kötü adam değil !..</st></p>
			<p><st c="1414">İri taneli tespihini şakırdatarak çeken Rıfat Ağa,</st></p>
			<p><st c="1465">–Boş versenize siz bu ağızları, dedi. </st><st c="1504">O yere yükselmiş goca bi adam, ergen gız mı ki eloğlunun herbi dediğine gansın... </st><st c="1586">Şunlara bah hele. </st><st c="1604">Gaşınızın gılı ağarmış, heç mi heç aklınız başınıza gelmemiş... </st><st c="1668">Siz benim neden bozguncu olduğumu duymadınız mı ? </st><st c="1718">Oniki, onüç yıl önceydi. </st><st c="1743">Bizim bir Belediye Reisi Doktor Muzaffer vardı ya...</st></p>
			<p><st c="1795">Tellal Yusuf,</st></p>
			<p><st c="1809">–Bildim, Alagözün Muzaffer, şimdi Istanbul’da büyük tüccar olmuş, dedi.</st></p>
			<p><st c="1881">–İşte o... </st><st c="1893">İlle gel, bizim partiye gir diye tutturdu : Bre oğlum, aramızda sizin-bizim var mı, hamdolsun hep bir partiden değil miyiz... </st><st c="2019">“O iş başka, partiye gel, bir yazıl !” diyor. </st><st c="2065">Meramı başkaymış. </st><st c="2083">Bunu arkadaşları çekemezmiş de, o da sağlam kazığa bağlansın diye akrabalarını topluyor. </st><st c="2172">Benim küçük kızı Alagözlerin Ferhad’a gelin ettik ya, belediye reisi ile akraba oldu. </st><st c="2258">Muzaffer’in zoru ile ben partiye yazıldım. </st><st c="2301">Arkadan, ille de belediye seçimlerine gir, diye tutturmaz mı ? </st><st c="2364">İnsan kendini baştan sıkı tutup kanmayacak. </st><st c="2408">Biri de bir, bini de bir... </st><st c="2436">Oldu olacak deyip, belediye seçimine de girdik. </st><st c="2484">Allah rahmet eylesin, Büyük Caminin imamı Reşit Efendi, “Ulan Arif Ağa, bu yaştan sonra kendini memlekete rezil etme. </st><st c="2602">Dilini tutmaz laf karıştırırsın, çoluk çocuğa maskara olursun,” dediyse de, ben işe ucundan bulaşınca, daha kendimi tutamadım, gittikçe kızıştım. </st><st c="2748">Nasıl oldu, anlamadım. </st><st c="2771">Bu particilik işi birader, kumar gibi bişey... </st><st c="2818">Bikez bulaştın mı, bir daha kurtulamıyorsun... </st><st c="2865">Derken, Ankara’dan bir Beyefendi gelecek, dediler.</st></p>
			<p><st c="2915">Berber Mustafa,</st></p>
			<p><st c="2931">–Hangisi, Arif Ağa ? </st><st c="2953">diye sordu.</st></p>
			<p><span epub:type="pagebreak" title="103" id="page103"></span><st c="2964">Arif Ağa,</st></p>
			<p><st c="2974">–Bilir miyim hey Mustafa, dedi, ziraat işlerine bakarmış. </st><st c="3033">Bizim belediye meclisini bir telaştır aldı. </st><st c="3077">Doktor Muzaffer kasabada fır dönüyor. </st><st c="3115">“Bre Muzaffer Bey, eşekarısı sokmuş gibi ne fır dönüp yatarsın... </st><st c="3181">Geleceği varsa, göreceği de var. </st><st c="3214">Gelsin, buyursun, başımızın üstünde yeri var.” “Aman emmi, o nasıl söz ? </st><st c="3287">Çok sert bir adamdır, bizi ıslanmış tavuğa dönderir. </st><st c="3340">Bakkallarda pirinç yok, sabun yok, şeker yok. </st><st c="3386">Bir duydu mu, tiftiğimizi atar... </st><st c="3420">Hani ortaokulunuz derse, hani yolunuz, suyunuz derse !.. </st><st c="3477">Aman emmi, ocağımızı batırır.” “Ulan Muzaffer Bey, sen sapıttın mı ne... </st><st c="3550">Bakkalda pirinç yoksa, pirinçleri toparlayıp pilav yapıp yedik mi ? </st><st c="3618">Sabun yoksa, sabunları köpürtüp balon yapıp uçurduk mu ? </st><st c="3675">Şekeri bol bulduk da saçımıza mı sürdük ? </st><st c="3717">Yoksa yok, biz mi kuruttuk ?.. </st><st c="3748">Vereydiler de olaydı... </st><st c="3772">Ortaokul yoksa, onlar yaptı da biz mi yıktık ?.. </st><st c="3821">Yolları biz mi bozduk ?.. </st><st c="3847">Hey Muzaffer... </st><st c="3863">Yapsalardı, olurdu. </st><st c="3883">Sen ne utanıyorsun hey oğul, gelsin de görsün...”</st></p>
			<p><st c="3932">Ne dedikse dinletemedik. </st><st c="3958">Bizim belediye meclisi üyelerinin uykuları kaçtı, ha babam çalışıyorlar. </st><st c="4031">İki gün içinde bakkallar pirinç, sabun, şeker doldu. </st><st c="4084">Dört biyana haber salmışlar, dağılmışlar, kasabaya şeker, pirinç yağdırmışlar. </st><st c="4163">Kasabada yok, yok... </st><st c="4184">Beyefendi burdan başka yere gidince, pirinç çuvalları, şeker sandıkları ondan önce oraya gidermiş. </st><st c="4283">İstasyonlardan kasabaya kadar yolları keçe, kilim döşediler. </st><st c="4344">“Ulan bu ne !” Keçenin, kilimin altındaki yolun bozuk olduğunu Beyefendi görmezmiş. </st><st c="4428">“Bu kadar kilimi halıyı nerden buldunuz ?” Her kasaba, pirinç, keçe, kilim yardımı edermiş... </st><st c="4522">“Ya Beyefendi, kasabanın içini gezer, başka yolları görürse...” Adam tutmuşlar, Beyefendi geçip arkada kalan yollar boşaldıkça, kilimleri, halıları kaldırıp başka yerden </st><span epub:type="pagebreak" title="104" id="page104"></span><st c="4692">dolanarak geçeceği yollara sererlermiş. </st><st c="4732">Kasabanın yolları, resmî devair odaları gibi halı döşeli...</st></p>
			<p><st c="4791">Beyefendi geldi. </st><st c="4809">İstasyonda karşıladık. </st><st c="4832">Bir mızıka takımı çalmaya başladı. </st><st c="4867">Mızıka takımının önünde bir bez, üstünde “Belediye Bandosu” yazılı... </st><st c="4937">Allah Allah, yahu bu bizim belediyenin ne zaman çalgısı oldu ? </st><st c="5000">Bizim bildiğimiz, bu kasabada bir zurnacı çingen Yaşar var, iki de davulcu... </st><st c="5078">Düğüne derneğe bunlar çağrılır. </st><st c="5110">“Ulan Muzaffer Bey, bu çalgı takımını nerden çıkarttın ?” “Sus hele emmi, kira ile tuttuk.” Vilayetin mızıka takımını getirmişler. </st><st c="5241">Çocuklar dizilmiş, “Yaşaa !” diye bağırıyorlar. </st><st c="5289">En öndekilerin elinde iki sopaya bağlı bir bez... </st><st c="5339">Üstünde “Ortaokul” yazılı... </st><st c="5368">“Ocağın batsın hey Muzaffer, ilkokulu daha geçen yıl yaptık. </st><st c="5429">Ulan, ilkokul olmayan yerde, ortası olur mu ?..” “Sus emmi, valiye rica ettik, vilayetin ortaokulunu üç günlüğüne getirdik. </st><st c="5553">Liseyi de getirecektik zaman kalmadı.” Tuu reziller, vakit olsaymış, utanmadan kasabaya bir de “Üniversite” kurduracaklarmış. </st><st c="5679">Kızlar dizilmiş. </st><st c="5696">Diziden bir kız çıktı, elindeki çiçeği Beyefendi’ye verdi. </st></p>
			<p><st c="5755">Doktor Muzaffer,</st></p>
			<p><st c="5771">–Bunlar, kasabamızdaki Kız Enstitüsünün öğrencileri... </st><st c="5827">dedi.</st></p>
			<p><st c="5832">Deli olacağım. </st><st c="5848">Arkaya gizlenip saçımı başımı yolmaya başladım. </st><st c="5896">Bre arlanmazlar, koca bir Beyefendi’yi kandırmaya hiç utanmaz mısınız ? </st><st c="5968">Dayanamadım, oradan ayrılıp eve geldim. </st><st c="6008">Akşam Muzaffer bize geldi... </st><st c="6037">“Aman emmi, belediyenin Beyefendi’ye bu gece ziyafeti var. </st><st c="6096">Sen de gel.” dedi. </st><st c="6115">“Yıkıl, gözüm görmesin, hay alçak ! </st><st c="6151">Rahmetli baban iyi ki zamanında göçmüş de bu rezilliklerini görmedi, yoksa kasabanın meydanında suratına tükürür, seni iki paralık ederdi,” dedim. </st><st c="6298">“Aman emmi !” “Gelmem oğlum.” “Etme </st><span epub:type="pagebreak" title="105" id="page105"></span><st c="6334">emmi.” “Git oğlum.” “Arif Ağa, sizsiz ziyafet olmaz.” “Vilayete yazın da herbişeyi gönderen vali, size bir de Arif Ağa göndersin. </st><st c="6464">Yıkıl !”</st></p>
			<p><st c="6472">Araya adamlar koydular, beni zorla ziyafete götürdüler. </st><st c="6529">Ben gitmesem olmazmış. </st><st c="6552">Beyefendi, belediyenin azalarıyla bir bir görüşecekmiş. </st><st c="6608">Gittim. </st><st c="6616">Bir sofra kurulmuş, yedi düvelin krallarının sarayında yoktur böylesi... </st><st c="6689">Yenildi, içildi, konuşmaya geçildi. </st></p>
			<p><st c="6725">Beyefendi,</st></p>
			<p><st c="6735">–Adapazarı fabrikasında köylü tipi at arabaları yaptırıyoruz, siz de aldınız mı ? </st><st c="6818">dedi.</st></p>
			<p><st c="6823">Bizim Muzaffer,</st></p>
			<p><st c="6839">–Allah ömürler versin, sayenizde her köylünün biriki arabası var... </st><st c="6908">demez mi ?</st></p>
			<p><st c="6918">İçimden, “Yahu, bu Beyefendi de büsbütün şey değil ya, elbet her köylünün iki at arabası olamayacağını bilir. </st><st c="7029">Şimdi, şu dalkavukların suratı budur diye tükürür, ben de elini öperim,” diye geçiriyorum.</st></p>
			<p><st c="7119">Beyefendi,</st></p>
			<p><st c="7130">–Memnun oldum, dedi, kasabanızın ihtiyacı için ne kadar araba aldınız ?</st></p>
			<p><st c="7202">Belediye azasından biri,</st></p>
			<p><st c="7227">–Arzedeyim efendim, diyerek cebinden defteri çıkardı, okumaya başladı :</st></p>
			<p><st c="7299">–Mart ayında altıbin, nisan ayında dokuzbin, mayısta onbirbin, haziranda onaltıbin araba aldık. </st><st c="7396">İhtiyacımızı karşılamadığı için, fabrikaya otuzbin araba daha ısmarladık.</st></p>
			<p><st c="7469">Hah, şimdi belanı buldun. </st><st c="7496">Beyefendi suratına tükürsün de gör. </st><st c="7532">Ulan, böyle de atılır mı, hey imansız ! </st><st c="7572">Arabanın sayısı kasabanın nüfusunu geçti. </st><st c="7614">Memleket hep araba fabrikası olsa, yine bu kadar araba yetiştiremez.</st></p>
			<p><st c="7682">Beyefendi,</st></p>
			<p><span epub:type="pagebreak" title="106" id="page106"></span><st c="7693">–Çok memnun oldum, dedi, asri kovan yaptırıyoruz, aldınız mı ?</st></p>
			<p><st c="7756">Azalardan biri,</st></p>
			<p><st c="7772">–Sayenizde aldık, dedi, şimdi köylerimizde bile on-onbeş kovanı olmayan ev yoktur.</st></p>
			<p><st c="7855">Vay alçak vay !.. </st><st c="7874">Suratın da kızarmaz mı hiç ? </st><st c="7903">Siz söyleyin ağalar, doğdunuz, büyüdünüz, siz buralarda arı besleyen tek kişi gördünüz mü ? </st><st c="7995">Babalarınızdan duydunuz mu ? </st><st c="8024">Bizim buraları dağlıktır, çok rüzgâr tuttuğundan hiç arı olmaz. </st><st c="8088">Beyefendi bunu bilmez olur mu ? </st><st c="8120">Şimdi huzurundan seni kovsun da gör alçak !..</st></p>
			<p><st c="8165">Beyefendi,</st></p>
			<p><st c="8176">–Bari istifade ediyor musunuz ? </st><st c="8209">dedi.</st></p>
			<p><st c="8214">–Ne demek... </st><st c="8228">Çıkan balların hepsini yiyemediğimizden, satış için tirenle Istanbul’a, Ankara’ya göndere göndere balı bitiremiyoruz.</st></p>
			<p><st c="8345">Muzaffer’in kulağına,</st></p>
			<p><st c="8367">–Şimdi bal istese ne yapacaksınız ? </st><st c="8404">Bir tadım bal bulamazsın, dedim.</st></p>
			<p><st c="8436">–Sus emmi, kutu kutu bal aldık, dedi. </st><st c="8475">Beyefendi arıcılığa meraklı olduğundan, her gittiği yerde kovanları sorarmış. </st><st c="8553">Biz de duyduk, önceden hazırladık.</st></p>
			<p><st c="8587">Beyefendi,</st></p>
			<p><st c="8598">–Gazeteler, pirinç bulunmuyor diye yazıyor. </st><st c="8643">Nasıl, siz de pirinç sıkıntısı çekiyor musunuz ?..</st></p>
			<p><st c="8693">–Estağfurullah... </st><st c="8712">Ne demek... </st><st c="8724">Bizim buraları sayenizde hep çeltik tarlalarıdır.</st></p>
			<p><st c="8773">Tuuu... </st><st c="8782">Göz göre göre koca herifle alay ediyorlar. </st><st c="8825">Yahu, bu kasaba kuruldu kurulalı çeltik tarlası mı görmüş ? </st><st c="8885">Allahın kıraç dağında, bayırında pirinç mi yetişir ? </st><st c="8938">Durun siz, durun, Beyefendi hep soruyor ki size, rezilliği nereye kadar </st><span epub:type="pagebreak" title="107" id="page107"></span><st c="9010">götüreceksiniz diye... </st><st c="9033">En sonunda şu rakı şişesini kapıp, hepinizi önüne katsın, kovalasın da o zaman görün siz...</st></p>
			<p><st c="9124">Beyefendi,</st></p>
			<p><st c="9135">–Ekin için ilaç aldınız mı ? </st><st c="9165">Ekinleri ilaçladınız mı ? </st><st c="9191">dedi.</st></p>
			<p><st c="9196">–Ne demek... </st><st c="9210">Sayenizde bütün ekinler ilaçlandı. </st><st c="9245">İkiyüz ton göztaşı aldık, yetmedi, daha üçyüz ton ısmarladık.</st></p>
			<p><st c="9306">Yüzden, binden aşağı konuşmuyorlar. </st><st c="9343">Kiloyu unutmuşlar. </st><st c="9362">Ağızlarını açtılar mı, söze tonla başlıyorlar.</st></p>
			<p><st c="9408">Beyefendi,</st></p>
			<p><st c="9419">–Memnun oldum, dedi, çok memnun oldum.</st></p>
			<p><st c="9458">Şu bizim bir kötü kasabanın dalkavukları adamı böyle kandırırlarsa, kimbilir Başkentin esas dalkavukları nasıl kandırıyorlar. </st><st c="9585">Demek heryerin yerli dalkavukları böyle yapıyorlar. </st><st c="9637">Adamın ne kabahati var. </st><st c="9661">Hep aldatıyorlar. </st><st c="9679">Yazıklar olsun, bir sözünün eri de çıkıp doğruyu söylemiyor ki, adam da anlasın ne düzenler çevrildiğini... </st><st c="9787">Biz hep suçu ona yüklüyoruz. </st><st c="9816">Vah vah... </st><st c="9827">Yazık adama... </st><st c="9842">Dur, şuna herşeyi doğru söyleyeyim...</st></p>
			<p><st c="9879">Beyefendi,</st></p>
			<p><st c="9890">–Su işiniz nasıl dedi.</st></p>
			<p><st c="9913">Azadan biri,</st></p>
			<p><st c="9926">–Suyumuz hamdolsun boldur, dedi. </st><st c="9960">Tarlalarımıza bol su akar. </st><st c="9987">Her evde su vardır.</st></p>
			<p><st c="10006">Daha durulur mu, yerimden fırladım,</st></p>
			<p><st c="10042">–Bey, seni kandırıyorlar, aldatıyorlar seni... </st><st c="10090">Dedikleri hep yalan !.. </st><st c="10114">diye bağırdım.</st></p>
			<p><st c="10128">Doktor Muzaffer eteğimden çekti, azadan biri koluma yapıştı, biri de susayım diye ardıma bir tekme indirdi.</st></p>
			<p><st c="10236">–Bre arlanmazlar, Beyefendi’yi kandırmaya hiç utanmaz mısınız ? </st><st c="10301">dedim.</st></p>
			<p><span epub:type="pagebreak" title="108" id="page108"></span><st c="10307">Onlar beni susturmaya, oturtmaya çalışıyor, ben bağırıyorum, tepişip çekişip duruyoruz.</st></p>
			<p><st c="10395">Ben, Beyefendi’ye söyleyeceğimi söylüyorum :</st></p>
			<p><st c="10440">–Beyefendi, bunların işi hep yalan, dolan... </st><st c="10486">Bizim kasabaya topu topu yirmi araba geldi. </st><st c="10530">Arabalar bozuk, ağaçları yaş olduğundan hiçbirini köylü almadı, hepsi istasyonda duruyor. </st><st c="10620">Bizim buralarda tek kovan yoktur. </st><st c="10654">Burası yüksek, rüzgârlı olduğundan, arı beslenmez. </st><st c="10705">Sana söyledikleri hep yalan... </st><st c="10736">Çeltik tarlası dediler. </st><st c="10760">Tövbe, bizim memlekette bugünedek çeltik görülmemiş. </st><st c="10813">Su yok ki, çeltik ola... </st><st c="10838">Evet, bikaç kilo göztaşı geldi. </st><st c="10870">O da benim gibi bikaç açıkgöz yüzünden, kapanın elinde kaldı. </st><st c="10932">Bu dalkavuklar, seni kandırıyorlar...</st></p>
			<p><st c="10969">Hepsini anlattım. </st><st c="10988">Azalar beni çekiyor, ben masaya yapışmışım. </st><st c="11032">Beni dışarı atmak için çekiştirdikçe, ucundan yapıştığım masa da benimle birlikte kapıya doğru geliyor. </st><st c="11136">Sofra örtüsüne yapıştım, az daha üstündekiler yere devriliyordu. </st><st c="11201">Doktor Muzaffer arkamdan çeke çeke, pantolonu bacaklarıma indirmiş...</st></p>
			<p><st c="11270">Ben anlatırken, Beyefendi’nin suratı asıldı, asıldı, asıldı. </st><st c="11332">Gırtlak düğümü üç kez indi, çıktı. </st><st c="11367">İyice kızdığı belli. </st><st c="11388">Hakikatleri öğrendi ya, şimdi bu rezillerin suratına tükürecek. </st><st c="11452">Birden,</st></p>
			<p><st c="11459">–Çıkarın bunu !.. </st><st c="11478">diye bağırdı.</st></p>
			<p><st c="11491">Beni kargatulumba edip dışarı attılar. </st><st c="11531">Bu ne iş ? </st><st c="11542">Neye uğradığımı şaşırdım. </st><st c="11568">Bütün gece hırsımdan lokomotif bacası gibi puf puf pufladım. </st><st c="11629">Ertesi sabah,</st></p>
			<p><st c="11642">–Beyefendi belediyede seni bekliyor, dediler.</st></p>
			<p><st c="11688">Gittim. </st><st c="11697">Odada ikimiz yalnızız,</st></p>
			<p><st c="11719">–Sen, dedi kendini benden akıllı mı sanıyorsun ?</st></p>
			<p><st c="11768">–Tövbe... </st><st c="11779">Estağfurullah...</st></p>
			<p><st c="11795">–Araba fabrikalarını kuran biziz. </st><st c="11830">Buraya kaç araba gönderildiğini ben bilmez miyim ?</st></p>
			<p><span epub:type="pagebreak" title="109" id="page109"></span><st c="11880">–Bilirsiniz...</st></p>
			<p><st c="11895">–Bilirim de, sen ne demeye pişmiş aşa su katıyorsun ? </st><st c="11950">Ben o kadar şey miyim, bu dağlık, susuz arazide pirinç yetişmeyeceğini bilmez miyim ?..</st></p>
			<p><st c="12037">–Bilmez olur musunuz ?..</st></p>
			<p><st c="12062">–Burada arıcılık yapılmadığını ben bilmem de, sen mi bilirsin ? </st><st c="12127">Biz buraya ne kadar ekin ilacı gönderdik, bilmez miyiz ? </st><st c="12184">Biz büsbütün şey miyiz ? </st><st c="12209">Senin kadar aklımız yok mu ?</st></p>
			<p><st c="12237">–Estağfurullah...</st></p>
			<p><st c="12255">–Öyleyse ne demeye herşeyi kara göstermeye çalışıyorsun ? </st><st c="12314">Niye bozgunculuk yapıyorsun ? </st><st c="12344">Elimizden her ne gelirse yapıyoruz işte... </st><st c="12387">Şu yok, bu yok, o bozuk, bu bozuk diye durmadan şikâyet edilse daha mı iyi ?.. </st><st c="12466">Senin kadar biz de biliyoruz.</st></p>
			<p><st c="12495">–Affedin, bilememişim, dedim.</st></p>
			<p><st c="12525">Beyefendi, kasabadan şenlikle gitti. </st><st c="12563">Beni de bozguncu diye partiden çıkardılar. </st><st c="12606">Belediye azalığından istifa ettim.</st></p>
			<p><st c="12640">Emekli nüfus memuru,</st></p>
			<p><st c="12661">–Yani, dedi, ne demek ? </st><st c="12686">Kabahat yine dalkavukların işte... </st><st c="12721">Adama işin doğrusunu bir söyleyen yok...</st></p>
			<p><st c="12761">Arif Ağa kızdı, ayağa kalktı,</st></p>
			<p><st c="12791">–Yahu, dedi, onlar etraflarına doğru söyleyecekleri almazlar be... </st><st c="12859">Memlekette doğru adam mı kalmadı ?.. </st><st c="12896">Kim demiş etraflarına dalkavukları toplasınlar diye... </st><st c="12951">Kabahat dalkavuklardaymış... </st><st c="12980">Yahu, dalkavuklar olmasa, onlar yaşayabilir mi ? </st><st c="13029">Bataklık olmasa hey oğul, nilüfer biter mi ? </st><st c="13074">Suçu dalkavuklara atarlar ki, sen ben kanalım da, kendileri temize çıksın...</st></p>
			<p><st c="13150">Yürüdü gitti. </st></p>
			<p><st c="13165">Tellal Yusuf,</st></p>
			<p><st c="13178">–Hep kabahat dalkavukların, dedi, adama doğruyu söylemiyorlar ki...</st></p>
			
			</section>
  <div id="charCountTotal" value="13246"></div></body>
</html>
