<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>4</title>
</head>

<body>
  <h1>4</h1>

  <p>Aradan yarım saat geçti. Bebek ağlamaya başladı, Akulina kalkıp çocuğu emzirdi. Artık ağlamıyordu, ama hâlâ güzel olan yüzüne yumruklarını dayamış, bitmekte olan muma dalgın dalgın bakıyordu. Niçin kocaya vardığını, niçin bu kadar çok asker alındığını, bir de marangozun karısının yaptıklarını ondan nasıl çıkaracağını düşünüyordu o sırada.</p>

  <p>Kocasının ayak seslerini işitince gözyaşı izlerini silerek ona yol vermek için ayağa kalktı.</p>

  <p>Polikey kurumla içeri girdi, daha da kasılarak kuşağını çözdü.</p>

  <p>"Ee, ne oldu? Niçin çağırmış?" diye sordu Akulina.</p>

  <p>"Hıh, belli! Polikey pek akıllarına gelmez, ama işleri düştü mü, kim olur, kim olur, Polikuşka olur."</p>

  <p>"Ne işiymiş?"</p>

  <p>Polikey yanıt vermek için ağırdan alıyordu. Çubuğunu yaktı, yere tükürdü:</p>

  <p>"Tüccardan para almaya gidecekmişim."</p>

  <p>Akulina tüm şaşkınlığıyla, "Para mı getirecekmişsin?" diye bağırdı.</p>

  <p>Polikey alaylı alaylı güldü, başını salladı.</p>

  <p>"Sözüne de atik ha! 'Kötü işler çevirdiğin için seni uyarmıştım, gene de sana herkesten çok güveniyorum,' dedi hanımefendi. (Komşuları işitmesi için yüksek sesle konuşuyordu.) 'Düzeleceğine söz vermiştin, işte sana fırsat! Sana inandığımın ilk kanıtı. Tüccarın yazıhanesine git, parayı al getir,' dedi. Ben de ona dedim ki: 'Biz sizin köleniziz, Tanrı'ya olduğu kadar size de hizmet etmek zorundayız. Yeter ki başımızdan eksik olmayın, buyruklarınızı canla başla yerine getiririz. Her istediğiniz bizim için emirdir, çünkü sizin köleniziz bizler.' (Kendine özgü, zayıf, iyi yürekli, suçlu bir adam gülümseyişiyle gülümsedi.) O da bana dedi ki: 'Söz ver bana. Dürüstçe, namusunla gidip geleceksin. Anlıyor musun? Bütün geleceğin bu işe bağlı!' 'Bu işin üstesinden alnımın akıyla gelmem gerektiğini anlamaz olur muyum? Benim için çok iftira attılar. Başkalarını suçlamak kolay, oysa ben şimdiye dek hiçbir zaman sizin kötülüğünüzü istemiş, böyle bir şey düşünmüş değilim,' dedim. Söylediklerim aklına yatmış olmalı ki, hanımımız yumuşadı. 'Sen,' dedi, 'benim sağ kolum olacaksın.' (Biraz sustu, yüzünde gene aynı gülümseme belirdi.) Böyleleriyle nasıl konuşulacağını bilirim. Vergilerimi ödemek için yanında çalıştığım sıralarda tüccar beni paylayıverirdi birden. Ama ben konuşmaya başladım mı, adamı kısa zamanda tavlar, yumuşatırdım."</p>

  <p>Akulina sordu:</p>

  <p>"Ee, getireceğin para çok mu?"</p>

  <p>Polikey umursamaz bir tavırla, "Bin beş yüz ruble," dedi.</p>

  <p>Karısı başını salladı.</p>

  <p>"Ne zaman gidecekmişsin?"</p>

  <p>"Yarın gitmemi buyurdu. 'İstediğin atı al, bizim yazıhaneye uğra, güle güle git,' dedi."</p>

  <p>Akulina ayağa kalkarak istavroz çıkardı.</p>

  <p>"Şükür sana Tanrım!"</p>

  <p>Kocasının gömleğinin yeninden tutup bölmenin ötesindekiler işitmesin diye, fısıltıyla, "Tanrı yardımcın olsun, İlyiç, dedi. Gittiğin zaman ağzına bir damla içki koymamak için İsa adına haç öpmeni istiyorum."</p>

  <p>Adam burnundan soluyordu.</p>

  <p>"Bu paralarla gidip bir de içki mi içeceğim? Sen neler söylüyorsun karıcığım?"</p>

  <p>Sonra bir süre sustu, gülümsedi.</p>

  <p>"Ama görseydin, konakta biri öyle güzel piyano çalıyordu ki! Konaktaki genç kızlardan biriydi sanıyorum. Hanımefendinin karşısında şöyle yüksekçe bir yerde duruyordum, kız da kapının arkasında çalıyordu. İstedim ki, ben de oturup biraz tıngırdatayım... Bilirsin, beceririm de... Yarına temiz bir gömlek hazırla.''</p>

  <p>Yataklarına mutlu girdiler.</p>

  <p>&nbsp;</p>
</body>
</html>
