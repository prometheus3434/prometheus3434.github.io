<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>8</title>
</head>

<body>
  <h1>8</h1>

  <p>Gece yarısı tüccarın ırgatları ile Polikey, kapının sert sert vurulması ve çığlıklarla uyandılar. Bunlar, Pokrovsk'tan getirilen acemi erlerdi. Uğurlayıcılarla birlikte on kişiydiler: Horyuşkin, Mityuşkin, Dutlov'un yeğeni İlya, iki yedek, köyün muhtarı, ihtiyar Dutlov ve arabacılar... Kulübede bir kandil yanıyordu, aşçı kadın kutsal tasvirlerin altında uyumuştu. Kadın hemen ayağa fırladı, mumu yaktı. Hanın sahibi de uyandı, ocaktan aşağı eğilerek gelenlere baktı. İçeri girenler istavroz çıkararak sedire oturuyorlardı. Hepsi de sakindiler, kimin kimi teslim etmeye götürdüğü anlaşılmıyordu. Selamlaşıyorlar, hoş beş ediyorlar, birbirlerine yiyecek şeyler veriyorlardı. Aslını ararsanız bir bölümü susuyordu, üzgündü, ama bir bölümü de çok neşeliydi. Anlaşılan, epeyce içmişlerdi. Şimdiye dek ağzına içki koymamış olan İlya da neşeliler arasındaydı.</p>

  <p>Köy muhtarı sordu:</p>

  <p>"Hey çocuklar, yemek mi yiyeceksiniz yoksa yatacak mısınız?"</p>

  <p>İlya kürkünün önünü çözüp sedire otururken, "Yemek yiyelim, votka da aldır," dedi.</p>

  <p>Muhtar kısaca kestirip attı:</p>

  <p>"Votkana başlatma şimdi!"</p>

  <p>Öbürlerine döndü:</p>

  <p>"Ekmeğinizi yiyin, çocuklar! Bakın uyuyorlar, kimseyi uyandırmayalım!"</p>

  <p>Uyuyanlara bakmadan İlya bir daha üsteledi:</p>

  <p>"Votka getirsinler buraya!"</p>

  <p>İsteğinden kolay kolay caymayacağı anlaşılıyordu.</p>

  <p>Köylüler büyüklerinin sözünü dinlediler, arabalardan ekmek çıkardılar, azıklarını yediler, <span class="t15">kvas</span><a id="a17"></a><a href="../Text/notes.html#a54"><span class="t17">{17}</span></a> isteyip içtiler; kimi döşemeye, kimi fırının üstüne uzanıp uyudular.</p>

  <p>İlya ikide bir, "Votka verin, votka verin diyorum size!" diye bağırıyordu. Birden Polikey'i görünce, "Aa, İlyiç, İlyiç, iki gözüm, sen de mi buradasın?" dedi. "Görüyorsun ya, ben askere gidiyorum! Anamla, karımla vedalaştım. Karım nasıl ağlıyordu, bir bilsen! Yolluk yiyecek pişirdiler... Votka getirt hadi!"</p>

  <p>Polikey, "Param yok," karşılığını verdi. Sonra da onu biraz olsun yatıştırmak için ordudan ihraç olması dileğinde bulundu.</p>

  <p>"Yok kardeşim, yok, turp gibiyim, hiç hastalık geçirmedim. Nasıl ihraç olurum? Çar babamız benden daha iyi asker mi bulacak?"</p>

  <p>Polikey doktora on ruble rüşvet veren bir köylünün askerlikten nasıl kurtulduğunu anlattı. Bunun üzerine İlya, Polikey'in yanına gelerek içini dökmek için konuşmaya başladı:</p>

  <p>"Hayır İlyiç, her şey bitti artık. Onlar göndermek istemeseler de gideceğim. Amcam yaktı beni. Benim için para ödeyemez miydi? Ama vermedi işte, oğluna acıdı, beni kurtarmak için parasına da kıyamadı. Gördüğün gibi beni seçtiler, gönderiyorlar... Kalmayı artık kendim de istemiyorum. (Usul, usul, kendine güveni artarak, nice bir hüznün etkisiyle konuşuyordu.) Anama acıdım yalnız. Zavallıcık nasıl da ağlayıp sızladı. Bir de karıma. Kadıncağızı yok yere mahvettiler. Yazık değil mi? Kısacası, asker karısı artık. Evermeseler daha iyiydi. Beni niçin evermişler? Yarın uğurlamaya geleceklermiş."</p>

  <p>Polikey, "Neden sizleri böyle erkenden yola çıkardılar?" diye sordu. "Gönderileceğinizden haberimiz bile olmadı."</p>

  <p>İlyuşka gülümsüyordu.</p>

  <p>"Kendime bir şey yapacağımdan korkuyorlar da ondan. Korkmasınlar, kendime bir şey yapmam. Askerde de bana bir şey olmaz, ama anama acıyorum."</p>

  <p>Sonra üzüntülü bir sesle, "Niçin beni everdiler?" diye üsteledi.</p>

  <p>Kapı açıldı, ihtiyar Dutlov şapkasını silkerek içeriye girdi. Kayın ağacı kabuğundan çarıkları sanki ayaklarına kayık bağlanmış gibi kocamandı.</p>

  <p>İstavroz çıkardıktan sonra bekçiye dönerek, "Afanasi, fener yok mu? Yulaf vereceğim hayvanlara," dedi.</p>

  <p>Dutlov, İlya'ya aldırmaksızın yavaşça bir mum artığını yakmaya koyuldu. Eldivenleri ile kırbacı kemerine sokuluydu, cepkenini özenle giymişti, yalnız iş düşündüğünü gösteren yüzü geçim kaygısıyla gölgelenmişti; bayağı, durgun bir anlatımı vardı.</p>

  <p>İlya, amcasını görünce sustu, gözlerini üzüntüyle iskemleye çevirdi. Sonra muhtara dönerek, "Yermila, bana votka getir, içki içmek istiyorum," dedi.</p>

  <p>Sesi öfkeli, hüzünlüydü.</p>

  <p><span class="t15">Kvas</span>'ını kaşıklamakta olan muhtar, "Votka içmenin sırası mı şimdi? Görüyorsun, herkes yedi içti, yattı! Bağıracak ne var?" diye çıkıştı.</p>

  <p>"Bağıracak ne var?" sözü aklına bağırmayı getirmiş olmalıydı İlya'nın.</p>

  <p>"Buraya baksana sen, içki veriyor musun, vermiyor musun?" dedi sesini yükselterek.</p>

  <p>Muhtar, Dutlov'a döndü:</p>

  <p>"Şunu bari sen yatıştır. Ne olur!.."</p>

  <p>Bu sırada Dutlov feneri yakmış, işin sonu nereye varacak diye merakla bekliyordu. Yeğeninin çocukluğuna şaşırmışçasına yan gözle acıyarak baktı.</p>

  <p>İlya başını önüne eğdi, yeniden bağırmaya başladı:</p>

  <p>"İçki ver, yoksa rezalet çıkarırım!"</p>

  <p>Muhtar alttan almaya başladı.</p>

  <p>"Bırak İlya, bırak bağırıp çağırmayı! Çocukluk etme, Tanrı aşkına, iyi olmaz!"</p>

  <p>Ama daha sözünü bitirmemişti ki, İlya yeniden fırladı, cama bir yumruk attı, avazı çıktığı kadar bağırdı:</p>

  <p>"Alın işte size! Beni dinlemek istemediniz!"</p>

  <p>Sonra kırmak için öbür cama koştu.</p>

  <p>Polikuşka göz açıp kapayacak kadar kısa bir zamanda yana doğru iki kere yuvarlandı, ocağın köşesine öyle bir kaçış kaçtı ki, oradaki bütün hamamböceklerini ürküttü. Muhtar elinden kaşığını bıraktı, İlya'ya doğru koştu. Dutlov feneri elinden yavaşça yere koydu, paltosunun kuşağını çözdü, dilini şaklatarak başını iki yana salladı, kendisini pencereye bırakmak istemeyen bekçiyle, muhtarla itişip kakışan İlya'ya yaklaştı. Duruşlarına bakılırsa İlya'yı sıkıca yakalamışlardı, ama amcasını elinde kuşakla görünce İlya'nın gücü on kat arttı, tutanların ellerinden sıyrıldı, yumruklarını sıkıp gözlerini belerterek ona doğru bir adım yürüdü.</p>

  <p>"Yaklaşma bana, yoksa öldürürüm! Canavar herif! Haydut, oğullarınla birlikte beni mahvettiniz. Beni sen mahvettin! Madem öyle olacaktı beni neden everdiniz? Yaklaşma, öldürürüm!"</p>

  <p>İlyuşka'nın görünüşü korkunçtu. Yüzü kıpkırmızı olmuş, gözleri yuvalarından fırlamıştı. Genç, diri bedeni ateşe düşmüş gibi titriyordu. Üzerine çullanan üç kişiyi öldürebilirmiş, hem de öldürmek istiyormuş gibi karşı koyuyordu.</p>

  <p>"Kardeşinin kanını içiyorsun, katil!.."</p>

  <p>Dutlov'un her zamanki durgun yüzü birden parlayıverdi. Bir adım ileri yürüdü.</p>

  <p>"İyilik yaramadı sana," dedikten sonra, nereden geldiği anlaşılmayan bir güçle yeğenini yakaladı, ikisi birden yere yuvarlandılar, muhtarın yardımıyla gencin kollarını kıvırmaya başladılar. Bu iş en azından beş dakikalarını aldı. Sonunda köylülerin yardımıyla Dutlov yerinden doğruldu, paltosunun eteğini İlya'nın elinden kurtararak kalktı, İlya'yı da elleri arkada bağlı olarak ayağa kaldırıp köşedeki sedire oturttu.</p>

  <p>Dutlov boğuşmadan dolayı soluk soluğa, gömleğinin kemerini düzeltirken söyleniyordu:</p>

  <p>"Yapma, etme, dedik, sözümüzü dinletemedik."</p>

  <p>Bekçiye döndü:</p>

  <p>"Başının altına cepkenini koyuver, yoksa boynu tutulur."</p>

  <p>Feneri aldı, paltosunun belini bir iple bağladı, atlara bakmak için dışarıya çıktı.</p>

  <p>Saçları karmakarışık, yüzü solgun, yeleği dışarı fırlamış olan İlya odayı gözden geçiriyor, sanki nerede olduğunu anlamaya çalışıyordu. Bekçi kırık cam parçalarını topladı, esmesin diye pencereye bir gocuk tıkadı. Muhtar, yeniden <span class="t15">kvas</span>'ının başına çöktü.</p>

  <p>"Ah İlyuha<a id="a18"></a><a href="../Text/notes.html#a56"><span class="t17">{18}</span></a>, İlyuha! Acıyorum sana. Ama ne yaparsın! Bak, Horyuşkin de evli, kurtuluş yok askerlikten."</p>

  <p>İlya öfkeli, soğuk bir sesle, "Katı yürekli amcamın yüzünden bütün bunlar," dedi. "O yalnız kendi çocuklarına acır. Anam söylüyordu, Kâhya gitmemem için kurtarmalık ödemesini söylemiş. 'Gücüm yetmez,' diye kestirip atmış. Kardeşimle birlikte evlerine az mı yardım ettik. Alçak herif!"</p>

  <p>Dutlov içeriye girdi, kutsal tasvirlerin önünde durup dua etti, üstündekileri çıkardı, sonra gelip muhtarın yanına oturdu. Aşçı kadın ona da bir tabak <span class="t15">kvas</span> ile kaşık getirdi. İlya yatışmıştı, gözlerini yumdu, başını katlanmış cepkeninin üstüne koydu. Muhtar sesini çıkarmadan onu göstererek başını salladı. Dutlov kollarını iki yana açtı.</p>

  <p>"Acımaz olur muyum? Kardeşimin öz oğludur. Baktıkça içim sızlıyor. Gelgelelim, onların gözünde acımasızız. Genç ama kurnaz bir karısı vardır, aklına takmış, paramız varmış da, ödeyebilirmişiz de... Başıma kakıp durdular. Delikanlıya az acımıyorum doğrusu!"</p>

  <p>Muhtar, "İyi çocuktur," dedi.</p>

  <p>"Bunlarla uğraşacak gücüm kalmadı. Yarın İgnat'ı göndereyim de, karısı gelmek istiyordu, getirsin... Gitmeden görüşsünler."</p>

  <p>Muhtar kalktı, ocağın üstüne çıkarken, "Olur, gönder," dedi. "İnsan paraya fazla değer vermemeli."</p>

  <p>Tüccarın bir ırgatı yattığı yerden başını kaldırıp söze karıştı:</p>

  <p>"Parası olsa yeğenine kıyar mıydı?"</p>

  <p>Dutlov bunun üzerine, "Ah! Şu para yok mu?" dedi. "Bütün günahlar ondan çıkıyor. Kitapta bile yazılı, paradan daha fazla günah getiren nesne yoktur."</p>

  <p>Bekçi de konuşmaya katıldı:</p>

  <p>"Kitapta neler yazılmamış ki! Bana birisi anlattıydı. Bir tüccar varmış, çok para biriktirmiş, ama kimseye zırnık koklatmazmış. Parasını çok sevdiği için hepsini mezarına götürmeyi düşünmüş, ölümü yaklaşınca tabutuna yastığını da koymalarını buyurmuş. Kimse farkına varmamış. Sonra oğulları parayı aramaya başlamışlar, bir şey bulamamışlar. Oğullarından biri, paranın yastıkta olabileceğini akıl etmiş. Çar dahi işitmiş bunu, mezarı açmalarına izin vermiş. Ama ne olmuş, biliyor musunuz? Açmışlar, yastıkta bir şey bulamamışlar, tabut engereklerle doluymuş, hepsini olduğu gibi yeniden gömmüşler. İşte görün, paranın aslı neymiş!"</p>

  <p>Dutlov, "Biliriz, günahı çoktur," dedi. Ayağa kalktı, dua etmeye başladı.</p>

  <p>Tasvirlerin önünde duasını tamamladıktan sonra yeğenine baktı. İlya uyuyordu. Yanına yaklaştı, ellerinden kuşağı çözdü, gitti yattı. Öbür köylü de uyumak için atların bulunduğu yere yollandı.</p>

  <p>&nbsp;</p>
</body>
</html>
